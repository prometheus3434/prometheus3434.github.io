<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-46.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-46.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-2-23">BAŞBAKANLIK’TA“HAZIR SORU” DÖNEMİ</p>

      <p class="paragraf"><span class="char-style-override-9">Başbakanlık’ta artık Erdoğan’ın açıklaması sırasında muhabirlerin hangi soruları soracağı da belirleniyordu. Melih Aşık, 22 Aralık 2010’daki köşe yazısında bu sansürü eleştiriyordu:</span></p>

      <p class="paragraf"><span class="char-style-override-9">“Başbakanın basının karşısına çıktığı toplantılarda Başbakanlık personeli önceden gazetecilerin yanına geliyor, ne tür soru soracaklarını araştırıyor. Uyarılara rağmen aykırı soru soran olursa, gazetesine telefon açılarak şikâyet ediliyor. Türkiye Gazeteciler Cemiyeti dün yayımladığı açıklamada şöyle diyor: Meslektaşlarımızın, başbakana ancak kendisinin istediği soruların sorulabildiği yolundaki açıklamalarını endişe verici bulduğumuzu belirtmek isteriz. Meslektaşlarımızın ‘sadece istenilen soruları sormak zorunda bırakılmaları’ Türk demokrasisine ve düşünce özgürlüğüne karşı işlenmiş bir suç sayılmalıdır.</span></p>

      <p class="paragraf"><span class="char-style-override-9">Muhabirlerin durumu bu... Gazetelere gelince... Artık hükümetin sevmeyeceği haberler birinci sayfalara girmiyor. Önemli haberler iç sayfalara saklanıyor. Geçmişin anlı şanlı haber gazeteleri dandik manşetlerle çıkıyor. Pek çok gazeteci kuşkusuz meslek vicdanı altında eziliyor.”</span></p>

      <p class="paragraf"><span class="char-style-override-9">Başbakanın istediği sorular bazen de trajikomik durumlar yaratıyordu. Şöyle ki...</span></p>

      <p class="paragraf"><span class="char-style-override-9">Yer: Başbakanlık binası. Tarih: 29 Ocak 2010.</span></p>

      <p class="paragraf"><span class="char-style-override-9">Tayyip Erdoğan, konuğu Bulgaristan Başbakanı Boyko Borrisov’la canlı basın toplantısı yapıyor. Sorular kısmına geldiğinde TRT muhabiri, “Sayın konuk başbakana sormak istiyorum. Efendim, ülkenizden Türkiye’ye gelen doğalgaza zam yapılacağı yönünde haberler var doğru mudur? Bu konudaki son gelişmeler nedir efendim?” diye sorar.</span></p>

      <p class="paragraf"><span class="char-style-override-9">Simültane ile soru çevrilir. Önce bir sessizlik... Borrisov şaşkın şaşkın bakar. Sonra:</span></p>

      <p class="paragraf"><span class="char-style-override-9">— Anlayamadım. Sorunuzu tekrar sorar mısınız?</span></p>

      <p class="paragraf"><span class="char-style-override-9">Muhabir (!) ısrarcıdır:</span></p>

      <p class="paragraf"><span class="char-style-override-9">— Ülkenizden geçip Türkiye’ye gelen doğalgaza zam yapılacağı yönünde basında haberler yer aldı. Bu konudaki son durum nedir efendim? Böyle bir zam var mı?</span></p>

      <p class="paragraf"><span class="char-style-override-9">Borrisov şaşkın şaşkın bakarken Tayyip Erdoğan devreye girer:</span></p>

      <p class="paragraf"><span class="char-style-override-9">— Herhalde burada yanlış anlaşılma var.</span></p>

      <p class="paragraf"><span class="char-style-override-9">Muhabir mahcup yanıt verir. “Öyle mi efendim? Özür diliyorum. Ben yanlış hatırlıyorum.” Erdoğan sinirinden gülmeye başlar. Borrisov, şaşkın şaşkın bakmaya devam eder, sadece “Da” der.</span></p>

      <p class="paragraf"><span class="char-style-override-9">Kimse bir şey anlamaz. Çünkü Bulgaristan’dan gelen doğalgaz yoktur. İki ülke arasında doğalgaz boru hattı da yoktur. İşin aslı şudur: Erdoğan basın danışmanları aracılığıyla seçilmiş muhabire (!) bir not ulaştırır. Notta “Bana doğalgazı sorsunlar” yazmaktadır. Seçilmenin gururuyla muhabir soruyu sorar ama notu yanlış anlayıp Erdoğan yerine Borrisov’a sorar. Erdoğan, durumu kurtarmaya çalışırken bu danışıklı dövüş skandalını da açık eder. Buna rağmen Erdoğan, soru kendine sorulmuş gibi açıklamasını da yapar:</span></p>

      <p class="paragraf"><span class="char-style-override-9">“Gazetelerde yer alan zam haberlerinin hiçbirisi doğru değildir. Eğer başbakan bu konuyla ilgili bir açıklama yaparsa, yaptığı gün bu doğrudur. Diğer haberlerin hepsi yalandır. Kim bu haberi uyduruyorsa, kim veriyorsa hepsi yalandır. Şu ana kadar da yazanlar bunu yalan haber olarak yapmışlardır. Hükümetimize yönelik bunlar provokatif haberlerdir. Bunu özellikle burada hatırlatmak istiyorum. Şu anda gündemimizde böyle bir şey yok. Eğer zam yapılacaksa yapacağımız zaman bunu artık bakanım da açıklamayacak, ben açıklayacağım. Bunu açıkça söyleyeyim.”</span></p>

      <p class="paragraf"><span class="char-style-override-9">Ertesi gün gazetelerde bu canlı rezaletten hiç bahsedilmedi. Haber, “Başbakan Erdoğan Borrisov’la yaptığı ortak basın toplantısından sonra gazetecilerin gündeme ilişkin sorularını da yanıtladı ve doğalgaz f</span><span class="char-style-override-10">i</span><span class="char-style-override-9">yatıyla ilgili açıklama yaptı” diye yer aldı.</span></p>
    </div>
  </div>
</body>
</html>
