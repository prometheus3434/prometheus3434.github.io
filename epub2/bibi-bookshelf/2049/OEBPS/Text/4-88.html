<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-88.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-88.html" xml:lang="tr-TR">
    <div class="Basic-Text-Frame">
      <p class="split"></p>

      <p class="paragraf"></p>

      <p class="ARA" id="toc_marker-7-10"><span class="regular-metin">DİVAN OTEL’E POLİS BASKINI</span></p>

      <p class="paragraf">Artı 1’in en önemli yayını, 15 Haziran’daki Divan Otel’e yapılan polis baskınının her anını takip ettiği yayındır. İçeriden dışarıdan, “Yeter artık daha vermesek mi?” serzenişleri, uyarıları arasında hiç kesmeden Divan Otel’de yaşananları aktardım. Divan Otel, öylesine bir baskına uğramamıştı. Doğrudan hedefti ve o hedefte çok daha kötü olaylar yaşanabilirdi. Daha sonar otelde olanlardan ve izleyenlerden en çok duyduğum, “Divan Otel’de bir katliam çıkmadıysa sayenizdedir” sözleriydi. O gecenin sıcak anlarını düşündüğümde, “O kadar da değil” diyemiyorum.</p>

      <p class="paragraf"></p>

      <p class="paragraf"><span class="regular-metin char-style-override-9">Divan Otel’le ilgili Erdoğan’ın açıklamaları da çok çarpıcıydı:</span></p>

      <p class="paragraf"><span class="char-style-override-11">“Diyorlar ki otele polis saldırdı. Durup dururken saldırmadı. O meydanlarda polisle çatışanlar oraya gitti. Oranın sahipleri de onlara güzel bir ev sahipliği yaptı. Oranın peşinden polis oraya girdi. Biliyorsunuz yasalarda yataklık etmek de suçtur. Bu bir yataklık etme suçudur aslında.</span> <span class="regular-metin char-style-override-9">Bunlar güdülen iktidarlara alışmışlardı, istediklerini indiriyorlardı, istediklerini getiriyorlardı. Bunlar aynı oyunun içindeler. Bunlar turnusol kâğıdı gibi ortaya çıktı. Taksim Meydanı’na 30 bin kumanyayı kimlerin gönderdiğini, kendi otellerinde kimleri barındırdıklarını biliyoruz. Terörle işbirliği yapanları kendi otellerinde yatırıp kaldıranları biliyoruz. Bunların hesabı sorulacak. Böylece faiz lobisi de çıktı ortaya...</span></p>

      <p class="paragraf"><span class="regular-metin char-style-override-9">Divan Otel yayınımızdan sonra baskılar da artmaya başladı. İnternet ve twitter’da sürekli saldırıya uğramaya başlamıştık. “İçeri alınacaklar listesi”nde adım ilk sıralarda gösteriliyordu. Uğur Dündar için de linç harekâtı başlattılar. Dündar’la bir durum değerlendirmesi yaptık.</span></p>

      <p class="paragraf"><span class="regular-metin char-style-override-9">Ben, sürekli haberlere müdahale edilmeye kalkışıldığını ama izin vermediğimi, en ufak müdahale olursa ya da haberler değiştirilir ve girmezse ayrılacağımı söyledim. Uğur Abi hiç tereddütsüz, “Beraber geldik beraber gideriz. Habere müdahale edilmesine izin vermeyiz” dedi.</span></p>

      <p class="paragraf"><span class="regular-metin char-style-override-9">Erdoğan’ın Kazlıçeşme’deki mitingini canlı yayınladık. Ama diğer tüm televizyonlardan farkı vardı bu yayının. Ekranı ikiye böldürdüm. Bir yanda Erdoğan konuşurken diğer yanda her söylediğinin görüntüleri vardı. Erdoğan, “Bezmi Âlem Camii’nde içki içildi” diyordu, hemen yanda camiye can havliyle sığınanların hali görünüyordu. Başbakan, “Türbanlı bacıma saldırdılar” dediğinde ise, Artı 1 canlı yayınında polisin türbanlı bir eylemciyi tartakladığı görüntüler oluyordu. O, “Polise şiddet uyguladılar” diyordu. Ekranda polisin uyguladığı şiddet ve Ethem Sarısülük’ün vurulma anı görünüyordu. Erdoğan yine sertti ve gerilim stratejisini sürdürüyordu. Yayının kj’si “Durmak yok gerilime devam”dı.</span></p>

      <p class="paragraf"></p>
    </div>
  </div>
</body>
</html>
