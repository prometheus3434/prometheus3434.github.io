<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-16.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-16.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-1-15">“EBRULİ TÜRKİYE” VE YILBAŞI</p>

      <p class="paragraf"><span class="char-style-override-9">24’ün tek sorunu siyasetin müdahalesi değildi. Sektörden yükselen düşmanlık ve kıskançlık da her gün artıyordu. Yılbaşı yaklaşıyordu. 24’ün ilk yılbaşı yayını olacaktı. Farklı bir yayın yapmalıydım ama ne? Bir sürü şey kafamda dolaşıp duruyordu ama hiçbirine ikna olmuyordum. Kanal toplantılarından da istediğim bir öneri çıkmıyordu. Bir gün kalmıştı ama hâlâ nasıl yayın yapılacağına karar vermemiştim. Garanti olsun diye belli yerlerde haber canlı yayını ve</span> <span class="char-style-override-11">Bir Şarkısın Sen</span> <span class="char-style-override-9">gibi programlarla desteklenen bir akış yaptım. Gazetelere göz gezdirirken küçük bir habere rastladım. Fotoğraf sanatçısı Atilla Durak’ın Anadolu’nun farklı renklerini yansıtan “Ebruli Türkiye” fotoğraf sergisinin haberiydi.</span></p>

      <p class="paragraf"><span class="char-style-override-9">Anında karar verdim. O sergi stüdyoya getirilecek ve Anadolu’nun tüm renklerinin şarkıları söylenip zaman zaman da bunun üstüne sohbet edilecekti. İlk kez ulusal bir kanalda Kürtçe, Zazaca, Ermenice, Lazca, Türkçe, Rumca şarkılar söyleyip yılbaşı kutlanacaktı. Önce f</span><span class="char-style-override-10">i</span><span class="char-style-override-9">krimi Hasan Abi ile konuştum. Biraz temkinli yaklaştı. “Bence iyi olur da Türkiye hazır mı? Emin değilim” dedi. Biraz daha konuştuktan sonra, “Genel yayın yönetmeni sensin. Senin kararın buysa ben arkasında dururum” dedi.</span></p>

      <p class="paragraf"><span class="char-style-override-9">Hemen hazırlıklara başlanmasını söyledim. Herkesi seferber ettim. O akşam Ahmet Kaya klip ve teaserlarıyla örülü yayında Birol Topaloğlu, Şevval Sam, Feryal Öney ve Kardeş Türküler şimdi adını hatırlayamadığım Ermenice ve Zazaca türküler söyleyen birkaç kişi ile birlikte bu topraklara ait ne varsa söylendi. Ertesi gün Mustafa Karaalioğlu dahil herkes “yüz ağartan yayın” diye övgü dolu mailler gönderdi. Hasan Abi zaten gece yarısı arayıp tebrik etmişti.</span></p>
    </div>
  </div>
</body>
</html>
