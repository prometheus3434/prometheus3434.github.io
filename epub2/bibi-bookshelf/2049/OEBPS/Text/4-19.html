<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-19.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-19.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-1-18">HASAN DOĞAN’IN TFF BAŞKANLIĞI</p>

      <p class="paragraf"><span class="char-style-override-9">Hasan Abi’nin varlığı 24’te istediklerimi yapmam için asgari ölçüde özgürlük ortamı sağlıyordu. Ama nereye kadar sürecekti? İçimdeki bu endişeyi büyüten bir gelişme oldu sonunda. Hasan Abi beni çağırdı. “Mustafa, ben federasyon başkanlığına aday olacağım. Ne diyorsun?” diye sordu.</span></p>

      <p class="paragraf"><span class="char-style-override-9">“Abi bence federasyon için en doğru isimsiniz. Şimdi futbol çok şey kazanır ama biz çok şey kaybederiz” dedim.</span></p>

      <p class="paragraf"><span class="char-style-override-9">Hasan Abi düşünceliydi. Benim endişeli halimi de görünce, “Doğal olarak burada olamayacağım. Ama sana verdiğimiz sözler bakidir ve takipçisi olacağım. Sen de burayı büyütecek ve medyanın adaletsiz, haksız ortamında oksijen çadırı olmaya devam edeceksin” dedi.</span></p>

      <p class="paragraf"><span class="char-style-override-9">24, belki bir oksijen çadırı oluyordu ama ben nefes alamıyordum. Hemen her gün Mustafa Karaalioğlu’yla tartışıyorduk. Artık her şeye müdahil olmaya çalışıyordu. Bu arada patron olarak da görevi Ethem Sancak devralmıştı. Ethem Sancak ve Hasan Doğan apayrı iki kişiydi. Ethem Sancak tamamen Mustafa Karaalioğlu’nu tarafında yer alıyordu. Tartışmalar “AKP kanalı olacak/olmayacak” keskinliğinde yürüyordu. Hiçbir gerilim f</span><span class="char-style-override-10">i</span><span class="char-style-override-9">lmi insanın hücrelerine bu kadar nüfuz edemezdi. Ve ben her gün bir gerilim f</span><span class="char-style-override-10">i</span><span class="char-style-override-9">lminde “gerilen karakter” rolüyle Oscar’lık performans gösteriyordum.</span></p>

      <p class="paragraf"><span class="char-style-override-9">Her yerde, “24 şahane, gazete fena” yorumları yapılıyordu. Belli ki bu iş fazla gitmeyecekti. Hasan Abi vardı ama bütün mesaisini artık federasyonda geçiriyordu. Avrupa Şampiyonası’na az bir zaman kalmıştı. Milli takım özel maçlar yapıyordu. Hasan Abi aradı, “Kardeşim maçı birlikte izleyelim” dedi. “Tamam abi, kanalda izleyelim o zaman” dedim. Hem Hasan Abi’ye veda etmemiştik. Veda için özel bir program koydurdum yayın akışına... Maçı seyredip sonra da programda konuşacaktık.</span></p>

      <p class="paragraf"><span class="char-style-override-9">Birlikte maçı izlemeye başladık. Yorumcu da Ömer Üründül. Takım fena oynamıyor ama Üründül’ün her yorumu negatif. Futbolcular sahada ağızlarıyla kuş tutsalar Üründül’e yaranmaları mümkün değil. Artık iyice rahatsız edici bir hale soktu maçı, kimsede keyif falan kalmadı. “Abi tersinden kalktı herhalde Ömer Üründül. Özel maç ama takım fena da oynamıyor. Bütün eleştirileri olumsuz. Bu kadar da olmaz” denince Hasan Abi telefonu aldı, maçı yayınlayan TRT’nin genel müdürü İbrahim Şahin’i aradı. “Ömer Üründül’ün nesi var? Bu kadar eleştirecek bir durum yok” gibi şeyler söyledi. İkinci yarı başlar başlamaz o Ömer Üründül gitti, bambaşka bir Ömer Üründül geldi. Doping almış gibi coştu Üründül... Pozisyona bakmadan övgüler sağanak şeklinde dökülüyordu ağzından. Bir korner bayrağı ile kale direklerini övmedi, çimenler dahil maç bitene kadar övüp durdu.</span></p>

      <p class="paragraf"></p>
    </div>
  </div>
</body>
</html>
