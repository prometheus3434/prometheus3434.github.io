<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-49.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-49.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-3-2">NEDİM ŞENER: “POLİSİN KESTİĞİ PARMAK ACIYOR!”</p>

      <p class="paragraf"><span class="char-style-override-9">Oda TV davasının bir diğer gazeteci sanığı Nedim Şener’in mahkemede yaptığı savunma da çok şeyi anlatıyordu. Şener mahkemede diyordu ki:</span></p>

      <p class="paragraf"><span class="char-style-override-9">“Bana atfedilen suçun delillerini hiç görmedim. Cemaatle ilgili araştırmalar yaptım, onlardan nefret etmedim ama merak ettim. Ama gazetelerden görüyorum ki onlar bizden nefret ediyor. Gazetecilik hayatım boyunca hiçbir siyasi tavrım olmadı. Ama hep merak ettim. Öğrenmeye çalıştım.</span></p>

      <p class="paragraf"><span class="char-style-override-9">Ben 100’e yakın davadan yargılandım. Aklıma kötü bir şey gelmez. Ahmet bana diyor ki senin içine Polyana kaçmış! Adaletin kestiği parmak acımayabilir ama polisin kestiği parmak acıyormuş. Savcı herhalde iş yoğunluğundan polis raporlarından copy paste yapmış. Burada benim gazeteci olduğum doğrudur, terörist olduğum yakıştırmadır.</span></p>

      <p class="paragraf"><span class="char-style-override-9">Polis raporlarının iddianameye dönüşmesi Türkiye’yi dünyada zor duruma düşürüyor. 100’e yakın gazeteci haber yaptığı için cezaevinde! Yargılanmaktan değil insanların vicdanlarında mahkûm olmak istemiyorum. Bugüne kadar boyun eğmedim ve böyle olmasa halkın yüzüne bakamazdım. Önemli olan eşinizin, çocuğunuzun yüzüne bakabilmektir. Kızım ‘Babam teröristse ben onu affetmem’ demiş. Biz ona öyle öğrettik. Mahkemenizde adaletin gücünü görmek istiyorum. Boyun eğseydim Hrant Dink’ten, Sedat Simavi’den, Abdi İpekçi’den, Yaşar Kemal’den utanırım. Polisler çocuğumun ödevlerine bile baktılar. Çocuğum beni terör suçlusu olarak algılayınca; ben babamı savunmam demiş. Çocuğun odasına girdiler arama yaptılar. Bu durum anlatılmaz.</span></p>

      <p class="paragraf"><span class="char-style-override-9">Benim bu davaya dahil edilmem Dink davasını karartma amaçlıdır bana göre. Ergenekon örgütüyle bağdaştırılmam bir maille oldu. Tüm bunlar Dink cinayetiyle ilgili yaptığım araştırmalardır. Poliste, MİT’te bir yapı var ve Dink cinayetini örtmeye çalışıyorlar.</span></p>

      <p class="paragraf"><span class="char-style-override-9">Dink cinayetinde polisin ihmalini yazdığım için hakkımda dava açıldı. Olay şudur: Dink cinayetinden sorumlu olan polis memurları ile bu soruşturmayı yürüten polis memurları aynıdır.</span></p>

      <p class="paragraf"><span class="char-style-override-9">Dink cinayetindeki sorumluları deşifre ettiğim için 3 davada 32 yılla yargılanıyorum, katiller daha az cezayla yargılanıyor.</span></p>

      <p class="paragraf"><span class="char-style-override-9">Telefonlarım dinlendi ve Oda TV baskınına kadar tapelere bakılmadı.</span></p>

      <p class="paragraf"><span class="char-style-override-9">Beni suçlayan elektronik ihbarı kimin yaptığını polis araştırmadı, bu bilginin doğruluğu hiç sorgulanmadı! Sahte isimli e-postayla Ergenekon davasıyla ilişkilendirildim. Bu postayı gönderen kim, araştırılmadı bile.</span></p>

      <p class="paragraf"><span class="char-style-override-9">Ergenekon’la nasıl mı ilişkilendirildim? Ramazan Akyürek benim hakkımdaki şikâyetinde, ‘Bizi Ergenekon’a hedef gösterdi’ dedi!</span></p>

      <p class="paragraf"><span class="char-style-override-9">Başbakanı can evinden vuracak bir suikast yapacağım şüphesi üzerine hakkımda dinleme kararı alınıyor... Böyle bir şey –başbakana suikast– yapacaksam neden izlenmedim, ben Süpermen miyim ki izlenemedim?</span></p>

      <p class="paragraf"><span class="char-style-override-9">Hrant Dink cinayeti tek kişilik bir soykırımdır. Ben bu cinayetin aydınlatılmasını istiyorum. Çocuğumun Hrant Dink’i öldürenlerin kim olduğunun bulunmadığı bir toplumda yaşamasını istemiyorum.</span></p>

      <p class="paragraf"><span class="char-style-override-9">Bu duruşmada her yerde Sabri Uzun adı geçiyor. Niye sanık değil? Sayın savcılık neden Sabri Uzun’un görüşlerine başvurmaz, neden dinlenmiyor?</span></p>

      <p class="paragraf"><span class="char-style-override-9">İddianamenin bütününde tutarlılık yok. Biliyorum savcının zamanı yok başka iddianameler yazıyor ama bari aleyhte delil toplasın!</span></p>

      <p class="paragraf"><span class="char-style-override-9">İddianame Avcı ile aramda özel bir bağ varmış havası yaratıyor. Oysa onunla birçok gazeteci konuşmuştur. Ağustos ayında kitabı aldım. Benden başka herkesin Hanef</span><span class="char-style-override-10">i</span> <span class="char-style-override-9">Avcı’nın kitap yazdığından haberi varmış. Kitap çıktığında ben onun hakkında yazılmış bir kitap sandım! Ertesi gün söyleşi için randevu istedim.</span></p>

      <p class="paragraf"><span class="char-style-override-9">Baransu, 14 ve 28 Mart köşe yazılarında benim yazdığım metinlerin kitabın taslağından alındığını yazdı deyip tersini ispatladı. Bu soruşturmada sayın savcıya kırgınlığımın nedeni Baransu’nun iddialarının dosyaya bire bir girmesidir. Baransu’nun ‘taslaktan alıntı’ şeklindeki yazılarını iddianameye aldı! Mehmet Baransu, yazınca başka bir şey, biz yazınca terörist... Mehmet Baransu maşallah oturmuş, haber diye fezleke yazmış savcılık da bunu iddianame kabul etmiş.</span></p>

      <p class="paragraf"><span class="char-style-override-9">Benim bildiğim gazetecilik kapı açmak, perde aralamak, pencere açmak ayna tutmak değil!</span></p>

      <p class="paragraf"><span class="char-style-override-9">Soner Yalçın’la cezaevi aracında tanıştık. Hrant Dink’i yaşarken tanımadım. Dirisi ailesine ait, ölüsü hepimizindir. Ben Hrant Dink’in adının geçtiği her yerde konuşurum. Ben kendimi savunabiliyorum ama o artık savunamıyor.</span></p>

      <p class="paragraf"><span class="char-style-override-9">Ahmet Şık’ın kitabına hiç katkı sağlamadım. İki yıldır da görüşmüyorduk. Ahmet tahliye talep etmedi. Ben de onu yalnız bırakmamak için kalırım ama ben onun yerine de tahliye talep ediyorum.”</span></p>

      <p class="paragraf"><span class="char-style-override-9">Oda TV davası kapsamında tutuklanan Barış Terkoğlu da, savunmasında soruşturmanın nasıl başladığını, polis/savcı/medya üçgeninde yaşananları anlattı:</span></p>

      <p class="paragraf"><span class="char-style-override-9">“Elbette telefon tapelerinden anlaşılıyor ki bazı sanıklar iki yıldır dinleniyor. Ancak soruşturmanın bir başka kronolojisi var. Ondan söz edeyim. Şöyle ki:</span></p>

      <p class="paragraf"><span class="char-style-override-9">Barış Terkoğlu: Polisten beslenen gazeteciler...</span></p>

      <p class="paragraf"><span class="char-style-override-9">20 Ağustos 2010: Hanef</span><span class="char-style-override-10">i</span> <span class="char-style-override-9">Avcı’nın polisteki cemaat yapılanmasını anlattığı</span> <span class="char-style-override-11">Haliç’te Yaşayan Simonlar</span> <span class="char-style-override-9">adlı kitabı piyasaya çıkıyor. Hedefteki polisler hummalı bir çalışmaya başlıyor.</span></p>

      <p class="paragraf"><span class="char-style-override-9">28 Eylül 2010: Hanef</span><span class="char-style-override-10">i</span> <span class="char-style-override-9">Avcı, Marksist-Leninist Devrimci Karargâh Örgütü’yle ilişkili olmakla suçlanarak tutuklanıyor. Avcı, iki gün sonra yapacağı çok önemli açıklamayı bu sebeple yapamıyor.</span></p>

      <p class="paragraf"><span class="char-style-override-9">İşte bu tarihten sonrasını, Oda TV iddianamesinin 32’nci ek klasöründen takip ediyoruz. Polis teşkilatı bambaşka bir çalışmaya başlıyor. Avcı’dan sonra sıra kitabını tutuklamaya geliyor. Zira kitap hâlâ özgür!</span></p>

      <p class="paragraf"><span class="char-style-override-9">32’nci ek klasörde polisin medyayı mercek altına aldığını ve “çok özel” bazı gazetecilerin açıklamalarını ihbar kabul ederek tutanak hazırladığını görüyoruz.</span></p>

      <p class="paragraf"><span class="char-style-override-9">29 Eylül 2010: CNN Türk -</span> <span class="char-style-override-11">Tarafsız Bölge</span> <span class="char-style-override-9">- Âdem Yavuz Arslan</span></p>

      <p class="paragraf"><span class="char-style-override-9">29 Eylül 2010: Şamil Tayyar’ın köşe yazısı</span></p>

      <p class="paragraf"><span class="char-style-override-9">30 Eylül 2010: CNN Türk -</span> <span class="char-style-override-11">Tarafsız Bölge</span> <span class="char-style-override-9">- Mehmet Baransu, Emrullah Uslu, Önder Aytaç.</span></p>

      <p class="paragraf"><span class="char-style-override-9">1 Ekim 2010: Şamil Tayyar köşe yazısı</span></p>

      <p class="paragraf"><span class="char-style-override-9">3 Ekim 2010: Cine 5 -</span> <span class="char-style-override-11">Derin Mevzu</span> <span class="char-style-override-9">- Şamil Tayyar</span></p>

      <p class="paragraf"><span class="char-style-override-9">3 Ekim 2010: Habertürk TV -</span> <span class="char-style-override-11">Olduğu Gibi</span> <span class="char-style-override-9">- Şamil Tayyar, Önder Aytaç.</span></p>

      <p class="paragraf"><span class="char-style-override-9">Bu gazetecilerin söz konusu programlarda yaptığı açıklamalar 32’nci klasörde var. Dikkatinizi çekiyorum henüz ne Oda TV baskını yapılmış ne de ortada herhangi bir delil var. Ancak bir kısmı resmen polis olan ve tamamı polisten beslenen bu gazeteciler, dört ay sonra olacakları önceden ‘tahmin’ ediyorlar.”</span></p>
    </div>
  </div>
</body>
</html>
