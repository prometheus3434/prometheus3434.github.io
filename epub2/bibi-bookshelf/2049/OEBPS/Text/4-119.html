<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-119.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-119.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-12-1">İTAATSİZLERİN 3. ÇAĞLAYAN SEFERİ</p>

      <p class="paragraf"><span class="char-style-override-9">3. Çağlayan Seferi için sarayı heyula gibi insanın üstüne çöken ama adaleti de bir o kadar cüceleşen adliye binasının önündeyim. 3 Temmuz darbesinden itibaren bütün sürecin tanıklığını yapıyorum. Meslek ve hayatım boyunca birçok toplumsal olay (ki Türkiye tarihinin en kitlesel ve dinamik eylemlerinden madenci yürüyüşü dahil), tutuklamalar, gözaltılar, sıkıyönetimler, olağanüstü haller, faili belli ama meçhule havale edilmiş cinayetler, katliamlar, kallavi darbesinden, postmodern darbesine kadar bir sürü şey yaşadım. Gördüm.</span></p>

      <p class="paragraf"><span class="char-style-override-9">Bu Fenerbahçe vakasında başka bir şey var. Türkiye tarihi açısından bir sürü ilkleri barındıran bir süreç. Fenerbahçe’nin itaatsiz duruşu karşısında kocaman bir yaln</span><span class="char-style-override-13">ızlaştırma ve ötekileştirme stratejisi</span> <span class="char-style-override-9">uygulanıyor. Hukuk adına eşi benzeri görülmemiş bir vahşet yaşanıyor. İddianame denilen açık iftira belgesi üzerinden kesilen ahkâmlar, savunmalar ve Fenerbahçe söz konusu olunca mafyanın suskunluk yasası Omerta’ya rahmet çıkaracak bir suskunluğa dönüşüyor. Önce suçlu yarat sonra delil uydur düzenine isyan eden sol entelijansiya bile haksızlıklar gözlerine sokulurcasına ortada dururken, 3 Temmuz darbe sürecine neredeyse cemaat manipülasyonu gözlüğünden bakıyor. Her şey herkesin gözü önünde oluyor. 3 Temmuz darbesinin sosyal, siyasal ve sportif hesaplaşması er ya da geç bu ülkede olacak. Tarih bu sürecin Omertacıları, cellatları, siyasi aktörleri, paralel tahakkümü cemaati ve dezenformasyon tüccarı gazetecilerini er ya da geç iyot gibi açığa çıkaracak. 3 Temmuz darbesinin sosyopolitik etki-tepkileri üzerine ayrı bir yazı dizisi yazılır.</span></p>

      <p class="paragraf"><span class="char-style-override-9">Ama şimdi Çağlayan gerçeğine dönelim. Aynı kötü çayı herkese aynı şekilde ve</span> <span class="char-style-override-9">f</span><span class="char-style-override-10">i</span><span class="char-style-override-9">yatta vererek adaleti devasa saraydan bile daha fazla olan Adalet Çay Bahçesi’nde oturuyorum. Masaya gelen giden o kadar çok ki. Twitter mahallesi ahalisi birçoğu. Fenerbahçe Sokağı sakinleri olmuş herkes. Arkadaştan öte aile gibi bir hava var. Herkesin anlatacak da çok şeyi var. 3 Temmuz’dan bu yana geçen süreci saat saat yeniden yaşıyorum. İddianamenin her satırındaki haksızlığı ve hukuksuzluğu bıkmadan uzanmadan herkes birbirine anlatıyor. Sanki 3 Temmuz süreci herkesi hukuk fakültesinden mezun etmiş gibi. Bu tuhaf bir durum. Aramızda avukat olanlar var onlar da onaylıyor anlatılanları. Hukukun bütün arka kapıları, ters açıları, boşlukları konuyor ortaya hâlâ Aziz Yıldırım ve arkadaşlarının neden içeride olduğuna kimsenin aklı mantığı yetmiyor. Hukuk ekseninden kayıp siyasi zemine giden davanın siyasal bir kin ve nefret operasyonu olduğundan artık kimsenin şüphesi yok. AKP ve paralel tahakküm cemaatin MİT bahçesinden sonra Fenerbahçe üzerinde oynamaya çalıştıkları taht oyununun perde arkası ülke tarihinin dehlizlerle dolu tarihinden bile şu haliyle daha fazla. Her zamanki gibi tahliye totolar ve totemler yapılıyor. “Artık bu kadar da olmaz”cılarla “Bu daha ne ki?”cileri, kıran kırana maçlarıyla baş başa bırakıp meydandaki grupların arasına karışıyorum.</span></p>

      <p class="paragraf"><span class="char-style-override-9">— Ulan var ya bu Beşiktaş maçında bizim hocanın nefesi Pennsylvania’dakinden güçlü olmadı bu kez. Abdest bozulma anına mı denk geldi ne?</span></p>

      <p class="paragraf"><span class="char-style-override-9">Bu neşeli ve eğlenceli geyik muhabbetine yanaşıp nedir bu hoca meselesi diyerek muhabbete giriyorum.</span></p>

      <p class="paragraf"><span class="char-style-override-9">— Abi Cüppeli Metris’te Fenerbahçe için okuyup üflüyor, Fethullah Gülen de Galatasaray ve diğerleri için. Kimin nefesi güçlüyse o kazanıyor. Bak biz 3’te 3 yaptık Cüppeli Hoca sayesinde. Beşiktaş’a yetmedi nefes. Bir kazaya uğradı sanırım.</span></p>

      <p class="paragraf"><span class="char-style-override-9">— Len geç onların nefesini, Stoch’un sol bacağının nefesi hepsinden güçlü.</span></p>

      <p class="paragraf"><span class="char-style-override-9">— Yok yok Stoch o son golü atmayacaktı. Kaleye girmedi o gol, Pandora’nın kutusunu açtı.</span></p>

      <p class="paragraf"><span class="char-style-override-9">Biraz ileride holigan, fanatik, aşırı Fenerli hatta marjinal olabilecek bir grup var (!). Selamlaşıyoruz. sonra ne iş yaptıklarını soruyorum. Reklamcı, avukat, doktor, gazeteci, gıda f</span><span class="char-style-override-10">i</span><span class="char-style-override-9">rması yöneticisi uzayıp gidiyor.</span></p>

      <p class="paragraf"><span class="char-style-override-9">— Sizler holiganmışsınız, Aziz Yıldırım’ın paralı adamlarıymışsınız?</span></p>

      <p class="paragraf"><span class="char-style-override-9">— Diyenin de... Bu ne yahu? Fenerbahçeli terör örgütü desinler herkes rahatlasın. Sürekli alınıp satılan adamlar kendileri gibi sanıyor herkesi. Artık bunlar koymuyor eskiden dert ediyorduk. Burada bir onur ve adalet davası var. Ne holiganı? Fenerbahçeyiz biz. Burada olmazsak Fenerbahçe tarihi yüzümüze tükürür. Bu zalimliğin karşısında durmak bir vicdan ve insanlık görevidir.</span></p>

      <p class="paragraf"><span class="char-style-override-9">Saatler ilerliyor. Twitter’dan mahkeme salonundaki son gelişmeler anında aktarılıyor. Tezahüratlar yükseliyor yeniden. “Başkanı bırakın...” “Biz Fenerbahçe’yiz ulan!” “Cemaat Fener’le başa çıkamaz!” “Sandıkta görüşürüz!” “Siyah çoraplılardan doğan bu sevda yürüyor omuzlarımızda!” “Haklıyız kazanacağız!”</span></p>

      <p class="paragraf"><span class="char-style-override-9">Twitter’dan, mahkeme salonundaki Gökhan Gönül-</span><span class="char-style-override-9">Aziz Yıldırım diyaloğu okunuyor:</span></p>

      <p class="paragraf"><span class="char-style-override-13">Gökhan Gönül:</span> <span class="char-style-override-9">Nasılsın başkanım?</span></p>

      <p class="paragraf"><span class="char-style-override-13">Aziz Yıldırım:</span> <span class="char-style-override-9">Beni boş ver, ayağın nasıl?</span></p>

      <p class="paragraf"><span class="char-style-override-9">Önce kocaman bir sessizlik ardından hıçkırıklar karışıyor kalabalığa.</span></p>

      <p class="paragraf"><span class="char-style-override-9">Kıpırdanmalar başlıyor polisler arasında. TOMA’lar hareketleniyor. Çağlayan Meydanı’nın ortası polis bariyerleriyle çevrili. İçeride olan kalabalığın etrafı sarılı bir vaziyette. Müdahale anında oradan çıkmalarına imkân yok. Metrobüs çıkışının olduğu yere hareketleniyoruz bir grup, müdahale olursa anında kaçmak için. Dar metrobüs yolunun önüne polisler geliyor. Bir süre sonra dar yolun önüne TOMA geliyor. İtiraz ediyoruz.</span></p>

      <p class="paragraf"><span class="char-style-override-9">— Çıkış yolunu kapatırsanız nereden çıkılacak? Bu yaptığınız doğru değil. Karşınızda düşman varmış gibi davranıyorsunuz.</span></p>

      <p class="paragraf"><span class="char-style-override-9">— Merak etmeyin müdahale olmayacak.</span></p>

      <p class="paragraf"><span class="char-style-override-9">— O zaman bu savaş durumu gibi önlemler ne?</span></p>

      <p class="paragraf"><span class="char-style-override-9">— Şimdi başbakana, birtakım değerlere (cemaat) küfrediliyor, slogan atılıyor. Bu olmaz. Bira şişeleri atılıyor.</span></p>

      <p class="paragraf"><span class="char-style-override-9">— İyi de bütün bunların karşılığı biber gazı, cop ve tazyikli su mudur? Siz cezalandırma makamı değilsiniz ki. Suç varsa kanun var mahkeme var.</span></p>

      <p class="paragraf"><span class="char-style-override-9">— Savcı, hâkim ya da amirim niye bunlara fırsat verdin derse ne diyeceğiz?</span></p>

      <p class="paragraf"><span class="char-style-override-9">Tedirgin ve gergin bir bekleyiş sürüyor. Mahkeme kararlarının açıklanması an meselesi. Sivil polisler var etrafımızda bu kez. Onlarla konuşuyoruz. biz de Fenerliyiz diyor ikisi. Sanki başka bir takımı tutuyoruz diyecek ortam varmış gibi. Soruyor gruptan birisi.</span></p>

      <p class="paragraf"><span class="char-style-override-9">— Maden Fenerlisiniz bu davanın şike davası olduğuna inanıyor musunuz?</span></p>

      <p class="paragraf"><span class="char-style-override-9">Kem kümden sonra:</span></p>

      <p class="paragraf"><span class="char-style-override-9">— Tabii şimdi iddialar var ama savunmalara bakınca, bir de suçlanan diğerlerinin dışarıda olmasına bakınca bir tuhaflık var. Ama devletin bir bildiği de vardır. Ben sizin yerinizde olsam evde oturur buraya gelmem.</span></p>

      <p class="paragraf"><span class="char-style-override-9">— Evde oturmadığımız için mi saldırıyorsunuz?</span></p>

      <p class="paragraf"><span class="char-style-override-9">— Vallaha evde otursanız bir şey olmaz diyorum.</span></p>

      <p class="paragraf"><span class="char-style-override-9">Tartışma uzuyor. Bu arada TOMA’nın yanındaki polisler gaz maskelerini takıyor. Anlıyoruz ki karar olumsuz olacak. Polislere bakıp kararın ne olacağını öğrenmek de Neo-Türkiye’ye özgü bir durum.</span></p>

      <p class="paragraf"><span class="char-style-override-9">Ve karar açıklanıyor. Tamer Yelkovan tahliye, Aziz Yıldırım ve İlhan Ekşioğlu’nun tutukluluk halinin devamına... Sanık Trabzonspor’un müdahil olmasına...” Neo-T</span><span class="char-style-override-13">ürkiye</span><span class="char-style-override-9">’de ötekileştirilenler (Fenerbahçe) hep sanık, bizimkileştirilenler (Trabzonspor) ise sanıklıktan müdahilliğe geçiyor. Adaletin sef</span><span class="char-style-override-10">i</span><span class="char-style-override-9">lliği sayfalarına yeni sayfalar ekleniyor. Federasyon bile şike yok diyor ama 307 gündür hapiste olan insanlar serbest kalmıyor. Nihat Özdemir’in karar okunurken ağladığı haberi geliyor.</span></p>

      <p class="paragraf"><span class="char-style-override-9">— CAS davası pazarlığında kandırıldığı için ağlıyordur. CAS’ıp kavurdu Fenerbahçe’yi. Kandırıldığı için kendi sonuna ağlıyor.</span></p>

      <p class="paragraf"><span class="char-style-override-9">Bir anda karışıyor ortalık. Patlama sesleri geliyor. Büyük bir biber gazı bulutu sarıyor etrafı... Metrobüs durağına doğru gitmeye çalışıyorum. Düşenler, bağıranlar, haykıranlar, çocuklar, yaşlılar herkes bir yere sığınmaya, kaçmaya çalışıyor. Polis yine sert. Plastik mermi kullanıldığı haberleri geliyor. Zar zor metrobüs durağına geliyoruz. Metrobüsler dolu geliyor ya da durakta durmuyor.</span></p>

      <p class="paragraf"><span class="char-style-override-9">Twitter’dan gelişmeleri takip ediyorum. Öfke büyük. Ortak kanı, “Tamam bu oyunda artık olmayalım. Çekin takımı play off’tan. Bu takım ligden çekilsin!”</span></p>

      <p class="paragraf"><span class="char-style-override-9">Bekliyorum. 20 dakika sonra meydandan uzak bir yerde olan durakta gözlerim yanıyor, nefes almakta zorlanıyorum. Durakta olan herkes aynı durumda. Gözyaşı akıyor durağa. Öksürük sesi meydandan gelen çatışma seslerine karışıyor. 20 dakika sonra bile uzaktaki metrobüs durağını etkileyecek kadar biber gazı sıkılacak kini, öfkeyi anlamak zor. Bakıyorum meydana doğru karşımda kocaman bir bina. Yan tarafında tabela, Avrupa’nın en büyük adalet sarayı...</span></p>

      <p class="paragraf para-style-override-13"><span class="char-style-override-9">7 Mayıs 2012</span></p>
    </div>
  </div>
</body>
</html>
