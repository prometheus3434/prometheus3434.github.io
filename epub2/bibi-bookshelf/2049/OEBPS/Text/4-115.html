<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-115.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-115.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-11-3">“ZAMANIN RUHUNA RAĞMEN YAŞANABİLİYOR AMA GAZETECİLİK YAPMAK ZOR.”</p>

      <p class="paragraf para-style-override-13"><span class="char-style-override-9">Röportaj: Zuhal Demir/Gazeteport</span></p>

      <p class="paragraf para-style-override-15"><span class="char-style-override-9">31 Temmuz 2013</span></p>

      <p class="paragraf"><span class="char-style-override-9">Gezi Parkı süreci şüphesiz en çok medyayı etkiledi. Türkiye’de “Haber alma hakkınızı kullanıyor musunuz?” sorusunu halk en çok bu dönemde düşündü. Tüm bunlar konuşulurken, sektörde ceketini alıp gitmeleri ile meşhur tecrübeli gazeteci Mustafa Hoş ile bir araya geldik. Piyasaya çıkan kitabı</span> <span class="char-style-override-11">Zamanın Ruhuna Rağmen</span><span class="char-style-override-9">’i konuşacaktık ama giriş yazısı konunun Gezi Parkı’na ve medyaya evrilmesine neden oldu. Son olarak görev yaptığı Artı 1 televizyonundan Gezi Parkı olayları döneminde haberlere yapılmak istenen müdahale nedeniyle ayrılan Hoş’la medya üzerine konuştuk. İşte zamanında attığı “Başsavcıya Abluka” başlığı ile hayatı değişen Hoş’un gözüyle medyada sansür ve otosansür.</span></p>

      <p class="paragraf"></p>

      <p class="paragraf"><span class="char-style-override-13">— Türkiye’de habercilik yapılıyor mu? Ne izliyoruz, okuyoruz, dinliyoruz?</span></p>

      <p class="paragraf"><span class="char-style-override-9">Haber adına insanları kandırıyorlar. Haber adına insanların duyarlılıklarını kullanıyorlar. Aslında istense her türlü olanağa sahipler. Mesela Mısır’da tek taraflı da olsa neler yaşanıyor öğrenebiliyorsunuz. Peki ya kendi ülkenizde? Ceylanpınar’da 3 kişi hayatını kaybetti. Resmi kurşun başka ülkenin eliyle senin vatandaşını vuruyor ve bunu kimse bilmiyor. Bu ülkede medya üzerinde inanılmaz bir riya var. Medya bu riyanın en vahşi halini sergiliyor her anlamda.</span></p>

      <p class="paragraf"></p>

      <p class="paragraf"><span class="char-style-override-13">— “Başsavcıya Abluka” başlığını attığınızda adınız Ergenekoncuya çıktı ama Kanal 24’ün kuruluşunda yer aldınız. Bu ilginç gelmiyor mu?</span></p>

      <p class="paragraf"><span class="char-style-override-9">Ben sadece başsavcıya düzenlenen operasyon için sesimi yükseltmedim; ben türbanlı kızlar okullara alınmadığında da bunun karşısında duran, bunu insan hakları ihlali olarak gören biriydim. Şimdi de aynı şeyi söylüyorum. Şimdi mazlumla zalim yer değiştirdi, sorun orada. Benim söylediklerimde ve yaptıklarımda farklı bir şey yok. 24’ü kurduğumda bu hükümete yakın olduğunu biliyordum ama işime karışılmayacağını konuşmuştum en başından. Bu sözü verdiler ve ben yeni bir şey yapmak için çalışmaya başladım.</span></p>

      <p class="paragraf"></p>

      <p class="paragraf"><span class="char-style-override-13">— Size karışılmayacağına inandınız mı gerçekten?</span></p>

      <p class="paragraf"><span class="char-style-override-9">Yaptığınız işe ne kadar karışılmasına müsaade edersiniz? Soru bu. Medyanın omurgasızlığını gazeteciler oluşturuyor, asıl sorun burada. 24’ü kurduğumda yeni bir şey yaratacağımı düşündüm. Çünkü var olan medyanın durumu çok kötüydü. Farklı bakış açısı olan bir yer olmaya çalıştı ama buna izin verilmediğini, engel olunmaya çalışıldığını anladığım anda bıraktım.</span></p>

      <p class="paragraf"></p>

      <p class="paragraf"><span class="char-style-override-13">— Sansür ve otosansür sizin ceketinizi alıp gitmelerinizin nedeni sanırım.</span></p>

      <p class="paragraf"><span class="char-style-override-9">Bütün dünyada ayıp olan Türkiye’de normalleşiyor. Sansür, oto sansür ayıptır, insanlık suçudur. Ama Türkiye’de meşru gibi görünüyor. Bu normalleşme büyük bir sorun. “Başsavcıya Abluka” diyelim taraflı. Sana ne, niye karışıyorsun ki? Senin bir ton medya organın var, git oradan yayın yap. Ama hayır! Senin yaptığının üzerini kapatmaya çalışıyor. Bütün sorun gerçekten korkulması. Sansür hem hükümetin işine geliyor hem de bu sayede rantını artıranların. Bu alçakça bir şey.</span></p>

      <p class="paragraf"></p>

      <p class="paragraf"><span class="char-style-override-13">—Geçmişte, özellikle 28 Şubat döneminde de yok muydu bu baskı? Ya da iki dönem kıyaslanabilir mi?</span></p>

      <p class="paragraf"><span class="char-style-override-9">Geçmişte de vahşi bir durum vardı. 28 Şubat’ta da baskı vardı ama bu kadar kıyıma dönüşmedi. Ben o zaman da işsiz kaldım. Şu an bir kıyım yaşanıyor. Hayata dair elinde ne varsa alınmaya çalışılıyor. Neye biat ettiğinin hiçbir önemi yok, biat etmiş kafa gazeteci olamaz.</span></p>

      <p class="paragraf"></p>

      <p class="arayazi">“Artık hükümetin mücahitleri var!”</p>

      <p class="paragraf"></p>

      <p class="paragraf"><span class="char-style-override-13">— Peki şu an ekranlarda, gazete köşelerinde gördüğümüz bir sürü insan bu biata eyvallah mı diyor? Ya da bunu diyen ne kadar gazeteci?</span></p>

      <p class="paragraf"><span class="char-style-override-9">Gerçekten gazetecilik yapılıyor olsa şu an ekranda, gazetelerde, radyolarda olan bir kişiyi bile işe almazsın. Bu kadar çapsız ve vasat insanın önemli mevkilerde olmasının meslekle hiçbir ilgisi yok, tamamen siyasi seçimler. Biat edeni seçiyorlar. Bir de mücahitler türedi. İktidarı savunmayı mücahitlik olarak görüyorlar. Ve mücahitlik yaparken de merhametlerinin ve vicdanlarının olmadığını gördük. Her şeyi bir biz biliriz havası var. Ee kardeşim bilmediğiniz bir şey var bu ülkede; siz demokrasiyi bilmiyorsunuz. İtiraz ediyorsunuz sizi hain ilan ediyorlar. Niye? Çünkü emir komuta zincirinden biat kulluğa geçtik. Asker vesayetinden geldik, biattan kulluğa geçtik. Bunların arasında tercih yapamazsınız. Ama seçmediğiniz zaman da lanetleniyorsun.</span></p>

      <p class="paragraf"></p>

      <p class="arayazi">“Artı 1... Ölmüşün arkasından konuşulmaz.”</p>

      <p class="paragraf"></p>

      <p class="paragraf"><span class="char-style-override-13">—Artı 1 hem kadrosu hem de Gezi Parkı olayları esnasındaki yayınları ile dikkat çekti, izleniyordu da... Buradan ceketinizi alıp çıkmanız nasıl hasıl oldu?</span></p>

      <p class="paragraf"><span class="char-style-override-9">Ben işe ideolojilerin karışmasının bu işte zaf</span><span class="char-style-override-10">i</span><span class="char-style-override-9">yet yaratacağını düşünürüm. Bu iş habercilik, muhalefetin istediğini yapalım diyerek de olmaz, sadece patronun istediğini yapalım diyerek de. Gazetelerin, televizyonların izlenirliğine bakın berbat bir yerde. Sosyal medya her gün tokatlıyor onları. Yani bir devi döven bir fare var. Niye baş belası? Çünkü haber alıyorsunuz.</span></p>

      <p class="paragraf"><span class="char-style-override-9">Ben Artı 1’de şunu söyledim: Ne yandaş tarafında, ne düşman tarafında olması gerekmiyor. Haberin kendisi başlı başına bir şeydir. Gerçeğin peşinde gidersin ve onu aktarırsın. Artı 1’in muhalif insanların bir araya geldiği bir kanal olması çok da önemsediğim bir durum değildi. İşini yapması yeterliydi. Böyle oluşturuldu. Tek bir şart konuştum; işe karışılmayacaktı. Bunu konuşmak bile ne ayıp. İşine karışmamalarını istiyorsun. Sansür, otosansürden bahsediyoruz. Sektöre yeni girmiş birinin, bunu bu kadar kolay söylemiş olması beni delirtti. Çok büyük tepki gösterdim. Bunu bu kadar kolay nasıl söylersin? Medyada olmayı habere müdahale etmekten ibaret sanıyor. Ben buna izin verseydim, parasız pulsuz, altyapısı berbat bir yerde neden yapayım? O zaman ben neden yıllarca işsiz kaldım?</span></p>

      <p class="paragraf"><span class="char-style-override-9">Diyorlar ki Artı 1 istenen başarıyı yakalayamamış falan... Yediririm o reytingleri bunu diyene! İki ayda, bir kanalı sıfırdan bir yere taşımak medya tarihinde yok. Benim tek umut bağladığım şey şu: Sen işini doğru yap, karşılığı bu var bu ülkede. Şartları en kötü yerdi Artı 1.</span></p>

      <p class="paragraf"></p>

      <p class="arayazi">“Hükümet kurtla bir oluyor, kuzuyu parçalıyor, çobanla da ağlıyor!”</p>

      <p class="paragraf"></p>

      <p class="paragraf"><span class="char-style-override-9">Diyelim ki muhalif bir şey yapıyorum; kime ne? Sen hükümet olarak buna nasıl karar verirsin? İzleyici, dinleyici, okuyucu karar versin. Medyanın büyük bölümü hükümetin kontrolünde. Manipülasyon ve dezenformasyonu zaten yapıyorsunuz, farklı olana bu kadar tahammülsüzlük niye? Çünkü sakladıkları çok şey var. O yüzden bu kadar sansür ve otosansür uyguluyorlar. Bu ülkeyi 11 yıldır cemaatle beraber yürütüyorlar. AKP’nin yanlışlarını söylemek bile İslamafobi haline dönüşüyor. Her yapılanma, kendi iktidarını korumak için her kavramı kullanıyor. Elinde İslam denen çok ciddi bir silahı var. Ama insanlar şunu sormalı: 11 yıldır hükümeti cemaatle birlikte yürütüyorsun ama cemaat yokmuş gibi davranıyorlar. Sonra birbirleriyle savaşıyorlar. Olan da Türkiye’ye oluyor. Bu ülkenin insanlarına oluyor. 11 yıldır iktidarsın tüm güç elinde, neden türban sorununu çözmedin? Son 50 yılın en güçlü iktidarına sahipsin ama hâlâ şikâyet ediyorsun. Şu mazlumluk hikâyesinden bir çıksınlar artık. Hep siz eziliyorsunuz, hep siz dövülüyorsunuz. Sanki bu ülkede 12 Eylül olmadı, 28 Şubat daha ağır bir darbeymiş gibi bahsediyorlar. Askeri çekip polisi ortaya çıkarıyorlar. Postalı çekip copu uzatamazsın, kabul etmiyorum.</span></p>

      <p class="paragraf"><span class="char-style-override-9">Batı şiddeti durdur dediğinde, “Vatandaş benim, döverim” diyor bir ülkenin başbakanı, şiddeti kıyaslıyor. Daha insancıl davranmak yerine “döverim” diye kafa tutuyor. O zaman Mısır’a niye “Ey Batı, orayı yalnız bırakıyorsun!” diye bağırıyorsun?</span></p>

      <p class="paragraf"></p>

      <p class="paragraf"><span class="char-style-override-13">— Peki, Gezi parkı olayları ile devam edelim. Kitabınızın girişinde adeta Gezi Parkı anlatılıyor. Hatta Gezi Parkı’nın provokatörü bile sayılabilirsiniz, parkta da fazlasıyla zaman geçirdiniz, gözlemlediniz. İnsanların derdi ne?</span></p>

      <p class="paragraf"><span class="char-style-override-9">Kitabı okuyunca emin ol bana provokatör damgasını hemen yapıştırırlar. Oysa Gezi’den çok önce çıktı kitap. Öngörüler var. Çünkü sokağı biliyorum. Bu ceberut anlayışı biliyorum. Gezi bambaşka bir şey oldu. Türkiye’nin 50 yılda yapamayacağını 15 günde yaptı o gençler. Sokağa çıkan insanlar yeter dedi. Yeter de! Bu ülkenin başbakanı “Biz insanların yaşam şekline nerede karıştık?” diyor. Karıştılar ve yalan söylüyorlar. Bu ülkede başbakan istemiyor diye dizi senaryoları değişti, oyuncuların kıyafetleri değiştirildi, hatta diziler yayından kalktı.</span></p>

      <p class="paragraf"></p>

      <p class="arayazi">“Başbakan artık korkuyor, liderler ise sarsıldı.”</p>

      <p class="paragraf"></p>

      <p class="paragraf"><span class="char-style-override-9">Elbette bir patlaması olacaktı. Ve artık korkuyor. Başbakanın açıklamalarından, tavrından bunu anlamak çok kolay. Sarsıldı, hepsi sarsıldılar. Bu iktidarın 3 tane yönetme biçimi var. Eristik diyalektik, kurbağa teorisi, ceberut baskı-zorlama. Hep bununla halletmeye çalışıyorlar. “Cumhuriyet Mitingleri’nin aynısı” dedi, bir ideolojiye mahkûm etmek için. Ama çocuklar çıktı ve “Mustafa Keser’in askerleriyiz” dedi yıktı bu planı...</span></p>

      <p class="paragraf"></p>

      <p class="paragraf"><span class="char-style-override-13">— Gezi birçok kesimi bir araya getirdi ama liderler bu durumdan memnun olmayan açıklamalar yaptı.</span></p>

      <p class="paragraf"><span class="char-style-override-9">Kürtler bu süreçten tamamen uzak durdular. Koalisyon ortağı duruşu sergilediler. İktidar, cemaat ve Kürtler! Gezi’nin siyaseten önemli bir noktası ne oldu biliyor musunuz? İlk defa lider hegemonyası yerle bir oldu. Liderlerin açıklamalarına rağmen bir araya gelmeyecek insanlar oradaydı. Fenerbahçeli, Galatasaraylı, Kürt-Türk. İnsanların işte bu yan yana gelmesinden rahatsız oldular. Kim şiddet istiyormuş? Bu ülkede kimse bunu sormuyor. Çünkü soru sormak suç ama soru sormayan gazeteci olamaz.</span></p>

      <p class="paragraf"></p>

      <p class="paragraf"><span class="char-style-override-13">— Kürtler demişken Gezi Parkı’nın en önemli sloganlarından biri de “30 yıldır Güneydoğu’yu biz bu medyadan izledik” oldu... Bu slogana o dönem medya sektöründe olan biri olarak katılıyor musunuz?</span></p>

      <p class="paragraf"><span class="char-style-override-9">Bak en başından söyleyeyim, bu ülkede Kürtlere çok büyük haksızlık yapıldı. Aslında şöyle bir durum var. Geçmişte militarist konumdaki medyanın, bugün biat-kulluk haline gelen medyadan çok fazla farkı yoktu. Ama şöyle bir farkı vardı, insanlar kalkıp kendini ifade edecek bir yer buluyordu. Şimdi bulamıyor. Doğu’da çok önemli şeyler oldu. Büyük haksızlıklar oldu ama bizim haksızlıkla yüzleşmek gibi bir kültürümüz yok, üstünü kapatarak ilerliyor bu ülke. İnkârdan gelen bir kültür var.</span></p>

      <p class="paragraf"></p>

      <p class="paragraf"><span class="char-style-override-13">— Onlarca gazeteci Gezi Parkı olayları sürecinde işinden oldu, bir kıyım süreci yaşanıyor.</span></p>

      <p class="paragraf"><span class="char-style-override-9">Ben doğrunun peşindeyim, gerçeğin ıslığını çalmaya çalışıyorum ama bunun vahşete dönüşmesi çok acı, gazeteciler için. Niye? Sen karar veriyorsun; hep millet millet diyorlar bırakın millet izlemesin, dinlemesin, okumasın. Utanmadan insanların ekmeğiyle oynuyorlar. İşsiz kalan herkes için üzülüyorum. Bu vahşet de elbet bitecek. Ben 27 yıllık gazeteciyim, siz kimsiniz ki benim elimden tüm haklarımı almaya çalışıyorsunuz? “Nefes aldığına dua etsin” deniyor benim için, nefesim yettiği kadar konuşacağım. Beni engelleyemeyecekler, işimi elimden alabilirler ama düşüncelerimi alamazlar. Twitter var, blog var, duyururum.</span></p>

      <p class="paragraf"></p>

      <p class="arayazi">“Korku imparatorluğu yıkıldı.”</p>

      <p class="paragraf"></p>

      <p class="paragraf"><span class="char-style-override-13">— Gezi sürecinin hükümeti korkuttuğunu düşünüyorsunuz. Sizce bu süreci bastırabilir mi?</span></p>

      <p class="paragraf"><span class="char-style-override-9">Türkiye’nin 50 yılda yapacağını bu gençler 15 günde yaptılar. Bu gençleri anlamak için çok kolay bir yol var aslında. 3 tane f</span><span class="char-style-override-10">i</span><span class="char-style-override-9">lm ve 3 tane slogan:</span> <span class="char-style-override-11">La Haine</span><span class="char-style-override-9">,</span> <span class="char-style-override-11">V For Vandetta</span> <span class="char-style-override-9">ve</span> <span class="char-style-override-11">Dövüş Kulübü</span> <span class="char-style-override-9">artı PlayStation! Sloganlarsa: “Mustafa Keser’in askerleriyiz!” “Faşizme karşı bacak omuza!” ve “28 Şubat’ta nerdeydiniz? Kreşteydim abi!”</span></p>

      <p class="paragraf"><span class="char-style-override-9">Artık bu çocukların bir hikâyesi var ve hikâyesi olan insanı yenemezsiniz. Bu çocukların arkasında anneleri var. Kadınların ne kadar ağırlıklı rol aldığını gördük. Ne yaparsanız yapın bir kadın bir şeye inanıyorsa onu vazgeçiremezsiniz.</span></p>
    </div>
  </div>
</body>
</html>
