<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-92.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-92.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-7-14">İSİMSİZ KAHRAMANLARA...</p>

      <p class="paragraf"><span class="char-style-override-9">İçimde kalan bir şeyi de burada paylaşmam lazım. Ayrılırken Artı 1’deki yol arkadaşlarıma veda edemedim doğru dürüst... Haberin başında olduğum süre içinde teknik kadro dahil, muhabir arkadaşlarıma, rejideki her türlü teknik yetersizliğe rağmen canla başla isteklerimi yerine getiren güzel insanlara, prodüktörlere, stajyerlik adı altında parasız pulsuz, uykusuz, aç susuz çalıştırılan çalışma arkadaşlarıma, çektikleri her görüntü ile yayınları farklılaştıran kameramanlara sonsuz teşekkür ediyorum. Her türlü olanakları olan büyük kanallara karşı elde edilen büyük başarının isimsiz kahramanıdırlar benim için... Artı 1’i anlatırken adlarını söylemedim çünkü olur ya birilerini ıskalarım diye özellikle de yazmadım. Birlikte çalıştığımız dönemde bana yol arkadaşlığı yaptılar, haberciliğin ışığı oldular. Var olsunlar!</span></p>

      <p class="paragraf"><span class="char-style-override-9">Üç buçuk yıl aradan sonra Artı 1’le mesleğime dönmüştüm. Tabii ki benim için çok heyecan verici bir anıydı. Ama daha da heyecan verici olan, gözlerimi yaşartan diğer daha önce benimle çalışan ya da çalışmayan birçok meslektaşımın dayanışma telefonları ve mesajlarıydı. “Bizim haber merkezi de emrindedir, ne istersen destek veririz” dediler. Hatta kadroda sıkıntı varsa gece uyumayıp gelip haber yapmayı teklif ettiler. Alana çıkan henüz deneyimsiz olan muhabir arkadaşlarımı korudular. Onlara kol kanat gerdiler. Bütün bu dayanışma için minnettarım. 27 yıllık meslek hayatımın özel bir yerinde hep canlı kalacak.</span></p>

      <p class="paragraf"><span class="char-style-override-9">Artı 1 günlerimizi muhabir Gökmen Ulu facebook sayfasına şöyle not etti:</span></p>

      <p class="paragraf"><span class="char-style-override-9">“Baş döndürücü hızla geçen haftaların ardından artık sadece tatlı anılar geliyor aklıma. Birini paylaşayım sizlerle...</span></p>

      <p class="paragraf"><span class="char-style-override-9">16 Haziran gece yarısı. Gezi Parkı. Divan Otel’in önü. Dokuz saat boyunca kesintisiz canlı yayın yaptığımız tarihi gec</span><span class="regular-metin char-style-override-9">e... Atılan gaz bombalarının ardı arkası kesilmiyor. Ben defalarca bağlanıp yaşananları anlatıyorum. Türkiye bizim yayına kilitlenmiş. Twitter’da trend topic (tt) olmuşuz. CNN International bile bizim canlı yayını ekranına taşımış. Öyle bir gece...</span></p>

      <p class="paragraf"><span class="regular-metin char-style-override-9">Ben o akşam Gezi Parkı’na polis operasyonu yaptırılmasının ardından 3G ile sıklıkla yayına bağlanıp topluma haber/bilgi aktarıyorum. ‘Kamber’siz haber olur mu? Yanımda acar kameraman arkadaşım Volkan Kamber... Onun gaz maskesi takılı, benimki değil, elimde duruyor. Çünkü haber koordinatörümüz Mustafa Hoş adeta soluk aldırmıyor, ortalama beş dakikada bir yayına bağlatıyor beni. E haliyle yayında maske ile konuşulmuyor.</span></p>

      <p class="paragraf"><span class="regular-metin char-style-override-9">O arada ahalinin merak ettiği bir konu, başarılı anchorwoman’ımız sevgili Özlem Gürses ile birlikte stüdyoda olan haber dairesi başkanımız Uğur Dündar’ın da dikkatini çekmiş. Değerli ağabeyim Uğur Dündar yayında soruyor:</span></p>

      <p class="paragraf"><span class="regular-metin char-style-override-9">— Gökmen, biber gazına bağışıklık kazandın galiba?J</span></p>

      <p class="paragraf"><span class="regular-metin char-style-override-9">İçimden gülerek, ‘Ben asıl haber merkezinde yedim gazı Uğur Bey, alıştım elbette’ diyesim geliyor.</span></p>

      <p class="paragraf"><span class="regular-metin char-style-override-9">Nasıl mı?</span></p>

      <p class="paragraf"><span class="regular-metin char-style-override-9">Gezi eylemlerinin doruklara tırmandığı günler... Bir gece, 39 saatlik haber çalışmasının ardından eve döndüm.</span></p>

      <p class="paragraf"><span class="regular-metin char-style-override-9">Onca olağanüstü koşuşturmaya rağmen nasıl dayandım uykusuzluğa, ben de anlamadım. Cevabı Uğur Dündar verdi. ‘Adrenalin’ dedi. ‘Adrenalin salgısı seni ayık tutuyor. Bir de sorumluluk bilinci...’</span></p>

      <p class="paragraf"><span class="regular-metin char-style-override-9">Fakat heyecanlı saatlerden sonra eve vardığımda, herhalde yastığa bir karış kala uyumuşumdur. Yattıktan sadece iki saat sonra, saat 03.00’te telefonum durmaksızın çalıyor. Ben duyana kadar kim bilir kaç kez çaldı. Mustafa Hoş telefonda:</span></p>

      <p class="paragraf"><span class="char-style-override-9">—</span> <span class="regular-metin char-style-override-9">Gökmen’im, binlerce kişi ayakta, şu anda köprüden Avrupa yakasına yürüyorlar.</span></p>

      <p class="paragraf"><span class="regular-metin char-style-override-9">— Kaptan şaka mı yapıyorsun?</span></p>

      <p class="paragraf"><span class="regular-metin char-style-override-9">— Ne şakası! Türkiye uyumuyor, biz de uyuyamayız. Ne yapacaksın uyuyup? Tarihe tanıklık edeceğiz, bu her zaman olmaz. Haydi aslanım, haydi koçum, haber bizi bekler.</span></p>

      <p class="paragraf"><span class="regular-metin char-style-override-9">Uyumadan evvel Hoş’a önlem olarak gaz maskesi taksaydım işe yarar mıydı acaba?</span></p>

      <p class="paragraf"><span class="regular-metin char-style-override-9">Ben ilk ‘gaz’a böyle maruz kaldım işte... :)</span></p>

      <p class="paragraf"><span class="regular-metin char-style-override-9">Her kısa sohbetimizde adeta bir kitap okur gibi olduğum, danışmanımız, değerli bilge Prof. Haluk Şahin’i de unutmamam gerekir. Başlarken, ‘Gökmen maceraya hazır mısın?’ diyordu. Al bana macera! Hem de fazlasıyla... Kuşkusuz Haluk Hocam da bu kadarını beklemiyordu.</span></p>

      <p class="paragraf"><span class="regular-metin char-style-override-9">Bir başka akşam... Dur durak yok! Nereye duruyorsun? Mevzu devam ediyor, her yerden haber fışkırıyor. O akşam, Pire lakabını taktığım sevgili kameramanımız Volkan’la beraber, bu defa Beşiktaş İnönü Stadı’nın sırtlarındayım. Çarşı yine karışık... Bir tarafta çevik kuvvet, diğer tarafta eylem yapan vatandaşlar... Ben de sıcak noktada...</span></p>

      <p class="paragraf"><span class="regular-metin char-style-override-9">Polis memuru karşıdan sesleniyor öylece duran kalabalığa:</span></p>

      <p class="paragraf"><span class="regular-metin char-style-override-9">— Size dağılmanız için bir dakika süre...</span></p>

      <p class="paragraf"><span class="regular-metin char-style-override-9">Çarşı grubundan yanıt gecikmiyor:</span></p>

      <p class="paragraf"><span class="regular-metin char-style-override-9">— Bizden de size 20 saniye...</span></p>

      <p class="paragraf"><span class="regular-metin char-style-override-9">Nasıl bir eylemdir birader? Emsalsiz! Her şey var ama her şeye rağmen mizah da var.</span></p>

      <p class="paragraf"><span class="regular-metin char-style-override-9">Sonra gaz bombalarının ardı arkası kesilmiyor. Atmosfer fena... Durulacak gibi değil. Biber gazı öyle yoğun ki, etraf toz duman! Neyse ki maskelerimiz takılı. Takip ediyoruz hadiseyi... O anda rejiden bir telefon. Merkezden arayan ana haber yönetmeni Seyra:</span></p>

      <p class="paragraf"><span class="regular-metin char-style-override-9">— Alo! Gökmen seni yayına alıyorum.</span></p>

      <p class="paragraf"><span class="regular-metin char-style-override-9">— Seyra’cığım, birazdan bağlasan olmaz mı kardeşim? Uzaklaşayım şuradan, öyle bağlanayım. Arkadan davudi bir ses:</span></p>

      <p class="paragraf"><span class="regular-metin char-style-override-9">— Olmaaazzz!</span></p>

      <p class="paragraf"><span class="regular-metin char-style-override-9">Kim olacak? Mustafa Hoş!</span></p>

      <p class="paragraf"><span class="regular-metin char-style-override-9">Seyra: ‘Son 20 saniye Gökmen...’</span></p>

      <p class="paragraf"><span class="regular-metin char-style-override-9">— Tamam ama bari gaz maskesini çıkarmadan anlatsam olur mu Seyra?</span></p>

      <p class="paragraf"><span class="regular-metin char-style-override-9">Mustafa Hoş: ‘Hayıııırrrrrr!!!’</span></p>

      <p class="paragraf"><span class="regular-metin char-style-override-9">Seyra: ‘Son 10 saniye...’</span></p>

      <p class="paragraf"><span class="regular-metin char-style-override-9">Ve benim maske pıt diye çıkar, olanlar olur: Coss! Biber gazı gözümü, genzimi çok fena yakar. İzleyenler hatırlar. Canlı yayın bağlantısının birinci dakikasına gelinince benim pil biter:</span></p>

      <p class="paragraf"><span class="regular-metin char-style-override-9">— İzleyicilerimizden özür diliyorum. Daha fazla konuşamayacağım. Öhö öhöööööö!!!</span></p>

      <p class="paragraf"><span class="regular-metin char-style-override-9">Gözler yaşlı, halim duman. Çevik Kuvvet’teki polisler de tuhaf tuhaf bakıyor, ‘Bu gazeteci kafayı yedi galiba, maskesiz ne yapıyor burada?’ dercesine...</span></p>

      <p class="paragraf"><span class="regular-metin char-style-override-9">Canlı bağlantı bitince, zırıl zırıl çalan telefona gözucuyla bakabiliyorum. Arayan, yüreğinden gelen sesiyle Mustafa Hoş:</span></p>

      <p class="paragraf"><span class="regular-metin char-style-override-9">— Efendim kaptan!</span></p>

      <p class="paragraf"><span class="regular-metin char-style-override-9">— Gökmen’im. En iyi yayınını yaptın aslanım. Türkiye orada ne olduğunu gördü. Ekrandan haberin duygusunu aldık. Sağ olasın. Dikkat edin kendinize...”</span></p>

      <p class="paragraf"><span class="regular-metin char-style-override-9">Her işi öyle kolay beğenmeyen usta kapatır telefonu, rejideki işine döner.</span></p>

      <p class="paragraf"><span class="regular-metin char-style-override-9">Ardından büyük usta Uğur Dündar, yayındaki değerli sözleri ile emeğin hakkını teslim eder. Diğer taraftaki Gökmen’in gözleri ise yine yaşlı... Ama bu defa biber gazından değil!</span></p>
    </div>
  </div>
</body>
</html>
