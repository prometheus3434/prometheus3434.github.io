<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-109.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-109.html" xml:lang="tr-TR">
    <div class="Basic-Text-Frame">
      <p class="split"></p>

      <p class="paragraf"></p>

      <p class="ARA" id="toc_marker-9-6">KAMU RANTI ARTTIKÇA MEDYA ÖZGÜRLÜĞÜ AZALDI</p>

      <p class="paragraf"><span class="char-style-override-9">Benim kişisel tarihimde –yani meslekteki 27 yılımda– iktidarın medya ile ilişkilerinde basın özgürlüğü hep sorunlu oldu. 12 Eylül’ün yarattığı büyük baskı ve tedhiş ortamının etkilerinin çok taze olduğu dönemden beri gazetecilik yapıyorum. Bu süre içerisinde Turgut Özal, Yıldırım Akbulut, Mesut Yılmaz, Süleyman Demirel, Tansu Çiller, Necmettin Erbakan, Bülent Ecevit, Abdullah Gül ve Tayyip Erdoğan başbakanlık yaptı. Bütün bu isimlerin başbakanlığı döneminde medya-iktidar ilişkileri hep arızalıydı.</span></p>

      <p class="paragraf"><span class="char-style-override-9">Kamusal alanda haber alma hakkının hep devletten yana kullanıldığı da bir gerçektir. Recep Tayyip Erdoğan iktidarına kadar medyada haberin manevra sahası daha genişti. Çünkü gazetecilik öyle ya da böyle daha baskın bir unsur olarak öne çıkıyordu. “Rant mı, habercilik mi?” ikilemi vardı. Bu ikilem içinde basın özgürlüğü tartışılır da olsa kendine manevra yapacak alanı buluyordu. Tayyip Erdoğan iktidarında el değiştiren medya ile birlikte patronların rant ve haber arasındaki tercihinde ilk sırayı açık ara rant aldı.</span></p>

      <p class="paragraf"><span class="char-style-override-9">Medya grupları, gazetecilik dışındaki alanda büyüdükçe haber mecralarını ranta ulaşma aracı haline getirdiler. Patronlar kamu rantına ulaştıkça da haber mecralarını iktidarın propaganda alanı yaptılar. Her büyük medya grubunun haber kanalı var. Bu haber kanalları daha çok haber vermek için rekabet etmiyor, iktidara nasıl yaranırız yarışı içindeler...</span></p>

      <p class="paragraf"><span class="char-style-override-9">Bütün haber kanalları zarar ediyor. 6 yıl öncesinde NTV kâr eden bir haber kanalıydı. Bugün NTV bile zarar ediyor. Patronlar her ay milyarlarca lira parayı bu kanallara aktarıyorlar. Çünkü iktidara yaranma ve kamu rantına ulaşma aracı olan bu haber kanalları için “kaz gelecek yerden tavuk esirgenmiyor”.</span></p>

      <p class="paragraf"><span class="char-style-override-9">Başbakan her gün birkaç yerde konuşuyor ve bu konuşmalar onlarca haber kanalından canlı yayınlanıyor. Haber kanallarının en önemli işi bu canlı yayınlardır. Başbakanlık’ta artık “Hangi kanal hangi dakikada canlı yayına girdi” çeteleleri bile tutulmuyor. Çünkü her haber merkezi pür dikkat ön izlemeden Erdoğan’ın konuşmasını bekliyor. Erdoğan konuşmaya başlayınca bütün haber merkezlerinde aynı anda aynı ses duyuluyor: “Yayın!”</span></p>

      <p class="paragraf"><span class="char-style-override-9">Tüm kanalların aynı anda “Yayın!” komutuna geçmesinin nedeni, patronların medya dışındaki işleri... Bu konuyu Galatasaray Üniversitesi İletişim Fakültesi’nden Ceren Sözeri araştırdı. Sözeri, “Medya patronları ne iş yapıyor?” sorusuna yanıt bulmaya çalıştı ve araştırma sonuçlarını TESEV için bir rapor haline getirdi. Şimdi Sözeri’nin tespitlerine yakından bakalım:</span></p>

      <p class="paragraf"><span class="char-style-override-9">“Medya pazarının Çukurova Grubu’nun medya şirketlerine TMSF tarafından el konulmasının ardından sayısı dörde düşen en büyük medya gruplarının hemen hepsinin enerji, madencilik, f</span><span class="char-style-override-10">i</span><span class="char-style-override-9">nans ve inşaat alanlarında büyük yatırımları bulunuyor.</span> <span class="regular-metin char-style-override-9">Doğan Grubu, Çalık Grubu, Doğuş Grubu, Ciner Grubu</span><span class="char-style-override-9">’ndan oluşan bu dörtlünün hepsinin en az bir hidroelektrik santrali var.</span></p>

      <p class="paragraf"><span class="regular-metin char-style-override-9">Çalık Grubu,</span> <span class="char-style-override-9">Samsun, Ordu, Çorum, Amasya ve Sinop illerinin elektrik dağıtım ihalesini elinde bulunduruyor.</span> <span class="regular-metin char-style-override-9">Doğan Grubu</span><span class="char-style-override-9">’nun Kürdistan Özerk Yönetimi bölgesinde petrol-gaz arama faaliyetleri bulunuyor.</span> <span class="regular-metin char-style-override-9">Çalık Grubu</span><span class="char-style-override-9">’nun petrol arama faaliyetleri ise Samsun-Adana/Ceyhan bölgelerinde.</span></p>

      <p class="paragraf"><span class="regular-metin char-style-override-9">Ciner ile Koza İpek Grubu</span><span class="char-style-override-9">’nun yatırımları daha çok madencilik alanında yoğunlaşmış görünüyor. C</span><span class="regular-metin char-style-override-9">iner Grubu</span> <span class="char-style-override-9">ayrıca Siirt, Gaziantep, Silopi bölgelerinde madencilik ve termik santral faaliyetleri yürütürken,</span> <span class="regular-metin char-style-override-9">Koza İpek Grubu</span><span class="char-style-override-9">’nun en büyük yatırımı Ovacık Altın Madeni İşletmeciliği. Çalık Grubu’nun da altın madenciliği faaliyetleri var. Bu dörtlü arasına girmeyen ve Doğan Grubu’ndan aldığı iki etkili gazeteyle pazarın en yenisi sayılan</span> <span class="regular-metin char-style-override-9">Demirören Grubu</span> <span class="char-style-override-9">ise şimdilik jeotermal enerji ve madencilikle daha ilgili görünüyor.</span></p>

      <p class="paragraf"><span class="char-style-override-9">İnşaat da medya gruplarının önemli yatırım alanları arasında. Kendi özel projelerinin yanı sıra devlet ihalelerindeki başarılarıyla da öne çıkıyorlar. Örneğin</span> <span class="regular-metin char-style-override-9">Doğuş Grubu’nun İstanbul metrosu ve ülkenin çeşitli yerlerinde karayolu inşaatı projeleri var. Ciner Grubu’nun karayolu, altyapı ve havalimanı projeleri bulunuyor. Albayrak Grubu’nun inşaat yatırımları içindeki en önemli kalem İstanbul metrosu. Çalık Grubu, Tarlabaşı, Fener-Balat, Ayvansaray Kentsel Yenileme Projeleri’ni yürütüyor. İhlas Grubu ise yakın zamanda</span> <span class="regular-metin char-style-override-11">Türkiye</span> <span class="regular-metin char-style-override-9">gazetesi ile yayın çizgisini hükümeti daha çok destekler şekilde değiştirdi. Grup geçtiğimiz hafta (Kasım 2013) Gaziosmanpaşa ilçesinin Kentsel Dönüşüm Projesi’ni kazandığını kamuoyuna duyurdu.</span></p>

      <p class="paragraf"><span class="char-style-override-9">Medya patronlarının ilgi gösterdikleri bir başka faaliyet alanı liman yapımı ve işletmeciliği. Son dönemde düzenlenen kamu ihalelerinde</span> <span class="regular-metin char-style-override-9">Doğuş Grubu İstanbul Karaköy’de bulunan Galataport’u alırken,</span> <span class="regular-metin char-style-override-11">Star</span> <span class="regular-metin char-style-override-9">gazetesi ve 24 TV’nin ortaklarından Fettah Tamince, Haliçport ihalesini kazandı. Ciner Grubu, Hopa Limanı’nı, Albayrak Grubu, Trabzon Limanı’nı işletiyor</span><span class="char-style-override-9">.</span></p>

      <p class="paragraf"><span class="char-style-override-9">Televizyon ve radyo yayıncılığı yapan medya sahiplerinin f</span><span class="char-style-override-10">i</span><span class="char-style-override-9">nans alanında yatırımlarını engelleyen yasağın uygulanmaması ve sonunda tümden kalkmasının ardından daha da büyüyen</span> <span class="regular-metin char-style-override-9">Doğuş Grubu,</span> <span class="char-style-override-9">Türkiye’nin en büyük bankalarından Garanti’nin sahibi. Çalık Grubu’nun da f</span><span class="char-style-override-10">i</span><span class="char-style-override-9">nans şirketi bulunuyor.</span> <span class="regular-metin char-style-override-9">Çukurova</span> <span class="char-style-override-9">ise bilindiği gibi Türkiye’nin en büyük telekomünikasyon şirketinin, Turkcell’in ortağı...”</span></p>

      <p class="paragraf"><span class="char-style-override-9">Ceren Sözeri, yaptığı araştırmada medya patronlarının belediye ve şehircilik hizmetlerinden aldıkları ihalenin her geçen yıl arttığına da dikkat çekiyor:</span></p>

      <p class="paragraf"><span class="char-style-override-9">“Örneğin Çalık Grubu elektrik dağıtım ihalelerinin yanında Bursa, Kayseri, Gaziantep, Sakarya, Tokat, Kütahya, Düzce, Bitlis, Konuralp, Çankırı, Anamur, Edremit, Kâhta, Akçakoca, Simav, Bitlis, Aksaray ve Fethiye bölgelerinde belediyecilik ödemelerinde, müze, otopark, alışverişte kullanılan elektronik ücret toplama sistemi ihalelerini de kazanmış durumda. Albayrak Grubu ise İstanbul, Ankara, Şanlıurfa, Gaziantep ve Kocaeli illerinde atık toplama faaliyetleri ve İstanbul’da İSKİ, TEDAŞ, İGDAŞ; Ankara ve Trabzon’da TEDAŞ sayaç okuma işlerini üstlenmiş.”</span></p>

      <p class="paragraf"><span class="char-style-override-9">Sözeri, tüm bu yatırımların/ihalelerin gelişimine bakarak şu çarpıcı analizde bulunuyordu: “Medya sahipleri büyüklükleri oranında devletten önemli ihaleler alıyorlar ve pek çoğunun bugün gelmiş oldukları noktada iktidarla ilişkilerinin önemli bir payı var. Bu ilişkinin iyi yürüyebilmesinde medyanın rolü küçümsenemez.”</span></p>
    </div>
  </div>
</body>
</html>
