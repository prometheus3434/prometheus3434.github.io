<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-9.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-1-8">AKP BASTIRMAYA BAŞLADI</p>

      <p class="paragraf"><span class="char-style-override-9">Her gün bir milletvekili ya da bir bakan danışmanı arayıp duruyordu. Baktım olacak gibi değil durumu Hasan Abi’ye aktardım. Hasan Abi, “Bunların önünü almalıyız. Kim ararsa arasın beni aramasını söyle” dedi. Sonra aramalar seyrekleşti. Zaten beni direkt aramıyorlardı. Özellikle Erdoğan’ın danışmanları. Daha çok Cengiz Er’le temas kuruyorlar, o da bana soruyordu. Makul olanlara tamam diyordum. Bir süre sonra AKP, Cengiz Er aracılığıyla “arka kapı” yöntemini daha çok denemeye başladı. AKP il başkanı bir gece yarım saat yayına alınınca Cengiz’i odama çağırdım.</span></p>

      <p class="paragraf"><span class="char-style-override-9">— Bak Cengiz, burası parti kanalı değil. Bana söyleyemediklerini sana söyleyip, yaptırmaya çalışıyorlar. Buna izin vermem. Önemli bir şey olur il başkanı konuşur. Durduk yerde yayın ne oluyor? Yerel kanalda bile sırıtır. Benim haberim olmadan hiçbir şey olmayacak. Hiçbir şeye hayır demiyorsun olmuyor böyle.</span></p>

      <p class="paragraf"><span class="char-style-override-9">— Genel yayın yönetmeni sensin. Senin dediğin olur.</span></p>

      <p class="paragraf"><span class="char-style-override-9">Hasan Abi kanala daha az gelmeye başladı. Bütün kararlarda Mustafa Karaalioğlu’yla karşı karşıya geliyordum. Zaman zaman tartışmalar da alevleniyordu. Kanalın çevre duyarlılığını göstermesi için tüm çevre haberlerinde kullanılacak “Kyoto Şimdi” animasyonu hazırlattım. Aynı zamanda teaserlar da yapıldı. Türkiye Kyoto’yu imzalamayan birkaç ülke içindeydi.</span></p>

      <p class="paragraf"><span class="char-style-override-9">“Kyoto Şimdi” animasyonu epey ilgi gördü. Aradan bir hafta falan geçmişti. Mustafa Karaalioğlu, “Tayyip Bey bu animasyondan rahatsız. Bence yeteri kadar verildi. Artık vermesek diyoruz?” dedi. Ben de hükümetin Kyoto Protokolü’nü imzalamamakla hata yaptığını, imza atılırsa Türkiye’ye prestij kazandıracaklarını söyledim. “Kyoto Şimdi” animasyonunu yayınlanmaya devam ettim. Hasan Abi, “Mustafa yapmak istediğinin farkındayım. Ama bu Kyoto işi çok ciddi sorun oldu. Bu krizde lütfen diretme. Ben rica ediyorum” dedi. Gerçekten “Kyoto” krize dönüşüyordu. Ya animasyonlardan vazgeçecektim ya da o anda işi bırakacaktım. Bırakmak çok da sorun değildi. Ama birçok insan işini bırakıp ben varım diye o kanala gelmişti. Ve kafamdaki kanalın çok azı hayata geçmişti. Birkaç gün daha yayınlandıktan sonra animasyonu kaldırdım. Ve böylece “Kyoto Krizi” sona erdi. Ben 24’ten ayrıldıktan sonra Erdoğan Kyoto Protokolü’ne onay verdi. Hatta bu Türkiye’nin çevreye duyarlılığının propagandası haline getirildi.</span></p>
    </div>
  </div>
</body>
</html>
