<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-33.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-33.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-2-10"><span class="char-style-override-12">90 DAKİKA</span> VE <span class="char-style-override-12">HAYDİ GEL BİZİMLE OL</span> NEDEN KALDIRILDI?</p>

      <p class="paragraf"><span class="char-style-override-9">Doğuş Grubu’nda üst düzey yönetici olarak iki yıl geçirdim. Oraya ilişkin belleğimde çok şey var. İçeriden özel çok bilgiye de sahibim. Ama bu bir NTV kitabı değil, siyasetin Türkiye’nin ilk haber kanalını rehin alma sürecini anlatıyorum sadece. Görev yaptığım dönemde herkes beni bir yere yaftalamaya çalıştı, oysa benim tek yapmak istediğim habercilikti. Fakat dönem habercilik yapma dönemi değildi ve bunu bana ağır ödeteceklerdi. İnternet sitelerinde hakkımda yalan yanlış haberler çıkmaya devam ediyordu. Göreve başladıktan bir süre sonra Hıncal Uluç’lu</span> <span class="char-style-override-11">90 Dakika</span> <span class="char-style-override-9">ile Müjde Ar, Pınar Kür, Çiğdem Anad ve Aysun Kayacı’nın olduğu</span> <span class="char-style-override-11">Haydi Gel Bizimle Ol</span> <span class="char-style-override-9">programı yayından kaldırıldı. Bu iki kararı da bana mal ettiler. Daha da komik olan iktidar yanlısı olan ve AKP’li bir grubun tetikçiliğini yapan, 24’te yayınladığım</span> <span class="char-style-override-11">Daima Lilya</span> <span class="char-style-override-9">filmine porno diyen Ensonhaber.com hararetle dört kadını savunuyordu. Sitedeki bir yazı şöyleydi:</span></p>

      <p class="paragraf"><span class="char-style-override-9">“NTV yönetimi baştan aşağı değişti. Kanal 24 genel yayın yönetmenliğinden kovulan Mustafa Hoş, Mirgün Cabas’ın yerine NTV Haber’in başına geçti. AKP’li gazeteci Mustafa Hoş’un NTV’nin başına geçmesiyle beyaz Türklerin düşen kalesinde bariz değişimler hissedilmeye başlandı. Mustafa Hoş yönetimindeki kanalın ilk icraatı NTV’nin altın kızlarını ekrandan kaldırmak oldu.</span></p>

      <p class="paragraf"><span class="char-style-override-9">NTV’nin en çok sevilen işlerinden biri olan</span> <span class="char-style-override-11">Haydi Gel Bizimle Ol</span><span class="char-style-override-9">’un ekrandan kaldırılması Mustafa Hoş’un bu işi bilmediğinin en büyük kanıtı. En çok ses getiren programın yayından kaldırılması demek ‘NTV kalesi de düştü’ diyen beyaz Türk izleyici kitlesini kaybetmek demektir.”</span></p>

      <p class="paragraf"><span class="char-style-override-9">Ciddiye alınacak şey değil. Saçma sapan bir yazı... Ama yapılmak istenen operasyonu görmek açısından ibretlik olduğu için kitapta adını geçiriyorum. Mahkeme kararıyla bu siteye tekzip de yayınlatmıştım. Programın yayından kaldırılmasının benimle hiçbir ilgisi yoktu.</span> <span class="char-style-override-11">Haydi Gel Bizimle Ol</span> <span class="char-style-override-9">programının kaldırılmasında iktidar etkili olmuştu. Programın içeriği ve yapısı onları rahatsız ediyordu. İktidarın baskısı artınca program yayından kalktı.</span></p>

      <p class="paragraf"><span class="char-style-override-11">90 Dakika</span> <span class="char-style-override-9">ise ömrünü tamamladığı için kaldırıldı. Kenan Onuk zamanında ekran klasiklerinden olan program, Fuat Akdağ yönetiminde bir süre daha başarılı olmuştu ama sonraları</span> <span class="char-style-override-11">Hıncal Uluç Show</span><span class="char-style-override-9">’a dönüşmüştü. Uluç’un kalemini NTV’yi doğramak için kullanma ihtimali bir süre daha yayına devam etmesini sağladı. Sonra izlenirliği de azalınca program yayından kaldırıldı. Bana göre geç bile kalınmıştı. Hıncal Uluç şov yapsın diye, bir program daha ne kadar devam edebilirdi ki?</span></p>

      <p class="paragraf"><span class="char-style-override-9">“Kaldırılsın mı?” diye sorulduğunda hiç düşünmeden “Tabii ki” dedim. Sonra Hıncal Uluç’un</span> <span class="char-style-override-11">Sabah</span><span class="char-style-override-9">’taki köşesinden NTV’yi doğrama ihtimaline karşı kendisine NTV Spor’da program verildi. Uluç da yanına Mehmet Aslan’ı alarak hezeyanlarını burada sürdürdü. Dedim ya yayından kaldıran ben değildim. Fakat dedikodu böyle yayılınca Haşmet Babaoğlu sitem dolu bir yazı yazdı. Açıp bana sorsaydı doğrusunu ona da anlatırdım. İçeride olanın dışarıya yansıması gerçekten çok acayip oluyordu.</span></p>
    </div>
  </div>
</body>
</html>
