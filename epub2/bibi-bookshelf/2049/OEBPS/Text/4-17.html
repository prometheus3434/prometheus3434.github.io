<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-17.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-17.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-1-16">TÜRKİYE’NİN KAYBI:HASAN DOĞAN</p>

      <p class="paragraf"><span class="char-style-override-9">Aslında tam da burada Hasan Doğan’a ayrı bir parantez açmalıyım. Bugün baktığımda onun yokluğu sadece medya ve Futbol Federasyonu için değil Türkiye için de çok büyük bir kayıptır.</span></p>

      <p class="paragraf"><span class="char-style-override-9">Bana genel yayın yönetmenliği teklif ettikten sonra birlikte çok zaman geçirdik. Saatler süren sohbetlerimiz oldu. Bir sürü paylaşımlarımız oldu. Onun kaybı benim için hâlâ büyük üzüntüdür. Hasan Abi, duruşu, tavrı ve hümanist bakışıyla farklı bir adamdı. Birlikte çalıştığımız dönemde bana hep destek oldu. Hiçbir kırıcı davranışı olmadı. Hatta bir tartışma esnasında, “Bu kadar biliyorsanız siz kanalı yönetin” demiştim. Onu bile sorun etmedi. Aslında bugünden baktığımda yaptığım en anlamsız davranışlardan biridir.</span></p>

      <p class="paragraf"><span class="char-style-override-9">Hasan Abi’ye ileriki bölümlerde zaman zaman yine değineceğim. Fakat şimdi tanık olduğum birkaç olayı anlatmak istiyorum. Böylece onun eşsiz karakterini umarım layıkıyla aktarabilirim.</span></p>

      <p class="paragraf"><span class="char-style-override-9">Hasan Abi, yaşça kendinden küçük ve sevdiği insanlara “kardeşim” derdi. Ama öylesine değil gerçekten içtenlikle söylerdi. Yaşıtlarına ise “arkadaş” derdi. Onu da çok candan söylerdi. Hâlâ birçok “arkadaş”ı mezarı başındaki anmada yokluğunun acısını hisseder. Yayın konusunda işime çok karışmaz zaman zaman tavsiyeleri olurdu. Uygulamadığımda da, “Genel yayın yönetmeni sensin. Aldık başımıza bir kez bu belayı. Sen karar ver yap, ben arkanda dururum kardeşim” derdi.</span></p>

      <p class="paragraf"><span class="char-style-override-9">24’ün konuk prof</span><span class="char-style-override-10">i</span><span class="char-style-override-9">linde yelpazeyi geniş tutmaya çalışıyordum. Bir program için Süheyl Batum konuktu. Ben de yayını dinliyorum. Süheyl Batum, ilk dakikadan itibaren “Tayyip Erdoğan hırsız” diye tutturdu. Kanıtı yok, belgesi yok. Ama yayında sürekli aynı şeyi tekrarlayıp durdu. Sanki, “Ben size kendi sahanızda böyle gol atarım” avamlığındaydı. Bir kere ben orada olduğum sürece 24, AKP kanalı değildi. Bugün bırakın konuk olmayı o kanalda adı bile anılmazken, Batum bunu çok kötüye kullandı. Dinledikçe ben bile kızdım. Kimse için bilgi belge olmadan yayında “hırsız” denilemez. Başka bir kanala çıktığında 24’te söylediklerini asla söylemedi. Neyse yayın bitti. Süheyl Batum’u görmek için stüdyoya indim ama çıkmıştı. Karşılaşsaydım pek de iyi şeyler olmazdı. Oradan Hasan Abi’nin odasına geçtim. Kapı açıktı. İçeri girdiğim anda telefondaydı. Sırtı bana dönüktü, konuşuyordu:</span></p>

      <p class="paragraf"><span class="char-style-override-9">— Farkındayım olanların... Ama şunu bilin ki ben kasten size zarar verecek bir şeyin içinde olmam. Bundan en ufak şüpheniz varsa şu an her şeyi bitirelim. Ama bana güveniyorsanız, bildiğim gibi yapayım. Kanalı aklına, yeteneğine, hakkaniyetine, vicdanına güvendiğim bir adama teslim ettim.</span></p>

      <p class="paragraf"><span class="char-style-override-9">Telefondaki kişi Başbakan Recep Tayyip Erdoğan’dı. Sesini ben bile duyabiliyordum. Özel bir görüşmeydi ve orada olmamam lazımdı. Hemen çıkıp odama geçtim. Hasan Abi beni görmedi. Yarım saat sonra yanına çağırdı. Giderken aklımdan bir sürü şey geçiyordu. Odasına girdim, “Gel kardeşim” dedi.</span></p>

      <p class="paragraf"><span class="char-style-override-9">Oradan buradan kanalın işlerinden konuştuk. Ne yayına ne de başbakanın telefonuna ilişkin tek bir şey söylemedi.</span></p>

      <p class="paragraf"><span class="char-style-override-9">Hasan Doğan, fırsat eşitliğine inanırdı. Bir konuşmamızda, “Mustafa, benim kız okulu bitirdi. Burada staj yapsın istiyorum tabii sen de uygun görürsen. Hangi bölümde çalışacağına konuştuktan sonra beraber karar verirsiniz. Artık sana emanet. Yalnız bir ricam olacak. Senin dışında kimse benim kızım olduğunu bilmeyecek. Her gelen nasıl çalışıyorsa o da öyle çalışacak. Ne bir ayrıcalığı ne de başka bir durumu olacak. Hiçbir çalışandan farkı olmayacak. Zaten kendisi de kabul etmez ayrıcalığı” demişti.</span></p>

      <p class="paragraf"><span class="char-style-override-9">Bir süre sonra Zeynep geldi. Konuştuk. Haber istemiyordu. Program bölümünde başlamasına karar verdik. Sonra da reklam departmanında çalıştı. Her stajyer nasıl çalışıyorsa öyle çalıştı. Bir kez bile gelip şikâyet etmedi. Staj süresince Hasan Abi de olumsuz tek kelime etmedi. Kimse de Hasan Abi’nin kızı olduğunu bilmedi. Hatta Türkiye Futbol Federasyonu başkanı olduktan sonra 2008 Avrupa Şampiyonası maçları için 24 spor ekibi de yurtdışındaydı. Milli takımın kaldığı otelde Zeynep’i gören muhabirimiz Gökhan Dinç, “Kız sen ne arıyorsun burada?” diye soruyor. Zeynep de, “Babamın yanında olmak için geldim” yanıtını veriyor. Gökhan şaşkın, “Baban kim ki?” derken, Hasan Abi yanlarına geliyor, “Zeynep benim kızım” diyor. Yani ekip arkadaşlarımız bile orada öğrendiler bunu.</span></p>

      <p class="paragraf"><span class="char-style-override-9">Bugün AKP iktidarı ve işadamlarının beton sevdasını anlatmaya gerek yok. 24 zamanında bu kadar değildi ama iştahlarına yakından tanık oldum. Bugün hâlâ etkin olan birçok işadamının olduğu bir yemekteydik. Konu dönüp dolaşıp Parkorman’a geldi. Parkorman için Borusan’la sözleşme bitmek üzereymiş. Konuşmalar hatırladığım kadarıyla şöyleydi:</span></p>

      <p class="paragraf"><span class="char-style-override-9">— Parkorman’dan bilgisi olan var mı?</span></p>

      <p class="paragraf"><span class="char-style-override-9">— Evet yahu. Oranın sözleşmesi bitiyor. Devreye girip alalım. Çok kıymetli bir arazi...</span></p>

      <p class="paragraf"><span class="char-style-override-9">— Konumu ve durumu inanılmaz. Hemen bakmalıyız o işe...</span></p>

      <p class="paragraf"><span class="char-style-override-9">— Hatta belli alanlarına inşaat da yapılabilir.</span></p>

      <p class="paragraf"><span class="char-style-override-9">— Neden olmasın?</span></p>

      <p class="paragraf"><span class="char-style-override-9">Derken Hasan Abi söze girdi.</span></p>

      <p class="paragraf"><span class="char-style-override-9">— Arkadaş, Parkorman’ı şimdiki haliyle devam ettireceksek ben varım. Hatta bakımının yapılması lazım. Biraz para harcarız. Uluslararası kültürel etkinliklere açarız. Herkesin girip bir şeyler bulacağı bir yeşil cennete dönüştüreceksek varım. Ama tek bir ağaç kesilirse ya da imara açılırsa karşınızda beni bulursunuz. Tek bir ağaç bile kestirtmem.</span></p>

      <p class="paragraf"><span class="char-style-override-9">— Al işte arkadaş. Bu hep böyle. Her yer Kastamonu ormanı gibi kalsın istiyor. Burası İstanbul. Rantı ve yaşam biçimi farklı...</span></p>

      <p class="paragraf"><span class="char-style-override-9">— Biliyordum böyle olacağını. Hasan oldukça biz para kazanamayacağız.</span></p>

      <p class="paragraf"><span class="char-style-override-9">— Vallaha ben çok ciddiyim söylediklerimde. Başka türlüsünde yokum. Ve karşınızda olurum.</span></p>

      <p class="paragraf"><span class="char-style-override-9">Yine o dönemde Hasan Abi, Topkapı Mevlevihanesi’nin restorasyonu ve bakımını kendi cebinden yaptırmıştı. Bunu da hâlâ kimse bilmez. Zaman zaman gizlice gider ve çalışmaları kontrol ederdi. Kimin zorda olduğunu görse yardıma koşardı.</span></p>

      <p class="paragraf"><span class="char-style-override-9">Mehmet Ali Aydınlar oğlunu henüz kaybetmişti. Bir türlü toparlanamıyor, büyük acısında boğuluyordu. Evden dışarı çıkmıyordu. Kendine bir şey yapacak endişesi fena halde yayılıyordu. Benim odamda oturuyorduk. “Mustafa bir şey yapmak lazım. Mehmet Ali Bey hiç iyi değil. Ben bir organizasyon yapayım” dedi. Hemen Aziz Yıldırım’ı aradı, durumu anlattı. “Beraber bir şey yapalım” dedi. O gece bir yat kiralayıp sabaha kadar Boğaz gezisi yaptılar. Mehmet Ali Aydınlar, ilk kez o akşam dışarı çıktı. Ve o günden sonra hayata yeniden döndü. Hasan Doğan ve Aziz Yıldırım sayesinde...</span></p>

      <p class="paragraf"><span class="char-style-override-9">İleride zaman zaman Hasan Abi’yi anlatacağım. Şimdi yeniden 24 günlerine döneyim.</span></p>

      <p class="paragraf"></p>
    </div>
  </div>
</body>
</html>
