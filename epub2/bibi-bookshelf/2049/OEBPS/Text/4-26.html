<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-26.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-26.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-2-3">RUŞEN ÇAKIR KRİZİ</p>

      <p class="paragraf"><span class="char-style-override-9">NTV haber kokuyordu, bu iyiydi ama her şey sütliman değildi. O zamanlar medya henüz “milkport”u keşfetmemişti. Yani “sütliman” değildi içeride durumlar. Bana karşı bir grup da oluşmuştu. Bunların başını da Ruşen Çakır çekiyordu. Benim ona karşı bir önyargım olmamasına rağmen kendince Mirgün’ün gidişini bana mal ediyordu. Aslında biliyordu ne olduğunu ama Cem Aydın’a falan laf edemeyeceği için beni hedef seçmişti. O sırada Ruşen Çakır, Mirgün Cabas’la</span> <span class="char-style-override-11">Yazı İşleri</span> <span class="char-style-override-9">programını yapıyordu. Aynı zamanda da NTV yayın danışmanı olarak önemli gelişmelerde telefon bağlantısıyla yayına katılıyordu. Ben de bir süre devam ettirdim bu uygulamayı. Söyledikleri yüzeysel şeylerdi. Arkamdan çevirdiği onca oyuna rağmen yayına alınmasına ses çıkarmadım. TV koridorunda karşılaştığımızda, “Senin derdin ne?” diye sordum, kafasını kaldırmadan kaçar gibi uzaklaştı. Bir süre sonra da, “Çok önemli, özel bir durumda söyleyecek bir şeyi olursa Ruşen’i arayın” dedim. Sonra da hiç aranmadı. Zaten söyleyeceği bir şey varsa kendi programında söylüyordu.</span></p>

      <p class="paragraf"><span class="char-style-override-9">Ruşen Çakır haber gelişmelerinde telefon bağlantısında olmak için çok uğraştı. Ama sonuç elde edemedi. Ruşen, birçok yerde “AKP’li olduğumu” söylüyordu. Sonunda sabrım taştı, yayın kurulunda açıkça Ruşen’i istemediğimi söyledim. Benim için AKP’li demeye devam ederse iyi olmayacağını, yüzüme hiçbir şey söyleyemeyen birisinin arkamdan konuşmasına tahammül etmeyeceğimi de belirttim. Cem Aydın, “Senin için mi AKP’li diyormuş? Kendisi başbakan beni okuyor izliyor diye reklam yapıyor. Asıl sorun ne?” diye sordu.</span></p>

      <p class="paragraf"><span class="char-style-override-9">— Benim bir sorunum yok ama onun var. Burada nasıl bir düzen kurdularsa benim olmam işine gelmiyor.</span></p>

      <p class="paragraf"><span class="char-style-override-9">— Boş ver onu. Biz işimize bakalım.</span></p>

      <p class="paragraf"><span class="char-style-override-9">— Boş işlerle uğraşmayayım yeter. Haber merkezinden uzak olsun.</span></p>

      <p class="paragraf"><span class="char-style-override-9">Şamil Tayyar’la geçmişimi 24 kısmında anlatmıştım. NTV’de de aranmayan gazeteciler arasındaydı. Bu gazetecilere telefonla bağlanma işi de çok saçmaydı. Olay yerinde muhabir varken of</span><span class="char-style-override-10">i</span><span class="char-style-override-9">ste oturan birilerine telefonla bağlanmanın haberle ilgisi yoktu. Onlara telefonla bağlanılıyordu ki, iktidarın olaya bakış açısı izleyiciye yansıtılsın. Yani telefonla bağlanılacak gazeteci haberin ayrıntısı ve içeriği için değil iktidara hoş görünmek için uygulanan bir refleksti. Şimdi ise müptelalık boyutunda, o zamanlar bu kadar da değildi. İktidarı hoşnut eden bu gazetecilere mutlaka bağlanılıyordu. Ben mümkün olduğunca bunu yaptırmadım. Şamil de onlardan biriydi. İlla iktidarla ilgili bir gazeteci olacaksa başka alternatifler vardı. Şamil, NTV’ye bağlanamıyordu, ben istemiyordum çünkü. Ama kendine başka bir bağlantı bulmuştu. Ruşen Çakır, ikide bir Şamil Tayyar’ı ve Mehmet Baransu’yu yayına alıp gönüllerini hoşnut ediyordu. Güya Mirgün için bana tavır alan Ruşen,</span> <span class="char-style-override-11">Yazı İşleri</span> <span class="char-style-override-9">programı tatildeyken sürekli programı tek başına yapmak istiyordu. Mirgün yoktu ama Ruşen, “Onsuz da yaparım” diyordu. Bu iş bazen kör dövüşüne de dönüştü.</span></p>

      <p class="paragraf"><span class="char-style-override-9">İran seçimlerini o zaman İran’da olan Parisa Hafezi ile çok iyi izlemiştik. Bütün gelişmeleri anında aktarıyorduk. İran’da Musavi rüzgârı çok sert esiyordu. Twitter sayesinde de Mahmud Ahmedinecad’ı zorluyor hatta kazanma ihtimalinden söz ediliyordu. Bütün bu gelişmeleri anında veriyorduk. Seçim sonrası Musavi’nin hileyle kaybettiği söyleniyordu. İran fena karışmıştı. Tam bu esnada (19 Haziran 2009) Hamaney, bütün dünyada ses getiren konuşmasını yaptı. Canlı yayına girdik. Ruşen ve Mirgün’ün</span> <span class="char-style-override-11">Yazı İşleri</span> <span class="char-style-override-9">programının saatine denk gelmişti. Hamaney’in konuşması önemliydi. Yayına devam edilmesini istedim. Hamaney’in konuşması bitti,</span> <span class="char-style-override-11">Yazı İşleri</span> <span class="char-style-override-9">başladı. Ruşen, “Bu konuşmayı bu kadar yayınlamanın ne gereği var? Her zamanki şeyler...” deyip canlı yayında benden şikâyetçi oldu. Ve o gün birkaç cümleyle Hamaney’in konuşmasını geçiştirdi. Oysa CNN, BBC dahil dünyanın en önemli haber kanalları Hamaney’in açıklamalarını konuşuyordu. Sonraki üç gün</span> <span class="char-style-override-11">Yazı İşleri</span><span class="char-style-override-9">’nin bütün içeriği Hamaney’di. Hırs, böyle kör ediyor işte insanı...</span></p>

      <p class="paragraf"><span class="char-style-override-9">Hırs demişken, Gezi Direnişi sırasında eylemcilerin perte çıkardığı NTV aracı önünde poz verecek kadar da avamlaşacaktı Ruşen. Ve aynı Ruşen, Başbakan Erdoğan’a Artvin’de ölen öğretmen Metin Lokumcu’yu sorduğu programın sonunda, Erman Yerdelen’in onu başbakanın yanında azarlamasına da sesini çıkaramayacaktı. Aslında ondan daha fazla bahsetmeye de gerek yok. Geçmiş herkesin aynasıdır. Bakan görür zaten.</span></p>

      <p class="paragraf"></p>
    </div>
  </div>
</body>
</html>
