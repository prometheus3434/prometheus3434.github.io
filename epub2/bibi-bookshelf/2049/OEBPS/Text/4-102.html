<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-102.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-102.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-8-9">“BİAT PENGUENİ” VE YANDAŞ İNCİ KEFALİ</p>

      <p class="paragraf"><span class="char-style-override-9">“Gezi Direnişi” Neo-Türkiye medyasının turnusolu olunca simgesi de kendiliğinden ortaya çıktı: Penguen...</span></p>

      <p class="paragraf"><span class="char-style-override-9">Aslında medyanın değişen habercilik reflekslerine “penguenleşme aşaması” da denilebilir. Taksim’de insanlar acımasızca gazlanıp coplanırken CNN Türk aynı saatlerde bir penguen belgeseli yayınladı. Olayları görmezden gelen kanal yönetimi, belgeseli sonuna kadar yayınladı. Oysa CNN International, o dakikalarda Taksim’den canlı yayın yapıyordu. “CNN” markası adı altında yayın yapan “Türk” versiyonu ise olayları görmezden geliyordu. Bu bile ülke medyasının halini net bir şekilde gösteriyordu. Eğer Trump’ın Türkiye’de başka sektörlerde ortaklıkları olmasaydı CNN adını geri alırdı. Ama rant ortaklığı bunun olmasını engelliyor işte...</span></p>

      <p class="paragraf"><span class="char-style-override-9">CNN Türk, tıpkı diğer haber kanalları gibi biat yolunda ne gerekiyorsa yaptı. Haberden yana denge gütme yerine iktidar güçleri (AKP/cemaat) arasındaki dengeyi en iyi koruyan haber kanalı oldu. Cemaate yakın Faruk Mercan’ın kanalın yayın danışmanı olmasıyla, bu denge çeşitli olaylarda daha çok cemaate selam çakma şeklinde tezahür etti. Bunda Ferhat Boratav’ın Pennsylvania’da huzura varmasının da etkisi oldukça çoktu tabii...</span></p>

      <p class="paragraf"><span class="char-style-override-9">CNN Türk’ün penguenleşmesi o kadar ses getirdi ki, “inci kefali yandaşlığı” arada ıskalandı. Tarih 8 Haziran 2013’tü. Taksim’de direnişin belki de Türkiye tarihindeki en sıra dışı buluşması yaşanıyor. Fenerbahçe, Galatasaray ve Beşiktaş taraftarları el ele kol kola Taksim’e yürüyordu. Son yıllarda futbolun bu üç renginin bir arada olduğu herhangi bir fotoğraf karesi dahi yoktu. Aynı havayı soludukları bile görülmüyordu. Rüya gibi görüntü vardı. Gencecik çocukların renkler uğruna birbirine kıydığı bir ülkede üç büyük takıma gönül verenler, kol kola yan yana Taksim’e yürüyordu. Bundan daha önemli ne olabilir ki? Ama oldu!</span></p>

      <p class="paragraf"><span class="char-style-override-9">“İnci kefali göçü” birbirine düşman edilmiş üç rengin kol kola girmesinden daha önemliydi. Habertürk ve NTV, inci kefali göçünü canlı yayınladı. Evet evet, bunu da yaptılar! Türkiye tarihinin en “renkli” anlarına gözlerini yumdular. “İnci kefali kafası” için Fenerbahçe, Galatasaray ve Beşiktaş’ın bir arada olması tehlikeliydi. Oysa bu hamaset koşucuları, yıllardır futbolda şiddet, kavga ve düşmanlıktan şikâyet ediyorlardı. Fenerbahçe, Galatasaray ve Beşiktaş’ın yan yana geldiğini görmezlerse, gözleri açık gideceklerini söylüyorlardı. Oysa o “açık gözler” farklı renklerin kucaklaşmasını değil, inci kefali göçünü izliyordu.</span></p>
    </div>
  </div>
</body>
</html>
