<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <span class="font2"><span class="calibre7"><br class="calibre10" id="calibre_pb_26" /></span></span>

    <p class="calibre31"><a class="pcalibre1 pcalibre" id="_Toc424398269"></a><a class="pcalibre1 pcalibre" id="bookmark37"></a><span><span class="font2"><span class="calibre6">24</span></span></span><a class="pcalibre1 pcalibre" id="bookmark38"></a></p>

    <p class="calibre31"><span class="font1"><span class="calibre6">Wells</span></span></p>

    <p class="msonormal1"><span class="font2"><span class="calibre7">Wells yorgunluktan kaslarına kramplar girerken yüzünü buruşturup ağacın gövdesine yaslandı. Şafak sökmüş, ama onun gözüne uyku girmemişti. En sonunda pes etmiş&nbsp;ve gözcülük görevi için gönüllü olmuştu. Gözünden uyku&nbsp;akan Arkadyalı nöbetçi de bunu seve seve kabul etmişti.</span></span></p>

    <p class="msonormal1"><span class="font2"><span class="calibre7">Gözleri, yeni bir toprak yığınının çimenlerin üzerinden bir yara kabuğu gibi çıktığı mezarlığa kaymıştı. Wells gecenin büyük bir kısmını Priya’nın mezarının başında oturarak&nbsp;geçirmişti. Mezarı çiçeklerle süslemişti ama Priya’nın ya&nbsp;da Molly’nin yapacağı kadar sanatsal olmamıştı. Molly’nin&nbsp;ateşi sonunda düşmüştü, bunu düşününce rahatladı. Clarke,&nbsp;Sasha’dan gitmeden kışgölgesi hakkında öğrendiklerini insanlara yaymasını istemişti ve Wells’in gününün tek parlak&nbsp;anı revir kulübesindeki herkese, kışgölgesi sistemlerinden&nbsp;çıktığı anda tamamen iyileşeceklerini söylediği zamandı.</span></span></p>

    <p class="msonormal1"><span class="font2"><span class="calibre7">Üzerinde sadece PRIYA yazan mezar taşına tekrar baktı. Onun soyadını bile bilmiyordu ya da neden hapse atıldığını&nbsp;ya da hiç âşık olup olmadığını. Acaba ailesi onun öldüğünü&nbsp;öğrenecek miydi? Eğer bileklikler hâlâ çalışıyorsa bu onlara çoktan söylenmişti. Çalışmıyorsa, o zaman Wells onlar&nbsp;Dünya’ya gelene kadar beklemek zorundaydı. İniş gemisinden Priya’ya benzeyen bir kadının indiğini hayal etti. Koca&nbsp;kahverengi gözleriyle etrafa bakıyor, ondan alınan kızını arıyor ve diğer aileler çocuklarını kucaklarken Wells, Priya’nın&nbsp;annesini kızının mezarına götürmek zorunda kalıyordu.</span></span></p>

    <p class="msonormal1"><span class="font2"><span class="calibre7">Bir dal çıtırtısıyla alarma geçti Wells, ormanda bir hareket aradı ama bu sadece sincaptı. Bunu asla itiraf etmeyecek olsa da, onun Sasha olmasını ummuştu.</span></span></p>

    <p class="msonormal1"><span class="font2"><span class="calibre7">Aptallık ettiğini biliyordu. Sadece onu düşünmeden yapamıyor diye bir anda ortaya çıkı vermeyecekti. Eve gitmesine izin vermekle doğru olanı yapmıştı. Sadece ona&nbsp;halkının nerede yaşadığını sormayı düşünmüş olmayı dilerdi ya da geri gelip gelmeyeceğini. Ya onu bir daha asla&nbsp;göremezse?</span></span></p>

    <p class="msonormal1"><span class="font2"><span class="calibre7">Başka bir düşünce başının etini yiyor, savuşturulmayı reddediyordu. Ya Sasha’nın söylediği her şey yalansa? Ya&nbsp;öpüşmeleri kaçış planının bir parçasıysa?</span></span></p>

    <p class="msonormal1"><span class="font2"><span class="calibre7">Meydandan yükselen bağırtılarla kendine geldi. Bunlar, her zamanki “Çek ellerini kahvaltımdan” bağırtıları ya da&nbsp;“Eğer su nöbetinden kaçmaya çalışırsan seni öldürürüm”&nbsp;bağırtıları değildi. Wells ayağa kalkıp yanlarına gitti. İçinde&nbsp;neler olduğunu bildiğine dair bir his vardı.</span></span></p>

    <p class="msonormal1"><span class="font2"><span class="calibre7">Bir grup, revir kulübesinin etrafını sarmıştı ve Wells yaklaşırken iki düzine surat ona döndü. Çoğu şaşkın görünüyordu ama birkaçı öfkeyle yanıp tutuşuyordu.</span></span></p>

    <p class="msonormal1"><span class="font2"><span class="calibre7">“Kız <i class="calibre8">gitmiş!”</i> diye haykırdı Graham, Wells<sup class="calibre18">’</sup>e doğru yürüyerek.</span></span></p>

    <p class="msonormal1"><span class="font2"><span class="calibre7">Kısa bir an için Wells aptalı oynamayı, Sasha bir yolunu bulup kaçmış gibi davranmayı düşündü. Ama babasının buna ne diyeceğini biliyordu. Gerçek bir lider hatalarını&nbsp;üstlenir, başkalarını suçlamaz. Gerçi Wells, Sasha’yı bırakmanın bir hata olduğunu düşünmüyordu.</span></span></p>

    <p class="msonormal1"><span class="font2"><span class="calibre7">“Onu geri getireceğini söyledin, sonra da gitmesine izin verdin.” Graham, sözlerinin onları gerektiği kadar öfkelendirdiğinden emin olmak için gruba baktı.</span></span></p>

    <p class="msonormal1"><span class="font2"><span class="calibre7">“Ne düşünüyordun, Wells?” diye sordu Antonio, gözleri kuşkuyla açılmıştı. “O Dünyalılara karşı tek kozumuzdu.&nbsp;Zaten Asher’la Priya’yı öldürdüler. Hepimizi temizlemelerine ne engel olacak?”</span></span></p>

    <p class="msonormal1"><span class="font2"><span class="calibre7">“Bırakın onların Sasha’nın bizde olduğunu bilmesini, Sasha’nın halkının nerede olduğunu bile bilmiyoruz. Ayrıca Asher’ı ve Priya’yı öldürenler onlar değiller,” diye&nbsp;itiraz etti Wells. “Onlar Dünyalıların diğer bölümü. Vahşi&nbsp;olanlar.”</span></span></p>

    <p class="msonormal1"><span class="font2"><span class="calibre7">“Bu <i class="calibre8">onun</i> sana söylediği,” diye araya girdi bir kız. Wells döndü ve Kendall’ın ona hüzün ve acıma karışımı bir bakışla baktığını gördü. “Ama bizim hiç kanıtımız yoktu, değil mi?”&nbsp;Yüzündeki ifadeden Wells’in oyuna getirildiğini düşündüğü açıktı.</span></span></p>

    <p class="msonormal1"><span class="font2"><span class="calibre7">“İtiraf et!” diye hırladı Graham. “Onun gitmesine izin verdin, değil mi?”</span></span></p>

    <p class="msonormal1"><span class="font2"><span class="calibre7">“Evet,” dedi Wells, ses tonu sakindi. “Verdim. Doğru olan buydu. Octavia hakkında bir şey bilmiyordu. Onu burada tutmanın bir anlamı yoktu. İnsanları nedensiz yere&nbsp;hapsedenleyiz.”</span></span></p>

    <p class="msonormal1"><span class="font2"><span class="calibre7">“Sen ciddi misin?” diyen Antonio, Wells’e kuşkuyla baktı. Normalde neşeli olan suratı kalabalığı işaret ederken&nbsp;öfkeyle çarpılmıştı. “Senin <i class="calibre8">baban</i> hepimizi doğru dürüst bir&nbsp;neden olmadan hapsetti.”</span></span></p>

    <p class="msonormal1"><span class="font2"><span class="calibre7">“Yani?” dedi Wells, sesini hüsranla yükselterek. “Aynı hataları yapmaya devam mı edeceğiz? Farklı bir şeyler yapma şansımız var. <i class="calibre8">Daha iyisini</i> becerebiliriz.”</span></span></p>

    <p class="msonormal1"><span class="font2"><span class="calibre7">Graham kahkahayla güldü. “Saçmalamayı kes Wells. Hepimiz ‘becerdiğin’ tek şeyin Dünyalı mutant sürtük olduğunu biliyoruz.”</span></span></p>

    <p class="msonormal1"><span class="font2"><span class="calibre7">Wells’in içinde tutmaya çalıştığı öfke göğsünde alevlendi ve yumruklarını havaya kaldırarak vahşice Graham’ın üzerine saldırdı. Ama o pisliğin suratından kendini beğenmiş gülümsemeyi kazıyamadan Eric ve bir başka Arkadyalı&nbsp;çocuk Wells’in arkasından kollarını tutup büktüler. “Bırak&nbsp;Wells!” diye bağırdı Eric.</span></span></p>

    <p class="msonormal1"><span class="font2"><span class="calibre7">“Gördünüz mü?” diyen Graham diğerlerine döndü, açıkça bu durumdan hoşnuttu. “Gördünüz mü? Bence sadakatinin kime olduğunu açıkça belli etti.”</span></span></p>

    <p class="msonormal1"><span class="font2"><span class="calibre7">Acıtan Graham’ın sözleri değil, diğerlerinin bakışlarıydı. Çoğu Graham’a <i class="calibre8">inanıyor,</i> Wells’ten ise tiksiniyor gibi bakıyordu.</span></span></p>

    <p class="msonormal1"><span class="font2"><span class="calibre7">Kendall’ın dudakları titriyordu. Eric’in yüzü hayal kırıklığı ile kızarmıştı. Antonio ona düşmanca bakıyordu. Wells, Clarke’ı görmek için etrafa baktı ama sonra onun gittiğini&nbsp;hatırladı. Doğru olanı yapmıştı. Neden herkes bunu göremiyordu?</span></span></p>

    <p class="msonormal1"><span class="font2"><i class="calibre9"><span class="calibre7">Ama belki de doğru olan bu değildi,</span></i></span> <span class="font2"><span class="calibre7">diye karşı çıktı kafasındaki küçük bir ses. Sonunda, Wells en büyük liderlerin bile hata yaptığını anlamıştı.</span></span></p>

    <p class="msonormal1"><span class="font3"><span class="calibre14">Albay Wells’in birliğinin yanından geçip gidince Wells bir nefes verip ceketinin üst düğmesini çözdü. Çocukken&nbsp;hayranlık duyduğu üniformaların pratikte oldukça&nbsp;saçma olduğunu anlaması uzun sürmemişti. Dünya’daki&nbsp;askerlerin böyle giyinmesi onların da uzayda aynısını yapması gerektiği anlamına gelmiyordu.</span></span></p>

    <p class="msonormal1"><span class="font3"><span class="calibre14">“Vay şuna bak! Jaha kuralları takmıyor,” diye alay etti arkadaşlarından bir tanesi. “Kıyafet kurallarını ihlal eden&nbsp;subayların başına ne geldiğini bilmiyor musun?”</span></span></p>

    <p class="msonormal1"><span class="font3"><span class="calibre14">Wells ona kulak asmadı. Diğer adaylar Walden’daki eğitim egzersizlerinden sonra enerjik görünseler de bu egzersizler Wells’i yorgun düşürüyordu. Bunu yapan eğitimin fiziksel unsuru değildi -yerçekimi pistinde koşmayı ve dövüş eğitimlerinde kavga etmeyi seviyordu. Midesini bulandıran&nbsp;gerisiydi: Konutlara baskın tatbikatı, takas pazarında rastgele seçilmiş alışverişçileri sorguya çekmek. Neden gemideki&nbsp;herkesin suçlu olduğunu varsaymaları gerekiyordu?</span></span></p>

    <p class="msonormal1"><span class="font3"><span class="calibre14">“Dikkat!” diye kükredi az ilerideki Albay.</span></span></p>

    <p class="msonormal1"><span class="font3"><span class="calibre14">Wells istemsiz olarak omuzlarını geriye attı, çenesini yukarı kaldırdı ve kendi ekseni etrafında dönüp adaylar&nbsp;koridor boyunca düz bir çizgi oluştururken pozisyonunu&nbsp;aldı.</span></span></p>

    <p class="msonormal1"><span class="font3"><span class="calibre14">Şansölye’nin “Rahat, Albay,” diyen sesi duyuldu. “Buraya adayları teftişe gelmedim.” Wells, dimdik karşıya bakmak üzere eğitilmişti ama babasının bakışlarının ağırlığını hissedebiliyordu. “Bazılarının görünüşlerine bakılırsa şanslısınız.” Wells’in tüyleri diken diken oldu, babasının&nbsp;tam olarak kimi kastettiğini biliyordu.</span></span></p>

    <p class="msonormal1"><span class="font3"><span class="calibre14">“Efendim.” Albay sesini alçalttı. “Bugün koruma timinizde kimler var?”</span></span></p>

    <p class="msonormal1"><span class="font3"><span class="calibre14">“Gayrı resmi bir iş için buradayım, bu yüzden yalnız geldim.” Wells bir bakış atmayı göze alıp Şansölye’nin&nbsp;gerçekten de yalnız olduğunu gördü. Walden’a gelen üst&nbsp;rütbeli bir görevli için nadir görülen bir manzaraydı. Diğer Konsey üyeleri yanlarında en az iki muhafız olmadan&nbsp;gökköprüsünü geçmezdi.</span></span></p>

    <p class="msonormal1"><span class="font3"><span class="calibre14">“En azından sizinle bir iki adayı gönderebilir miyim?” dedi Albay, sesini alçaltarak. “Bu sabah Arkadya’da bir&nbsp;olay daha oldu ve bence bu...”</span></span></p>

    <p class="msonormal1"><span class="font3"><span class="calibre14">“Teşekkür ederim ama gerek yok,” dedi babası konuşmanın burada bittiğini açıkça gösteren bir ses tonuyla. “İyi günler, Albay.”</span></span></p>

    <p class="msonormal1"><span class="font3"><span class="calibre14">“İyi günler, efendim.”</span></span></p>

    <p class="msonormal1"><span class="font3"><span class="calibre14">Şansölye’nin ayak sesleri köşede kaybolduğunda Albay onlara Phoenix’e koşar adım gitmelerini emretti. Adaylar tempolu bir koşuya başladılar. Wells geri durdu, botunun&nbsp;bağcıklarını bağlıyormuş gibi yapıyordu. Kimsenin bakmadığından emin olduğunda onlardan sıyrıldı ve koridordan aşağı babasının peşine gitti.</span></span></p>

    <p class="msonormal1"><span class="font3"><span class="calibre14">Babası bir şeyler saklıyordu ve Wells bunun ne olduğunu bulacaktı. Bugün.</span></span></p>

    <p class="msonormal1"><span class="font3"><span class="calibre14">Şansölye’nin az ilerde köşeyi döndüğünü görünce yavaşlayıp yürümeye başladı ve beklemediği bir şey gördü.</span></span></p>

    <p class="msonormal1"><span class="font3"><span class="calibre14">Babası Walden’ın en eski kısmında uzanan bir koridorda, yüzyıllar içinde Koloni’de ölen herkesin bir anıtı haline gelen Anma Duvarı’nın önünde duruyordu. En eski isimler daha büyük bir el yazısıyla, geride kalan sevdikleri&nbsp;tarafından bıçakla kazınmıştı. Ama zamanla duvardaki&nbsp;yer azaldıkça, duvar çok kalabalıklaşıp neredeyse isimlerin çoğu okunamayacak hale gelene kadar isimler birbirinin üzerine kazınmıştı.</span></span></p>

    <p class="msonormal1"><span class="font3"><span class="calibre14">Wells babasının orada ne işi olduğunu anlayamıyordu. Wells’in onun sadece resmi törenler sırasında, ölen Konsey üyelerine saygılarını sunmak için burayı ziyaret ettiğini hatırlıyordu. Wells’in bildiği kadarıyla buraya hiç yalnız&nbsp;gelmemişti.</span></span></p>

    <p class="msonormal1"><span class="font3"><span class="calibre14">Sonra Şansölye elini uzatıp isimlerden birine dokundu. Omuzları birden düştü, Wells’in hiç görmediği bir hüzün&nbsp;saçıyordu etrafına.</span></span></p>

    <p class="msonormal1"><span class="font3"><span class="calibre14">Wells’in yanakları kızarmaya başladı. Burada olmamalıydı, özel bir anı ihlal ediyordu. Ama mümkün olduğunca sessiz bir şekilde hareket etmeye çalışıp geri dönecekken babası konuştu: “Orada olduğunu biliyorum Wells.”</span></span></p>

    <p class="msonormal1"><span class="font3"><span class="calibre14">Wells donakaldı. “Özür dilerim,” dedi. “Seni hiç</span></span> <span class="font1"><span class="calibre19">takip</span></span> <span class="font3"><span class="calibre14">etmemeliydim.”</span></span></p>

    <p class="msonormal1"><span class="font3"><span class="calibre14">Şansölye dönüp ona baktı ama Wells’in düşündüğünün aksine kızgın değildi, hayal kırıklığına uğramış bile görünmüyordu. “Önemli değil,” dedi iç çekerek. “Sana gerçeği&nbsp;söylemenin vakti geldi zaten.”</span></span></p>

    <p class="msonormal1"><span class="font3"><span class="calibre14">Wells’e bir ürperti geldi. “Ne hakkındaki gerçeği?”</span></span></p>

    <p class="msonormal1"><span class="font3"><span class="calibre14">“Bunu söylemek benim için kolay değil,” diye başladı babası, sesinde hafif bir titreme vardı. Boğazını temizledi. “Uzun zaman önce, sen doğmadan önce, annenle bile&nbsp;tanışmadan önce ben âşık olmuştum... Waldenlı bir kadına.”</span></span></p>

    <p class="msonormal1"><span class="font3"><span class="calibre14">Wells ona uzun uzun baktı, şoke olmuştu. Babasının daha önce “aşk” kelimesini kullandığını duyduğundan&nbsp;emin değildi. O kadar duygusuzdu ve kendini o kadar&nbsp;işine adamıştı ki -bu mantıklı gelmiyordu. Ama yine de&nbsp;babasının gözlerindeki acı, Wells’i ciddi olduğuna ikna&nbsp;etmeye yeterliydi.</span></span></p>

    <p class="msonormal1"><span class="font3"><span class="calibre14">Şansölye duraksayarak, onunla genç bir muhafızken devriyenin birinde tanıştığını açıkladı. Görüşmeye başlamışlar ve birbirlerine âşık olmuşlardı; gerçi bunu, Waldenlı bir kızdan hoşlandığını duysa dehşete düşecek olan&nbsp;ailesinden ve arkadaşlarından saklamıştı. “Sonunda bunun aptalca olduğunu anladım,” dedi babası. “Eğer ev-lenseydik sadece ailelerimizin acı çekmesine sebep olacaktık. Zaten benim Konsey’e katılmam konuşuluyordu. Kendimden başka insanlara karşı sorumluluklarım vardı&nbsp;ve bu yüzden bitirmeye karar verdim.” İç çekti. “Bu hayattan nefret ederdi, Şansölye’yle evli olmaktan. Yapılması&nbsp;gereken buydu.” Wells hiçbir şey söylemedi, babasının&nbsp;devam etmesini bekliyordu. “Ve sonra, birkaç ay sonra,&nbsp;annenle tanıştım ve onun benim ihtiyacım olan eş olduğunu anladım. Benim, Koloni’nin ihtiyacı olan bir lider&nbsp;haline gelmeme yardımcı olacak birisiydi.”</span></span></p>

    <p class="msonormal1"><span class="font3"><span class="calibre14">“Onunla görüşmeye devam ettin mi?” diye sordu Wells kendi sesindeki, sert, suçlayıcı tona kendisi de şaşırmıştı.&nbsp;”0... o Waldenlı kadınla?”</span></span></p>

    <p class="msonormal1"><span class="font3"><span class="calibre14">“Hayır.” Babası öfkeyle başını salladı. “Kesinlikle hayır. Annen benim her şeyim.” Boğazını temizledi. “Sen ve annen benim her şeyimsiniz,” diye düzeltti.</span></span></p>

    <p class="msonormal1"><span class="font3"><span class="calibre14">“Ne oldu ona? Waldenlı kadına? Başka birini mi buldu?”</span></span></p>

    <p class="msonormal1"><span class="font3"><span class="calibre14">“O öldü,” dedi Şansölye. “Arada sırada buraya gelip, ona saygımı sunarım. <span class="grame">Hepsi bu kadar.</span> Şimdi her şeyi biliyorsun.”</span></span></p>

    <p class="msonormal1"><span class="font3"><span class="calibre14">“Bu neden bir sır olmak zorunda?” diye sordu Wells. “Neden kimsenin seni görmemesini istiyormuş gibi davranıyorsun?”</span></span></p>

    <p class="msonormal1"><span class="font3"><span class="calibre14">Babasının yüzü sertleşti. “Bir lider olmakla ilgili bu yaşında anlayamayacağın şeyler var.” Arkasını döndü, tekrar Phoenix’e doğru ilerlemeye başladı. “Bu konuşma burada</span></span> <span class="font7"><span class="calibre19">bitmiştir.”</span></span></p>

    <p class="msonormal1"><span class="font3"><span class="calibre14">Wells babasının geçip gidişini sessizce izledi. O gece birlikte yemeğe oturduklarında hiçbir şey olmamış</span></span> <span class="font1"><span class="calibre19">gibi</span></span> <span class="font3"><span class="calibre14">davranacaklarını çok iyi biliyordu.</span></span></p>

    <p class="msonormal1"><span class="font3"><span class="calibre14">Babasının nazikçe dokunduğu isme bakmak için tekrar duvara döndü. Melinda. Soyadını çıkarmaya çalışıyordu&nbsp;ama üstü okunmayacak kadar çok çizilmişti. Anlayabildiği kadarıyla B ile başlıyordu.</span></span></p>

    <p class="msonormal1"><span class="font3"><span class="calibre14">Melinda B. Babasının bir zamanlar sevdiği, anısıyla onu tekrar tekrar duvara getiren, ölü kadın. Eğer işler farklı&nbsp;yürüseydi Wells’in annesi olabilecek kadın.</span></span></p>

    <p class="msonormal1"><span class="font3"><span class="calibre14">Wells elini geri çekip ceketinin önünü ilikledi ve babasının geçmişinin hayaletlerini geride bırakarak Phoenix’e doğru yol aldı.</span></span></p>

    <p class="msonormal1"><span class="font2"><span class="calibre7">“Küçük Şansölye çizgiyi tamamen aştı,” diyordu Graham. “Bir dahaki sefere ne yapacağını kim bilebilir?”</span></span></p>

    <p class="msonormal1"><span class="font2"><span class="calibre7">“Bilmiyorum,” diyordu Lila. “Biz zorla...”</span></span></p>

    <p class="msonormal1"><span class="font2"><span class="calibre7">“Önemli değil,” dedi Wells sözlerini keserek. “Bunu sizin için kolaylaştıracağım. Buradan <i class="calibre8">ayrılacağım.</i> “</span></span></p>

    <p class="msonormal1"><span class="font2"><span class="calibre7">“Ne?” dedi Kendall, irkilmişti. “Hayır, Wells, bizim istediğimiz bu değil.”</span></span></p>

    <p class="msonormal1"><span class="font2"><span class="calibre7">“Kendi adına konuş,” diye patladı Graham. <i class="calibre8">“Benim</i> istediğim kesinlikle bu. Bence onsuz daha iyiyiz.”</span></span></p>

    <p class="msonormal1"><span class="font2"><span class="calibre7">Wells, Graham’ın haklı olup olmadığını merak etti. Babasının uzun zaman önce yaptığının aynısını yapıp, bir kız yüzünden yanlış bir karar mı vermişti? Eğer burada olsaydı&nbsp;Şansölye ne derdi?</span></span></p>

    <p class="msonormal1"><span class="font2"><span class="calibre7">“Umarım öyle olursunuz,” dedi Wells, sesindeki samimiyete ve sükûnete kendisi de şaşırmıştı.</span></span></p>

    <p class="msonormal1"><span class="font2"><span class="calibre7">Sonra kimseyle göz göze gelmeden arkasını döndü ve son kez çantasını toplamaya gitti.<span class="grame">&nbsp;</span></span></span></p>
  </div>
</body>
</html>
