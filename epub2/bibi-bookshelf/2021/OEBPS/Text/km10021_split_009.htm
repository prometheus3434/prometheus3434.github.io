<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <span class="font2"><span class="calibre7"><br class="calibre10" id="calibre_pb_8" /></span></span>

    <p class="calibre15"><a class="pcalibre1 pcalibre" id="_Toc424398254"></a><a class="pcalibre1 pcalibre" id="bookmark9"></a><span><span class="font1"><span class="calibre6">9</span></span></span><a class="pcalibre1 pcalibre" id="bookmark10"></a></p>

    <p class="calibre15"><span class="font1"><span class="calibre6">Clarke</span></span></p>

    <p class="msonormal1"><span class="font2"><span class="calibre7">Bellamy, Clarke’ın hâlâ şiş olan kolunu inceleyerek “Birkaç saat yalnız kalabileceğine emin misin?” diye sordu. “Çok uzağa gitmemeye çalışırım, her ihtimale...”</span></span></p>

    <p class="msonormal1"><span class="font2"><span class="calibre7">“<i class="calibre8">Eminim,”</i> diyerek sözünü kesti Clarke. “Sen git, avlan. Sorun değil, yemin ederim.” Yemekleri azdı ve Wells, öğleden sonra Molly ve Felix’e bakmak için geri geldiğinde gururunu bir yana bırakıp stoklarını takviye etmek için&nbsp;Bellamy’den yardım istemişti.</span></span></p>

    <p class="msonormal1"><span class="font2"><span class="calibre7">Bellamy başıyla kulübenin diğer tarafında uyuyan kızı işaret etti. “Onunla konuşmayacağına söz ver,” dedi.&nbsp;“Onunla yalnız kalmanı istemiyorum, ona güvenmiyorum.”</span></span></p>

    <p class="msonormal1"><span class="font2"><span class="calibre7">“Ben <i class="calibre8">yalnız</i> değilim,” dedi Clarke. “Molly ve Felix burada.”</span></span></p>

    <p class="msonormal1"><span class="font2"><span class="calibre7">“Baygın insanlar sayılmaz. Sadece mesafeni koru, tamam mı? Ve biraz dinlenmeye çalış.”</span></span></p>

    <p class="msonormal1"><span class="font2"><span class="calibre7"><span class="grame">&nbsp;</span>“Dinleneceğim. Söz veriyorum.” Clarke, gitmesi için ne kadar sabırsızlandığını anlamasın diye sesini sabit tutmaya&nbsp;çalıştı. Ama o gider gitmez, Dünyalı kıza bakmak için yatağında doğruldu.</span></span></p>

    <p class="msonormal1"><span class="font2"><span class="calibre7">Simsiyah giyinmişti ama Clarke giydiği kumaşların çoğunu tanıyamamıştı. Dar pantolonu pürüzsüz ve parlak&nbsp;bir şeyden yapılmıştı. Belki de hayvan derisiydi. Vücudunun üst kısmını saran kumaş daha yumuşak görünüyordu.&nbsp;Örülmüş hayvan tüyüne ne deniyordu? Yün? Omuzlarının&nbsp;etrafındaki kabarık örtü kesinlikle hayvan kürküydü. Clarke&nbsp;bunun hangi hayvanın kürkü olduğunu öğrenmek için can&nbsp;atıyordu. Şu ana dek gördüğü tek memeli, bir geyikti ama&nbsp;kızın üstündeki kürk daha kalın ve daha koyu renkliydi.</span></span></p>

    <p class="msonormal1"><span class="font2"><span class="calibre7">Odanın öbür ucunda Felix uykusunda inliyordu. Clarke hemen yanına gidip elini alnına koydu. Onun ateşi de&nbsp;yükseliyordu. Wells’e söylediklerini düşününce dudaklarını&nbsp;ısırdı. Radyasyon zehirlenmesinin farklı olduğu doğruydu:&nbsp;Mide bulantısı ve ateşten sonra iltihaplar, diş eti kanamaları&nbsp;ve saç dökülmesi geliyordu. Lilly’yi izlemenin en kötü yanı&nbsp;da buydu. Her yeni ıstırap dalgasından önce arkadaşının&nbsp;başına neler geleceğini biliyordu.</span></span></p>

    <p class="msonormal1"><span class="font2"><span class="calibre7">Clarke, kendi yatağına dönerken ecza dolabındaki ilaçları düşündü. Eğer Felix ve Molly’nin hastalıklarının radyasyonla alakası yoksa ilaç onları öldürürdü. Ama eğer Clarke hatalıysa, onları uzun ve acı dolu bir ölüme mahkûm&nbsp;etmiş olacaktı. İlaçların radyasyon zehirlenmesinin ilk&nbsp;safhalarında verilmesi gerekiyordu.</span></span></p>

    <p class="msonormal1"><span class="font2"><span class="calibre7">Oturup başını ellerinin arasına aldı. Belki de milyonuncu kere Konsey’in, onunla konuşmaya tenezzül bile etmeden,&nbsp;yüz kişiyi neden Dünya’ya gönderdiğini düşündü. Evet hüküm giymiş bir suçlu olabilirdi ama ailesinin araştırmasıyla&nbsp;<span class="grame">haşır</span> neşir olan tek kişi de oydu.</span></span></p>

    <p class="msonormal1"><span class="font2"><span class="calibre7">“Lilly kim?” Kulübenin öbür ucundan yabancı bir ses geldi.</span></span></p>

    <p class="msonormal1"><span class="font2"><span class="calibre7">Clarke kafasını şaşkın şaşkın Dünyalı kıza çevirdi. Şoktan sesini çıkaramadı. Demek <i class="calibre8">aslında</i> dillerini biliyordu. Yüzünü Clarke’a dönmüş oturuyordu. Uzun siyah saçları keçe gibi&nbsp;olsa da hâlâ parlaktı; teni, gözlerinin şaşırtıcı derecede yeşil&nbsp;görünmesini sağlayan sıcak bir parıltıya sahipti.</span></span></p>

    <p class="msonormal1"><span class="font2"><span class="calibre7">“Ne? Sen... Ne?” diye kekeledi Clarke. Sonra derin bir nefes aldı ve kendini bir nebze soğukkanlı olmaya zorladı.&nbsp;”Neden Lilly hakkında bir şeyler öğrenmek istiyorsun?”</span></span></p>

    <p class="msonormal1"><span class="font2"><span class="calibre7">Kız omuz silkti. “Uykunda bu ismi sayıklıyordun, ateş yüzünden kâbus görürken.” Aksanı ve sesinin ahengi&nbsp;Clarke’ın alışmış olduğundan farklıydı, biraz daha müzikaldi. Bunu duymak heyecan vericiydi, tıbbi eğitimi sırasında ilk kez kalp ritmi dinlemek gibiydi. “Ve sen ondan&nbsp;bahsedince o çocuk tuhaf davranmaya başladı,” diye ekledi kız.</span></span></p>

    <p class="msonormal1"><span class="font2"><span class="calibre7">“Lilly, benim gemiden arkadaşımdı,” dedi Clarke yavaşça. Dünyalıların Koloni’den haberi var mıydı acaba? Bir milyon soru Clarke’ın beyninde en öne geçme savaşı verirken biri yüzeye diğerlerinden daha çabuk çıktı. Küçük&nbsp;sorulardan başlamaya karar verdi. “Siz kaç kişisiniz?”</span></span></p>

    <p class="msonormal1"><span class="font2"><span class="calibre7">Kız dalgın görünüyordu. “Şu an üç yüz elli dört. Belki üç yüz elli beş, eğer Delphine bebeğini doğurduysa. Şu aralar&nbsp;doğmuş olması gerekiyor.”</span></span></p>

    <p class="msonormal1"><span class="font2"><span class="calibre7">Bebek. Hastanede mi doğacaktı? Felaket öncesinden kalma, çalışan herhangi bir <span class="grame">ekipmana</span> sahip olabilirler miydi? Dünyalılar büyük şehirlerden birini tekrardan mı kurmuşlardı? “Nerede yaşıyorsun?” diye sordu Clarke hevesle.</span></span></p>

    <p class="msonormal1"><span class="font2"><span class="calibre7">Kızın yüzü asılınca Clarke patavatsızlığından dolayı pişman oldu. Burada tutsaktı; tabii ki Clarke’a arkadaşlarının ve ailesinin nerede olduğunu söylemeyecekti. “Adın ne?” diye&nbsp;sordu bunun yerine.</span></span></p>

    <p class="msonormal1"><span class="font2"><span class="calibre7">“Sasha.”</span></span></p>

    <p class="msonormal1"><span class="font2"><span class="calibre7">“Ben de Clarke,” dedi, gerçi kızın bunu zaten bildiğini düşünüyordu. Gülümseyip yavaşça ayağa kalktı. “Bu müthiş. <i class="calibre8">Dünyalı</i> biriyle konuştuğuma inanamıyorum.” Clarke&nbsp;kulübenin öbür tarafına gidip Sasha’nın yanına oturdu.&nbsp;“Uzayda insanların yaşadığını biliyor muydunuz? Bizi gördüğünüzde ne düşündünüz?”</span></span></p>

    <p class="msonormal1"><span class="font2"><span class="calibre7">Sasha uzun bir süre Clarke’a baktı, sanki ciddi olup olmadığından emin değildi. “Şey, bu kadar genç olacağınızı beklemiyorduk,” dedi en sonunda. “Sizden öncekiler çok&nbsp;daha yaşlıydı.”</span></span></p>

    <p class="msonormal1"><span class="font2"><span class="calibre7">Söylediği kelimeler Clarke’ın nefesini kesti. <i class="calibre8">Sizden öncekiler?</i> Öyle bir şey olamazdı. Yanlış anlamıştı herhalde. “Ne demek istiyorsun?” diye sordu. <i class="calibre8">“Kolonici</i> insanlarla&nbsp;daha önceden tanıştınız mı yani?”</span></span></p>

    <p class="msonormal1"><span class="font2"><span class="calibre7">Sasha başını sallayınca Clarke’ın kalbi deli gibi atmaya başladı. “Yaklaşık bir yıl önce bir grup geldi. Uzayda insanların yaşadığını her zaman biliyorduk, ama yine de&nbsp;onlarla yüz yüze gelmek şaşırtıcıydı. Gemileri çok kötü&nbsp;iniş yapmıştı, aynı sizinki gibi.” Duraksadı, Clarke’la ne&nbsp;kadar şey paylaşması gerektiğini tartıyor gibiydi. “İlk seferinde, yol yordam bilmediğimizden onlara yardım etmeye çalıştık. Onları kaldığımız yere götürdük. Bizimle&nbsp;kalmalarına izin verdik. Ataları Ayrılış zamanında atalarımızı geride bırakmış olsa da onlara yemek ve kalacak bir yer verdik. Bizimkiler, barış ve arkadaşlık adına&nbsp;geçmişi geride bırakmaya kararlıydı.” Sesi sertleşmişti.&nbsp;Çenesini, Clarke’ı ona meydan okumaya kışkırtırcasına&nbsp;yukarı kaldırdı.</span></span></p>

    <p class="msonormal1"><span class="font2"><span class="calibre7">Clarke, Kolonicileri savunma ve daha fazla soru sorma arzusunu yenmeye çalıştı. Böyle bir durumda, kızın güvenini kazanmanın en iyi yolu muhtemelen sessiz kalmaktı.&nbsp;Beklediği gibi Sasha uzun bir duraksamadan sonra konuşmasına devam etti. “Onlara güvenmekle aptallık ettik.&nbsp;Bir... <span class="grame">olay</span> oldu.” Yüzü hatırladıklarının acısıyla buruştu.</span></span></p>

    <p class="msonormal1"><span class="font2"><span class="calibre7">“Ne oldu?” diye sordu Clarke yavaşça.</span></span></p>

    <p class="msonormal1"><span class="font2"><span class="calibre7">“Fark etmez,” diye patladı Sasha. “Hepsi gitti artık.”</span></span></p>

    <p class="msonormal1"><span class="font2"><span class="calibre7">Clarke geriye yaslandı, bu afallatıcı bilgileri ayıklamaya çalışıyordu.</span></span></p>

    <p class="msonormal1"><span class="font2"><span class="calibre7">Gerçekten geçen sene Dünya’ya bir görev düzenlenmiş olabilir miydi? Bulmuş olduğu enkazı düşündü, TG logosunu. Ve bu bir anda mümkün görünmeye başladı. Ama bu görevdeki yaşlı Koloniciler de kimdi? Eğer daha önce bir çalışma yapıldıysa yüz kişiyi neden göndermişlerdi?</span></span></p>

    <p class="msonormal1"><span class="font2"><span class="calibre7">Clarke, mümkün olduğunca tarafsız bir şekilde, “Sen... <span class="grame">onlar</span> hakkında herhangi bir şey biliyor musun?” diye sordu.&nbsp;“Gönüllü olarak mı gelmişler, yoksa zorla mı gönderilmişler?”</span></span></p>

    <p class="msonormal1"><span class="font2"><span class="calibre7">“Hiçbir fikrim yok,” dedi Sasha ilgisizce. “Zamanımızı kişisel konuşmalar yapmakla harcamıyorduk. Yaptıklarından sonra...” derken sustu.</span></span></p>

    <p class="msonormal1"><span class="font2"><span class="calibre7">Clarke yüzünü astı. Beyni hızla cümlenin devamını getirmeye çalışıyordu. Kolonicilerin, Dünyalıları bu kadar kızdıracak ne yaptığını hayal edemiyordu. Ama Sasha ona&nbsp;daha fazla bir şey söyleyecek gibi görünmüyordu. Clarke&nbsp;aldığı bu haberi bir dakika daha kendine saklayamazdı.</span></span></p>

    <p class="msonormal1"><span class="font2"><span class="calibre7">“Geri döneceğim,” dedi Clarke, ayağa kalkarak. “Hiçbir yere gitme.”</span></span></p>

    <p class="msonormal1"><span class="font2"><span class="calibre7">Sasha kaşını kaldırdı. Clarke’ın bağlı ayak bileklerini görmesi için ayaklanın uzattı.</span></span></p>

    <p class="msonormal1"><span class="font2"><span class="calibre7">Clarke utancından kıpkırmızı oldu. Hemen Sasha’nın yanına gidip çömelerek ipi çözmeye başladı. Wells, karman&nbsp;çorman bir düğüm atmıştı -kesin, subay eğitiminde öğrendiği bir şeydi- ama Clarke onca dikiş attıktan sonra bu düğümü çözebilirdi. Eli eline değince Sasha önce geri çekildi,&nbsp;ama sonra itiraz etmedi.</span></span></p>

    <p class="msonormal1"><span class="font2"><span class="calibre7">Clarke en son düğümü de çözüp ipi yere attı. “Hadi,” dedi elini Sasha’ya uzatarak. “Benimle gel. Yoksa bana hayatta inanmazlar.”</span></span></p>

    <p class="msonormal1"><span class="font2"><span class="calibre7">Sasha temkinli bir şekilde Clarke’ın eline baktı, sonra kendi başına ayağa kalktı. Önce bir ayağını sonra da diğerini salladı, kan dolaşımı tekrar başlayınca yüzünü ekşitti.</span></span></p>

    <p class="msonormal1"><span class="font2"><span class="calibre7">“Hadi gidelim,” dedi Clarke. Sasha’yı kolundan tutup dışarı çıkardı.<span class="grame">&nbsp;</span></span></span></p>
  </div>
</body>
</html>
