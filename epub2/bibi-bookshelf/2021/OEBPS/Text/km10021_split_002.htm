<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="msonormal1"><span class="font2"><span class="calibre7"><br class="calibre10" id="calibre_pb_1" /></span></span></p>

    <p class="msonormal1"><span class="font2"><span class="calibre7"><span class="grame">&nbsp;</span></span></span></p>

    <p class="calibre11"><a class="pcalibre1 pcalibre" id="_Toc424398247"><span class="font3"><span class="calibre3">2</span></span></a><a class="pcalibre1 pcalibre" id="bookmark2"></a></p>

    <p class="calibre11"><span class="font1"><span class="calibre6">Clarke</span></span></p>

    <p class="msonormal1"><span class="font2"><span class="calibre7">İki gündür arada sadece bir iki saatlik molalar vererek yürüyorlardı. Clarke’ın bacakları ağrıdan yanıyordu ama&nbsp;Bellamy’nin hiç duracağı yoktu. Acı Clarke’ın umurunda&nbsp;değildi -hatta bundan memnundu. Kaslarını ne kadar fazla&nbsp;düşünürse, göğsündeki acıyı ve kurtaramadığı arkadaşını o&nbsp;kadar az düşünürdü.</span></span></p>

    <p class="msonormal1"><span class="font2"><span class="calibre7">Derin bir nefes aldı. Gözleri bağlı bile olsaydı, güneşin battığını anlayabilirdi. Hava sadece gece açan beyaz çiçeklerin kokusuyla doluydu; ağaçlar, akşam yemeği için&nbsp;giyinip kuşanmıştı sanki. Clarke bu tuhaf çiçeklerin nasıl&nbsp;bir evrimsel üstünlüğü olduğunu bilmeyi isterdi. Belki de&nbsp;gece ortaya çıkan bir çeşit böceği kendilerine çekiyorlardı? Kendine has kokuları ağaçların sıklaştığı yerlerde insanı bunaltıyordu neredeyse ama Clarke onları Bellamy’yle&nbsp;daha önceden gördükleri sıra sıra elma ağaçlarına tercih ederdi. Hazır olda duran muhafızlar gibi birbirlerine eşit mesafede duran ağaç gövdelerini hatırlayınca tüyleri diken&nbsp;diken oldu.</span></span></p>

    <p class="msonormal1"><span class="font2"><span class="calibre7">Bellamy ondan birkaç metre ileride yürüyordu. Tıpkı av gezilerinde olduğu gibi sessizleşmişti. Ama bu sefer bir tavşanın izini sürmüyor ya da bir geyiği takip etmiyordu. Kız&nbsp;kardeşini arıyordu.</span></span></p>

    <p class="msonormal1"><span class="font2"><span class="calibre7">Son ayak izlerini göreli neredeyse bir gün olmuştu ve dile getirilmeyen gerçek, sessizliği çoğaltıp Clarke’ın göğsünü sıkıştırıyordu.</span></span></p>

    <p class="msonormal1"><span class="font2"><span class="calibre7">Octavia’nın izini kaybetmişlerdi.</span></span></p>

    <p class="msonormal1"><span class="font2"><span class="calibre7">Bellamy tepenin başında duraksadı, Clarke da onun yanında durdu. Sadece birkaç metre ileride toprak, parlak&nbsp;bir su birikintisine doğru uzanıyordu. Tepedeki ay parlak&nbsp;ve kocamandı, suya yansıyan ikinci bir ay da biraz aşağıda&nbsp;titreşiyordu.</span></span></p>

    <p class="msonormal1"><span class="font2"><span class="calibre7">“Çok güzel!” dedi Bellamy, Clarke’a bakmadı ama sesinde bir keskinlik vardı.</span></span></p>

    <p class="msonormal1"><span class="font2"><span class="calibre7">Clarke elini Bellamy’nin koluna koydu. Bellamy geri çekildi ama yerinden kımıldamadı. Clarke “Octavia’nın da&nbsp;öyle düşündüğüne eminim. Aşağı inip bir işaret var mı diye&nbsp;baksak...” deyip sustu. Octavia ormanda bir anda gezintiye çıkmamıştı. İkisi de bunu sesli olarak dile getirmiyordu&nbsp;ama Octavia’nın aniden ortadan kayboluşu, sürüklendiğini&nbsp;gösteren ayak izleri... <span class="grame">onun</span> kaçırıldığı anlamına geliyordu.</span></span></p>

    <p class="msonormal1"><span class="font2"><i class="calibre9"><span class="calibre7">İyi de kim tarafından?</span></i></span> <span class="font2"><span class="calibre7">Clarke tekrar elma ağaçlarını düşünüp ürperdi.</span></span></p>

    <p class="msonormal1"><span class="font2"><span class="calibre7">Bellamy birkaç adım attı. “Bu taraf o kadar da dik görünmüyor,” dedi Clarke’a elini uzatarak. “Hadi.”</span></span></p>

    <p class="msonormal1"><span class="font2"><span class="calibre7">Yokuştan aşağı inerken konuşmadılar. Clarke, çamurun üzerinde kayınca Bellamy onu daha sıkı kavradı ve tekrar dengesini sağlamasına yardım etti. Ama zemine ulaştıklarında onu&nbsp;bıraktı ve suya doğru koşup göl kıyısında ayak izi aradı.</span></span></p>

    <p class="msonormal1"><span class="font2"><span class="calibre7">Clarke geride kaldı, merak duygusu eklemlerine işlemiş olan yorgunluğu alıp götürürken gölü izledi. Gölün yüzeyi cam gibi pürüzsüzdü ve ayın yansıması takas pazarında gördüğü, şeffaf bir kutuda kilitli olan mücevherlerden&nbsp;birine benziyordu.</span></span></p>

    <p class="msonormal1"><span class="font2"><span class="calibre7">Bellamy arkasını döndüğünde bitkin, neredeyse bozguna uğramış bir ifade vardı yüzünde. “Dinlensek iyi olur,” dedi. “Herhangi bir iz olmadan karanlıkta dolanmanın bir&nbsp;anlamı yok.”</span></span></p>

    <p class="msonormal1"><span class="font2"><span class="calibre7">Clarke, kafasını sallayarak çantasını yere bıraktı, kollarını yukarı kaldırıp gerindi. Yorgun ve terliydi, derisinin üstü günlerdir yıkayıp kurtulmak istediği bir kül tabakasıyla&nbsp;kaplıydı.</span></span></p>

    <p class="msonormal1"><span class="font2"><span class="calibre7">Yavaşça göle doğru yürüdü ve gölün kenarına çömelip, parmak uçlarını suyun üzerinde gezdirdi. Dünya’ya ilk geldiklerinde, üzerine radyoaktif bakteriler bulaşmış olma ihtimaline karşı, içtikleri veya yıkandıkları her suyu arıtmaya&nbsp;özen gösteriyordu. Ama iyot damlaları azalıyordu ve eski&nbsp;erkek arkadaşı onu tutarken, en iyi arkadaşının yanarak ölüşünü izledikten sonra, birazcık göl suyu pek de büyük bir&nbsp;sorun gibi durmuyordu.</span></span></p>

    <p class="msonormal1"><span class="font2"><span class="calibre7">Clarke derin bir nefes verip gözlerini kapattı ve gerginliğinin nefesiyle birlikte geceye karışmasına izin verdi.</span></span></p>

    <p class="msonormal1"><span class="font2"><span class="calibre7">Ayağa kalktı ve dönüp Bellamy’ye baktı. Tamamen hareketsiz bir şekilde duruyor, Clarke’ı ürperten bir gerginlikte gölü izliyordu. Başta oradan sıvışıp, onu rahat bırakmak istemişti. Ama sonra başka bir dürtü galip geldi ve Clarke’ın&nbsp;yüzünü haylaz bir gülümseme kapladı.</span></span></p>

    <p class="msonormal1"><span class="font2"><span class="calibre7">Tek kelime etmeden, tere bulanmış gömleğini çıkardı, çizmelerini ayağından fırlatıp attı ve kül kaplı pantolonunu indirdi. Topuklarının üzerinde döndü, sadece sutyeni ve&nbsp;külotuyla göle girmesini izleyen Bellamy’nin yüz ifadesini&nbsp;görebilmeyi diledi.</span></span></p>

    <p class="msonormal1"><span class="font2"><span class="calibre7">Su fark ettiğinden daha soğuktu. Tüyleri diken diken olmuştu ancak bunun soğuk havadan mı yoksa Bellamy’nin bakışlarından mı olduğundan emin değildi.</span></span></p>

    <p class="msonormal1"><span class="font2"><span class="calibre7">Suda yavaşça ilerledi, su omuzlarına değdikçe ciyak ciyak bağırıyordu. Koloni’de su banyo yapmayı haklı&nbsp;gösteremeyecek kadar kıttı. Clarke tüm vücudunun suyun altında olduğunu ilk defa hissediyordu. Ayaklarını çamurdan&nbsp;çıkarıp, yüzeyde kalmayı denedi, tuhaf bir şekilde kendini&nbsp;hem güçlü hem de savunmasız hissediyordu. Bir anlığına&nbsp;yangının en yakın arkadaşının canını aldığını unutmuştu.&nbsp;Octavia’nın izini kaybettiklerini unutmuştu. Sudan çıktığında doğaçlama mayosunun içini göstereceğini unutmuştu.&nbsp;“Bence radyasyon sonunda beynini etkiledi.”</span></span></p>

    <p class="msonormal1"><span class="font2"><span class="calibre7">Clarke arkasına dönünce Bellamy’nin ona keyifle ve şaşkınlıkla baktığını gördü. O tanıdık sırıtışı geri gelmişti.</span></span></p>

    <p class="msonormal1"><span class="font2"><span class="calibre7">Clarke gözlerini kapattı ve derin bir nefes alıp suya daldı, bir saniye sonra da yüzeye çıktı. Yüzünden sular&nbsp;akıyordu. “Sorun değil.”</span></span></p>

    <p class="msonormal1"><span class="font2"><span class="calibre7">Bellamy öne doğru birkaç adım attı. “Yani keskin bilimsel zekân içgüdüsel olarak suyun güvenli olduğunu&nbsp;mu anladı?”</span></span></p>

    <p class="msonormal1"><span class="font2"><span class="calibre7">Clarke başını salladı. “Hayır.” Tek elini havaya kaldırdı ve inceliyormuş gibi yaptı. “Biz konuşurken yüzgeçlerim&nbsp;ve solungaçlarım çıkabilir.”</span></span></p>

    <p class="msonormal1"><span class="font2"><span class="calibre7">Bellamy alaycı bir ciddiyetle başını salladı. “Eğer yüzgeçlerin çıkarsa seni dışlamayacağıma söz veriyorum.”</span></span></p>

    <p class="msonormal1"><span class="font2"><span class="calibre7">“Güven bana. Tek mutant ben olmayacağım.”</span></span></p>

    <p class="msonormal1"><span class="font2"><span class="calibre7">Bellamy kaşını kaldırdı. “Ne demek istiyorsun?”</span></span></p>

    <p class="msonormal1"><span class="font2"><span class="calibre7">Clarke avuçlarını açtı, onları suyla doldurdu ve gülerek Bellamy’ye sıçrattı. “Şimdi senin de yüzgeçlerin çıkacak.”</span></span></p>

    <p class="msonormal1"><span class="font2"><span class="calibre7">“Bunu gerçekten yapmamalıydın.” Bellamy’nin sesi kısık ve tehditkârdı. Clarke bir an onu gerçekten de sinirlendirmiş olabileceğini düşündü. Derken Bellamy gömleğinin ucunu kavrayıp, başının üzerinden geçirerek tek seferde&nbsp;hızlıca çıkardı.</span></span></p>

    <p class="msonormal1"><span class="font2"><span class="calibre7">Ay o kadar büyük ve o kadar parlaktı ki, Bellamy’nin düğmelerini çözmek için elini aşağıya indirip, pantolonunu,&nbsp;sanki gezegendeki tek pantolonu değilmişçesine, kenara&nbsp;atarkenki sırıtışını yanlış anlamaya imkân yoktu. Uzun ve&nbsp;kaslı bacakları gri şortunun içinde bembeyaz duruyorlardı.&nbsp;Clarke utançtan kızardı ama bakışlarını çevirmedi.</span></span></p>

    <p class="msonormal1"><span class="font2"><span class="calibre7">Bellamy göle atladı ve birkaç güçlü kulaçla aralarındaki mesafeyi kapattı. Irmağa yaptığı yolculuklar sırasında kendi kendine yüzme öğrenmesiyle böbürlenip duruyordu ve bu sefer gerçekten de abartmamıştı.</span></span></p>

    <p class="msonormal1"><span class="font2"><span class="calibre7">Clarke’ı bir parça endişelendirecek kadar bir süre suyun altında kayboldu. Sonra eliyle Clarke’ın bileğini kavradı.&nbsp;Clarke intikam almak için onu ıslatacağını bekleyerek çığlık atarken Bellamy ona bir an baktı ve tek elini kaldırıp,&nbsp;parmaklarını boynunda gezdirdi. “Henüz solungaçlar çıkmamış,” dedi.</span></span></p>

    <p class="msonormal1"><span class="font2"><span class="calibre7">Clarke ona bakarken titriyordu. Bellamy’nin saçları geriye yatmış ve su damlaları çenesinin etrafındaki kirli sakallarına&nbsp;tutunmuştu. Kapkara gözleri, o bildik oyunbaz sırıtışlarından fersah fersah uzak bir güçle tutuşmuştu. Onun ormanda&nbsp;kaygısızca sarıldığı çocuk olduğuna inanmak zordu.</span></span></p>

    <p class="msonormal1"><span class="font2"><span class="calibre7">Bellamy’nin bakışları değişince Clarke gözlerini kapattı, onu öpeceğinden emindi ama sonra ormandan bir çatırtı geldi ve Bellamy kafasını çevirdi. “O da neydi?” diye sordu. Clarke’ın cevap vermesini beklemeden onu suda yalnız&nbsp;bırakarak kıyıya gitti.</span></span></p>

    <p class="msonormal1"><span class="font2"><span class="calibre7">Clarke, Bellamy’nin yayını kapıp gölgelerin arasında kaybolmasını izledi. İç geçirdi ve aptallığından dolayı kendini suçladı. Aradıkları kendi ailesinden biri olsaydı o da&nbsp;zamanını suda oynamakla harcamazdı. Kafasını geri atıp&nbsp;su damlalarını savurarak gökyüzüne baktı ve yıldızların&nbsp;arasında sürüklenen iki bedeni düşündü. Ailesi o an, hep&nbsp;yuvamız demeyi hayal ettikleri gezegende onu görebilseydi&nbsp;ne düşünürdü?</span></span></p>

    <p class="msonormal1"><span class="font3"><span class="calibre14">Clarke, babasının tabletine dikkatle bakmak için eğilerek “Atlas oyununu oynayabilir miyiz?” diye sordu. Tabletin&nbsp;ekranı, Clarke’ın bilmediği, karmaşık denklemlerle kaplıydı. Ama yakında öğrenecekti, sadece sekiz yaşında olmasına rağmen kısa süre önce cebire başlamıştı. Cora ve&nbsp;Glass bunu duyduklarında gözlerini devirmiş ve matematiğin ne kadar anlamsız olduğunu onun duyacağı şekilde&nbsp;fısıldamışlardı. Clarke, matematik olmasaydı, doktorların ve&nbsp;mühendislerin de olmayacağını, bunun da hepsinin aslında&nbsp;önlenebilecek hastalıklardan öleceklerini -tabii öncesinde Koloni yanıp kül olmazsa- açıklamaya çalışmıştı. Ama&nbsp;Glass ve Cora gülmekle yetinmiş, günün geri kalanında da&nbsp;Clarke yanlarından her geçtiğinde kıkırdamışlardı.</span></span></p>

    <p class="msonormal1"><span class="font3"><span class="calibre14">“Bir dakika sonra,” dedi babası. Ekrana dokunup, denklemlerin sıralarını değiştirirken hafifçe suratını astı.&nbsp;“Önce bunu bitirmem gerekiyor.”</span></span></p>

    <p class="msonormal1"><span class="font3"><span class="calibre14">Clarke tablete iyice yaklaşıp, “Yardım edebilir miyim?” diye sordu. “Eğer bana açıklarsan, zor kısmı anlayabileceğimden eminim.”</span></span></p>

    <p class="msonormal1"><span class="font3"><span class="calibre14">Babası gülüp saçlarını okşadı. “Yapabileceğinden eminim. Ama sadece orada oturarak bile bana yardım ediyorsun. Araştırmamızın neden bu kadar önemli olduğunu bana hatırlatıyorsun.” Gülümseyip üzerinde çalıştığı programı kapattı ve atlası açtı. Kanepenin hemen üzerinde havada holografik bir küre belirdi.</span></span></p>

    <p class="msonormal1"><span class="font3"><span class="calibre14">Clarke parmağını havada savurup küreyi döndürdü. Büyük bir ülkeyi işaret edip “Burası neresi?” diye sordu.</span></span></p>

    <p class="msonormal1"><span class="font3"><span class="calibre14">Babası gözlerini kıstı. “Bir bakalım... <span class="grame">burası</span> Suudi Arabistan.”</span></span></p>

    <p class="msonormal1"><span class="font3"><span class="calibre14">Clarke beliren şekle parmağıyla bastırdı. Şekil maviye döndü ve Yeni Mekke yazısı belirdi.</span></span></p>

    <p class="msonormal1"><span class="font3"><span class="calibre14">“Ah, doğru,” dedi babası. “Orası Felaket’ten önce birkaç kez isim değiştirmişti.” Küreyi döndürdü ve gezegenin öbür tarafındaki uzun-ince bir ülkeyi işaret etti. “Peki ya&nbsp;bu?”</span></span></p>

    <p class="msonormal1"><span class="font3"><span class="calibre14">“Şili,” dedi Clarke kendine güvenerek.</span></span></p>

    <p class="msonormal1"><span class="font3"><span class="calibre14">“Gerçekten mi? Kaç şilin?”</span></span></p>

    <p class="msonormal1"><span class="font3"><span class="calibre14">Clarke gözlerini devirdi. “Baba her oynadığımızda bu şakayı yapacak mısın?”</span></span></p>

    <p class="msonormal1"><span class="font3"><span class="calibre14">“Her defasında.” Gülümseyip Clarke’ı kucağına aldı. <span class="grame">“En azından gerçekten Şili’de olana kadar.</span> O zaman biraz&nbsp;eskiyebilir.”</span></span></p>

    <p class="msonormal1"><span class="font3"><span class="calibre14">“David,” Clarke’ın annesi, protein paketlerini açıp sera lahanasıyla karıştırdığı mutfaktan babasını uyardı.&nbsp;Clarke’ın babasının Dünya’ya gitmek ile ilgili şaka yapması hoşuna gitmiyordu. Annesinin araştırmalarına göre,&nbsp;gezegenin güvenli olması için en azından bir yüz yıl daha&nbsp;geçmesi gerekiyordu.</span></span></p>

    <p class="msonormal1"><span class="font3"><span class="calibre14">“Peki ya insanlar?” diye sordu Clarke.</span></span></p>

    <p class="msonormal1"><span class="font3"><span class="calibre14">Babası başını yana eğdi. “Nasıl yani?”</span></span></p>

    <p class="msonormal1"><span class="font3"><span class="calibre14">“İnsanların nerede yaşadığını görmek istiyorum. Neden haritanın üzerinde hiç bina yok?”</span></span></p>

    <p class="msonormal1"><span class="font3"><span class="calibre14">Bahası gülümsedi. “Maalesef o kadar detaylı bir şeyimiz yok. Ama insanlar her yerde yaşadılar.” Parmağını&nbsp;kıvrımlı çizgilerden birinin üzerinde gezdirdi. “Deniz kenarında... <span class="grame">dağlarda</span>... <span class="grame">çöllerde</span>... <span class="grame">nehir</span> kıyısında...”</span></span></p>

    <p class="msonormal1"><span class="font3"><span class="calibre14">“Nasıl oldu da Felaket’in geleceğini bilmelerine rağmen hiçbir şey yapmadılar?”</span></span></p>

    <p class="msonormal1"><span class="font3"><span class="calibre14">Annesi yanlarına gelip kanepeye oturdu. “Her şey çok çabuk oldu.” dedi oturduktan sonra. “Ve Dünya’da&nbsp;insanların o miktarda radyasyondan korunabilecekleri fazla yer yoktu. Sanırım Çinliler burada bir yer inşa&nbsp;ediyorlardı.” Haritayı küçülttü ve sağ taraftaki uzak bir&nbsp;köşeyi işaret etti. “Ve tohum bankasının yanındaki bir&nbsp;şeylerden bahsediliyordu, şurada.” Parmağını haritanın&nbsp;tepesine getirdi.</span></span></p>

    <p class="msonormal1"><span class="font3"><span class="calibre14">“Peki ya Weather Dağı?” diye sordu babası.</span></span></p>

    <p class="msonormal1"><span class="font3"><span class="calibre14">Annesi küreyi kurcaladı. “Orası, Virginia’daydı değil mi?”</span></span></p>

    <p class="msonormal1"><span class="font3"><span class="calibre14">“Weather Dağı nedir?” diye sordu Clarke, daha iyi görebilmek için eğilerek.</span></span></p>

    <p class="msonormal1"><span class="font3"><span class="calibre14">“Felaket’ten uzun yıllar önce, Amerikan hükümeti nükleer savaş olasılığına karşı büyük bir yeraltı sığınağı inşa etti. Senaryo çok olası değildi, ama Başkan’ı -onların&nbsp;Şansölyesi gibi bir şey- korumak için bir şeyler yapmak&nbsp;zorundaydılar,” diye açıkladı annesi. “Ama en sonunda&nbsp;bombalar yağdığında kimse oraya zamanında yetişemedi,&nbsp;Başkan bile. Her şey çok ani oldu.”</span></span></p>

    <p class="msonormal1"><span class="font3"><span class="calibre14">Clarke’ın kafasındaki diğer karmakarışık düşüncelerin arasında rahatsız edici bir soru belirdi. “Kaç kişi öldü? Binlerce falan mı?”</span></span></p>

    <p class="msonormal1"><span class="font3"><span class="calibre14">Babası iç geçirdi. <span class="grame">“Daha çok milyarlarca.”</span></span></span></p>

    <p class="msonormal1"><span class="font3"><span class="calibre14">“Milyarlarca mı?” Clarke ayağa kalkıp yıldızlarla dolu küçük, yuvarlak pencereye doğru sessizce yürüdü. “Şimdi&nbsp;hepsi burada mı?”</span></span></p>

    <p class="msonormal1"><span class="font3"><span class="calibre14">Annesi yanına gidip elini Clarke’ın omzuna koydu. “Ne demek istiyorsun?”</span></span></p>

    <p class="msonormal1"><span class="font3"><span class="calibre14">“Cennet’in yukarıda uzayda bir yerlerde olması gerekmiyor mu?”</span></span></p>

    <p class="msonormal1"><span class="font3"><span class="calibre14">Annesi Clarke’ın omuzlarını okşadı. “Bence cennet nerede olduğunu hayal ediyorsak oradadır. Ben hep benimkinin Dünya’da olduğunu düşünmüşümdür. <span class="grame">Ağaçlarla&nbsp;kaplı bir ormanda.”</span></span></span></p>

    <p class="msonormal1"><span class="font3"><span class="calibre14">Clarke annesinin elini tuttu. “O zaman benim cennetim de orada.”</span></span></p>

    <p class="msonormal1"><span class="font3"><span class="calibre14">“Ben de cennetin kapılarında hangi müziğin çalacağını biliyorum,” dedi babası gülerek.</span></span></p>

    <p class="msonormal1"><span class="font3"><span class="calibre14">Annesi arkasını döndü. “David, sakın o şarkıyı bir daha çalayım deme.” Ama artık çok geçti. Müzik duvarlardaki&nbsp;hoparlörlerden süzülmeye başlamıştı bile. Clarke “Cennet&nbsp;Dünya’da Bir Yerdir” şarkısını duyunca sırıttı.</span></span></p>

    <p class="msonormal1"><span class="font3"><span class="calibre14">“Ciddi misin David?” diye sordu annesi, kaşını kaldırarak.</span></span></p>

    <p class="msonormal1"><span class="font3"><span class="calibre14">Babası sadece güldü ve fırlayıp ikisinin de ellerini tuttu. Hep beraber oturma odasında dönerek Clarke’ın&nbsp;babasının en sevdiği şarkıyı söylediler.</span></span></p>

    <p class="msonormal1"><span class="font2"><span class="calibre7">“Clarke!” Bellamy ağaçların arasından nefes nefese çıktı. O karanlıkta yüzündeki ifadeyi göremese de sesinden telaşlı&nbsp;olduğunu anlamıştı. “Gelip bunu görmen lazım!”</span></span></p>

    <p class="msonormal1"><span class="font2"><span class="calibre7">Clarke suyun içinde tökezleyerek ilerledi. Gölün çamurlu kıyısına ulaştığında pek de giyinik olmadığını unutarak koşmaya başladı. Serin akşam havasını ve çıplak ayaklarının altındaki taşları umursamıyordu.</span></span></p>

    <p class="msonormal1"><span class="font2"><span class="calibre7">Bellamy yere çömelmiş, Clarke’ın ne olduğunu anlamadığı bir şeye bakıyordu.</span></span></p>

    <p class="msonormal1"><span class="font2"><span class="calibre7">“Bellamy!” diye seslendi Clarke. “İyi misin? O ses neymiş?”</span></span></p>

    <p class="msonormal1"><span class="font2"><span class="calibre7">“Hiçbir şey. <span class="grame">Kuş ya da başka bir şey.</span> Ama <i class="calibre8">şuna</i> bak. <span class="grame">Bu bir ayak izi.”</span> Yeri gösteriyordu, gülümsemesi umutla&nbsp;parıldıyordu. “Octavia’nın. Bundan eminim. İzini bulduk.”&nbsp;Daha iyi görmek için eğilirken Clarke’ın içini bir rahatlık kapladı. Birkaç metre ötede, bir çamur parçasının içinde&nbsp;bir iz daha vardı sanki. İkisi de Octavia sadece birkaç saat&nbsp;önce oradan geçmiş gibi, taze görünüyordu. Ama Bellamy&nbsp;Clarke’ın bir şey söylemesine fırsat bırakmadan doğrulup&nbsp;onu kendine çekti ve öptü.</span></span></p>

    <p class="msonormal1"><span class="font2"><span class="calibre7">Bellamy hâlâ ıslaktı. Ellerini Clarke’ın beline doladığında Clarke’ın ıslak teni tenine yapıştı. Bir anlığına etraflarındaki dünya yok olup gitmişti. Var olan tek şey Bellamy’ydi nefesinin sıcaklığı, dudaklarının tadı... Bellamy elini belinden aşağıya doğru indirince ürperen Clarke, birden orada&nbsp;sırılsıklam vaziyette iç çamaşırlarıyla dikildiklerinin farkına vardı.</span></span></p>

    <p class="msonormal1"><span class="font2"><span class="calibre7">Kalın yaprak örtüsünün içinden geçen soğuk rüzgâr Clarke’ın ensesinde dans etti. Clarke yine ürperince Bellamy&nbsp;dudaklarını dudaklarından yavaşça çekti. “Donmuşsun,”&nbsp;dedi elleriyle sırtını ovarak.</span></span></p>

    <p class="msonormal1"><span class="font2"><span class="calibre7">Clarke başını iki yana salladı. “Senin üstünde daha az şey var.”</span></span></p>

    <p class="msonormal1"><span class="font2"><span class="calibre7">Bellamy parmağını Clarke’ın kolunda gezdirip ıslak sutyen tokasını şakayla çekiştirdi. “Eğer seni rahatsız ediyorsa bunu halledebiliriz.”</span></span></p>

    <p class="msonormal1"><span class="font2"><span class="calibre7">Clarke gülümsedi. “Bence şu ayak izlerini takip etmek için ormana girmeden önce <i class="calibre8">biraz daha</i> giyinmemiz çok&nbsp;daha iyi olur.” Ayak izlerinin bir gecede kaybolacağını düşünmese de, Bellamy’nin izi bulduktan sonra durmak istemeyeceğini biliyordu.</span></span></p>

    <p class="msonormal1"><span class="font2"><span class="calibre7">Bellamy, Clarke’a baktı. “Teşekkürler,” dedi ve elini tutup onu tekrar kıyıya götürmeden önce eğilip tekrar öptü.</span></span></p>

    <p class="msonormal1"><span class="font2"><span class="calibre7">Çabucak giyindiler, eşyalarını kapıp tekrar gölgelerle kaplı ormana doğru yola çıktılar. İzi takip etmek epey kolaydı, yine de Bellamy, Clarke daha hiçbir şey görmeden&nbsp;bir sonraki ayak izini seçiyordu. Gözleri avlanmaktan mı&nbsp;bu kadar keskinleşmişti? Yoksa umutsuzluğunun bir yan&nbsp;ürünü müydü? Bellamy onun göremediği bir başka ayak&nbsp;izine doğru koşarken “Solungaçları boş ver. Bence sen gece&nbsp;görüşü özelliği kazanmışsın,” diye seslendi Clarke. Şaka yapıyordu tabii ki, ama sonra yüzü asıldı. Dünya’daki radyasyon seviyesi korktuğu kadar yüksek değildi belki ama bu henüz güvende oldukları anlamına gelmiyordu. Bildiği</span></span> <span class="font2"><span class="calibre7">kadarıyla bu nedenle henüz yeni bir iniş gemisi gelmemişti. Ya Konsey, Dünya’nın güvenli olup olmadığının tespit edilmesini beklemiyorsa? Ya yüzlünün biyometrik <span class="grame">datası</span>,&nbsp;Dünya’nın zaten güvenli olmadığını kanıtladıysa?</span></span></p>

    <p class="msonormal1"><span class="font2"><span class="calibre7">Kalbi hızla atan Clarke bileğindeki monitöre bakıp Dünya’da bulundukları günleri saydı. Aya baktı, son dördün olmuştu. Yere çakıldıktan sonraki o korkunç gece ay&nbsp;solgun ve ince bir dilim şeklindeydi. Ailesinin araştırmasının en önemli anlarından birini hatırladığında midesine bir&nbsp;ağırlık çöktü. <span class="grame">Hastaların çoğunun durumlarının kötüleştiği&nbsp;gün, yirmi birinci gün.</span></span></span></p>

    <p class="msonormal1"><span class="font2"><span class="calibre7">“Karanlıkta bir şeyler aramaya alışkınım,” dedi onun endişesinden bihaber olan Bellamy. “Koloni’deyken, terk&nbsp;edilmiş depoların bulunduğu alanlara gizlice girerdim. Çoğunda elektrik yoktu.”</span></span></p>

    <p class="msonormal1"><span class="font2"><span class="calibre7">Bir dal bacağını çizince Clarke irkildi. “Ne arıyordun ki oralarda?” diye sordu, endişelerini bir kenara bırakarak. Eğer&nbsp;biri radyasyon zehirlenmesi belirtileri göstermeye başlarsa,&nbsp;bunu çözebilecek ilaçları vardı, cüzi bir miktarda olsa da.</span></span></p>

    <p class="msonormal1"><span class="font2"><span class="calibre7">“Eski makine parçaları, kumaşlar, Dünya yapımı eski eserler -takas edilebilecek herhangi bir şey.” Ses tonu rahat&nbsp;olsa da Clarke sesinde bir gerginlik seziyordu. “Octavia bakım merkezinde her zaman yeteri kadar yiyecek alamıyordu, bu yüzden fazladan istihkak puanları toplamak için bir&nbsp;yol bulmak zorundaydım.”</span></span></p>

    <p class="msonormal1"><span class="font2"><span class="calibre7">Bu itiraf Clarke’ı düşüncelerinden uzaklaştırdı, önünde duran çocuğun daha genç, daha narin bir modelinin karanlık</span></span> <span class="font2"><span class="calibre7">mağara gibi depolarda tek başına dolaştığı düşüncesi yüreğini sızlattı. “Bellamy,” diye başladı, doğru kelimeleri arıyordu&nbsp;ki ağaçların arkasında bir şeylerin parladığını görünce sustu.&nbsp;Durmaması gerektiğini biliyordu, daha fazla zaman kaybedemezlerdi. Yine de parlama şekli Clarke’ı durdurmuştu.&nbsp;“Bellamy, gel şuna bir bak,” dedi, dönüp yürüyerek.&nbsp;Toprağın üzerinde, kocaman bir ağacın dibinde bir şeyler vardı. Clarke daha yakından bakabilmek için eğilince&nbsp;metal bir şey olduğunu gördü. Elini uzun, eğik parçalardan&nbsp;birinin üzerinde gezdirdi. Bu neyin parçası olabilirdi? Ve&nbsp;ormanın ortasına nasıl gelmişti?</span></span></p>

    <p class="msonormal1"><span class="font2"><span class="calibre7">“Clarke!” diye seslendi Bellamy. “Nereye kayboldun?”</span></span></p>

    <p class="msonormal1"><span class="font2"><span class="calibre7">“Buradayım!” diye cevap verdi Clarke. “Bunu görmen&nbsp;gerek.”</span></span></p>

    <p class="msonormal1"><span class="font2"><span class="calibre7">Bellamy sessizce yanında belirdi. “Ne oluyor?” Soluk soluğaydı ve sesinde bir gerginlik vardı. “Böyle basıp gidemezsin. Birbirimizden ayrılmamalıyız.”</span></span></p>

    <p class="msonormal1"><span class="font2"><span class="calibre7">“Bak.” Clarke bir metal parçasını alıp ay ışığına tuttu. “Bu Felaket’ten nasıl kurtulmuş olabilir?”</span></span></p>

    <p class="msonormal1"><span class="font2"><span class="calibre7">“Ben nereden bileyim,” dedi Bellamy. “Artık devam edebilir miyiz? İzi kaybetmek istemiyorum.”</span></span></p>

    <p class="msonormal1"><span class="font2"><span class="calibre7">Clarke tuhaf kalıntıyı tekrar yere bırakmak üzereydi ki metal parçasının üzerine kazınmış iki tanıdık harfi gördü.&nbsp;<i class="calibre8">T.G.</i> Trillion Galactic. “Aman Tanrım!” diye mırıldandı.&nbsp;”Bu Koloni’den gelmiş.”</span></span></p>

    <p class="msonormal1"><span class="font2"><span class="calibre7">“Ne?” dedi Bellamy yanına çömelerek. “İniş gemisinin bir parçası herhalde, değil mi?”</span></span></p>

    <p class="msonormal1"><span class="font2"><span class="calibre7">Clarke başını salladı. “Sanmıyorum. Kamptan en az altı kilometre uzakta olmalıyız. Bunun geminin bir kalıntısı olması imkânsız.” <i class="calibre8">En azından bizim gemimizin.</i></span></span></p>

    <p class="msonormal1"><span class="font2"><span class="calibre7">Clarke’ın birden zihni bulandı, bir anıyla bir rüyayı ayırt etmeye çalışıyordu sanki. “Etrafa saçılmış başka parçalar&nbsp;var. Belki bir şey...” Sağ koluna saplanan bir ağrıyla çığlık&nbsp;attı.</span></span></p>

    <p class="msonormal1"><span class="font2"><span class="calibre7">“Clarke? İyi misin?”</span></span></p>

    <p class="msonormal1"><span class="font2"><span class="calibre7">Bellamy ona sarılmıştı, ama Clarke ona bakamıyordu. Gözleri yerde duran bir şeye kilitlenmişti.</span></span></p>

    <p class="msonormal1"><span><span class="font2"><span class="calibre7">Uzun, koyu renkli, ince ve <i class="calibre8">kıpırdayan</i> bir şeye.</span></span></span></p>

    <p class="msonormal1"><span class="font2"><span class="calibre7">Bellamy’ye yaratığı işaret etmek istedi ama hareket edemediğini fark etti. “Clarke! Neyin var?” diye bağırdı&nbsp;Bellamy.</span></span></p>

    <p class="msonormal1"><span class="font2"><span class="calibre7">Clarke ağzını açtı ama sesi çıkmadı. Göğsü sıkışmaya başlamıştı. Kolu adeta yanıyordu. Etrafındaki her şey dönmeye başlamıştı. Yıldızlar, gökyüzü, ağaçlar ve yapraklar&nbsp;karanlıkta fırıl fırıl dönüyordu. Kolunu yakan keskin sıcaklık kaybolmuştu. Etraf kararıyordu. Bellamy’nin üzerine&nbsp;düştü ve sonra havaya kaldırıldığını hissetti. Tüy gibi hafiflemişti <span class="grame">sanki,</span> tıpkı göldeyken olduğu gibi. <span class="grame">Tıpkı annesiyle&nbsp;babası gibi.</span></span></span></p>

    <p class="msonormal1"><span class="font2"><span class="calibre7">Bellamy çok uzaklardan bir yerden “Clarke, dayan,” diye seslendi. “Kendini bırakma.” Karanlık üstüne hücum&nbsp;ediyor, kollarını ve bacaklarını yıldızlara sarıyordu.</span></span></p>

    <p class="msonormal1"><span class="font2"><span class="calibre7">Sonrası tamamen sessizlikti.<span class="grame">&nbsp;</span></span></span></p>
  </div>
</body>
</html>
