<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <h2 class="calibre22" id="calibre_pb_22"><a class="pcalibre1 pcalibre grame" id="_Toc424398265"></a><a class="pcalibre1 pcalibre grame" id="bookmark29"></a><span class="grame"><span class="font6"><span class="calibre30">20</span></span></span><a class="pcalibre1 pcalibre grame" id="bookmark30"></a></h2>

    <p class="msonormal"><span class="font"><span class="calibre6">Glass</span></span></p>

    <p class="msonormal1"><span class="font2"><span class="calibre7">Tüm kâbuslardan daha kötüydü. Glass, en karanlık anlarında bile, onlardan önce iniş gemisinde bir yer kapma çabasıyla komşularını -beraber büyüdüğü insanları- itip kakacağım hayal etmemişti. Kalabalık koridordan aşağıya koca bir çantayı sürüklemeye çalışan eski öğretmenlerinden&nbsp;birinin yanından geçmişti. Yanından hızla geçerken ona,&nbsp;“Bırak gitsin!” diye bağırmıştı. Ama kelimeleri bağırtıların,&nbsp;ayak seslerinin ve hıçkırıkların arasında kaybolup gitmişti.</span></span></p>

    <p class="msonormal1"><span class="font2"><span class="calibre7">İleride. Cora’nın babası koridorun ortasında durmuş, yığılan kalabalığın arasında karısını ve kızını ararken bir&nbsp;o yana bir bu yana çılgınca bakıyordu. Onlara seslenirken&nbsp;gözlerini kırpıştırıyor, besbelli onlara kornea slipinden mesaj göndermeye çalışıyordu. Ama çabaları boşaydı. Ağ kapanmış, cihazları işe yaramaz hale gelmişti.</span></span></p>

    <p class="msonormal1"><span class="font2"><span class="calibre7">Merdivenden aşağı inip fırlatma güvertesine çıkan ko</span></span><span class="font2"><span class="calibre7">ridora girdiler. Burası o kadar kalabalıktı ki neredeyse hareket edemiyorlardı. Luke duvara en yakın olan kısımdaki insanların arasından yol açıp, Glass ve Sonja’yı çekebilmek&nbsp;için elinden geleni yapıyordu. Glass, ellerinde bir şeyi sıkıca&nbsp;tutan bir adama çarpınca yüzünü buruşturdu. Onu o kadar&nbsp;dikkatli tutuyordu ki, Glass bunun bir çocuk olduğunu düşündü ama hızla yanından geçerken bir keman olduğunu&nbsp;fark etti. Gerçekten bir müzisyen miydi yoksa geride bırakamayacağı tek şey olan bu antika eşyayı almış olan bir&nbsp;müziksever miydi merak etti.</span></span></p>

    <p class="msonormal1"><span class="font2"><span class="calibre7">Kalabalıktaki diğer insanların çoğu Phoenixli değildi -artık bunun bir önemi olmasa da... Artık Phoenixli, Waldenlı, Arkadyalı değillerdi. Hepsi sadece kaderine terk&nbsp;edilmiş gemiden gidebilmek için güçlerinin yettiği her şeyi&nbsp;yapan, korkmuş, çaresiz insanlardı.</span></span></p>

    <p class="msonormal1"><span class="font2"><span class="calibre7">Kısa bir süre öncesine kadar Koloni’nin yıkılması düşüncesi Glass’ı güneşin patlama ihtimalinden daha fazla endişelendirmiyordu -eninde sonunda olacağını bildiği,&nbsp;ama onun zamanından çok daha sonra yaşanacak bir şeydi.&nbsp;Glass yedi yaşındayken, derste geminin iç işleyişini incelediklerini hatırladı. Mühendis birliğinin bir üyesi, onları&nbsp;makine dairesine götürmüş ve karmaşık bir havalandırma&nbsp;sistemini ve bir dizi hava kilidini gururla göstermişti. Tüm&nbsp;makineler ve jeneratörler o kadar sağlam, o kadar parlak&nbsp;ve yok edilemez görünüyorlardı ki sonsuza dek dayanacak&nbsp;gibiydiler. O zamandan bu zamana ne değişmişti<span class="grame">?..</span></span></span></p>

    <p class="msonormal1"><span class="font2"><span class="calibre7">Koridorun diğer ucundan yankılanan çığlık koridor boyunca tezahüratların yükselmesine sebep oldu. “Birileri fırlatma güvertesinin kapısını açmayı başarmış olmalı,” dedi Luke yavaşça.</span></span></p>

    <p class="msonormal1"><span class="font2"><span class="calibre7">“Sence bu Yardımcı Şansölyemin işi mi?” diye sordu Glass. Kimin başta olduğu ya da geriye kalan muhafızların&nbsp;kimden emir aldığı belli değildi. Üniforması hâlâ üzerinde&nbsp;olan birkaç muhafız yerlerini terk etmiş, iniş gemisine doğru kalabalığı yararak ilerlemeye çalışıyorlardı. Havadaki&nbsp;dehşet hissedilebiliyordu.</span></span></p>

    <p class="msonormal1"><span class="font2"><span class="calibre7">Kalabalık onları aniden ileri doğru itince tökezleyip bileğini burkan Sonja çığlık attı. “Olamaz,” dedi sallanarak bir adım atınca, gözleri panik ve acıyla dolmuştu.</span></span></p>

    <p class="msonormal1"><span class="font2"><span class="calibre7">“Luke.” Glass dikkatini çekmek için Luke’un gömleğinin kolunu çekiştirdi. ‘‘Sanırım annem yaralandı!”</span></span></p>

    <p class="msonormal1"><span class="font2"><span class="calibre7">“Ben iyiyim,” dedi Sonja dişlerini sıkarak. “Siz yürümeye devam edin. Ben size yetişirim.”</span></span></p>

    <p class="msonormal1"><span class="font2"><i class="calibre9"><span class="calibre7">“Hayır,</span></i></span><span class="font2"><span class="calibre7">” dedi Glass benliğini ürpertici bir deja vu hissi kaplarken. Glass dokuz ya da on yaşındayken Phoenix’te&nbsp;bir tahliye tatbikatı olmuştu. Hepsi açıkça önceden planlanmıştı. Alarm çaldığında çocuklar sınıflarından tek sıra&nbsp;halinde çıkıp fırlatma güvertesine doğru ikili sıra olarak&nbsp;yürümüşlerdi. Çocukların çoğu ders kaynadığı için mutluluktan uçuyordu ama Glass çok korkmuştu. Konsey <i class="calibre8">gerçekten</i> çocukları aileleri olmadan Dünya’ya gönderir miydi? Veda etmeden gitmek nasıl bir şey olurdu? Bu onun&nbsp;gözlerini doldurmaya yetmişti ama şansına Wells’ten başka hiç kimse bunu fark etmemişti. Kıkırdamalara ve sataşmalara kulak asmadan tatbikat bitene kadar Glass’ın elini tutmuştu.</span></span></p>

    <p class="msonormal1"><span class="font2"><span class="calibre7">Luke, ikisini koridorun kenarına çekti ve annesiyle göz göze gelebilmek için eğildi. “Her şey yoluna girecek,” diyerek onu rahatlattı. “Şimdi, bana nerenizin acıdığını gösterin.” Sonja eliyle ağrıyan yeri işaret etti. Luke suratını astı&nbsp;ve sonra etrafına bakındı. “Sizi taşımam gerekecek,” dedi.</span></span></p>

    <p class="msonormal1"><span class="font2"><span class="calibre7">“Aman Tanrım!” diye mırıldandı Glass, nefesinin göğsünde sıkıştığını hissedebiliyordu. Zaten o kadar geridelerdi ki -daha fazla yavaşlayarak zaman kaybedemezlerdi.</span></span></p>

    <p class="msonormal1"><span class="font2"><span class="calibre7">“Luke?” dedi bir başkasıyla aynı anda. Glass arkasını dönünce Camille’in onlara baktığını gördü. Sanki bir süredir koşuyormuş gibi, yanakları kızarmış ve atkuyruğundan çıkmış saçları terden yapış yapış olmuştu. “Buradasın!&nbsp;Başarmışsın!” Camille, Glass’ı görmezden gelerek Luke’a&nbsp;sarıldı ve sonra eğilip kolunu tuttu. “İniş gemileri doluyor.&nbsp;Acele etmemiz lazım! Benimle gel!”</span></span></p>

    <p class="msonormal1"><span class="font2"><span class="calibre7">Rahatlamış bir şekilde, eski kız arkadaşına, en az Glass’ın Wells’i tanıdığı süre kadar tanıdığı çocukluk arkadaşına gülümserken Luke’un yüzündeki endişe bir az olsun silindi.&nbsp;“Camille,” dedi. “Tanrıya şükür ki iyisin. Glass senin ne&nbsp;yaptığını söyleyince ben...” Sesi kısıldı. “Neyse, boş ver.&nbsp;Zamanımız yok. Sen devam et,” dedi ona başını sallayarak.&nbsp;“Bir saniye sonra oradayız.”</span></span></p>

    <p class="msonormal1"><span class="font2"><span class="calibre7">Camille önce Luke’a sonra Sonja’ya sonra da Glass’a bakınca suratını astı. “Acele etmelisin,” dedi sadece Luke’a bakarak. “Eğer onlarla ilgilenmek zorunda olursan asla yetişemezsin.”</span></span></p>

    <p class="msonormal1"><span class="font2"><span class="calibre7">“Onları bırakmayacağım,” dedi Luke, sesi aniden sertleşmişti.</span></span></p>

    <p class="msonormal1"><span class="font2"><span class="calibre7">Camille, Glass’a döndü ama daha cevap vermeden, hıncahınç dolu koridorda kalabalığı yararak ilerleyen koca bir adam onu devirdi. Luke, onu doğrultmak için kolunu tuttu&nbsp;ve Camille tekrar dengesini sağlarken elini Luke’un elinin&nbsp;üstüne koydu.</span></span></p>

    <p class="msonormal1"><span class="font2"><span class="calibre7">“Sen ciddi misin? Luke, o kız uğruna ölmeye değmez.” Kalabalıktan yükselen gürültüye rağmen Glass, Camille’in&nbsp;sesindeki kini duyabiliyordu.</span></span></p>

    <p class="msonormal1"><span class="font2"><span class="calibre7">Luke, kelimelerin ona yaklaşmasına izin vermek istemiyormuş gibi başını salladı, ama Camille’e hüsran dolu bir bakış atmasına rağmen korku, Glass’ın içini buz gibi bir&nbsp;korku kapladı. Camille, Luke’un onunla gelmesini istiyordu ~ve Camille istediğini alana kadar durmazdı.</span></span></p>

    <p class="msonormal1"><span class="font2"><span class="calibre7">“Onu tanımıyorsun. Onun ne yaptığını bilmiyorsun,” diye diretti Camille.</span></span></p>

    <p class="msonormal1"><span class="font2"><span class="calibre7">Glass onunla göz göze geldi. Glass’ın sırrını söylemeye cesaret edemezdi, yoksa eder miydi? Şimdi, burada olmazdı, hele de Glass ona Phoenix’e sağ salim geçmesine yardım ettikten sonra. Bir anlaşmaları vardı. Ama Camille’in&nbsp;İteleri hiçbir şey belli etmiyordu. Sert ve karanlıktılar.</span></span></p>

    <p class="msonormal1"><span class="font2"><span class="calibre7">“Neden bahsettiğini bilmiyorum ama ben onu seviyorum ve onsuz hiçbir yere gitmiyorum.” Luke, Glass’ın elini tuttu ve tekrar Camille’e dönmeden önce elini iyice sıktı.</span></span></p>

    <p class="msonormal1"><span class="font2"><span class="calibre7">“Bak, kızgın olduğun için üzgünüm ama asla seni üzmek istemedim ve şimdi pek bunun zamanı...”</span></span></p>

    <p class="msonormal1"><span class="font2"><span class="calibre7">Camille korkunç bir kahkahayla sözünü kesti. “Sen bunun nedeninin beni onun için <i class="calibre8">terk ettiğin</i> olduğunu mu sanıyorsun?” Duraksadı. O kısa anda Glass kalbinin durduğunu hissetti. “Carter’a gerçekten ne olduğunu hiç merak etmedin mi? Bir anda hangi ihlalle suçlandığını?”</span></span></p>

    <p class="msonormal1"><span class="font2"><span class="calibre7">Luke ona bakakaldı. “Sen bu konuda ne bilebilirsin ki?”</span></span></p>

    <p class="msonormal1"><span class="font2"><span class="calibre7">“O nüfus kanununu ihlal ettiği için tutuklandı. <i class="calibre8">Görünüşe&nbsp;göre</i> Phoenix’te bir kız, kayıt dışı bir çocuğun babasının o&nbsp;olduğunu söylemiş.”</span></span></p>

    <p class="msonormal1"><span class="font2"><span class="calibre7">“Olamaz,” diye fısıldadı Luke. Glass’ın kolunu iyice sıktı. Etraflarında, insanlar bağrışıyor ve iniş gemilerine&nbsp;doğru koşuyorlardı ama Glass vücudundaki tek bir hücreyi&nbsp;oynatamıyordu.</span></span></p>

    <p class="msonormal1"><span class="font2"><span class="calibre7">“Bir DNA testi yapmaya bile zahmet etmemişler, duyduğuma göre. Sadece küçük <span class="grame">kaltağın</span> lafına güvenmişler. Herhalde gerçek babayı korumaya çalışıyormuş. Ama cidden nasıl bir insan böyle bir şey yapar ki?”</span></span></p>

    <p class="msonormal1"><span class="font2"><span class="calibre7">Luke, Glass’a döndü. “Bu doğru değil, değil mi?” Sorudan çok bir ricaya benziyordu. “Glass, bu doğru olamaz.” Glass hiçbir şey söylemedi. Söylemesine gerek yoktu.&nbsp;Gerçeği yüzünden okuyabilirdi. “Aman Tanrım!” diye fısıldadı Luke bir adım geri atarak. Gözlerini kapatıp yüzünü&nbsp;buruşturdu. “Bunu yapmadın değil mi... onlara <i class="calibre8">Carter</i> olduğunu söylemedin?”</span></span></p>

    <p class="msonormal1"><span class="font2"><span class="calibre7">Luke gözlerini açtığında, gözleri Glass’ın hayal bile edemeyeceği bir öfkeyle yanıp tutuşuyordu. “Luke... Ben...”</span></span> <span class="font3"><span class="calibre20">Konuşmaya</span></span> <span class="font2"><span class="calibre7">çalıştı ama kelimeler dudaklarında sönüp kalıyordu.</span></span></p>

    <p class="msonormal1"><span class="font2"><span class="calibre7">“Onlara en iyi arkadaşımı öldürttün.” Sesi sanki içindeki bütün hisler yanıp kül olmuşçasına boşluktan geliyordu. “O&nbsp;senin yüzünden öldü.”</span></span></p>

    <p class="msonormal1"><span class="font2"><span class="calibre7">“Başka çarem yoktu. Bunu <i class="calibre8">seni</i> kurtarmak için yaptım!” Kelimeler daha ağzından çıkmadan, yanlış bir şey söylediğini biliyordu.</span></span></p>

    <p class="msonormal1"><span class="font2"><span class="calibre7">“Bunun yerine ölmeyi tercih ederdim,” dedi Luke sessizce. “Masum bir insanın benim yerime suçu üzerine almasındansa ölmeyi tercih ederdim.”</span></span></p>

    <p class="msonormal1"><span class="font2"><span class="calibre7">“Luke,” dedi Glass nefes nefese, ona uzandı.</span></span></p>

    <p class="msonormal1"><span class="font2"><span class="calibre7">Ama o çoktan fırlatma güvertesinin olduğu tarafa dönmüş, Glass’ın parmaklarını havada bırakmıştı.</span></span></p>
  </div>
</body>
</html>
