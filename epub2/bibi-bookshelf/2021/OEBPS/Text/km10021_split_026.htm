<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <span class="font2"><span class="calibre7"><br class="calibre10" id="calibre_pb_28" /></span></span>

    <p class="calibre28"><a class="pcalibre1 pcalibre" id="_Toc424398271"></a><a class="pcalibre1 pcalibre" id="bookmark41"></a><span><span class="font1"><span class="calibre6">26</span></span></span><a class="pcalibre1 pcalibre" id="bookmark42"></a></p>

    <p class="calibre28"><span class="font1"><span class="calibre6">Glass</span></span></p>

    <p class="msonormal1"><span class="font2"><span class="calibre7">Yüzlerce insan fırlatma güvertesini doldurmuş, bir o kadarı daha onları rampadan itiyordu. Toplamda binden fazla insan geminin alt kısmına tıkıştırılmış; havayı boğucu bir ter,&nbsp;kan ve korku karışımı bir kokuyla doldurmuşlardı.</span></span></p>

    <p class="msonormal1"><span class="font2"><span class="calibre7">Glass ve Sonja güverteye zar zor girebilmişlerdi. En arkada, rampaya itilmiş bir şekilde duruyorlardı. Sonja bileğinin üzerine ağırlığını veremiyordu; bu yüzden de Glass, pek gerekmese de kolunu ona dolamıştı. Kalabalık o kadar&nbsp;yoğundu ki, Sonja dengesini kaybetse de düşmezdi.</span></span></p>

    <p class="msonormal1"><span class="font2"><span class="calibre7">Sabırsız Phoenixliler, Arkadyalılar ve Waldenlılardan oluşan insan denizi bir o yana bir bu yana dalgalanıyordu.</span></span></p>

    <p class="msonormal1"><span class="font2"><span class="calibre7">Parmak uçlarında yükselen Glass, insanların kalan altı iniş gemisine zorla girmeye çalıştıklarını görebiliyordu.&nbsp;Gemiler çoktan kapasitesinin üzerinde dolmuş, insanlar&nbsp;geri dökülüp duruyorlardı.</span></span></p>

    <p class="msonormal1"><span class="font2"><span class="calibre7">Glass tekrar sayabilmek için gözlerini kırpıştırıp görüşünü kapatan gözyaşlarından kurtulmaya çalıştı. Altı-yedi iniş gemisi olması gerekiyordu. Onun kaçmış olduğu, Wells&nbsp;ve diğer mahkûmları güya Dünya’ya götürecek olan gemi&nbsp;elbette gitmişti. Ama yedinciye ne olmuştu?</span></span></p>

    <p class="msonormal1"><span class="font2"><span class="calibre7">Bir düzine iniş gemisi de olsa Glass ve annesi itip kakarak öne geçmedikleri sürece Koloni’den çıkamayacaklardı. Ama Glass kendini zayıf ve hareketsiz hissediyordu. Her&nbsp;hareket ettiğinde, Luke’un yüzündeki nefret ifadesi aklına&nbsp;geliyor ve içini yakan acıyla, bir arada tutmaya çalıştığı kalbi paramparça oluyordu.</span></span></p>

    <p class="msonormal1"><span class="font2"><span class="calibre7">Ama dönüp annesi baktığında Glass başka çaresi olmadığını anladı. Şimdi Luke’la olanları düşünemezdi. Sonja’nın kalbi çok uzun zaman önce kırılmıştı ama aradaki fark onun&nbsp;parçaları yakalamaya çalışmamasıydı. Glass bunu onun yerine yapmıştı. Glass olmasa annesi iniş gemisinde yer bulabilmek için savaşmazdı. Glass buna izin vermeyecekti.</span></span></p>

    <p class="msonormal1"><span class="font2"><span class="calibre7">Annesinin beline daha da sıkı sarıldı. “Hadi. İlerlemeye devam edelim. Her seferinde bir adım.” İlerleyecek yer yoktu ama her nasılsa Glass ve Sonja kendilerini omuzların&nbsp;ve bileklerin arasından sıkıştırmayı başarmışlardı.</span></span></p>

    <p class="msonormal1"><span class="font2"><span class="calibre7">Etimsi bir şeyin üzerine bastığında Glass’ın soluğu kesildi ama eğilip bakmadı. Gözlerini fırlatma güvertesinin ön tarafına kilitlemişti ve etten duvarın içerisinde kendilerine bir yol açarlarken annesinin elini sıkıca tutuyordu.</span></span></p>

    <p class="msonormal1"><span class="font2"><span class="calibre7">Elbisesi kanlanmış bir kadının yanından sıyrıldılar. Kolunu tutuşundan Glass onun muhafızların kurşunlarıyla yaralandığını tahmin etti. Yüzü bembeyaz olmuştu ve düşecek yer olmasa da bir ileri bir geri sallanıyordu.</span></span></p>

    <p class="msonormal1"><span class="font2"><span class="calibre7">İlerlemeye devam et.</span></span></p>

    <p class="msonormal1"><span class="font2"><span class="calibre7">Kadını itip geçerken kanlı gömleğinin kolu çıplak tenine değince hıçkırığını yuttu.</span></span></p>

    <p class="msonormal1"><span class="font2"><span class="calibre7">İlerlemeye devam et.</span></span></p>

    <p class="msonormal1"><span class="font2"><span class="calibre7">Adamın biri bir elinde küçük bir kızı, diğer elinde de bir torba elbise tutuyordu; kalabalıkta ilerleyemeyecek kadar&nbsp;ağırdı. <i class="calibre8">Torbayı bırak,</i> demek istedi ona Glass. Ama hiçbir&nbsp;şey söylemedi. Yapması gereken tek iş annesini iniş gemisine bindirmekti. Şu an önemseyebileceği tek şey buydu.</span></span></p>

    <p class="msonormal1"><span class="font2"><span class="calibre7">İlerlemeye devam et.</span></span></p>

    <p class="msonormal1"><span class="font2"><span class="calibre7">Neredeyse yeni yürümeye başlamış küçük bir çocuk, o kadar şok olmuş ve o kadar korkmuştu ki yere oturmuş,&nbsp;inlemekten ve şişman kollarını havaya sallamaktan başka&nbsp;bir şey yapamıyordu. İtiş kakış sırasında annesini mi kaybetmişti? Yoksa bir panik anında terk mi edilmişti?</span></span></p>

    <p class="msonormal1"><span class="font2"><span class="calibre7">Göğsünün derinliklerinde bir şeylerin çekildiğini hissetti, kalbinin arkasındaki boşlukta hiçbir zaman tamamen iyileşmeyen yerde ani bir acı duydu.</span></span></p>

    <p class="msonormal1"><span class="font2"><span class="calibre7">Glass annesini daha da sıkı tuttu ve diğer elini küçük çocuğa uzattı. Ama tam parmak uçları çocuğun uzattığı ele&nbsp;değmek Üzereyken yeni bir dalga oldu ve Glass kendini diğer yöne sürüklenirken buldu.</span></span></p>

    <p class="msonormal1"><span class="font2"><span class="calibre7">Nefesini tuttu ve basacak yer aramaya çabaladı. Çocuğa bakmak için döndüğünde o çoktan insan dalgasında kaybolmuştu.</span></span></p>

    <p class="msonormal1"><span class="font2"><span class="calibre7">İlerlemeye devam et.</span></span></p>

    <p class="msonormal1"><span class="font2"><span class="calibre7">Fırlatma güvertesinin merkezine ulaştıklarında en yakın iniş gemisi taşıyabileceğinden çok daha fazla insanla dolup taşmıştı. İnsanlar oturacak yerlerin etrafını tıka basa&nbsp;doldurmuşlardı. Glass insanları böyle sıkıştırmanın aşırı&nbsp;tehlikeli olduğunu biliyordu -kemer takmayan herkes alçalma sırasında şiddetle duvarlara savrulacaktı. Kesinlikle&nbsp;öleceklerdi ve muhtemelen oturan yolculardan bazılarını da&nbsp;öldüreceklerdi. Ama onları kimse durdurmuyor ya da fazla&nbsp;yolcuları zorla iniş gemisinden çıkarmıyorlardı. Başlarında&nbsp;kimse yoktu.</span></span></p>

    <p class="msonormal1"><span class="font2"><span class="calibre7">Bağırtılar ve feryatlardan oluşan koroya yeni bir ses daha katıldı. Başta Glass bunu hayal ettiğini sandı ama sonra&nbsp;arkasına bakınca daha önceden gördüğü müzisyenin rampanın üstünde durduğunu gördü. Kemanı çenesinin altına&nbsp;sıkıştırmış yayı tellerde gezdiriyordu. Onunla en yakın iniş&nbsp;gemisinin arasında bin kişi olduğundan bunu başaramayacağını anlamış olmalıydı. Ve paniğe teslim olmak yerine&nbsp;hayatını en sevdiği şeyi yaparak bitirmeyi seçmişti.</span></span></p>

    <p class="msonormal1"><span class="font2"><span class="calibre7">Adamın gözleri kapalıydı, bu nedenle etrafındakilerin şaşkın bakışlarından ve yuhalamalarından habersizdi. Ama&nbsp;melodi alçalıp yükseldikçe ifadeleri yumuşadı. Acı tatlı&nbsp;titremeler acılarını göğüslerinden çıkarıp havaya salmıştı.&nbsp;Mahveden acı, paylaşılan bir yüke dönüşmüştü ve bir anlığına beraber katlanılabilecek bir şey gibi hissettirmişti.</span></span></p>

    <p class="msonormal1"><span class="font2"><span class="calibre7">Glass bir o yana bir bu yana döndü, çaresizce Luke’u arıyordu. Luke, Walden’da büyüdüğünden hiçbir Anma Günü konserine gelmemişti ve Glass onun bu müziği duymasını istiyordu. Eğer bu gece ölecekse son anlarına aşk acısından&nbsp;başka bir şeyin damga vurmasını istiyordu.</span></span></p>

    <p class="msonormal1"><span class="font2"><span class="calibre7">Yüksek bir bip sesi birden müziğin büyüsünü bozarak oda boyunca yankılandı ve en uzaktaki iniş gemisinin kapısı kapanmaya başladı. Zorla içeriye girmeye çalışan az&nbsp;sayıda kişi çılgınca kapışarak ilerlemeye başladı, çaresizce&nbsp;kalkmadan önce gemiye binmeye çalışıyorlardı.</span></span></p>

    <p class="msonormal1"><span class="font2"><span class="calibre7">“Bekleyin!” diye çığlık attı bir kadın, kapıya koşmak için kalabalıktan sıyrıldı. “Oğlum içeride!”</span></span></p>

    <p class="msonormal1"><span class="font2"><span class="calibre7">“Onu durdurun!” diye kükredi başka bir ses. Birkaç kişi kadını yakalamak için öne atıldı ama artık çok geçti. Hava&nbsp;kilidinin içine girmişti ama gemiye binememişti. Ne olduğunu fark ettiğinde arkasını döndü ve kapanmış hava kilidi&nbsp;kapısına vurmaya başladı. Bir gürültülü bip sesi daha duyuldu ve sonra sessizlik oldu.</span></span></p>

    <p class="msonormal1"><span class="font2"><span class="calibre7">Arkasında, gemi Koloni’den ayrılmış mavi-gri Dünya küresine doğru yola çıkmaya başlamıştı. Sonra tüm kalabalıkta yayılan bir dalga gibi insanlar dehşetle nefeslerini&nbsp;tuttular.</span></span></p>

    <p class="msonormal1"><span class="font2"><span class="calibre7">Kadın pencerenin arkasında süzülüyordu, yüzü hiçbirinin duyamayacağı bir çığlıkla kaplanmıştı. Kolları ve bacakları, sanki gemiyi tutup kendini tekrar içeri çekeceğini düşünüyormuşçasına çılgınca etrafa savruluyordu. Zira birkaç saniye içerisinde hareket etmeyi kesti ve yüzü koyu bir&nbsp;mora döndü. Glass başını çevirmişti ama yeterince çabuk&nbsp;davranamamıştı. Gözünün ucuyla, kadın görüş açısından süzülerek çıkmadan önce, şişmiş, kocaman mor bir ayak görmüştü.</span></span></p>

    <p class="msonormal1"><span class="font2"><span class="calibre7">Bir sonraki iniş gemisi fırlatılmaya başlarken yine bir bip sesi geldi. Şimdi sadece dört tane kalmıştı. Kalabalığın&nbsp;taşkınlığı bir heyecan kasırgasına dönmüştü, fırlatma güvertesi ölüm ve yas sesleriyle çınlıyordu.</span></span></p>

    <p class="msonormal1"><span class="font2"><span class="calibre7">İnsan denizi tam onları rampaya daha da yaklaştırırken, Glass dişlerini sıkarak annesini çekti. Üçüncü iniş gemisi&nbsp;gemiden ayrılıp fırlatılmıştı. Kızıl saçlı bir kız onları iterek&nbsp;yanlarından geçti ve Glass onun Camille olduğunu ancak&nbsp;geçip gittikten sonra fark edebildi. Bu Luke’un yakınlarda&nbsp;olduğu anlamına mı geliyordu? Adını haykırmaya başladı&nbsp;ama çığlığı daha boğazından ayrılmadan kayboldu.</span></span></p>

    <p class="msonormal1"><span class="font2"><span class="calibre7">“Glass,” arkasından annesinin sesi geldi. Sonja en son konuştuğundan sonra sanki yüzyıllar geçmiş gibi gelmişti.&nbsp;”Başaramayacağız, en azından ikimiz beraberken. Senin...”</span></span></p>

    <p class="msonormal1"><span class="font2"><span class="calibre7">“Hayır!” diye bağırdı Glass, kalabalıkta bir boşluk görüp ona doğru ilerledi. Tam bunu yaptığı esnada Camille’in sıska bir çocuğu gemiden itip onun yerini kaptığını gördü.&nbsp;Çocuğun annesinin şaşkın ve acı dolu feryatları, kapı son&nbsp;bir klik sesiyle kapanırken güvertede yankılandı.</span></span></p>

    <p class="msonormal1"><span class="font2"><i class="calibre9"><span class="calibre7">“Kenara çekil!”</span></i></span> <span class="font2"><span class="calibre7">diye bağırdı sert bir ses. Glass arkasını döndü ve bir sıra muhafızın, çizmeleri kusursuz bir uyumla&nbsp;gümbürdeyerek, rampadan aşağıya koştuklarını gördü. Muhafızlar birkaç sivili fırlatma güvertesine götürüyorlardı.&nbsp;Aralarından biri Yardımcı Şansölye’ydi.</span></span></p>

    <p class="msonormal1"><span class="font2"><span class="calibre7">Kimse muhafızın emirlerine kulak asmadı. İnsan yığını kalan iniş gemilerine doğru itişerek ilerlemeye devam etti. Ama muhafızlar, yol açmak için insanları silahlarının kabzalarıyla iterek ileri akın etmeye devam ettiler. “Yürüyün!”</span></span></p>

    <p class="msonormal1"><span class="font2"><span class="calibre7">Yüklerini yanlarında çekerek, tam Glass ve Sonja’nın yanından geçtiler. İleri götürülürken Yardımcı Şansölye&nbsp;Rhodes’un gözleri Sonja’ya takıldı. Gözlerindeki bakışa&nbsp;Glass tam olarak anlam veremedi. Durdu muhafızın birine&nbsp;bir şey fısıldadı ve sonra Glass’ın annesini işaret etti.</span></span></p>

    <p class="msonormal1"><span class="font2"><span class="calibre7">Üç muhafız onlara doğru koşarlarken kalabalık ortadan ayrıldı. Glass’ın daha bir şey yapmaya zamanı olmadan onu&nbsp;ve Sonja’yı yakalamış onları son iniş gemisine doğru sürüklüyorlardı.</span></span></p>

    <p class="msonormal1"><span class="font2"><span class="calibre7">Arkalarındaki kızgın, vahşi bağırışlar çok uzaktan geliyor gibiydi. Glass çılgınca atan kalbinin sesi ve annesinin onu sıkıca tutan elinden başka bir şeyi idrak edemiyordu. Gerçekten başarabilecekler miydi? Yardımcı Şansölye&nbsp;az önce ikisinin hayatını mı kurtarmıştı?</span></span></p>

    <p class="msonormal1"><span class="font2"><span class="calibre7">Muhafızlar Glass ve Sonja’yı, Yardımcı Şansölye’yle birlikte son iniş gemisine ittiler. Öndeki üç tane hariç tüm&nbsp;yüz koltuk da doluydu. Rhodes eliyle onlara ileriyi işaret&nbsp;etti. Sonja’yı Yardımcı Şansölye’nin yanına oturtup sonra&nbsp;da kalan son koltuğa kendisi otururken Glass rüyadaymış&nbsp;gibi hareket ediyordu.</span></span></p>

    <p class="msonormal1"><span class="font2"><span class="calibre7">Ama Glass’ın rahatlığı, Luke’un muhtemelen Dünya’da onunla birlikte olamayacağını düşündüğünde hissettiği keskin, acı veren bir hüzünle bozuldu. Daha önceki iniş gemilerinde olmadığından emin değildi ama öyle olduğunu pek sanmıyordu. Luke arkadaşının onun suçu yüzünden ölmesine izin vermeyeceği gibi iniş gemisinde yer bulabilmek için kimseyi ezip geçmezdi.</span></span></p>

    <p class="msonormal1"><span class="font2"><span class="calibre7">Son geri sayım başladığında Sonja, Glass’ın elini tuttu. Etraflarında insanlar ağlıyor, dualar mırıldanıyor, arkada&nbsp;bıraktıklarına elvedalar ve özürler fısıldıyorlardı. Rhodes,&nbsp;Sonja’nın emniyet kemerini takmasına yardımcı olurken&nbsp;Glass kendininkiyle uğraşmaya başladı.</span></span></p>

    <p class="msonormal1"><span class="font2"><span class="calibre7">Ama titreyen elleri kemeri yerine takamadan bir muhafız kapıda belirdi. Gözleri kocaman açılmıştı ve silahını havaya kaldırdığında çılgınca etrafa bakıyordu.</span></span></p>

    <p class="msonormal1"><span class="font2"><span class="calibre7">“Ne <span class="grame">halt</span> ettiğini sanıyorsun?” diye bağırdı Rhodes. “İn! Hepimizi öldüreceksin!”</span></span></p>

    <p class="msonormal1"><span class="font2"><span class="calibre7">Muhafız havaya bir el ateş etti ve herkes sustu. “Şimdi dinleyin,” dedi muhafız etrafa bakarak. “Biriniz bu gemiden iniyorsunuz yoksa herkes ölür.” Dehşet dolu gözleri&nbsp;hâlâ kemerini takmayı başaramayan Glass’a döndü. Birkaç&nbsp;adım atıp silahı Glass’ın başına doğrulttu. “Sen,” diye haykırdı. “<i class="calibre8">Gemiden</i>. <i class="calibre8">İn</i>!” Kolu o kadar çılgınca titriyordu ki&nbsp;silahın namlusu neredeyse Glass’ın yanağına değecekti.&nbsp;Sahipsiz bir ses kapsülü doldurdu. “Kalkışa bir dakika.”&nbsp;Rhodes teçhizatıyla uğraşıyordu. “Asker!” diye patladı,&nbsp;en hükmedici asker sesiyle. “Esas duruşa geç!”</span></span></p>

    <p class="msonormal1"><span class="font2"><span class="calibre7">Muhafız onu umursamadı, Glass’ın kolunu tuttu. “Ayağa kalk yoksa seni vururum. Yemin ediyorum bunu yaparım.”</span></span></p>

    <p class="msonormal1"><span class="font2"><span class="calibre7">“Elli sekiz... <span class="grame">elli</span> yedi...”</span></span></p>

    <p class="msonormal1"><span class="font2"><span class="calibre7">Glass donakaldı. “Hayır, lütfen.” Başını salladı.</span></span></p>

    <p class="msonormal1"><span class="font2"><span class="calibre7">“Elli üç... <span class="grame">elli</span> iki...”</span></span></p>

    <p class="msonormal1"><span class="font1"><span class="calibre20">Muhafız</span></span> <span class="font2"><span class="calibre7">silahın namlusunu Glass’ın şakağına bastırdı.</span></span> <span class="font1"><span class="calibre20">“Ayağa</span></span> <span class="font2"><span class="calibre7">kalk, yoksa buradaki herkesi vururum.”</span></span></p>

    <p class="msonormal1"><span class="font2"><span class="calibre7">Glass nefes alamıyordu, göremiyordu ama her nasılsa ayağa kalkmıştı. “Elveda anne,” diye fısıldadı ve kapıya döndü.</span></span></p>

    <p class="msonormal1"><span class="font2"><span class="calibre7">“Kırk dokuz... <span class="grame">kırk</span> sekiz...”</span></span></p>

    <p class="msonormal1"><span class="font2"><i class="calibre9"><span class="calibre7">“Hayır!”</span></i></span> <span class="font2"><span class="calibre7">diye çığlık attı annesi. Bir anda Glass’ın yanına gelmişti. “Onun yerine benim koltuğumu al.”</span></span></p>

    <p class="msonormal1"><span class="font2"><span class="calibre7">“Hayır,” dedi Glass hıçkırarak, annesini tekrar koltuğuna itmeye çalışıyordu. “Dur anne!”</span></span></p>

    <p class="msonormal1"><span class="font2"><span class="calibre7">Adam silahı bir ona bir de annesine sallıyordu. “Biriniz buradan defolun yoksa ikinizi de vururum!”</span></span></p>

    <p class="msonormal1"><span class="font2"><span class="calibre7">“Ben giderim lütfen ateş etme,” diye yalvardı Glass, annesini itti ve kapıya döndü.</span></span></p>

    <p class="msonormal1"><span class="font2"><span class="calibre7">“Dur!” Tanıdık biri uçarak geldi ve son dakikada gemiye atladı.</span></span></p>

    <p class="msonormal1"><span class="font2"><i class="calibre9"><span class="calibre7">Luke.</span></i></span></p>

    <p class="msonormal1"><span class="font2"><span class="calibre7">“Otuz beş... <span class="grame">otuz</span> dört...”</span></span></p>

    <p class="msonormal1"><span class="font2"><span class="calibre7">“Silahını indir,” diye bağırdı Luke. “Onları bırak gitsin.”</span></span></p>

    <p class="msonormal1"><span class="font2"><span class="calibre7">“Geri çekil,” diye haykırdı muhafız, Luke’u itmeye çalışıyordu. Bir anda Luke adamın arkasından üzerine atladı, kolunu boynuna doladı ve onunla yerde boğuşmaya başladı.</span></span></p>

    <p class="msonormal1"><span class="font2"><span class="calibre7">Sağır edici ve kemik titreten bir <i class="calibre8">patlama</i> sesi iniş gemisini sardı ve silah ateş aldı.</span></span></p>

    <p class="msonormal1"><span class="font2"><span class="calibre7">Herkes çığlık atıyordu. <span class="grame">Bir kişi dışında herkes.</span></span></span></p>

    <p class="msonormal1"><span class="font2"><span class="calibre7">“Otuz... <span class="grame">yirmi</span> dokuz...”</span></span></p>

    <p class="msonormal1"><span class="font2"><span class="calibre7">Annesi yere düşmüştü, elbisesinin ön tarafından koyu kırmızı bir leke yayılıyordu.<span class="grame">&nbsp;&nbsp;&nbsp;</span></span></span></p>
  </div>
</body>
</html>
