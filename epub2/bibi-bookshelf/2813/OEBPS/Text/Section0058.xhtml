<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>YUROVSKİBROD, HIRVATİSTAN</b></i></p>

  <p>Kamyonun motoru çalışır çalışmaz sarı ışık yeniden yandı. Çinliler gözlerini kısarak birbirlerine baktılar ve mırıldanmaya başladılar. Karanlıkta beklerken hiç seslerini çıkarmadan oturmuşlardı. Zaman geçmek bilmemişti. Oysa orada sadece yarım saat beklemişlerdi. İnes, yanlarından geçen arabaları sayarak ne kadar zaman geçtiğini anlamaya çalışmıştı.</p>

  <p>Kamyon sonunda hareket etti; önce sola doğru yönelerek kalktı ve aniden sağa dönünce yolcular neredeyse kasanın öteki tarafında savruldular. İnes nefesini tutuyor, karar vermeye çalışıyordu. Acaba harekete geçmeli miydi?</p>

  <p>“Sen iyi misin?” diye sordu biraz İngilizce bilen Çinli.</p>

  <p>“Evet, sen?” diye sordu İnes.</p>

  <p>“İyiyim, uyumak istiyorum,” dedi Çinli ve İnes’in omzunu işaret etti. İnes istemeden başını sallayarak Çinliye omzuna başını dayayıp uyuması için izin verdi. İnes’in ihtiyacı olan şey bu değildi o anda ama adam başını İnes’in koluna dayadı ve gözlerini kapattı.</p>

  <p>İnes’in kolları arkadan bağlı olduğu için kolu iyice gerilmiş, üzerine Çinlinin başının ağırlığı da yüklenince kolunda acı duymaya başlamıştı. Adamın omuzu da İnes’in kaburga kemiklerini kıracak gibiydi. Biraz daha dayanınası gerektiğini düşündü. Çinlilerle iyi geçinmesi gereken dakikalardaydı.</p>

  <p>Aradan fazla zaman geçmeden de durum değişti, kamyonun alt tarafından hava salma sesleri geldi ve kamyon yavaşladı, sonra yeniden hız kazandı ve hızla bir dönemece girince Çinlinin başı İnes’in omzundan düştü. Çinli bu savrulma sonunda gözlerini açıp doğruldu. Uyuyamayacağım anlamıştı herhalde. Kamyon aniden yavaşlamaya başladı ve bu kez tamamen durdu. Işıklar söndü ve Çinliler parmaklarını dudaklarının üstüne koyarak birbirlerine sessiz olmaları gerektiğini işaret ettiler. Verilen talimatlara uyuyorlardı. Yakalanırlarsa Avrupa rüyasının sonu gelecekti. Hepsinin amaçlarına ulaşmak için kendilerince nedenleri vardı. Kaderlerini insan kaçakçılarının ellerine teslim etmekten başka seçenekleri yoktu. İnsan kaçakçılarının sahtekâr ve zalim olmaları karşısında yapacak bir şeyleri de yoktu. Şebeke gerekli gördüğü anda, Michael Jensen’i öldürdüğü gibi kolaylıkla, göz kırpmadan adam öldürebiliyordu. Kamyon duruyor ama motor çalışıyordu. Dışarıdan bağırışlar duyuluyordu ancak İnes motorun gürültüsünden ne dendiğini anlayamıyor-du. Kamyonun içinden çıkacak sesler için de aynısı geçerliydi. Bağırıp yardım isteseler dışarıdan duyulmazdı. Peki, yaTudiç’in iddia ettiği gibi sınır görevlileri yanlış taraftaysa ve kamyonda arama yapmadan sınırı geçmesine izin verirlerse? İşte o zaman işi bitmişti.</p>

  <p>Eline bir daha fırsat geçinceye kadar beklemekten başka çaresi yoktu. Şoför kamyonu vitese taktı, motordan salman havanın sesi duyuldu. Kamyon yeniden hareket etti. Kısa süre durmuşlardı. En fazla iki dakika. Şimdi yine hareket etmişlerdi. Işıklar yanınamıştı. Kamyon aniden sert bir fren yapınca içerisi karanlık olduğu için kimse tedbirini alamadığından herkes bir yana savruldu. İnes biraz önce omzuna yaslanıp uyumaya çalışan Çinlinin üzerine devrildi, içerideki çok kişi korkudan çığlık attı. İnes’in öbür yanında bir başkası üzerinde yatıyordu. Adamı gövdesiyle ittirerek yerinde doğruldu İnes.</p>

  <p>Kamyon gene durmuştu.</p>

  <p>Aniden dışarıdan bir silah sesi duyuldu. Ardından bir silahın daha patladığım duydular. Peşinden seri atışlar. Hepsi tabancalardan çıkan seslerdi Bir camın kırıldığım duydu İnes. Sonra birden sesler kesildi. En az on saniye kadar zaman geçti. Sonra birden biri bağırmaya başladı, “Dışan! Dışarı! Hepiniz dışarı, çabuk!”</p>

  <p>Emirler önce Slovence ardından Sırp-Hırvatça bağırıhyordu.</p>

  <p>İnes, bir arabanın iki kapısının açıldığını duydu, ardından kamyonun kapısı açıldı.</p>

  <p>“Çıkın dışarı! Ellerinizi kaldırın hepiniz!” diye bağırıyordu kamyona çok yakın duran bir adam. Ardından siren sesleri duyulmaya başlandı. Çok sayıda araba siren çalarak kamyona yaklaşıyorlardı. Polis sirenleriydi bunlar. Belki aralarında bir de ambulans vardı.</p>

  <p>Polis kamyonu durdurmuştu demek. İnes, Hırvatistan’da mı yoksa Slovenya’da mı olduklarım bilmiyordu. Konuşmaları dinledikçe Slovenya’da olduklarına kanaat getirdi. Slovence bağırılıyordu dışarıda. Rahatlayarak gözlerini açtı ama karanlıkta bir şey göremiyordu. Bitmişti her şey işte.</p>

  <p>Çinliler birbirlerine bir şeyler mırıldanıyor, yaşadıkları panik her hallerinden görülebiliyordu.</p>

  <p>Kamyon kasasının kapısı açılmaya başladı. İçeri birden sızan ışık İnes’in gözlerini kamaştırdı. Kapı yavaş yavaş yükselerek açıldıkça İnes önce bir çift pantolon paçası ve bir paltonun eteklerini gördü. Kapak tamamen açılınca iki eliyle silahını kamyona doğrultmuş duran Urban Silc’i gördü.</p>

  <p>ŞOVA ajanı Silc’in arkasında yanın daire şeklinde dizilmiş elleri silahlı adamları duruyordu.</p>

  <p>Çinliler’se korkudan fal taşı gibi açılmış gözlerle kendilerine doğrultulan silah namlularına bakıyorlardı.</p>

  <p>“Merhaba, İnes Sivonik. Bak, yine karşılaştık,” dedi Silc.</p>

  <p>“Aman tanrım! Çok teşekkür ederim sİzlere. Nasıl buldunuz bizi?”</p>

  <p>“Anlatırım birazdan. Haydi, in aşağı. Artık emniyettesin.”</p>

  <p>İnes yerinden kalktı ve yanındaki adamın ayakları üzerinden atlayarak kamyonun kasasının kenarına kadar geldi. Üniformalı bir polis memuru gelip İnes’i kucaklayarak kamyondan indirdi. Polis arkadaşlarından birini çağırdı ve gelen arkadaşı elindeki bıçakla İnes’in ellerindeki bağı kesti.</p>

  <p>Silc İngilizce, “Birer birer inin aşağı,” diye bağırdı ve işaret parmağını kaldırarak ‘bir’ işareti yaptı. Korku içindeki Çinliler</p>

  <p>söyleneni yaptılar. Silc’in dediklerini anlamış olmalıydılar.</p>

  <p>Kamyondan ilk inen, “Asy//” diye bağırdı. Hangi ülkeye geldiğini bile bilmiyordu muhtemelen. Kamyondan her inen aynısını söylüyor ve sıraya geçiyordu.</p>

  <p>tnes bir iki adım geri çekilip etrafına bakmaya başladı. Yeşil Öperin önünde yerde bir ceset yatıyordu. Üzerine beyaz bir örtü örtülmüştü. Ama yerdeki kan izleri görülebiliyordu. Yirmi, otuz metre kadar ileride Boris, Lojze, Radovan ve kamyon şoförü elleri kelepçeli durmuş havaya bakıyorlardı. Yerde yatan ölü, Jus olmalıydı.</p>

  <p>“İlk ateş açan oydu,” dedi Silc ve yerde yatan cesedi gösterdi.</p>

  <p>“Bizi nasıl buldunuz?” diye sordu tnes.</p>

  <p>“Şuraya bak!”</p>

  <p>İnes, Silc’in işaret ettiği yöne baktı. Sınır kapısının olduğu yerde İnes’in bej Skoda’sı geliyordu. Silc şoföre gelmesini işaret etti eliyle ve kısa bir süre sonra araba önlerinde durdu.</p>

  <p>İnes şaşkınlıkla kendi arabasına bakıyordu. Silc eğilip arabanın sol ön çamurluğunun altından küçük, dört köşe bir şey çıkardı.</p>

  <p>“Bu gördüğün minicik alet GPS sinyalleri gönderir. Postoyna’ya gittiğinizden beri sizi adım adım takip ediyorduk...” dedi.</p>

  <p>İnes kahkahalarla gülmeye başladı.</p>

  <p>“Vay canına, demek Bihaç’ta bu yüzden o kadar rahat davranıyordunuz!”</p>

  <p>Silc başını salladı ve gülümsedi. Aslında her zaman bir adım önde olduğunu bilmekten duyduğu memnuniyet yüzünden okunuyordu.</p>

  <p>“Slovenya’dan otele telefon açıp beni serbest bıraktırınca Hırvatistan üzerinden Velika Kladusa’ya gittiğim anladım. Kaldığın otelin dışında pusuya yattık, seni izledik. Sabah otelden çıkıp arabam benzin istasyonuna park ederek fabrikaya girdiğini görünce neler olacağını görmek için beklemeye başladık. Seni de yanlarına alıp başka bir arabayla birlikte yola çıktıklarını da gördük ve belli etmeden peşlerine takıldık. Krayina’da ormanlık alana girip beklediğinizde çalılar arasından sizi izliyorduk.</p>

  <p>Buraya kadar takip ettik. Slovenya topraklarına girinceye kadar bekledik,” dedi Silc.</p>

  <p>“Topluca benim ırzıma geçip öldürmeyi düşündüler bir an, biliyor musunuz?” dedi İnes.</p>

  <p>“Yapmadıkları iyi olmuş,” dedi Silc.</p>

  <p>İnes elleri kelepçeli bekleyen adamlara baktı. Boris’le göz göze gelince birden irkildi ve Silc’e dönerek, “Konuşacak çok şeyimiz var ama bana bir söz vermenizi istiyorum,” dedi.</p>

  <p>“Ne?”</p>

  <p>“Uzun bir süre beni korumanızı istiyorum.”</p>

  <p>“Neden?”</p>

  <p>“Hayatım tehlikede. Ljubljana’da hâlâ bir adamları var. Beni öldürtecekler.”</p>
</body>
</html>
