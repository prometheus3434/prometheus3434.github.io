<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>SANJE SPOR SALONU, LJUBLJANA</b></i></p>

  <p>Helle Madsen topu tek eliyle tutmayıp iki eliyle kavradı. Bir buçuk metre ilerisindeki arkadaşı kendisine pas vermesini bekledi ama Helle topu geri göndermedi. Antrenmanda üzerinde çalıştıkları alıştırma buydu.</p>

  <p>“Topun üzerinde fazla mum yok,” dedi ve başka bir top almak için saha kenarına yürümeye başladı.</p>

  <p>Ağır bir ısmma ve fizik-kondisyon çalışmasının ardından topla çalışmalara başlamışlardı. Antrenmanların en eğlenceli kısmıydı topla antrenman ve her şey yerli yerinde olmalıydı.</p>

  <p>Oyuncular ikişer ikişer birbirlerinin karşısında duruyor ve devamlı kullandıkları daha güçlü kollarıyla birbirlerine sert atışlar yapıyorlardı. Helle güçlü sağ eliyle Sabina’nın sol eline kavissiz atışlar yapıyordu. Sahaya çıktıklarında ikisi, defansın her iki yarımda yer alıyordu ve takımın en iyi şut atan oyuncularıydılar. Antrenörleri Titek’in oturttuğu sisteme göre Sabina ve Helle ortada kısa paslarla atak geliştiriyor, Milena’yla duvar pası yaparak şut pozisyonu bulmaya çalışıyorlardı. Çalıştıkları kısa, sert pas denemesini pazar günü Viborg’a karşı oynayacakları maçta uygulayacaklardı.</p>

  <p>Antrenör Titek her maçtaki rakibe göre taktik geliştiren biri değildi. Bu yüzden her maç öncesi yaptıkları antrenmanlarda fazla bir değişiklik olmuyordu. Titek eski moda bir çalıştırıcıydı. Çeşitli oyun sistemleri defalarca çalışılıyor, antrenmanlarda bu sistemlerin eksikleri gideriliyordu. Bu sistemlere sadık kalarak oynamak antrenörün temel felsefesiydi ve genelde başardı olduğu söylenebilirdi.</p>

  <p>Slovenya liginde Titek’in oyun sistemiyle başa çıkılamıyordu. Uluslararası maçlardaysa oyuncularına daha fazla özgürlük tanıyor, sisteminden sapmalarım hoş görüyordu. Takımın teknik ve taktik açıdan en iyi oyuncusu Helle ise sisteme bağlı kalmadan, oyun içinde kendi kararlarım alabiliyor, istediği zaman şut çekiyor, istediği zaman son çizgiye kadar inerek oyunu geliştirmelerine katkıda bulunuyordu.</p>

  <p>Uzun yıllardır değişmeyen, üzerinde iyi çalışılmış oyun düzeni ve Helle’nin kişisel kalitesi SANJE kulübünün başarısının altında yatan sırdı. Helle, Avrupa turnuvalarında oynadığı özgür stilini bırakıp Slovenya ligindeki maçlara çılanca antrenörün talimatlarına uymakta güçlük çekiyordu. Artık yavaş yavaş kendini engelleyen unsurlardan kurtulmaya başlamıştı. Başlangıçta riske girip beklenmeyen hareketler yaparak şut çekip sayı yapama-ymca antrenöründen azar işitiyordu. Ama taraftarlar Helle’ye neredeyse tapıyorlardı. Titek de Helle’nin üzerine gitmiyor, ferdi çabalarına izin veriyor ve ondan alabileceği en yüksek performansı almaya çalışıyordu. Bir anlamda Helle’nin takım içinde özel bir statüsü vardı ama bunu hak ediyordu.</p>

  <p>“Haydi bakalım. A takımı, B takımına karşı,” dedi Titek ve sarı antrenman yeleklerini dağıtmaya başladı. Takımdaki oyuncular A ve B olarak iki gruba ayrılmıştı ve takımdaki kızların hiçbiri kimin iyi, kimin kötü olduğundan şüpheye düşmüyordu. Doğal bir hiyerarşi vardı ve tüm oyuncular bunu kabulleniyorlardı.</p>

  <p>Helle san yeleği giydi ve saate baktı. Bulundukları salon, kulübün kendi sahasında zayıf takımlara karşı oynadığı maçlar için kullanılıyordu. Şampiyonlar Ligi’ne kalabilmek için hayati önemi olan, Viborg’a karşı oynayacakları maç, Tivoli salonunda oynanacaktı. Helle pazar günü maçın nasıl geçeceğini tahmin etmekte güçlük çekiyordu.</p>

  <p>Yosip maça gelecek miydi? Yoksa hâlâ onurunun kırıldığım düşünüp ne yapacağım bilemez bir halde miydi? Ama o ana kadar telefon açmamıştı Helle’ye.</p>

  <p>Yosip’e acıyordu aslında. Helle’yi seviyordu Yosip. Helle’nin mesajlarım kontrol etmesinin ve saldırgan davranışlarının nedeni, Helle’ye duyduğu sevgiydi. Yine de Yosip’in davranışlarıyla sının aştığını düşünüyordu Helle. Kendine bir sınır koymuşsa ve bu sının koruyacaksa geri adım atmaması gerekiyordu. Kopacaksa da kopardı ilişkileri.</p>

  <p>Bu kararlı tutumu Helle’nin antrenmanın son yarım saatinde işine yoğunlaşmasını kolaylaştırdı. Sonuç beklendiği gibi oldu. A takımı B takımım farklı yendi. Titek kenarda durmuş, tıkır tıkır işleyen antrenmanı sessizce seyrediyordu. Helle karmaşık düşünceleri sonunda topladığı dikkati sayesinde neredeyse kendinden geçmiş gibi çalışıyordu sahada.</p>

  <p>“Tamam. Bu kadar yeter,” dedi Titek ve oyuncular soyunma odasının yolunu tuttular. Titek Helle’nin yanına geldi ve “Umarım pazar günü de bu konsantrasyon ve başardı oyununu gösterirsin,” dedi.</p>

  <p>“Daha bu ne ki?” dedi Helle çok ciddi bir yüz ifadesiyle. Bir süre bu ciddi ifadesini koruduktan sönra kaim bıyıkları altından gülen Titek’e gülümsedi.</p>

  <p>“Bugün bütün zincirlerinden kurtulmuş gibiydin sahada,” dedi Titek şaşkın bir ses tonuyla.</p>

  <p>“Ben de bilmiyorum, bana ne oldu böyle! Canım çok oynamak istiyor. Umarım sorun değildir?”</p>

  <p>Titek, “Hayır, sorun olur mu hiç? Bu formunu ilkbahara kadar korursan tüm kupaları alırız. Böyle devam et sen,” dedi ve sırtım sıvazlayarak Helle’yle birlikte kenar çizgisine doğru yürüdü.</p>

  <p>Helle çantasını omzuna attı ve aynı anda telefonunun çaldığını duydu. Yedek oyuncuların oturduğu sıraya oturdu ve telefonu çıkardı. Arayan Yosip miydi? Hayır, değildi. Çok uzun ve yabancı bir telefon numarası görünüyordu ekranda.</p>
</body>
</html>
