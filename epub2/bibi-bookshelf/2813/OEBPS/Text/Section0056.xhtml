<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>YUROVSKİBROD, HIRVATİSTAN</b></i></p>

  <p>Umutla acı arasındaki farkı tek sağlayan, kamyon kasasının şoför mahalline yakın kısmındaki lambadan yayılan ışıktı.</p>

  <p>Fazla güçlü olmayan bu soluk, sarı ışık sayesinde İnes ve Çinliler birbirlerini görebiliyorlardı. Kamyonun kapalı kasası tamamen karanlık olsaydı sayısız dönemeç ve ani fren sonunda hiç şüphesiz kasada bulunan herkes kusardı. Böyle bir şey olmadı ama İnes her nefes alışında kendisinden yayılan kusmuk kokusunu duyuyordu. Yola çıkmadan önce Jus ve Lojze ağzım pantolonunu temizlemişlerdi ama koku hâlâ çıkmamıştı.</p>

  <p>Her tarafını kir ve pislik içinde hissediyordu ama Çinliler bundan rahatsızlık duyar gibi görünmüyor, aksine devamlı kibarca gülümsüyorlardı.</p>

  <p>Kasadaki yolcular balık istifi dizilmişlerdi ama İnes şanslıydı: Kasanın kenarı boyunca yer alan uzunca sıraya oturtmuşlardı onu. Karşılıklı duran iki sıra arasında ise yolcular sıkış tepiş oturtulmuşlardı. İnsan kaçakçıları için en uygun oturma şekliydi bu. Böylelikle daha fazla sayıda kişiyi kamyonlara doldurabiliyorlardı. Farklı iki oturma yeri ve şekli olduğundan yer değiştirmek isteyen yolcular da bunu kolaylıkla yapabiliyorlardı. Bir göz işaretiyle yer değiştirmek istediklerim birbirlerine bildiriyor, sırada oturanlarla yerde oturanlar anlaşmazlık çıkmadan yer değiştiriyorlardı.</p>

  <p>Kasada düzen ve sükûnet vardı. Kader birliğinin bir araya getirdiği Çinliler dayanışma içindeydi.</p>

  <p>Bir buçuk saat önce İnes’i iteleyerek kamyona tıktıklarında Çinliler şaşkınlıkla bakmışlardı. Aralarında yabancı birinin bulunmasından, üstelik bu kişinin elleri arkadan bağlı bir kadın olmasından korkanlar olmuştu.</p>

  <p>Ama İnes o anda çok rahatlamıştı. Boris ve diğerlerinin yanında değildi artık. Başka insanlarla birlikte serbest bırakılma umuduyla yerinde oturuyordu.</p>

  <p>Kamyon hareket ettiğinde İnes yarımdakilere nereye gittiklerini sormuş ama cevap alamamıştı, önce hiçbirinin İngilizce bilmediğini düşünmüştü. Ardından ülke isimleri saymaya başlamıştı tahmin etmeye çalışarak: İtalya? Almanya? İngiltere? Aniden aralarından biri, “ Yes.<sup>r</sup> diye cevap vermişti. Adam konuşunca diğerleri lafa karışmış, adama bir şeyler söylemişlerdi. İnes’in sorusuna cevap veren adam, Çinliler devamlı ve hızla kamyonda yer değiştirdikleri için şimdi İnes’in sağ tarafında oturuyordu.</p>

  <p>İş bulup çalışmak için İngiltere’ye gidiyorlardı. Birileri onlara iş bulma sözü vermişti. Ne iş yapacaklarını bilmiyorlardı. Pekin’den Belgrad’a uçakla gelmiş, Sırbistan başkentindeki Çin mahallesinde bir hafta kalmışlardı. Onları Belgrad’dan Londra’ya götürme sözü veren bir adama adam başı üç bin avro ödeme yapmışlardı.</p>

  <p>İlk iki gün her şey plana göre işlemişti; ama son on bir gündür Velika Kladusa’da bir fabrika binasmda saklanıp beklemek zorunda kalmışlardı. Adam onca beklemeden sonra nihayet yola çıktıklarına sevindiklerini söylüyordu.</p>

  <p>Fabrikada kalırken bir ara isyan çıkarmaya yeltenmiş ama silahla tehdit edilince vazgeçmişlerdi. Fabrika binasmda kaldıkları on bir gün boyunca erkeklerin seyrek sakalları uzamıştı. Bir kamyon ve bir şoför bekledikleri, seslerini çıkarmazlarsa kendilerine iyi davranılacağı söylenmişti.</p>

  <p>Her gün sabah, öğle ve akşam yemek getirilmişti Çinlilere. Adam fiil kullanmadan kısa cümlelerle cevap veriyordu İnes’in sorularına. İnes sonunda artık adama soracak bir şey bulamayınca konuşmaya son verdiler. Bu kadan da yeterdi.</p>

  <p>İnes Çinlilerle konuşmasını bitirdikten sonra, bu insanlarla aynı yere konmasının aslında ne kadar korkutucu olduğunu fark etti. Çinlilerden istediği bilgileri alabileceğinden korkmamışlardı demek. Bunun da bir tek açıklaması olabilirdi: Issız bir yerde ortadan kaldırılacaktı. Slovenya’ya varıncaya kadar sakin kalmasını sağlamak için sahte bir söz vermişlerdi.</p>

  <p>Birden karın kasları gerilmeye başladı. Egzoz dumanı kasa altından oturdukları yere geliyordu ve İnes kokusundan da rahatsızlık duymaya başlamıştı. Yola çıktıklarından beri duman kokusu vardı ama artık İnes daha yakından hissetmeye, rahatsızlık duymaya başlamıştı. Yanındaki Çinliler de sinirine dokunuyordu. Acaba ellerini çözmeleri için Çinlilerden yardım istese miydi? Daha önce de aklına gelmiş, sonra vazgeçmişti. Çinliler yardım etseler kendi durumları ne olurdu? Hem yardım etmeye cesaret edebilirler miydi? Fark ettiklerinde kendini kaçıranların fitilini ateşlemiş olmaz mıydı?</p>

  <p>Dikkatini içinde bulunduğu ana vermeyi denedi. Kamyonun nerede olduğunu tahmin etmeye çalışıyordu. Yokuş ve sık dönemeçli yollar Metlika sınır kapısına yaklaştıklarının belirtisi miydi? Ketil’i Novo Mesto’ya bu yoldan götürmüştü.</p>

  <p>Yurovski Brod’a mı gelmişlerdi acaba? Fark etmiyordu. Esir alınmıştı ve hayatı onu ellerinde tutan adamların merhametine bağlıydı artık. Çinlilerin orada bulunmalarının kendisine güvence sağladığına inanmak ise safdillikti. Boris, Slovenya’ya girer girmez diğerlerine örnek olsun diye İnes’i infaz mı edecekti acaba? Adamları daha önce de adam öldürmüşlerdi. En son Michael Jensen’in carımı almışlardı. Çinliler çok korkacaktı ve Boris ve adamları da Çinlilerin korkudan kimseye bir şey söylemeyeceklerini çok iyi biliyorlardı.</p>

  <p>Hayır, İnes kaderiyle baş başaydı; mücadelesini kendisi vermeliydi.</p>

  <p>Kamyon aniden hava bırakarak durdu. İnes nereye varmış olabileceklerim düşünmeye başladı.</p>

  <p>Arabanın ışıkları söndü.</p>
</body>
</html>
