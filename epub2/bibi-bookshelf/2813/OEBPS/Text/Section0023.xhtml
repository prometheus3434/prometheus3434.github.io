<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>LJUBLJANA</b></i></p>

  <p>Tivoli Parkı’nda yapılacak toplantı Miloş Grankeviç tarafından kararlaştırılmış ve son dakikada duyurulmuştu. Toplantının yapılacağı yer çok uygundu. Miloş Grankeviç için en azından. Bakanlığa çok yakındı.</p>

  <p>İvo Grado’nunsa biraz yürümesi gerekecekti. Ama on beş dakikaya kadar orada olabilecekti. Tivolska Caddesi’nin altındaki tünelde adımlan yankılanıyordu. Tünelin üstündeki caddedeyse akşam trafiğinin yoğunluğu vardı. Ljubljana halkı işten çıkmış, evlerine dönüyordu. Onunsa işi daha bitmemişti. Saat beş buçuktu ve kendisini nelerin beklediğini bilmiyordu. Üzerine düşeni yapmış, Ketil Brandt’ı aramıştı.</p>

  <p>Ama Danimarkalı telefonu açmamıştı ve haliyle Grado, toplantıda sorulursa anlatacak bir şey elde edememişti. Bakalım diğerleri ne anlatacaklardı? Tünelden çıkıp parkın ortasında halka şeklinde dizilmiş bankların arasına geldi Grankeviç banklardan birinde oturmuş bekliyordu.</p>

  <p>Grado o anda Silc’in de spor salonunun olduğu taraftan koşarak geldiğini gördü.</p>

  <p>“Bu kadar kısa sürede olmasma rağmen geldiğiniz için teşekkür ederim. Bugünden itibaren ilişkimizi sıkı tutmalıyız,” dedi Grankeviç.</p>

  <p>“Silc, neredeler şimdi?”</p>

  <p>“Şu anda Postoyna’da bir oteldeler,” diye cevap verdi Silc.</p>

  <p>“Ne yapıyorlar orada?”</p>

  <p>“Mağaraları ziyarete gitmedikleri kesin.”</p>

  <p>“Doğrudur. Sakin kafayla düşünüp durum değerlendirmesi yapıyorlardır herhalde. Onların durumunda olsam ben de öyle yapardım. Grado, sen ona ulaşabildin mi?”</p>

  <p>“Aradım, açmadı. Telesekreteri çıktı. Mesaj bıraktım,” dedi İvo Grado.</p>

  <p>“Yatakta düzüşüyorlardır,” dedi Silc.</p>

  <p>“Arar herhalde. Başka ne yapacak?” dedi Grado.</p>

  <p>Grankeviç, “Umarım. Artık onları devreye sokmamızın zamanı geldi. Hem de burada, Ljubljana’da. Bir saat sonra bir daha ara,” dedi ve devam etti: “Buraya gelmesini ya da Zdenka’yı ziyaret etmesini sağla ki peşindekiler yeniden ortaya çıksın.”</p>

  <p>Silc başıyla onayladı ama bir şey söylemedi. lier şeyi eline yüzüne bulaştırmış olmaktan utanıyordu hâlâ. Silc’in sessizliği Grankeviç’i kışkırtmaya yetti: “Bizim olmadığımız yerde Sırpların olmasım kabul edemeyiz. Adamın bilgisayarım ele geçirip bir ışık yılı geri attılar. Daha da kötüsü, hatta felaket de diyebilirim, Brandt ve Sivonik’in yerlerini bilmiyorlar.”</p>

  <p>“Telefon dinleme olanakları yok tabii adamların,” dedi Grado. Daha fazla kendini tutamamıştı. Silc de harekete geçmek için bu kışkırtmayı bekliyormuş gibi, “Kes artık!” dedi. “Telefonları dinlemeden nasıl yürüyecek? Sırplar düette telefon dinlemesi yapamıyorlar. Sön benimle uğraşacağına bir an önce Brandt ve yanındaki orospuyu devreye sokmaya bak!”</p>

  <p>Silc’in bağırarak Grado’yu azarlamasının ardından, sadece yakında oynayan çocukların seslerinin bozduğu bir sessizlik oldu. Bir an sonra olan şeyse, tıkanan ortamı açmaya yetti. Grado’nun telefonu çaldı. Arayan Ketil Brandt’tı.</p>
</body>
</html>
