<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><b>31 Ocak Perşembe</b></p>

  <p><i><b>TREBNİYE</b></i></p>

  <p>“Baba... Baba!”</p>

  <p>Vanya’nın, babasının tabutu mezara indirilmeden önceki feryatları iki saattir Ketil’in aklından çıkmıyordu. Cenaze şehrin en yüksek noktasında bulunan tepedeki mezarlıkta toprağa verilmiş, Vanya’nın çığlıkları aslında sessiz sakin ilerleyen cenaze töreninin en dramatik kısmı olmuştu. O ana kadar Zdenka da geniş camlı siyah gözlüğünün ardından töreni mağrur izlerken Vanya’nın feryatlarının ardından, kendini bırakıvermiş, dizleri üzerine çökerek hıçkırmaya başlamıştı. Zdenka’nın annesi ve babası yetişip ayağa kalkmasına yardım etmişlerdi. Rahip de Zdenka’nın sakinleşebilmesi için yardımda bulunmuştu.</p>

  <p>Ketil’le birlikte cenaze törenine katılan on beş, yirmi kişilik grup neredeyse taşlaşmış gibi mezar çevresinde duruyor, kederlerini dile getiriyorlardı.</p>

  <p>Esen rüzgârın aşağıdaki otoyolun gürültüsünü tepeye taşımasına rağmen ortada tuhaf bir sessizlik vardı. Sıradan bir kamyon şoförünün ölümüne aldırmayan sıradan ve yoğun bir iş günü tepenin dibindeki yoldan akıp gidiyordu.</p>

  <p>“Baba... Baba!”<br /></p>

  <p>Kederin, üzüntünün ve acının en yükseğe ulaştığı noktada artık babasının hayatta olmadığını anlamıştı</p>

  <p>Vanya... İki gün önce annesinin açıkladığı sırla hayatı altüst olan Vanya, gerçeği o an kabul etmişti.</p>

  <p>Michâel onun babasıydı. Bu da belki Zdenka’yı rahatlatmıştı.</p>

  <p>Mezar başında kendini bırakıp hıçkırarak dizlerinin üzerine çökmesi de bunun bir ifadesiydi belki.Ketil koltuğuna oturdu. Onu Ljubljana’ya götürecek tren tam zamanında gelmişti: 13.47. Ne bir dakika önce ne bir dakika sonra.<br /></p>

  <p>Cenaze töreninin kasvetini üzerinden atamamıştı. Vanya’nın feryatları ve Zdenka’nın hali gözünün önünden gitmiyordu. Peşindeki iki adamın trene binmeleri bile umurunda değildi. Hatta trene binmelerine şaşırmıştı bile. Adamları atlatmak için uyguladığı yöntemin çok zekice olduğunu düşünüyordu. Tren istasyonuna yüz metre mesafedeki otobüs durağında bekliyor gibi yapmıştı. Çok önceden gelmiş, orada oturmaya başlamıştı. Arada bir duraktaki çizelgeden otobüsün saatini öğrenmek için bakmış, arada bir de cep telefonundan saati kontrol etmişti. Otobüs saat ikide gelecekti. Daha vakit vardı.</p>

  <p>Tuvalet ihtiyacı varmış gibi yapmış, bacaklarını çaprazlayarak kıpırdanıp durmuştu. Saat 13.40’a geldiğindeyse birden istasyona doğru hızla koşmaya başlamıştı. Doğruca tuvalete girmiş, ardından bir bilet alıp trene binmişti. Ama bunlar peşindeki adamları atlatmaya yetmemişti. Ketil’in peşinden son anda trene binmeyi başarmış, en arkadaki koltuğa oturmuşlardı.</p>

  <p>Trende Ketil’i takip edenler geçen salı günü peşinde olan Adidas tişörtlü adamlar değildi. Bunlar daha gençti. Otuzlu yaşlardaydılar ve üzerlerinde, dizlerine kadar inen mavi rüzgârlıklar vardı. Biri kot, diğeriyse fitilli kadife pantolonluydu. Ketil onlarla göz göze gelmemeye dikkat etti ve adamların nerede olduklarını görmek için devamlı onlara bakmamaya özen gösterdi. Nasılsa orada olduklarını biliyordu. Sabah Ljubljana’dan beri peşinde oldukları gibi şimdi de peşindeydiler. Ljubljana’ya giden otobüste en ön sırada oturmuşlardı. Cenaze töreninin ardından Zdenka’nın evine kahve içmeye gittiklerinde de köşedeki kafeteryada oturup beklemişlerdi. Ketil evden çıkınca peşine düşmüşler, Ketil de onların kendisini izlediklerini bildiğini gösterecek bir hareket yapmamaya özen göstermişti. Ketil bunu başardığım düşünüyordu: Adamlar büyük ihtimalle Ketil’in takip edildiğinin farkında olmadığını sanıyorlardı. İlle yaptığı plana göre onlardan trene binmeden önce kurtulacaktı. Ama hem kendisi, hem İnes bu planın başarıya ulaşamayabileceğini bitiyordu.</p>

  <p>İkinci plana göreyse, takipçilerinden kurtulma şansı veya başaramama şansı neredeyse eşitti. Şimdiyse trenin Ljubljana’ya gelmesini beklemekten başka yapacak bir şey yoktu.</p>

  <p>Gözlerini kapattı, cenaze törenini ve Zdenka’nın evine kahve içmeye gidişlerini düşündü. Michael’e yakışan, mağrur bir cenaze töreni olmuştu. Kimse dile getirmese de etrafındaki kişiler Michael’in çaresiz bir anında, mutsuz bir karar verip hayatına son verdiğini düşünüyordu. O gün soru sorma günü değildi. Cenaze törenini yöneten rahip de bu yüzden konuşma yapmamayı tercih etmişti. Aslında Zdenka rahibin konuşma yapmasını istememişti. Yolda yürürken Ketil’in kulağına fısıldamıştı bunu. Ketil bir kez daha Michael’i öldürenleri bulacağına söz vermiş, yarın Zdenka’yı arayıp onunla bir kez daha konuşacağını söylemişti. Bazı sorulara cevap bulması gerekiyordu.</p>

  <p>Cenaze töreninin ardından Zdenka’nın evinde kahve içerlerken sadece Hırvatça ve Slovence konuşulmuştu. Michael’in Danimarka’da ailesinden kimse kalmamıştı. Ketil’den başka Danimarkalı arkadaşı da yoktu. Ama evde Ketil’den başka bir Danimarkalı daha vardı ve o Danimarkalı herhangi biri değildi.</p>

  <p>Helle Madsen, Danimarka kadın hentbol milli takımından tanınan bir isimdi ve Ketil hemen konuşmak için yanına gitmiş ve Ljubljana’da bir kulüpte oynamaya başladığını öğrenmişti. Michael’in iki ay kadar önce gidip gelmeye başladığı Danimarka-Slovenya Dostluk Demeği’nde tanıştıklarını ve Michael’i oradan tanıdığım anlatmıştı Helle Madsen. Ketil şaşırmıştı. Hem böyle bir dernek olması, hem Michael’in son günlerde kendi kültürünü yaşama ihtiyacı hissetmesi Ketil’e ilginç gelmişti. Belki de Michael, Kopenhag’da kendisini ziyaret edeceği için Danimarkalı tarafmı öne çıkarmaya başlamıştı. Evde ayrıca o demekten iki adam da vardı. Orta yaşlı bu Slovenler Zdenka’yla fazla konuşmamıştı; biraz mecburiyetten gelmiş gibiydiler. Helle Madsen de Zdenka’yla neredeyse hiç konuş-mamıştı ama'diğerlerinden biraz daha üzgün olduğu görülebiliyordu. Helle’nin, Ketil’le tanıştırdığı kocası Yosip de üzgündü. Zdenka’ya başsağlığı dilemiş, pencerenin kenarında uzun süre konuşmuşlardı. Ketil, Yosip’in Michael’in patronu olduğunu orada öğrenmişti. Tuvalete gidince cebinden bir gün önce aldığı notların bulunduğu kâğıdı çıkarıp isimlere bakmış, Yosip österreicher’in odadaki Yosip olduğunu fark etmişti. Zdenka, Ketil ve Vanya dışında polisin ölüm olayıyla ilgili teorisinden haberdar olan, Michael’in bir kaçakçılık şebekesi tarafından öldürüldüğünü bilen tek kişiydi bu adam. O da bu bilgiyi kendisine saklama talimatı almış olmalıydı.</p>

  <p>Ketil mutlaka fırsat yaratıp Bay österreicher’le konuşacaktı. Bundan hiç şüphesi yoktu. Ama önce bir durum değerlendirmesi yapıp duruma hâkim olması gerekiyordu. Şimdilik Michael’in arkadaşı rolünü oynamak en doğrusuydu. Polisin yardımcısı rolü işlerini zorlaştırırdı. Aynı tutumu, cep telefonu numaralarını karşılıklı aldıkları Helle Madsen’e karşı da takınacaktı. Bir gün kahve içmek üzere anlaşmışlardı. Ketil istediği zaman arayabilirdi. Olmazsa cumartesi günü Danimarka Büyükelçiliğinde verilecek resepsiyonda da görüşebilirlerdi. Ketil resepsiyon konusunda söz vermemişti, önümüzdeki günlerin ne getireceğini bilmiyordu. On dakika sonra tren Ljubljana Garı’na girdiğinde bile ne olacağım bilmiyordu.</p>

  <p>Trenin penceresinden dışan bakıyor, yol boyunca tek sıra dizilmiş andız ağaçlarını seyrediyordu. Tuvaletin meşgul olduğunu görünce yerinden kalktı, tuvalete doğru ilerledi. Yan yola gelince tuvaletin dolu olduğunu yeni fark etmiş gibi geri döndü. Vagonun diğer ucundaki tuvalete yürüyecek, kendini izleyen adamları böylece görebilecekti. Yanlarından geçerken göz göze gelmekten kaçınmaya çalışmadı ya, berikiler hızh davranıp bakışlannı kaçırdılar. Birazdan adamları ekmesi gerekmese durum komik görülebilirdi. Adamların ikisinin ayağmda da spor ayakkabıları vardı; aniden koşmalan gerekirse hazırdılar. Ketil’in üzerindeyse siyah takım elbise ve hızlı koşmaya uygun olmayan, yeni boyanmış siyah ayakkabılar vardı.</p>

  <p>Trenin istasyona girmek üzere olduğu anons edildi ve Ketil tren hızım düşürünceye kadar bekledi. Sonra yerinden kalktı ve yavaşça kendini izleyen adamların yanından geçti. Adamlar kalkacakmış gibi bir hareket yapmadan oturmaya devam ettiler. Ketil bir sonraki vagona geçince bir sonraki kapıdan inmek için hızla yürümeye başladı. Arkaya bakmamaya özen gösteriyordu. Acaba o adamlar da Ketil’in peşinden aynı kapıdan mı yoksa kendi vagonlarındaki kapıdan mı ineceklerdi?</p>

  <p>Ketil, inecek yolcular sırasında en öne geçmeyi başardı. Çantasım omzuna astı; elleri boşta kaldı ve tren durur durmaz indi. Koşmadan ama hızla yürüyerek peronun sonuna kadar geldi. Burada bir tünele inen merdivenler vardı. Tünel hem peronlar arasındaki bağlantıyı sağlıyor, hem de Bezigrad Meydam’na çıkıyordu. Şehir merkezinde otelinin bulunduğu tarafa dönmek yerine Bezigrad Meydam’nın bulunduğu tarafa döndü. İlk on metreyi koşarak geçtikten sonra hızım azalttı ama hızlı adımlarla yürümeye devam etti. Her bir metrenin önemi vardı. Şimdi arkaya dönüp takipçilerinin ne kadar geride olduklarını görmesi gerekiyordu. Elli metre kadar arkasmdaydılar. Ketil istasyondan çıkıp sola dönünce ne yapacaklarını şaşırmış, biraz zaman ve mesafe kaybetmişlerdi. Ketil hızla yürümeye devam etti. Şansından tünel kalabalıktı ve geniş olduğu için de zikzak yapmaya gerek duymadan hızla yürünebiliyordu. Ketil adamların kendisini arkadan gördüklerini, hızla takip ettiklerini düşünüyordu.</p>

  <p>Hâlâ elli metre kadar arkasında olmalıydılar. Ketil’in önündeyse caddeye çıkan dik merdivene ulaşmak için yirmi metre kadar bir mesafe kalmıştı. Şimdi harekete geçme zamanıydı. Ketil aniden koşmaya ve merdivenleri hızla çıkmaya başladı. Adımların tünelde yankılanmasından takipçilerinin de koşmaya başlayıp başlamadıklarını duyabilecekti. Tünelden çıkınca tam anlaştıkları gibi kırmızı bir arabanın,beklemekte olduğunu gördü. Araba kaldırım taşına neredeyse yapışık park etmiş, arka kapısı açık bekliyordu. Ketil kendini arabaya atıp kapıyı kapattı. Araba yavaşça hareket etti. Araba keskin bir dönemeci alıp hızını arttırıncaya kadar Ketil arka koltukta yattı.</p>

  <p>"Mavi rüzgârlıklı adamlar mıydı seni takip edenler?” diye sordu İnes.</p>

  <p>Ketil arka koltukta yattığı yerden kalkmadan cevap verdi: “Evet.”</p>

  <p>İnes, “Artık kalkabilirsin. Sen arabaya girdikten sonra tünelden çıktılar. Kafaları karıştı. Salak gibi etraflarına bakıyorlardı,” dedi ve kahkahalarla güldü.</p>

  <p>Ketil kalktı, başını çevirip arka camdan baktı. Adamların çok uzakta siluetlerini gördüğünü sanıyordu ama emin olamadı.</p>

  <p>“Öyle mi?” diye cevap verdi ve yüzüne bir gülümseme yayıldı. Bugün ilk kez yüzünde memnun bir ifade vardı.</p>

  <p>“Evet. Kurtulduk. Başardık.”</p>
</body>
</html>
