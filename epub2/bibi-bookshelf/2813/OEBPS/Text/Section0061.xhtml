<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><b>3 Şubat Pazar</b></p>

  <p><i><b>İÇİŞLERİ BAKANLIĞI LJUBLJANA</b></i></p>

  <p><i>Novi&nbsp;</i>gazetesinin Slovenya polisi insan kaçakçılığı şebekesini çökertti</p>

  <p>başlıklı haberi sabahtan beri tüm radyo ve televizyon haberlerinde yer almış, yorumlanmıştı. Miloş Grankeviç bu haberleri özel bir ilgi ve rahatlama duygusu içinde takip etmişti. Bu haber yüzünden kendisi de çok geçmeden TV kameralarının karşısına geçip açıklamalar yapacak, radyo mikrofonlarına konuşacaktı. Birkaç saate kalmaz telefonları çalmaya başlardı.</p>

  <p>Bir gece önce Silc aramış, operasyonla ilgili tüm bilgileri vermişti. Sabah gardıroptan en yeni takım elbisesini çıkarmış, bakanlıktaki ofisine erkenden gelmişti. Bir saattir medyaya yapacağı açıklamaları hazırlıyordu ve artık tamamen hazır olduğunu hissediyordu. Slovenya polisinin eksiksiz çabalarına dikkat çekecek, ülkesinin kaçak göçe karşı mücadelesinin Brüksel’de takip ve takdir edildiğini söyleyecekti. İçişleri bakanlığının, yani kendi kontrolü altında polis, istihbarat ve sınır görevlilerinden oluşan özel bir operasyon timi kurulduğunu söyleyip mükemmel işbirliği yaptıklarım belirtecekti.</p>

  <p>Akşam haberlerinde içişleri bakanı zaferi kendine mal edecekti ama olsun, o kadarı normaldi. Kafası çalışan herkes suç örgütünü çökerten operasyonu bakanın değil, altında çalışan bürokratların ve üst düzey görevlilerin planlayıp yürüttüklerini bilecekti.</p>

  <p>Masasındaki telefon çaldı. Bakanlık pazar günleri kapalı olduğu için, numarasını bilen biri olmalıydı arayan. Bakanın dışında bu numarayı bilen kişi sayısı bir elin parmaklarıyla sayılabilecek kadar azdı. Arayan bakan olabilirdi. Arayıp kutlayacaktı mutlaka. Yahut belki de medyadan arıyorlardı, önde gelen gazete ve televizyon kanallarında numarası vardı. Şov belki de başlıyordu hemen.</p>

  <p>“Alo, ben Grankeviç?”</p>

  <p>“Tebrikler Miloş,” dedi telefonun diğer ucundaki ses.</p>

  <p>Grankeviç gülümsedi. Arayan Goran Cluj’du. Avrupa Birliği binasındaki telefonlardan birinden arıyordu.</p>

  <p>“Teşekkür ederim. Ben de seni tebrik ederim. Yarınki toplantıya daha rahat girersin artık,” dedi Grankeviç gülerek.</p>

  <p>“Evet, tam da böyle bir şeye ihtiyacım vardı. İyi oldu. Artık eminiz,” dedi Cluj.</p>

  <p>“Dedim ya sana. Sakin ol, sabırlı ol diye,” dedi Grankeviç.</p>

  <p>“Ülkeden bu kadar uzakta olunca ve başka insanların performansına bağımlı kalınca senin dediğin kadar kolay olmuyor bu işler. Gerçekten mükemmel ve çok başarılı bir operasyon yapmışsınız. Üstelik Hırvatları işin içine karıştırmadan.”</p>

  <p>Grankeviç gülmeye başladı. Slovenyalılar artık vicdani sorumluluk sahibi, yolsuzluktan arınmış ve kabiliyetli insanlar olarak görülecekti. Slovenyalılar Avrupa Birliği’ne kaçak göçmen taşıyan bir şebekeyi kendi başlarma çökertmişlerdi. Üstelik bu kaçak göçmen rotası, bu çetelerle yalnız başına mücadele edemeyecek olan Hırvatistan üzerinden geçiyordu. Slovenya artık, Hırvatistan’ın Avrupa Birliği’ne katılmasını gizliden gizliye geciktirme çabalarında yeni bir silah edinmişti.</p>

  <p>Nasılsa Hırvatistan da sonunda Avrupa Birliği’ne katılacaktı ama ne kadar geç olursa Slovenya için o kadar iyi olacaktı. Hırvatistan Avrupa Birliği’ne bir yıl geç katılsa, bu bile kendi başına Slovenya için bir kazançtı.</p>

  <p>Yapılan başardı operasyonun bir başka faydası ise, Hırvatları tembellikle suçlayabilecek olmalarıydı. Böylece Hırvatistan Avrupa Birliği’ne katdsa bile Schengen Anlaşması na dâhil olmaları için birkaç yıl daha Beklemeleri gerekecekti.</p>

  <p>“Evet, Hırvatlara bir övgü kırıntısı bile bırakmadık,” dedi Grankeviç.</p>

  <p>“Evet, hep birlikte böyle bir şeyin olmamasını sağladık,” dedi Cluj.</p>

  <p>“Goran, benim yapılacak birkaç işim var. Kapatmak zorundayım,” dedi Grankeviç. Yapacak çok önemli işleri varmış izlenimi yaratmak istiyordu.</p>

  <p>“Tamam. Tekrar tebrik ederim. İyi iş başardınız. Benim de hayatımı kurtardınız burada, Brüksel’de,” dedi Cluj.</p>

  <p>“Bir şey değil, görüşmek üzere,” dedi Grankeviç ve telefonu kapattı. Sonra bir sigara yakıp Novi gazetesinin baş sayfasına bir daha göz attı. Kendi kendine gülümsedi. İnes Sivonik, Silc’le yaptığı anlaşmaya sadık kalmış, operasyon bitinceye kadar haber yazmamıştı. Yazdığı haber ise, tam bir mutluluk haberiydi. Hatta bunun üstüne Portoroz’daki Moldovyah kadınlar olayını da habere dâhil etmemişti. Grankeviç en çok ondan korkuyordu.</p>

  <p>Portoroz’da ortaya çıkan Moldovyalı orospuları kendisinin, içişleri bakanlığındaki üst düzey bürokratın sipariş ettiği ortaya çıksaydı tam bir felaket olacaktı. Skandalin boyutlarını tahmin bile edemiyordu. Ama yakalanmasına ramak kalmıştı. Kendi hatası değildi. Şanssızlık deyip geçmek gerekiyordu.</p>

  <p>Michael Jensen’in Slovenya üzerinden Avrupa’ya insan kaçırması olayın bir tarafıydı. Silc iki hafta kadar önce anlatana kadar Grankeviç’in haberi yoktu bundan. O olayla hiç ilgisi de yoktu. Olayın öte tarafında ise aynı Michael Jensen’in Grankeviç’in bizzat sipariş ettiği on bir Moldovyalı kadını taşıyan şoför olması vardı.</p>

  <p>Bu şanssız bir tesadüften başka bir şey değildi ve Grankeviç’in önleme şansı da yoktu. Onun görevi belli sayıda kadın siparişi vermekti. Bunun dışında lojistik işlerle ilgilenmiyordu. Onları yapacak adamları vardı. Ama Michael Jensen’in Moldovyalı kadınları da taşıdığım öğrenince tehlikenin farkına varmıştı. Polis ya da ŞOVA bu olayı da araştırmaya başlarsa başı derde girebilir, işinden olabilirdi. Toplumun kaymak tabakasında saygın bir bürokrat olmaktan çıkıp sıradan bir suçlu haline gelmesi, cezaevini boylaması işten bile değildi.</p>

  <p>Şimdi yapılacak en önemli iş, bu iki olayın birbirinden ayrılmasını, tüm dikkatlerin sıradan insan kaçakçılığı üzerine yoğunlaşmasını sağlamaktı. Ta başından beri bunun için çalışıyordu ve başarılı da olmuştu. Ne Grado, ne de Silc, iki olay arasında bağlantı olabileceğinden şüphelenmişlerdi. Hatta bugün bile Michael Jensen’in Moldovyalı kadınları taşıyan kamyonun da şoförü olduğunu bilmiyorlardı. Ama Sivonik ve Brandt beklenmedik şekilde oyuna dâhil olmuşlardı. Brandt’ın Postoyna’daki mülteci kampına yaptığı ziyaret bir an panik yaşamasına neden olsa da şansına Brandt ve Sivonik’in, kadınları oraya Michael Jensen’in getirdiğini bilmediklerini öğrenmişti. Brandt ve Sivonik, Silc’in ortaya attığı yemler olarak Bosna’ya geçmişlerdi.</p>

  <p>Her şey olması gerektiği gibiydi. İnsan kaçakçılığı olayı medyada hak ettiği manşete yerleşmiş, Moldovyalı kadınlar olayından ise bir haftadır hiç bahsedilmemişti. Moldovyalı kadınlar soruşturması da tıkanmıştı. Bu da kendi talimatı üzerine polislerin aldığı hiç işe yaramayacak ifadeler sayesindeydi. Mülteci kampındaki personelin basma açıklama yapma yasağı da onun eseriydi. Kamp müdürü iyi bir adamdı. Arayıp Brandt’ın kampa geldiğini ihbar etmişti. Sonuçta Moldovyalı kadınlar dosyası en kısa sürede kapanacak, kadınlar ait oldukları yere, Moldovya’ya geri gönderilecekti.</p>

  <p>Miloş Grankeviç kendi düşünce dünyasında kendini övüyordu. Çok karmaşık bir olayı ustaca yönetmişti. Bazen şansı yanında olmuş, bazen içgüdüleriyle hareket etmişti. Sigarasını kül tablasına bastırıp söndürdü. Olayların çığırından çıkmaya başladığı günü düşündü. On bir gün önceydi, önceki çarşamba Danimarkalı şoför Michael Jensen’in kadınları salıverdiği, sonra da balkondan itilip düşerek öldüğü pazar gününden dört gün önce.</p>

  <p>O çarşamba Urban Silc, bakanlığa gelip Michael Jensen hakkında kapsamlı bir araştırma ve izleme yapılması için izin istemişti. İstihbarat servisi SOVA’nın elinde Michael Jensen’in Slovenya’ya dönüşlerinde insan kaçakçılığı yaptığı yönünde istihbarat vardı. Bu yüzden istihbarat servisi Slovenya’nın adının kaçak göçmenlerin geçişme izin veren ülke olarak anılmasını kabul edemeyeceğini dile getirmiş, operasyon için izin istemişti. Silc, Grankeviç’in o kadar baskıya rağmen hâlâ insan kaçakçılarıyla mücadele edecek timin oluşturulması konusunda harekete geçmemesini anlayamıyordu. İçişleri bakanlığının da bundan çıkarı olmalıydı. Bu yüzden iki gün sonrasında, cuma günü öğle saatlerinde Portoroz’da bir otelde toplantı ayarlamıştı. Burada Silc’le birlikte Franko Tudiç’ten Michael Jensen’i gözaltında tutmasını istemiş, gerektiğinde kenara çekip sorgulamasını rica etmişlerdi.</p>

  <p>Buraya kadar her şey iyi gitmişti. Grankeviç bir sigara daha yakıp düşünmeye devam etti.</p>

  <p>Portoroz’da toplantıyı yaptığı gün, toplantının gündem maddesinin, kendi başlattığı işin altında yatan bir bomba olabileceğini hiç düşünmemişti. Bogdan Kuhar’ı arayıp ondan bir kamyon dolusu uzun bacaklı, iri memeli, beyaz tenli kadın istemişti.</p>

  <p>Bogdan’ı araması sıradan bir işti. Her zamanki işbirlikle-rinden biriydi. Bogdan’a yüzde yüz güveniyordu. Yugoslavya Federal Ordusu’ndaki asker arkadaşlığı böyle güzel bir şeydi işte, özellikle Slovenya’nın eski Yugoslavya’dan ayrıldığı fırtınalı günlerde kurulan dostluklar önemliydi. İnsanların bir saniyede birbirlerine dost veya düşman oluvereceği zamanlardı. Ama o krizli günlerden aynı tarafta yer alarak çıkmak da hayat boyu sürecek dostluklar kurulmasını sağlıyordu.</p>

  <p>Yugoslavya Federal Ordusu’na ait tanklar Slovenya’nın bağımsızlığım ilan etmesinin ardından sokaklara çıkmış, o gün Grankeviç ve Bogdan ordudan firar edip Ljubljana’dan ayrılmışlardı. Yolları başlangıçta ayrılmıştı. Grankeviç hızla başkente geri dönmüş, “Kalbini takip ettiğini,” söyleyerek devletin hizmetine girmişti. Orduda edindiği organizasyon kabiliyeti sayesinde ticaret bakanlığında bürokrat olarak göreve başlamıştı.</p>

  <p>Bogdan ise Novo Mesto dışında bulunan babasınm çiftliğine sığınmış, üzüm bağlarında babasına yardım etmişti. Çiftçilik yapmıştı. Dört yıl sonra Hırvatistan’da bir mülteci kampında, nasıl olduğu bilinmez, bazı tuhaf bağlantılar kurmuştu.</p>

  <p>Grankeviç bu bağlantıların kimler olduğunu asla öğrenememişti. Bogdan 1996 yılında Hırvatistan ve Bosna’da savaş sona erip barış tesis edilince, Grankeviç’in karşısına çıkıp bazı izinler için yardımcı olmasını istemişti. Grankeviç önce tereddüt etmiş ama gerekli mühürleri basarak Bogdan’ın istediği izinleri vermişti. Bogdan da Grankeviç’e yardımları karşılığında istediği zaman, Novo Mesto’nun kenar mahallerinden birinde bulunan, Bosnalı ve Sırp kadınların hizmet verdiği genelevde hiçbir ücret ödemeden gönlünü eğlendirebileceğini söylemişti.</p>

  <p>Bir ara Grankeviç, Bogdan’ın savaş sonrası her şeyin toz duman olduğu bir ortamda ticari olarak turnayı gözünden vurduğunu düşünmüştü. Bir yanda göz gözü görmeyen ortamda kârlı ticaret, öte yanda da iğrenç bir suç vardı.</p>

  <p>Bu tanışıklık ve devam eden dostluk sayesinde Grankeviç bakanlıktaki görevinin yanı sıra, Bogdan’ın çevresine topladığı hayat kadınlarının kalabilecekleri binalar satın alıyordu. Bu binaları da tuttukları adamlar genelev olarak işletiyor, kazandıkları parayı paylaşıyorlardı.</p>

  <p>O zamandan bu yana işleri yavaş yavaş ama emin bir tempoda ilerletmişlerdi. Bu arada Grankeviç içişleri bakanlığında çalışmaya başlamıştı. Artık toplumun en üst düzeyindeki insanlar arasında yerini almıştı ve iş ve siyaset dünyasının önde gelen isimlerine kadın temin ediyordu. Son yıllarda ise yukarıdan gelen emirlerle bu işin altım biraz kısmıştı, zira işi fark edilmeden yapmak zorlaşmaya başlamıştı.</p>

  <p>Hırvatistan sınırındaki kontrollerin sıklaştırılması üzerine Grankeviç bütün işi Bogdan’a devretmiş, kendisine mümkün olduğunca az bilgi vermesini istemişti.</p>

  <p>Her şey çok iyi gidiyordu. Bogdan her zaman kendinden beklenen görevi yerine getiriyordu. Böyle zor zamanlarda bile iyi çalışıyordu. Miloş Grankeviç de işin kendine düşen kısmını iyi yürütüyordu. Portoroz’daki toplantıyı düzenlediğinde her şey olması gerektiği gibi işliyor havası vardı.</p>

  <p>Ama öyle olmadığı kısa süre sonra ortaya çıkacaktı.</p>

  <p>Grankeviç’in Franko Tudiç ve İvo Grado’yu toplantıya çağırdığının ertesi günü, yani perşembe günü Bogdan telefon açıp on bir Moldovyalı kadının kamyonla yola çıktığım bildirmiş, kamyonun Metlika sınır kapısından pazar sabahı geçiş yapmasını sağlayacağını söylemişti. Slovenya’ya girdikten sonra kadınlar Portoroz’a geçip topluca ilk görevlerini yerine getireceklerdi. Bogdan kadınlan daha sonra Maribor, Celje ve Novo Mesto’daki genelevlere dağıtacaktı. Belki aralarından birkaçı başkentte çahştınlacak kadar güzel çıkardı. Kabare tiyatrolann-da dans eder ya da lüks otellerde zengin işadamlarına hizmet sunarlardı.</p>

  <p>En azından şimdilik yeterli sayıda kadın vardı ellerinde ve yenilerini bulmaya gerek yoktu. Hatta o kadar çok kadın vardı ki Grankeviç yakın zamanda emekli olduktan sonra da buradan gelen kazançla rahatça yaşamaya devam edecekti.</p>

  <p>Bogdan’ın telefonu ve telefonda verdiği bilgiler plana uygundu. Eski dostu, kadınlar yola çılanca arar, haber verirdi.</p>

  <p>Bogdan şoförün Sanje’de çahşan bir Danimarkalı olduğunu söylediğinde alarm zilleri çalmaya başlamıştı. Michael Jensen Bogdan’ın yarımda da iş bulmuştu demek ki. Ve korkunç bir durum ortaya çıkmıştı. Grankeviç bu haberi almadan önce Michael Jensen’in kamyonunun kontrol edilmesi talimatım vermişti ve hatta belki de hakkında insan kaçakçılığı yapmaktan dava bile açılacaktı. Ama şimdi, Grankeviç’in sipariş ettiği kadınları Slovenya’ya getiren şoför Michael Jensen’in ta kendiydi.</p>

  <p>En geri zekâlı bile Michael Jensen’in kamyonunun aranmak üzere kenara çekildiğinde kadınların taşındığının ortaya çıkacağını tahmin edebilirdi. Tudiç ve adamlarına böyle bir talimat verilince doğal olarak Michael Jensen’in ifadesi alınacaktı. Bu yüzden, cuma günü Portoroz’da yapacakları toplantıyı hızla iptal edip pazartesiye kaydırmıştı.</p>

  <p>Grankeviç önündeki bardaktan bir yudum daha su içti ve neredeyse sonuna gelmiş sigaradan bir nefes daha çekti. Toplantıyı iptal etmesi dâhice bir buluştu. Portoroz toplantısı, diğer sınır kapılarındaki personelinde katılacağı bir dizi toplantı için başlangıç olacaktı ama bu toplantılar dizisi, Moldovyalı kadınlar ülkeye girdikten sonra yapılacaktı.</p>

  <p>Pazar akşamı kadınlar kalacakları yerlere yerleştirilmiş olacaklardı. ŞOVA ajanları ve diğer güvenlik kuvvetleri pazartesi gününden sonra istedikleri kadar Michael Jensen’in ifadesini alıp insan kaçakçılarının peşine düşebilirlerdi. Pazartesi sabahından itibaren Danimarkalı şoförün kadın taşımacılığı tarih olacaktı; Silc ve adamları o olay hakkında hiçbir şey bilmeyeceklerdi.</p>

  <p>Grankeviç, sigarasını kül tablasında ezerek söndürdü ve son günlerde meydana gelen olayları aklında temize çekmeye devam etti. Toplantıyı pazartesiye aktarmakla ipleri yeniden ele aldığım düşünüyordu. Ama sonra olaylarla dolu bir pazar günü her şeyi değiştirmişti, önce öğleden sonra kadınlar serbest bırakılmış, aynı gün akşam da Michael Jensen öldürülmüştü. Pazartesi sabahı Tudiç ve Grado’yla toplantı yaptığı esnada çalan telefonunda bu olaylar kendisine anlatılmıştı.</p>

  <p>Michael Jensen’in öldürülmesini takip eden saatlerde, elinde herhangi bir delil olmaması Urban Silc’in canım sıkmaya başlamıştı. Bu yüzden Silc akşamüzeri Danimarkalı gazeteci Ketil Brandt’ı yem olarak ortaya atarlarsa insan kaçakçılarının inlerinden çıkmalarını sağlayabileceklerini söylemişti. Silc’in planı kurnazcaydı. Ama olay çok yönlü araştırılırsa kendisi için de risk oluşturabilecek unsurlar taşıyordu. Ve İvo Grado’nun da bu olayın araştırmasında rol alacak olması huzurunu bozuyordu. Michael Jensen cinayeti Ljubljana sınırlarında işlendiği için Grado’nun sorumluluk alanına giriyordu.</p>

  <p>Grankeviç burada da soğukkanlılığını korumuştu. Birkaç saat etraflıca düşündükten sonra planın ikinci aşamasını uygulamaya koymuştu. Soruşturmayı kendi devralmış, Silc ve Grado’yu neredeyse parmağında oynatmaya başlamıştı. Grado sorun yaratabilirdi. Bu yüzden hem insan kaçakçılığı; hem Moldovyalı kadınlar davalarını SOVA’ya devretmişti. Silc’in insan kaçakçılığı olayıyla ilgileneceğini, Moldovyalı kadınlar olayının geri plana itileceğini iyi biliyordu. Ketil Brandt, İnes Sivonik’le birlikte çalışmaya başlayıp Postoyna’daki kampa gidince de soğukkanlılığını korumuştu Grankeviç. Tek umduğu, Ketil Brandt’ın İnes</p>

  <p>Sivonik’ten kaçak kadınlar olayını yazmamasını istemesiydi. Böylece Brandt katilleri bulmaya çalışmakla zaman, geçirecek, İnes Sivonik’i de kendisine yardım etmeye ikna edecek, böylelikle ortaya atılan yem rolüne geri dönmüş olacaktı. Her şey beklediği gibi gerçekleşmişti. Sivonik ve Brandt Bosna’ya gittiklerinde Grankeviç, artık insan kaçakçılığı olayı üzerinde çalışmaya başladıklarım düşünmüştü.</p>

  <p>Silc’in ellerini bağlayıp Bihaç’taki otel odasına hapsetseler de gelen haberler iyiydi. Brandt ve Sivonik SOVA’ya çalıştıklarını bilmeyen alıklar konumundaydılar. Her şey tıkır tıkır işlemişti. Tıpkı istediği gibi. Tüm bunların sonucunu da bugünkü gazetede görmek mümkündü. İnsan kaçakçılığı olayı ortaya çıkarılmış, kadınlar olayı unutulmuştu. Hiç kimse ikiyle ikiyi toplamamıştı. Sadece bir tek şeyi hesaba katmamıştı Grankeviç: Kadın temin etmekte çok maharetli Bogdan Kuhar, aynı zamanda insan kaçakçılığı şebekesinin de bir parçasıydı. O şebeke şimdi Ljubljana’da, cezaevindeydi. Şansına Bogdan henüz yaka-lanmamıştı. Ama her yerde aranıyordu. Grankeviç, Bogdan’ın çoktan ülke dışına kaçmış olmasını umuyordu.</p>

  <p>Arama çalışmaları raporlarından anladığı kadarıyla</p>

  <p><i>Bogdan ta baştan beri Ketil Brandt’ı izlemişti. ŞOVA&nbsp;ya da polis&nbsp;</i>Bogdan’ı teşhis edebilseydi yakalanması an meselesi olabilecekti. Ondan sonrasındaki olayları ise kontrol etmekte güçlük çekecekti Grankeviç. Yakalanırsa Bogdan’ın ötme ihtimali vardı. Grankeviç derin bir nefes alarak iç geçirdi. Bogdan’ın İnes Sivonik ve Ketil Brandt’ın peşine düşüp yakalanma ihtimali bulunması kendi hatasıydı.<br /></p>

  <p>Moldovyalı kadınların serbest bırakılıp Michael Jensen’in öldürülmesinin ardından Grankeviç ve Bogdan bir telefon konuşması yapmışlardı. Bogdan şoförün güvenilmez biri çıkmasından dolayı özür dilemiş, Grankeviç de ikisinin arasında kaldığı sürece, yapacak bir şeyin olmadığını söylemişti. Bogdan “artık Michael Jensen’in ötemeyeceğini” söylediği için rahat olabilirlerdi. İkisi arasında bu olayı unutma konusunda görüş birliği vardı. Sonrasında da havadan sudan, geçmişten, gelecekten bahsetmişlerdi. Telefon konuşmaları esnasında Grankeviç, Ketil Brandt’ın Sırp İnsan kaçakçılarının ortaya çıkmasını sağlamak için-yem olarak kullanılacağını ağzından kaçırmıştı. Ne kadar aptalca bir şeydi. Ama Bogdan’ın da Bosnalı ve Sırplardan oluşan bu şebekenin elemanı olduğunu aklının ucundan bile geçirmemişti.</p>

  <p>Grankeviç sol elinin içiyle masaya vurdu. Bu kadar dikkatsizlik ve aptallık olacak şey değildi! Nostaljik bir saflık ve her şeyi unutma konusunda vardıkları fikir birliği nedeniyle telefonda söylediklerine hiç dikkat etmemişti.</p>

  <p>Savaş boyunca ve savaş sonrasında da geçerli altın kuralı nasıl unutabilirdi? Her koyun kendi bacağından asılırdı.</p>

  <p>Neyse artık, olan olmuştu. Sonuç iyiydi. Bogdan kaçtıysa her şey yolunda demekti. İçerideki çete elemanlarından hiçbiri birbirlerini ele vermeyeceklerdi. Bundan emindi. Ne ŞOVA, ne polis Michael Jensen’in kadınları taşıyan kamyonun şoförü olduğunu biliyorlardı.</p>

  <p>Sırıttı. Şimdi ileriye bakıp güzel geçen bir günün tadım çıkarma zamanıydı.</p>

  <p>Telefonu çaldı.</p>

  <p>Arayan numarayı daha önce görmüştü ama telefonuna kayıtlı değildi numara. Belki medyadan birileri arıyordu.</p>

  <p>“Alo?” dedi Grankeviç.</p>

  <p>“Merhaba Miloş, ben Yosip.”</p>

  <p>“Merhaba eski dostum. Yosip österreicher de mi telefon açıp beni kutlayanlar arasına katıldı?”</p>

  <p>“O kadar da değil. Yani insan kaçakçılarım yakaladığın için tebrik ederim de... Ama dün duyduğum ve beni çok şaşırtan bazı bilgileri seninle paylaşmak istedim. Aklımdan atamıyorum bir türlü.”</p>

  <p>“Dinliyorum. Anlat.”</p>

  <p>“Öldürülen şoförümüz Michael Jensen’in Moldovyalı kadınların bulunduğu kamyonun şoförüyle aynı kişi olduğunu biliyor muydun?”</p>

  <p>Grankeviç sanki vücudundaki bütün kanın çekilip beynine hücum ettiğini hissetti birden. Bu da nereden çıkmıştı şimdi? Bu adam bunu nereden biliyordu? Lanet olsun!</p>

  <p>Grankeviç, kafası karışmış gibi görünmeye çalışarak, “E... Nereden çıkardın bunu şimdi?” diyebildi.</p>

  <p>Eski dostlarla ilgili yeni edindiği kötü tecrübelere dayanarak çok dikkatli konuşması gerekiyordu. Yosip Österreicher en güvendiği insanlar arasında yer alsa da dikkatli olmalıydı.</p>

  <p>İkisi arasındaki dostluk Grankeviç’in ticaret bakanlığında geçirdiği yıllarda iyice pekişmişti. Diğer Balkan ülkeleriyle Slovenya arasındaki ithalat-ihracat izinleri nedeniyle tanışmış, özellikle savaşın hemen ardından Sanje’nin piyasaya iyi bir giriş yaptığı yıllarda çok sıkı ilişkileri olmuştu.</p>

  <p>İşbirliklerinin temelini genellikle rüşvet oluştursa da aradan geçen yıllarda iyi bir dostluk kurmuş, seyrek de olsa görüşmeye devam etmişlerdi. Grankeviç’in Yosip’e kadın temin etmeyi kabul etmesinin nedeni ise dostluktan başka bir şey değildi.</p>

  <p>Yosip’e güvenebilirdi. Bunun anlamı şuydu: İşler ters giderse Grankeviç düşerken yanında Yosip’i de kuyuya çekecek, Yosip’in tüm siyasi planları da suya düşecekti. Yosip Österreicher bu gerçeğin farkındaydı.</p>

  <p>“Sana söylüyorum çünkü binlerinden duydum. Doğru mu bu? Senin bundan haberin var mıydı?” diye sordu Österreicher.</p>

  <p>“Bak, şimdi beni iyi dinle. İşler ters gitti; ben de çok üzgünüm. Sen de bunu iyi biliyorsun. Bir daha bu konuyu konuşmayacağız diye anlaştık diye hatırlıyorum,” dedi Grankeviç.</p>

  <p>“Senin bundan haberin var mıydı, dedim,” dedi Yosip tekrar.</p>

  <p>“Lanet olsun! Biliyordum tabii. Sen şoförünün yıllardır ne yaptığım sanıyorsun? İnsan kaçakçılığı yapıyordu işte.”</p>

  <p>“Allah seni kahretsin! Ben senden birkaç karı istedim! Gidip Moldovya’dan karı alıp getirin demedim! Benim şoförümü, benim kamyonlarımı bu iş için kullanın demedim! Bu ortaya çıkarsa neler olacak, farkında mısın?”</p>

  <p>“Yosip, sakin ol. Benim de çok sonradan haberim oldu. O zaman da artık çok geçti. Ve hiç korkma, bu ortaya çıkmayacak. İkimizden başka bunu bilen yok. Seri de nereden duyduysan artık... Kendi kamyonunun teknik incelemesini mi yaptırdın yoksa?”</p>

  <p>“Polis yaptı! Ulaştıkları sonuca göre Moldovyalı kadınlar benim kamyonda gelmişler.”</p>

  <p>“Polis mi? Polis senin kamyonun teknik incelemesini yaptı deme bana!”</p>

  <p>“Evet, yaptılar. Grado’nun adamları inceledi kamyonu...”</p>

  <p>“Lanet olsun!” diye bağırdı Grankeviç ve kendine gelebilmek için telefonun ahizesini kulağından uzaklaştırdı.</p>

  <p>Bu olasılığı neden hiç düşünmemişti? Grado’nun gidip kamyonu kurcalayacağım neden hiç aklından geçirmemişti? E, tabu... Grado’nun başka yapacağı bir şey yoktu, önünde öldürülmüş bir kamyon şoförü vardı. ŞOVA da bu şoförden insan kaçakçılığı yapıyor diye şüpheleniyordu. Hangi polis böyle budununda kamyonda inceleme yapmayı aklına getirmezdi?</p>

  <p>Grado getirmezdi... Ta başından beri yem planını ortaya atmış, kamyonda bir şey olmadığını söylemişlerdi ona. Ve tabii Grado kamyonda içki ve sigarâ olduğu açıklamasının bir yalandan ibaret olduğunu da çok iyi biliyordu. Ama bunların hiçbiri onu durdurmaya yetmemişti. Grado düşünen bir adamdı sonuçta.</p>

  <p><i>Lanet olsun, lanet, lanet, lanet!</i></p>

  <p>Artık Grado kamyonda kadınlar olduğunu öğrenmişti. Böylelikle kadınları taşıyan kamyonu kullanan şoförün, Michael Jensen olduğunu da öğrenmiş oluyordu. Nerelere varmazdı ki bunun sonu?</p>

  <p>Grankeviç alnında ter birikmeye başladığım hissetti. Sakin olması gerekiyordu. Bu bilgiler bir işlerine yaramazdı. Hayır. Grado yetkisi olmadan delil toplamıştı. Hem kadınlar olayı, hem insan kaçakçılığı olayı SOVA’ya verilmişti. Polis kendi başına bu soruşturmayı yürütemezdi. Bu deliller bir davada kullanılamazdı.</p>

  <p>Telefonun karşı ucunda österreicher’in konuşmadan beklediğini biliyordu. Yeniden konuşmaya başladı Grankeviç: “Tamam, Yosip. Şimdi dinle beni: Polisin yaptığı incelemenin yasal bir dayanağı yok. Soruşturma ŞOVA’da; polisin yetki alanından alındı. Polisin bu konuda araştırma yapması mümkün değil; bu yüzden topladıkları delillerin de bir kıymeti yok. Şoförlerinden birinin gizlice yaptığı işlerden sorumlu tutulamazsın ayrıca. Bu gündeme gelecek olursa, ölen şoförle ilgili bir karalama kampanyası başlatırız. Bu işleri kendi başına yapmış, sen çok şaşırmışsın, şiddetle kınıyoruz gibi şeyler söyleriz. Bu tür olayların tekrarlanmaması için önlem alacağını falan söylersin.”</p>

  <p>Österreicher bir süre tereddüt ettikten sonra, “Sana inanmaktan başka çarem yok görünüyor,” dedi.</p>

  <p>“Rahatlıkla bana inanabilirsin. Bu sonuçları sana Grado mu anlattı? Ya da polisten kim sana bunları söyledi?”</p>

  <p>“Polisten değil bunu söyleyen. Dün Danimarka Büyükelçiliği’nde karşılaştığım Ketil Brandt anlattı. Resepsiyonda gördüm onu.” “Bu hiç iyi olmadı işte. Lanet olsun!” Grankeviç telefonun diğer ucunda österreicher’in yüzünde büyük bir soru işaretiyle durduğunu tahmin edebiliyordu. Birkaç saniye suskunluğun ardından devam etti: “Ketil Brandt bunu biliyorsa, İnes Sivonik de biÜyordur.”</p>

  <p>“Sivonik?” diye sordu Yosip Österreicher.</p>

  <p>“Bugünkü <i>Novi&nbsp;</i>gazetesindeki insan kaçakçılığı haberini yazan kadın. Moldovyalı kadınlar haberini de yazmıştı.”</p>

  <p>“Allah kahretsin!”</p>

  <p>“Birkaç güne kalmaz</p>

  <p><i>Novi’</i><span style="font-style: italic;">de</span> bu olay da haber olur. Hiçbir ilgin ve bilgin olmadığını söylemeye hazırlan şimdiden. Bu konuyu da bir daha hiç konuşmayalım.”</p>

  <p>“Anladım, Miloş.”</p>

  <p>“Tamam, dostum. Herhangi bir delilik yapayım deme. Bizden bir şey çıkmazsa kimse bir şey bulamaz,” dedi Grankeviç. “Tamam. İyi günler.”</p>

  <p>“İyi günler.”</p>

  <p>Grankeviç telefonu masanın üzerindeki yeşil sümene fırlattı, bir sigara daha yaktı. Sükûnetini korumaya çalıştı. Bogdan’ın telefon numarasını bulup aradı. Telefon açılmadı.</p>

  <p>Tam yerinden kalkacakken telefonu çaldı. Arayan ya bakandı ya da medyadan birileriydi. Telefonu açmadı. Düşünüp ne ya-. pacağına karar vermek için beş dakikaya ihtiyacı vardı. Bogdan bu oyunda geriye kalan son karttı ve konuşmayacağından emin olmak gerekiyordu.</p>
</body>
</html>
