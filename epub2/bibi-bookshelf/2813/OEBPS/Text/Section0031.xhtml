<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-weight:bold;font-style:italic;">SİSKA SEMTİ, LJUBLJANA</span></p>

  <p>Yosip Österreicher odasının kapısını kapattı. Sekreteri Anna’nın oturduğu ön odayla kendi odasının kapısı her gün açık olurdu. Sadece toplantı olduğu zaman kapanırdı ki, o zamanlarda da Anna, tutanak tutmak için toplantıya katılırdı.</p>

  <p>Şimdi yapacağı telefon konuşmasının bilinmemesi gerekiyordu. Anna’nın şaşkın bakışları arasında alışılmamış olam yaptı ve odasının kapışım kapattı.</p>

  <p>Masasındaki iki telefondan numarası gizli olanın ahizesini kaldırdı. Yanez numarasını görmemeliydi. Polis adamı izliyor ya da ileride izleyecek olabilirdi Bu yüzden böyle bir adamı aradığının belli olmaması gerekiyordu. Hele başkentin belediye başkanlığına oynayan birinin konuşacağı biri değildi Yanez.</p>

  <p>“Alo?” dedi telefonun diğer ucundaki ses. Konuşanın sesinde suç dosyası kabarık bir bilgisayar korsanının hafifliği vardı.</p>

  <p>"Ben, Yosip.”</p>

  <p>“Buyur. Problem mi var?”</p>

  <p>“Var tabii. Neden öyle yaptınız?”</p>

  <p>“Anlamadım. Ne demek istiyorsun?”</p>

  <p>“Ben size kadını dövün mü dedim? Zavallı kadına neden saldırdınız?”</p>

  <p>“Ne?”</p>

  <p>“Ne demek, ne? Bizim hizmetçiyi dövmüşsünüz. Deli misiniz siz? Hiç düşünmediniz mi? Ya kadın polise gidip başınıza bir sürü iş açsaydı?”</p>

  <p>“Yosip kusura bakma ama neden bahsettiğini anlayamıyorum.”</p>

  <p>“Bırak şimdi safmış gibi davranmayı, Yanez! Eve geldiğimde kadıncağız bina girişinde yerde yatıyordu. Dövülmüş, elleri ve gözleri bağlanmış. Korku içinde titriyordu. Kadını yerden ben kaldırdım. Bırak şimdi saçmalamayı da, ne oldu anlat.” Telefonun diğer ucunda birkaç saniye süren sessizlik oldu. "Ben kimseye saldırmadım. Rok da saldırmadı. Eve girdik, bizden istediğini yaptık ve sonra da evden ayrıldık. Evde hizmetçi falan yoktu gittiğimizde. Olsaydı bile dediklerini yapmazdık kadına. Eline fırsat geçse yapacak tıynette biridir ama Rok da yapmadı. O kapıda nöbet tuttu sadece.”</p>

  <p>Yanez’in sesi inandırıcıydı. Yosip bir yandan Yanez’le konuşuyor, öte yandan o işi kimin yapmış olabileceğini düşünüyordu. Yanez ve Rok saldırmamışsa evlerine girip Boyana’yı hastanelik edenler kimdi? İçinden çıkılacak gibi değildi. Yanez’e aynı tavrını devam ettirerek konuştu:</p>

  <p>"Ben eve geldiğimde hizmetçimiz Boyana elleri arkadan bağlanmış, gözleri de bağlı evin girişinde yerde yatıyordu. Sizinle anlaştığımız saatten bir saat sonra. Siz evden kaçta ayrıldınız?” “Üç civarında. Bize verdiğin görevi çabucak hallettik. Yarım saat kadar kaldık evde. Girdik, eşinin e-posta programını açtık ve çıktık. Evde hiç kimseye rastlamadık.”</p>

  <p>“Yanez, bana bak seni uyarıyorum. Oyun oynamayı bırak. Doğruyu söyle. Bunun çok ağır sonuçlan olur. Söyle bana ne olduğunu. Unutur gideriz, önlemlerimi alabilmem için bilmem gerekiyor.”</p>

  <p>“Gerçekten, Yosip... İnan bana. Söylediklerinin hiçbirini biz yapmadık. Doğru söylüyorum...”</p>

  <p>Yosip Österreicher, Yanez’in söylediklerine inanmaktan başka çaresi olmadığını anlamıştı. İpler nasılsa Yanez’in elindeydi. İstediği zaman çıkar, ülkenin en ünlü iş adamının, aşırı kıskançlıktan dolayı karısının e-posta kutusunu açtırmak için bilgisayar korsanlarına para verdiğini ilan edebilirdi.</p>

  <p>“Tamam, Yanez. Sana inanıyorum,” dedi Yosip sonunda.</p>

  <p>“Çok teşekkür ediyorum,” dedi Yanez kinayeli bir tonla. “Unutalım gitsin.”</p>

  <p>“Evet, unutmak en iyisi. Özellikle senin için.”</p>

  <p>Ne sinir bozucu adamdı! Sululuk yapsa bile kaybedecek bir şeyi olmadığını çok iyi biliyordu. Yosip ondan vazgeçtiği anda iş teklifinde bulunacak başkaları vardı. Ama vazgeçmek gibi bir planı yoktu şimdilik. Uzun vadede Yanez’e ihtiyacı vardı. İlkbaharda yapılacak seçimler öncesinde de yardıma ihtiyacı olacaktı.</p>

  <p>“Tamam, Yanez. Kusura bakma. Seni arayacağım en kısa zamanda.”</p>

  <p>“Tamam, Österreicher. Bekleyeceğim.”</p>

  <p>“İyi günler.”</p>

  <p>“İyi günler.”</p>

  <p>Yosip derin bir nefes aldı ve Sanje genel müdürlük binasının arkasındaki tren istasyonu boyunca uzanan raylara baktı. Telefon konuşması huzurunu kaçırmıştı. Yanez ve Rok değilse evine girenler kimlerdi? Bir şey mi arıyorlardı? Neden Boyana’ya saldırmışlardı?</p>

  <p>Odasının sonunda bulunan özel tuvaletine yürümeye başladı. Maun ağacından yapılmış uzun toplantı masasının yanından geçti. Odası sekiz metreye on metre boyutunda, devasa bir ofisti. Yönetim kurulu toplantılarının ve diğer önemli toplantılarının aynı yerde yapılabilmesi için özellikle geniş bir çalışma odası yaptırmıştı. Böylelikle toplantıya katılanlar kendilerini Yosip’in özel misafiriymiş gibi hissedecek, kendilerini onun herkese açık misafirperver dünyasına davet edilmiş gibi görecek ve Yosip toplantılarda istediğini elde edebilecekti. Tertipli, düzenli ve hiç kâğıt yığını bulunmayan masası da onun ciddi ve profesyonel düşünen bir iş adamı olduğu izlenimini yaratacaktı.</p>

  <p>Tuvaletin kapısını açtı, ellerini yıkamak için musluğa davrandı. Telefon konuşması boyunca elleri terlemişti. önce aynaya bakmaktan kaçındı. Ellerini kurularken de aynaya bakmadı. Sonra kendini biraz daha toparladı ve baktı. Dün akşam Helle’den yediği sert kroşe yüzünden sağ yanağında hâlâ koyu bir kızarıklık vardı. Tuvalette tek ayna olduğu için ense kısmını göremiyor, başını masaya çarpınca meydana gelen şişliği inceleyemiyor ama hissedebiliyordu.</p>

  <p>Helle’nin yumruğunu hiç beklememişti. Şimdi geri dönüp olan biteni değerlendirince Helle’nin tepkisini anlıyordu. Helle bu olayın ardından evden çıkmış, geri gelmemişti.</p>

  <p>Yosip fazlasıyla kıskançtı. Farkındaydı. Şimdilik. İleride böyle bir şey yine yapar mıydı, bilmiyordu ama ihtimal dâhilindeydi. Daha önce de böyle kıskançlık gösterilerinde bulunmuştu.</p>

  <p>İçinde vardı kıskançlık ve önüne geçemiyordu. Belki de tek zayıf noktası buydu. İnsan içine karışınca sergilediği yerinde davranışlara karşılık kişiliğinin böyle karanlık bir noktası vardı. Lekelenmemiş kişiliğine zarar verebilecek tek kötü yam buydu.</p>

  <p>Biraz sonra kapıdan girecek misafirine ne diyecekti şimdi? Kapıya çarptım dese olmazdı. Gelen kişi şiddet olayları ve bu tür kızarıklıkları yeterince görmüş, yalanım anında anlayacak tecrübeli biriydi. En iyisi hiçbir şey söylememekti.</p>

  <p>Kapı çalındı. Yosip tuvaletten çıkarken cevap verdi.</p>

  <p>“Evet?”</p>

  <p>Anna içeri girdi.</p>

  <p>“Misafiriniz geldi.”</p>

  <p>“Al hemen içeri.”</p>

  <p>“Delirmiş bu adam!” diye bağırdı Ketil ve hızla frene basıp direksiyonu sağa kırdı. Araba neredeyse şarampole yuvarlana-caktı. Aniden karşılarına çıkan sarı TIR kamyonu yanlarından geçiyordu. Ketil şoku üzerinden atlatamamıştı. “Ne işi var bu koca kamyonun böyle dönemeçli köy yollarında?”</p>

  <p>“Bu kamyonların böyle dar yollara girmeleri yasaklanmalı,” dedi İnes ve yanlarından geçen kamyonun Skoda’sına sürtünüp sürtünmeyeceğini endişeyle beklemeye başladı.</p>

  <p>Tepelik bir arazide, iki metre genişliğindeki bol dönemeçli bir yoldaydılar. Kamyon, Bosna plakalıydı. Ama uzun yol sürücüleri için bu yollar kestirme sayılamayacak kadar dar ve zahmetliydi. Başka bir dertleri yoksa tabii. Mesela dikkat çekmemek gibi. Durum buysa kamyonun o yollarda dolaşması anlaşılabilirdi.</p>

  <p>Ketil ve İnes için de aynısı geçerliydi. Bulundukları bölgede fazla yerleşim yeri yoktu ve trafik yok denecek kadar azdı. Bu yüzden Karlovaç’a varmadan hemen önce anayoldan ayrılmışlardı. Görebildikleri kadarıyla peşlerinde araba yoktu.</p>

  <p>Beş saat önce,Umag’da otelden ayrıldıktan sonra her şey tıkır tıkır işlemişti. Ketil arabayı kullanıyor, İnes de kampta kalan kadınların avukata verilmek üzere alınan ifadelerinin kopyalarını okuyor, arada bir not defterine bir şeyler yazıyordu. <i>Novi</i><i>'ye</i> yazacağı haber yazısını biçimlendiriyordu galiba. Ketil, İnes’in hafta sonu gazetesi için ses getirecek bir yazı yazıp yazmayacağını soracaktı, vazgeçti. Delinin aklına taş getirmemeliydi. İçinde bir şüphe onu rahatsız ediyordu. İnes bu mücadelede onunla sonuna kadar gidecek miydi? Yoksa istediklerini elde ettikten sonra kendi yoluna mı gidecekti? öte yandan, olayı çözmekten çok uzaktaydılar. Beklemeleri gerekecekti.</p>

  <p>Moldovyalı kadınların ifadeleri, Balkanlar’daki kadın ticaretini ayrıntısıyla gözler önüne seriyordu. Ama Tatyana’nın anlattıkları her şeyi ortaya çıkaracak kadar değildi. Kadınların bu ifadeleri vermelerinin nedeni, sınır dışı edilip yine beyaz kadın tüccarlarının eline düşmekten kurtulmaktı. Bu yüzden Slovenya’ya gelmeden önce Karadağ ve diğer ülkelerde yaşadıkları olayları anlatmışlardı. İnes ve Ketil kendi soruşturmalarında yol aldıkları zaman bu ifadeler işlerine yarayabilirdi.</p>

  <p>Ketil otelde kahvaltıdan sonra İnes’in bilgisayarını ödünç alıp Sanje firması ve firmanın faaliyetleri hakkında kısa bir araştırma yapmıştı.</p>

  <p>Sanje, Yugoslavya parçalandıktan sonra ortaya çıkan devletlerde yıldırım hızıyla yayılmıştı. Michael firmaya girmekle akıllı davranmıştı. Tabii bedelini hayatıyla ödeyinceye kadar ne kadar zaman geçtiğini bilmiyordu Ketil. Yosip österreicher hakkında da internette araştırma yapmış, tahmin ettiğinden de tanınmış, zengin biri olduğunu okumuştu. Sanje’nin başarısının bir benzerini daha görmemişti Slovenya. Ketil, österreicher’in aynı zamanda eşi Helle Madsen’in de forma giydiği Sanje Hentbol Kulübü’nün başkanı olduğunu öğrenmişti.</p>

  <p>Helle Madsen hakkında da bir şeyler okumak istemişti ama önüne çıkan sayfaların neredeyse hepsi Helle’nin hentbol sahasında çekilmiş resimleriyle doluydu ve Slovenceydi.</p>

  <p>Helle Madsen ve Yosip österreicher hakkında birlikte arama yaptığındaysa karşısına magazin basım ve bulvar gazetelerinin dedikodu sayfaları çıkmıştı. Şık davetlere, film prömiyerlerine katıldıklarında kırmızı halıda yürürken çekilmiş resimlerdi bunlar. österreicher’de Ketil’i rahatsız eden bir şey vardı. Nedenini ve uğraştığı soruşturmada önemi olup olmadığım bilmiyordu. Toparlama yaparken İnes’le bunları konuşacaktı. Kamyon yanlarından geçip gittikten sonra Ketil yeniden gaza bastı, radyoyu açtı ve “Nasıl çalışıyor bu?” diye sordu.</p>

  <p>İnes, Ketil’in elini radyodan uzaklaştırdı ve FM frekansım ayarlamaya başladı. Kanalların çoğunda Sırp-Hırvatça müzikler ya da konuşmalar vardı. Bazı kanallarda İngilizce pop çalıyordu. İngilizce kanallarından birinde durdu İnes. Spiker, Portoroz’da havanın sağanak yağışlı olacağmı, Maribor’daysa parçalı bulutlu olduğunu söylüyordu. Her ikisi de Slovenya şehirleriydi.</p>

  <p><i>“Radio Slovenia International.&nbsp;</i>Senin gibiler anlasın diye kuruldu,” dedi İnes.</p>

  <p>“Pek hoş, teşekkür ederim. Ama o radyo istasyonu dünyanın her yarımdan dinlenebiliyordur. Sen bu istasyonu bulmakla bana ve Hırvatlara ne kadar uygar, ne kadar Avrupah olduğunuzu mu göstermek istiyorsun şimdi?”</p>

  <p>“Öyle de diyebilirsin. Tabii onun da etkisi var. Bak şimdi de Almanca konuşuyor,” dedi İnes gülerek. Şimdi de Almanca hava durumu başlamıştı.</p>

  <p>“Ne zaman müzik çalacak bunlar?”</p>

  <p>İnes ani bir kahkaha attı, Ketil dönüp baktı. Ketil’le birlikteliğin keyfim çıkarıyor gibiydi İnes. Kendisi de rahatlamıştı. Bihaç’a varmaktan başka yapacak bir şeyleri olmadığından kendilerini özgür hissediyorlardı belki. Ellerinde henüz konuşup tartışacak bir bilgi yoktu. Bir gün önce yaşadıkları göz önünde bulundurulduğunda bu durum çok tuhaflarına gidiyordu.</p>

  <p>Göründüğü kadarıyla ikisi de geçirdikleri zamanın tadını çıkarmayı ihmal etmiyordu. Yarım saat önce öğle yemeği yerken de böyle olmuştu.</p>

  <p>Neredeyse tamamen ıssız bir kasabada küçük bir restoran bulmuş, tipik Balkan yemekleri ısmarlamışlardı. İnes, Ketil’in <i>Raşniçi<a id="footnote1"></a><sup><a href="../Text/Section0041.xhtml#bookmark0">1</a>&nbsp;</sup></i>ile <span style="font-style: italic;">Pyeskavitsa<a id="footnote2"></a><sup><a href="../Text/Section0041.xhtml#bookmark1">2</a>&nbsp;</sup></span>arasındaki farkı bilmesine çok şaşırmıştı.</p>

  <p>Çevaptsiçi<a id="footnote3"></a><sup><a href="../Text/Section0041.xhtml#bookmark2">3</a>&nbsp;</sup>hakkındaki bilgisi de şaşkınlığına eklenmişti.</p>

  <p>Eski bir savaş muhabiri böyle şeyleri unutmazdı. Tabaklarında ne varsa silip süpürmüş, yemeğin ardından birer sigara tüttürmüşlerdi. Şanslarından bu alanda Hırvatistan, Slovenya’dan biraz daha ilkeldi; lokantalarda sigara içilmesine hâlâ izin veriliyordu. Hırvatistan daha Avrupa Birliği’ne girmemişti ve böyle sevilmeyen bir yasağı daha şimdiden gündeme getirmenin anlamı yoktu.<br /></p>

  <p>O gün ne yapacaklarını da konuşmuşlardı. Ketil, Yosip österreicher konusunu açmış, İnes Yosip’in içki, sigara ya da kadın ticaretine bulaşmayacak kadar yüksek bir konumda olduğunu söyleyerek itiraz etmişti. Ama belki Yosip’in ilişkide bulunduğu bazı kişiler ö kadınların müşterisi olabilirlerdi. Ketil, Ljubljana’ya dönünce österreicher’le konuşmak istediğini söylemişti. Michael’in eski bir arkadaşının, yıllardır Michael’in işverenliğini yapmış biriyle konuşmasından daha doğal ne olabilirdi? İnes, Ketil’e hak vermişti.</p>

  <p>Cephesinde onlarca kurşun deliği ve çatısında da bir roketatarın açtığı büyük bir delik bulunan bir evin yanından geçiyorlardı. “Evler dikkatini çekti mi?” diye sordu İnes.</p>

  <p>“Evet, çok hazin görünüyorlar. Buralarda bayağı şiddetli çatışmalar yaşanmış anlaşılan,” diye cevap verdi Ketil.</p>

  <p>“Evlerdeki tahribatı kastetmedim. Buralarda kimse oturmuyor artık. Evler boş. Onu demek istedim.”</p>

  <p>Geçtikleri bölge, Krayina bölgesi diye adlandırılan yerdi. Yugoslavya parçalanma belirtileri gösterince Hırvatistan’da yaşayan Sırplar kendi bağımsız cumhuriyetlerini ilan etmişti burada. Ketil savaş muhabirliği yaptığı yıllarda bu bölgeye çok gelmişti. Bir defa da Birleşmiş Milletler yardım konvoyundayken Michael’le birlikte gelmiş, isyancı Sırplara acil yardım getirmişlerdi. Sırplar daha sonra o bölgeden sürülmüşlerdi. Barış gelince, Hırvatistan, Sırpların geri dönüp evlerine yeniden yerleşebileceklerini ifade etse de çok az sayıda Sırp geri dönmüştü. İnes boş evleri gösterirken geri dönmeyen Suplardan bahsediyordu.</p>

  <p>“Savaştan bu yana buralarda pek bir şey olmamış,” dedi İnes.</p>

  <p>Ketil cevap vermedi. İki çocuklu kadının kaçıp BM kampına gitmesine yardım ettiği yer burasıydı.</p>

  <p>Michael de istense böyle yardımda bulunacak biriydi. Her ne kadar UNHCR’nin, tarafsızlık konusunda kesin talimatı ve sınırlamaları olsa da, her ne kadar Michael mümkün olduğunca kurallara uygun çalışsa da arada bir bazı insanlara yardım ettiği oluyordu. Zdenka’ya sahip çıkması bunun en güzel örneklerinden biriydi. Ama kaçakçılık işine nasıl bulaştığı, esrarını koruyan bir bilmeceydi. Seks endüstrisine kadın temin etmek onun yapacağı bir iş değildi. Belki de sonunda bu yüzden frene basmış, kadınları serbest bırakmıştı. Belki vicdan azabı duymaya başlamıştı. Yaptığı şey, canıyla cezasını ödeyecek kadar ağır bir suç muydu peki? Michael’in de sırları vardı belki. Belki de savaş zamanında o da bir şeyler yapmıştı. Ketil’in içinden geçtiği bu bölgede mültecilere yardım etmişti Michael.</p>

  <p>Ketil birden aklından tamamen çıkardığı bir şeyi hatırladı. Düğün! Emilya ve Goran’ın düğünü! Düğün yarın akşamdı. Buradan birkaç yüz kilometre uzakta. Ama düğüne katılamayacaktı. Tatilinin amacı, Zdenka’yı ziyaret edince tamamen değişivermişti. Hayır, daha önce, trende giderken Grado arayıp Michael’in öldüğünü bildirince değişmişti. Artık Ketil tatilde değildi. Emilya’ya düğünlerine katılamayacağını nasıl söyleyeceğini düşünmeye başladı. Arabayı sağa çekti, durdurdu ve dışarı çıktı,</p>

  <p>“Telefon mu açacaksın?” diye sordu İnes.</p>

  <p>“Hayır, sadece bir mesaj yazacağım.”</p>

  <p>“Kime?”</p>

  <p>“Bosna’da tanıdığım iki kişiye. Yarın akşam Saraybosna’da bir düğüne katılmam gerekiyordu. Tamamen unutmuşum. Gidemeyeceğimi bildireceğim.”</p>

  <p>“Kıyafetlerin hazır oysa,” dedi İnes ve Ketil’in üzerindeki takım elbiseyi süzmeye başladı.</p>

  <p>Ketil sıkıntıyla gülümsedi. Mesajı yazmaya başladı.</p>

  <p>Kopenhag’dan yola çıkarken takım elbisesini düğün için valizine koymuştu. Ama o takım aradan geçen sürede cenazede kullanılan bir elbise oluvermişti ve cenaze töreninden beri üzerindeydi.</p>

  <p>“Bir yerde durup giyecek bir şeyler almam lazım,” dedi Ketil.</p>

  <p>“Bihaç’ta alırsın; önceliğimiz bir an önce oraya ulaşmak.”</p>

  <p>Ketil başmı sallayarak onayladı. Bir an önce fark edilmeden</p>

  <p>Bihaç’a ulaşmaları gerekiyordu. Bihaç’ta da kimse varlıklarım fark etmemeliydi. İlk ipuçlarını orada bulabilirlerdi. Ketil direksiyona geçip arabayı çalıştıracaktı, telefonu çaldı. Telefonu cebinden çıkarıp arayanın kim olduğuna baktı. Emilya’ydı. Emilya, Ketil’in eski bir arkadaşının ölümü yüzünden düğüne katılamamasına üzülmüş, sarsılmıştı herhalde.</p>

  <p>Ya Emilya Ketil’in gerekçesine inanıp başsağlığı dileyecek ya da Ketil’in gerekçesini rahatsız bir adamın düşüncesi olarak niteleyip yalan söylediği için azarlayacaktı. Her halükârda zaman alacak bir telefon konuşması olacaktı.</p>

  <p>Telefonu açmadı.</p>
</body>
</html>
