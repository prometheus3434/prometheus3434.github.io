<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>KRAYÎNA ’DA BÎR YER</b></i></p>

  <p><span style="font-style:italic;"><b>HIRVATİSTAN'</b></span></p>

  <p>İnes’in boynuna dayalı namlunun ucunda susturucu takılıydı. Oracıkta sessizce ölüvereceğini düşünmek çok korkutucuydu. Gözünü bile kırpmadan adam öldürebilecek çete elemanlarının tetiği çekmesiyle sonu gelebilirdi, ölürse cesedinin bulunmasını ve fazla bozulmadan, bir insana yakışır bir şekilde toprağa verilmeyi umuyordu. Ama öldürürlerse cesedini saklarlardı; belki nadasa bırakılmış bir tarlaya gömerlerdi ve kimse bulamazdı.</p>

  <p>Arabanın arka koltuğunda, iki yanında oturan bu adamlar amatör değillerdi. İşlerini şansa bırakmazlardı. Ellerinin arkadan bağlandığı yetmiyormuş gibi, sağmda oturan adam silahı ona doğrultmuştu, öndeki iki kişiyse devamlı trafiği izliyor, içinde bulundukları yeşil Opel’le Çinlileri taşıyan kamyonun hemen arkasında yollarına devam etmeye, araya başka bir arabanın girmemesini sağlamaya çalışıyorlardı.</p>

  <p>İnes gözlerini kamyondan ayırmıyordu. Arabayı kullanan adamla yanında oturanın ensesinde birikmeye başlayan ter damlaları gözüne çarptı. Arabanın içinde yoğun bir ter kokusu vardı. Küçücük arabaya beş kişi sıkışmıştı ve gergin hava hepsinin terlemesine neden oluyordu.</p>

  <p>İnes belki iç çamaşırlarının terden sırılsıklam olmasından, belki öldürüleceği korkusuyla titremeye başladı.</p>

  <p>Neyse ki hâlâ hayattaydı. Kendini toplamalı, sonuna kadar mücadele etmeliydi. Hiç durmadan konuşmaya devam ediyordu. Söylediklerinin ne olduğunun, adamları provoke edip etmediğinin hiç önemi yoktu. Konuşarak yanındakilerin kendisinin de bir insan olduğunu, mezbahaya götürülen bir hayvan olmadığını düşünmelerini sağlamaya çalışıyordu.</p>

  <p>“Son gördüğümde üstündeki Adidas tişört daha çok yakışmış-tı sana,” dedi yanında eli silahlı oturan adama.</p>

  <p>Adamı Trebniye’ye giderken ve dönerken otobüste görmüştü. Otobüste Ketil’i takip eden deri ceketlilerden biriydi. Üstünde hâlâ aynı ceket vardı, altınaysa siyah bir tişört giymişti.</p>

  <p>“Teşekkür ederim. Ama sen o tişörtü maalesef bir daha hiç göremeyeceksin,” dedi adam ve namluyu biraz daha ittirdi.</p>

  <p>İnes’in içinde bulunduğu durum göz önünde bulundurulunca adamın tepkisi aslında çok olumluydu. Cevap vermişti çünkü. Artık bir diyalog başlatmak için şans doğmuştu. Diyalogun konusu, İnes’i öldürmekle ellerine bir şey geçmeyeceği olacaktı.</p>

  <p>“Sizi Ketil Brandt da gördü. Poliste ayrıntılı eşkâliniz var. İstihbaratçılar da sen ve arkadaşının dış görünüşünü çok iyi biliyorlar. Her yerde aranıyorsunuz,” dedi İnes ve yan gözle adı Jus olan adama baktı.</p>

  <p>Önde, şoförün yanında oturan ve çetenin reisi olan Boris adlı adam geri dönerek, “Çok yazık. Yakalanışımızın haberini yazamayacaksın. Yazmayı bırak, haberin bile olmayacak,” dedi. Sırp-Hırvatça konuşuyordu ama Slovenceyi çok iyi anlıyordu. Jus ve İnes’in öteki tarafında oturan Lojze, Sloven’di. Jus, İnes’i fabrika duvarının yanında yakalayıp fabrika binasının içine getirince Boris kontrolü devralmıştı. İnes Jus’u, fabrika binasına girince tanımıştı. Adidas tişörtlülerden biriydi.</p>

  <p>Boris ilk iş İnes’in üstünü aramış, telefonunu alıp çağrılan kontrol etmiş, ardından duvara fırlatıp parçalamıştı. Sonra da adamlanna hızlanmaları için talimat vermiş, onlar da Çinlileri hızla kamyona doldurmuşlardı. Arabayı kullanmakta olan adam ise İnes’in ellerini arkadan bağlamıştı. Adı, Radovan’dı.</p>

  <p>İnes’in ellerini bağladıktan sonra fabrikanın içinde, ortalık bir yerde bir sandalye üzerine oturtmuşlardı. Boris sakin bir ifadeyle İnes’i sorgulamaya başlamış, adım, mesleğini, orada ne yaptığım ve yalnız olup olmadığım sormuştu. İnes, Boris’in sorularının çoğuna doğru cevaplar vermişti. Boris de sorduğu sorularının birçoğunun cevabım biliyordu. Bu yüzden yalan söylemenin bir faydası olmayacaktı. SOVA’nın İnes’in bulunduğu yeri tam olarak bildiğini bile söylemişti ama adamları buna inandıramamıştı.</p>

  <p>Birçok konuda çok iyi bilgilendirildikleri belliydi. Otel odasında bağlayarak bırakmasalar Silc adamlarıyla birlikte çok yakınlarında olabilecekti. Ya da merdivene tırmandığında arasa Silc durumdan haberdar olacaktı.</p>

  <p>Ama işte, çete tarafından esir alınmıştı ve öldürülmeyi bekliyordu. Arabaya tıkıp kamyonun peşine takıldıklarında öyle söylemişlerdi. Hırvatistan içinde epeyce ilerlemişlerdi ama hâlâ Krayina bölgesindeydiler ve etraf oldukça ıssız görünüyordu. Adamlar hâlâ gergindiler ama Çinlileri kamyona doldurup yola çıktıktan ve hiç sorun yaşamadan Velika Kladusa’nın kuzeyindeki sınırdan geçip Bosna’dan ayrıldıktan sonra kendilerine güvenleri geri gelmişti. Kendileri de konuşmak ister gibiydiler.</p>

  <p>“Nereye gidiyoruz?” diye sordu İnes. Sorusunu bu kez Sırp-Hırvatça sormuştu.</p>

  <p>“Yerinde olsam, ben de bilmek isterdim. Yakınlarda küçük bir evimiz var, oraya götüreceğiz seni,” dedi Boris. İnes yutkundu. Demek az zamanı kalmıştı.</p>

  <p>“Siz nerelisiniz? Sırbistan’dan mı? Ya da Bosnalı Sırp mısınız?” diye sordu İnes. Sorusunu önde oturan Boris ve arabayı kullanan Radovan’a sormuştu.</p>

  <p>“İkisi de değil. Boşnak’ız. Ama gerçek Boşnaklardan değiliz. Çünkü Sırplarla işbirliği yapmakta herhangi bir sakınca görmüyoruz. Bilmem anlatabildim mi?”</p>

  <p>“Abdic’in kanatları altında mıydınız?” diye sordu İnes.</p>

  <p>Cevap gelmedi. Demek ki cevapları “evet”ti. İnes daha da korkmaya başladı. Fikret Abdiç’in adamları savaş esnasında canavarlıklarıyla adlarından söz ettirmişlerdi. Acımasız, vahşi ve gözünü bile kırpmadan adam öldüren katillerdi hepsi.</p>

  <p>Fikret Abdiç, Velika Kladusa’da yaşayan, Bosnalı Müslüman, girişimci bir işadamıydı. Savaş esnasında, halkından yana çıkmak yerine, savaştan para kazanmayı tercih etmiş, Bosnalı</p>

  <p>Sırplarla işbirliği yapmıştı.<a id="footnote1"></a><sup><a href="../Text/Section0052.xhtml#bookmark0">1</a></sup></p>

  <p>“Siz Abdiç’in eski adamları mısınız?” diye yine sordu İnes.</p>

  <p>“Evet, öyleyiz. Bazılarımız. Kendisi ortada olmasa da eski bağlantıları rafa kaldırmanın bir anlamı yok değil mi?”</p>

  <p>“Michael Jensen ne zamandır şoförlüğünüzü yapıyordu?” Alacağı cevapların önemi olmasa da konuşmayı devam ettirmekti amacı.</p>

  <p>“Yıllardır. Sadık bir elemanımızdı. Kanlar işin içine girince hata yaptı zavallı... Bize böyle kazık atılır mı?”</p>

  <p>“Hanginiz öldürdü onu?” diye sordu İnes ve sırayla adamlara bakmaya başladı. Boris küstahça bir kahkaha patlattı. Kral gülünce gülen soytarılan gibi, arabadaki diğer adamlar da gülmeye başladılar.</p>

  <p>“Nereden bilelim şimdi? Unuttuk gitti,” dedi Boris. Diğerleri yine güldüler.</p>

  <p>“Başka bir şeyi daha bilmek istiyor musun?” dedi Boris ve neredeyse İnes’in evet demesini bekler gibi baktı. İnes başını evet anlamında salladı.</p>

  <p>“Bilsem de söylemem. Biz birbirimizi ispiyon etmeyiz. Asla. Birazdan senin icabına baktıktan sonra da bu kural geçerli olacak...”</p>

  <p>İnes’in hissettiği çaresizlik beyninden süzülüp tüm bedenine yayılmaya başladı. Biraz önce adamları konuşturarak oluşturduğu azıcık umut da kaybolup gitmişti, öne eğildi, başını dizlerinin arasına soktu, bir süre öyle oturdu. Sonra başını kaldırdı ve “Bırakın beni gideyim,” dedi yaşlı gözlerle.</p>

  <p>Adamlardan tepki gelmedi.</p>

  <p>“Söz veriyorum. Kimseye söylemem. Ben söylemezsem sizi kimse bulamaz. Söz veriyorum size,” dedi İnes ve iki yanında oturan adamlara bakmaya başladı.</p>

  <p>Boris gözlerini yoldan ayırmadan ve arkaya dönmeden konuşmaya başladı:&nbsp;</p>

  <p>“Sen demin Danimarkalının, senin bildiğin her şeyi bildiğini söylemedin mi?”</p>

  <p>“Evet ama kim olduğunuzu ve sizi nerede bulduğumu bilmiyor. Hem kaldığınız yeri de boşalttınız,” diye cevap verdi Ines.</p>

  <p>“Söylediklerine inanmam için sana güveniyor olmam lazım. Ama ben sana güvenmiyorum,” dedi Boris ve Radovan’a baktı: “Kamyonu solla, şoföre eve giden yolu göster.”</p>

  <p>Kamyonu solladılar ve Radovan hemen sağa sinyal vererek şerit değiştirdi. Dar bir yola saptılar; kamyon peşlerinden devam etti. Geldikleri, bir orman başlangıcına benzeyen sık ağaç ve çalılarla kaplı bir yerdi.</p>
</body>
</html>
