<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><b>KOPENHAG</b></p>

  <p><b>MÜNİH GECE TREN</b></p>

  <p>Garson ödediği Danimarka kronlarının Avro’ya karşılık gelip gelmediğini hesaplamaya çalışırken Ketil’in nikotin ve katran ihtiyacı dayanılmaz bir halde başına vurmaya başlamıştı. Kompartımanına doğru yürürken trenin neresinde sigara içebileceğini kestirmeye uğraşıyordu. Avrupa demiryollarında yaptığı onlarca tren seyahatinde çeşitli taktikler geliştirmişti.</p>

  <p>Tuvalet bunlardan biriydi. En arkadaki bisiklet vagonunda da sigara içebilirdi. Tren personeli bisiklet vagonuna pek uğramaz, uğradıklarındaysa sigara içenlere anlayış gösterirlerdi. Yol, hem yolcular, hem personel için uzundu.</p>

  <p>Flensborg istasyonundan hareket etmeye hazırlanan trenin koridorunda bekliyordu. Tren yola koyulunca en yakındaki tuvalete girip paketinden bir sigara çıkardı. Sigarayı yaktı ve tuvaletin penceresini açtı; sigarasından bir duman çekti ve pencereden çıkan dumanın Almanya’nın soğuk kış gecesine karışmasını seyretti.</p>

  <p>Tren raylarından gelen ses müzik gibiydi ve Ketil karanlığa bakarak Almanya’da olduğunu hissediyordu.</p>

  <p>Yıllarca savaş muhabirliği yaptığı eski Yugoslavya’ya yeniden gitmek tuhaf geliyordu. Raylardan gelen gıcırtılarsa trenin kendi dilini konuştuğunu düşündürüyordu. Gerçekten geçmişini geride bırakabilir, savaşın bir parçası olduğu günlerin üstünü örtebilir miydi?</p>

  <p>Baştan beri sadece bir muhabir gibi davransaydı, her şey yıllar sonra Kopenhag’da olduğu gibi kötü gitmeyebilirdi. Ta baştan sadece gözlemleyerek her şeyi olduğu gibi yazıp tavır alma ve duruş belirleme konusunu başkalarına bıraksaydı keşke.</p>

  <p>Ama muhabir Ketil Brandt öyle bir insan değildi. Mesleğe girişinden itibaren takip edip yazdığı olayların bir parçası olmama ilkesini şiar edinmişti. Ama bu kuralları koyanların hiçbiri savaş yaşamamış, yardım dilenen yaralı bir insanla yüz yüze gelmemişti sanki. Ketil bu tür durumlarda harekete geçmesi gerektiğini düşünmüştü. Yaralıyı hiç tanımasa bile... öyle bir durumla karşılaştığında hemen kararını vermiş, geri dönemeyeceği bir yola girdiğini düşünmüştü. Yaralı birine yardım etmesini engellemeye çalışanlar ya yumruğu yemiş ya daha da kötüsüyle karşı karşıya kalmışlardı.</p>

  <p>Bir keresinde askerlerden kaçan bir grupla karşılaşmıştı. O insanların yüz ifadeleri akimda daha dünmüş gibi duruyordu. Beklendiği gibi, önce ağızlarından dökülenleri not defterine yazmış, ki bunlar hazırlamaya uğraştığı haber yazısını epey renklendirecek ifadelerdi, yeterince not aldığını düşününce kalemini ve defterini cebine sokmuştu. İki çocuklu yalnız bir kadın yalvaran gözlerle ona bakıyordu.</p>

  <p>“Yardım edin...”</p>

  <p>Gazetecilik okullarında ders verenlerin hiç anlayamayacağı durumlardı bunlar. Korkudan gözleri fal taşı gibi açılmış iki çocuklu bir kadına gazeteciliğin temel ilkelerini anlatacak hali yoktu ya? Kadına sırtını dönerek oteline gidip haber yazısını baskı saatinden önce göndermeyi kim becerebilirdi?</p>

  <p>Becerebilen birçok meslektaşı vardı. Ama Ketil onlardan değildi. Yardım yakaran iki çocuklu kadını basın arabasına alıp gazı sonuna kadar köklemiş, art arda zafer kazanan ve gördükleri her şeye ateş eden sarhoş askerler arasından geçip kadınla çocuklarını Birleşmiş Milletler kampına ulaştırmayı başarmıştı. Kampın girişinde bırakıp işinin başına dönebilirdi ama o kadarıyla da yetinmemişti. Madem bir işe girişmişti, sonuna kadar gidecekti. Kampın girişinde, silahlı nöbetçi ve bir idareci, ki ikisi de Rus’tu, kadının ve çocuklarının kimliklerini saptayabilmek için belgeleri görmek istemişlerdi. Ketil, kadının üzerinde hiçbir resmi belge bulunmadığını biliyordu. Oracıkta deliye dönmüştü. önce silahlı nöbetçiyi adam akıllı azarlamış, ardından pek güvensiz görünen genç idareciye kamp sorumlusuyla görüşmek istediğini söylemişti.</p>

  <p>Kısa bir süre sonra otuz yaşını yeni geçmiş kamp sorumlusu gelip kendilerini ofisine davet etmişti. Kamp sorumlusu, kapı * görevlilerinin verilen talimatlar doğrultusunda hareket ettiklerini söyleyince Ketil kendini daha fazla tutamamış, adamı yakasından yakaladığı gibi hızla duvara fırlatmıştı. Puşta bak! Ne sanıyordu kendini? Kampın elli kilometre uzağında insanların öldürüldüğünden haberi yokmuş gibi talimat ve kurallardan bahsediyordu. Birleşmiş Milletler’in görevi yardıma muhtaç insanlara yardım etmek değil miydi?</p>

  <p>Ketil kamp sorumlusunun yeterince hızlı cevap vermediğini düşünerek adama okkalı bir yumruk savurmuş, adam önce masanın üzerine devrilmiş, ardından yere düşmüş, düşerken masadaki telefonu da beraberinde indirmişti. Adam yumruğu yedikten sonra genç kadını ve iki çocuğunu kampa almayı kabul etmiş, yerinden kalkıp kadının ve çocukların adını kaydederken, Ketil de adamın her şeyi kuralına göre yapıp yapmadığım kontrol etmişti. Sonra kadını ve çocukları götürüp kalacakları çadıra yerleştirmişti. Zavallı kadın yardımlarından dolayı defalarca teşekkür etmiş, Ketil’se kamptan ayrılırken kadını ve çocukları bir daha hiç görmeyeceğini düşünmüştü. Yazışım yetiştirememişti. Böyleydi işte. Bazen her şeyi bir tarafa bırakıp harekete geçmek gerekebiliyordu. Ketil Brandt’ın bulaştığı işlerde hep böyle olmuştu. Ayrıntısıyla hatırlayamıyordu ama savaş boyunca haydut çeteleri dâhil pek çok savaş baronuyla boğaz boğaza gelmişti.</p>

  <p>Ama yapmadığı tek şey, eline silah almaktı. Savaş ortamında bile silaha sarılmasının, gazetecilik mesleğine tamamen veda anlamına geleceğini çok iyi biliyordu.</p>

  <p>Ketil bu düşünceler eşliğinde ikinci sigarasının da sonuna gelmişti. Sifonu çekti, pencereyi açık bırakarak tuvaletten çıktı. Koridorda yeniden Michael’i aradı. Telefon uzun süre çaldı ama açılmadı.</p>
</body>
</html>
