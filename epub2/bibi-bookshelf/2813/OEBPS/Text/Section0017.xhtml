<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-weight:bold;"><span style="font-weight:bold;font-style:italic;">İÇİŞLERİ BAKANLIĞI, LJUBLJANA</span></span></p>

  <p>Miloş Grankeviç, ofisinin kapısını kapattı ve İvo Grado’ya deri koltuklara oturmasını işaret etti ve “Ne içersin? Maden suyu? Kahve? Ya da başka bir şey?” diye sordu kuru bir sesle.</p>

  <p>“Hiçbir şey. Teşekkürler,” diye cevapladı Grado.</p>

  <p>İçişleri bakanlığının en üst katma ilk kez çıkıyordu ve ofisin büyüklüğüne hayran kalmıştı. Grado’nun polis merkezindeki ofisinin en az iki katı büyüklüğündeydi daire başkanınm ofisi.</p>

  <p>“Silc’i bekleyelim,” dedi Grankeviç ve pencereye doğru yürüdü. Ofisten görünen manzara muhteşemdi. Bakanlık binası, diğer bakanlıklar gibi Slovenska Caddesi’yle Tivoli Parkı arasındaki bölgede yer alıyordu.</p>

  <p>Kapı çalındı ve Grankeviç hızla gidip kapıyı açtı. Grado bu davayla ilgili o güne kadar sadece Silc’le konuşmuştu.</p>

  <p>“Geciktiğim için özür dilerim,” dedi Silc ve Grado’ya elini uzattı, aynı anda da Grankeviç’e bakmaya başladı ve devam etti: “Bazı randevularınım saatlerini değiştirmem gerekiyordu.”</p>

  <p>“Tamam,” dedi Grankeviç ve Silc’in de oturması gerektiğini işaret etti.</p>

  <p>“Son durum nedir Silc? Elimizde ne var?” diye sordu Grankeviç. ŞOVA ajanı derin bir nefes aldı ve bir sigara yaktı. Uygulanan planın arkasındaki adam bu herhalde, diye düşündü Grado. Planla bu kadar ilgilendiğine göre... Belki de Grankeviç, onun üzerinde, bir şeyler bulması için baskı kurmuştu. Belki yeşil ışığı yakan Grankeviç’ti. Ama planın detaylarını Silc hazırlamış olmalıydı. Îvo Grado daha şimdiden, cinayetin hemen sonrasında, Ketil Brandt’ın varlığından Silc’i haberdar ettiği için pişmanlık duymaya başlamıştı. Keşke Kefirin, Michael’in telefonuna bıraktığı üç cevapsız aramadan bahsetmeseydi. Keşke Zdenka’nın, Michael’in Danimarka’ya Brandt’ı ziyaret etmek için gitmek üzere olduğunu söylediğinden bahsetmeseydi. Keşke, keşke... Neyse artık çok geçti. Nereden bilebilirdi? Kendisi Danimarkalı, sıradan bir gazeteciyi orta yere yem olarak atmayı akimın ucundan bile geçirmezdi. Gazetecinin hayatı tehlikeye girebilir, her şey ters gidebilirdi.</p>

  <p>Evet, Grado’nun elindeki bilgiler vermişti Silc’e o fikirleri. Silc’e, Ketil Brandt hakkında araştırma yapmak fikrini ve araştırma izni için zamanı o bilgiler vermişti. Brandt’ın nerede olduğunu tespit etmek için zamanı da böyle kazanmışlardı. Michael Jensen’in telefonuna bırakılan mesajlardan Brandt’ın Slovenya yolunda olduğunu öğrenmişler, Kopenhag’daki Slovenya Büyükelçiliğinden de Brandt’ın mesleki kariyeri sayesinde bu soruşturmada kullanılabilecek biçilmiş kaftan olduğu bilgisini almışlardı.</p>

  <p>Aynı gün akşam olmadan Silc, Danimarkalı gazetecinin bir çeşit çağırıcı kuş, bir tür yem olarak kullanılacağı planın ayrıntılarını Grado’ya anlatmıştı. Geri çevrilemeyecek bir teklif gibi sunmuştu Silc planım. Operasyon başlamıştı ve daha şimdiden her şey rayından çıkmak üzereydi.</p>

  <p>Silc sigarasından birkaç duman çektikten sonra konuşmaya başladı: “Sana daha önce bahsettiğim gibi, Danimarkalı gazeteci peşindeki adamlarımızı atlatmayı başardı ve şu anda, dün gece Orto Bar’da buluştuğu <i>Novi&nbsp;</i>muhabiri kadın gazeteciyle bir arabada kıyıya doğru yol alıyorlar. Nereye gittikleriniyse bilmiyorum.”</p>

  <p>“Allah kahretsin!” dedi Grankeviç.<br /></p>

  <p>“Belki Ketil Brandt, Zdenka’dan benimle paylaşmadığı bazı bilgiler elde etmiştir. Kesin öyledir. Yeni öğrendiklerini teyit etmek için harekete geçmişlerdir,” dedi Grado ve gülümsemeye başladı.</p>

  <p>“Neden gülüyorsun? Gülecek bir durum yok ortada,” dedi Grankeviç ve saldırgan bir tavırla bir sigara yaktı. Grado arkasına yaslandı. Silc, derin bir iç geçirdikten sonra Grankeviç’e dönüp konuşmaya başladı yeniden: “Aslında biz de tam böyle olmasını istiyorduk, Miloş. Bırak, Brandt olayları çözmeye başlasın. Sonra da Sırplar ortaya çıkar ve kucağımıza düşerler. Kim olduklarını, nerede saklandıklarım tespit eder, ipliklerini pazara çıkarırız. Bu planı sen de onaylamıştın.”</p>

  <p>Ama Grankeviç geri adım atmıyordu.</p>

  <p>“Ama şu an karşımızda hiç de küçümsenmeyecek bir problem var, sevgili Urban. Brandt takip edildiğini fark etti. Belki Danimarkalı kendini takip edenlerin Sırplar olduğunu bilmiyordun Gerçek şu ki adamları atlatmayı başardı.”</p>

  <p>“Şanssızlık. Trebniye ve Ljubljana arasındaki tüm istasyonlarda adamlarımız hazır bekliyorlardı. Hem Danimarkalı, hem Sırplar yayaydı. Bizimkiler de. Ama biz Brandt’ın o iki adamın kendisini takip ettiklerinden haberdar olduğunu ve tünelde onlardan kurtulduğunu fark edemedik. Brandt’ın trene binmeden önce hareketlerinde takip edildiğini gösteren bir şey yoktu.” “Yahu adamın dün gece Orto Bar’da İnes Sivonik’le buluştuğunu biliyordunuz ya!” dedi Grankeviç.</p>

  <p>“Ama cenaze töreninden hemen sonra onunla buluşacağım tahmin edemedik. Hele bir arkadaşının arabasıyla istasyonun önünde hazır olacağına hiç ihtimal vermedik,” dedi Silc ve sigarasından derin bir nefes aldı. Ortaya çıkan durumla gurur duymadığı her halinden belliydi.</p>

  <p>İvo Grado’ysa içten içe kendini bir şey sanan soytarı Silc’in her şeyi yüzüne gözüne bulaştırdığına seviniyordu. Şimdi karşılarına geçmiş&nbsp;<i>playboy&nbsp;</i><i>takım elbisesi ve sapsarı kravatıyla oturuyordu. Aman tanrım!</i></p>

  <p>Silc, sigarasının dumanını üfledi ve devam etti: “Bizimkiler arabayı takip edelim derken rüzgârlıldı Sırplar da ortadan kayboldular. Salakça. Biz nasılsa cep telefonu sinyallerinden Brandt ve gazetecinin nerede olduğunu görebiliyorduk. Bunun yerine bizimkilerin Sırpları gözden kaçırmamaları gerekiyordu.”</p>

  <p><i>“Donnerwetter...<span style="font-size: 12px;">"&nbsp;</span>A</i>lmanlar böyle der değil mi bu durumda? Artık onları cep sinyallerinden daha fazla izleyemeyiz. Ketil&nbsp;Brandt akıllı bir adamsa, ki biz onu bu iş için seçtiğimize göre öyledir, en kısa zamanda elindeki cep telefonundan kurtulur,” dedi Grankeviç kinayeli bir tavırla.</p>

  <p>“Görünüşe bakılırsa telefonları hâlâ ellerinde. Sivonik’in telefonu kız arkadaşının garajında park halindeki arabasındaydı. Şimdi Sivonik’in arabasıyla gidiyorlar,” dedi Silc.</p>

  <p>“İyi işte ya, ne Slovenyalı yetkililerin yasadışı dinleme yaptıklarını, ne de baz istasyonu kayıtlarından yerlerinin tespit edilip izlendiklerini fark edebilirler. Bunlar yasal değil zaten,” dedi Grado ve operasyonun bu kısmıyla ilgili tavrını açık ettiğine pişman oldu.</p>

  <p>Grado’nun sözlerinin ardından odada kısa bir sessizlik oldu. Silc’in sabrı taşmıştı; daha fazla dayanamadı, “Grado senin sigara içtiğine o kadar memnunum ki... öyle ahlaklı ve dürüstsün ki, sigaradan başka bir kötü alışkanlığın yok,” dedi.</p>

  <p>Grankeviç hemen araya girerek, “Haklısın Grado,” dedi. “Telefonlarının dinlendiğini bilmemeleri ve bulundukları yerin de izlendiğinden bihaber olmaları iyi. Ama Urban, sizler onları çok yakından takip etmeniz gerektiğini asla unutmamalısınız, özellikle telefonlarım elden çıkardıktan sonra... öyle yaparlarsa eski usul takip yöntemini devreye sokun.”</p>

  <p>“Haklısın. Bundan sonra onları iki ekip izleyecek. Sırpların bizi fark etmemeleri çok önemli. En kötüsü bu olur,” dedi Silc.</p>

  <p>“Öncelikle Sırpların Ketil’in peşine tekrar düşmelerini beklememiz lazım. Yirmi dört saat içinde bu gerçekleşmezse, Brandt’ın bir şekilde Ljubljana’ya geri gelmesini sağlamamız gerekiyor. O zaman Sırplar yine otelin çevresinde dolaşmaya başlarlar. Biz de ona göre ne yapacağımıza karar veririz. Grado, sen de bugün öğleden sonra Brandt’ı Zdenka’dan bir şeyler öğrenip öğrenmediğini soruyormuş gibi yaparak bir kez daha ara, tamam mı?”</p>

  <p>“Tamam, anlaştık. Gerçi o da beni arayacaktır bir ara,” dedi Grado.</p>

  <p>“Silc, sen de beni onların tüm hareketleri konusunda bilgilendireceksin, anlaştık mı?” dedi Grankeviç.</p>

  <p>“Bir şey bulur bulmaz ararım. Buradan çıkınca yolda başlarım soruşturmaya.”</p>

  <p>Grankeviç toplantının bittiğini ima eden bir hareketle kapıyı açtı. İvo Grado önden asansöre doğru yürümeye başladı.</p>

  <p>“Sen git; benim bir telefon açmam gerekiyor,” dedi Silc. “Tamam, görüşürüz,” dedi Grado ve asansöre bindi.</p>
</body>
</html>
