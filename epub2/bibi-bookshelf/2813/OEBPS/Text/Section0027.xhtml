<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>LJUBLJANA</b></i></p>

  <p>Helle, Yosip’in antrenmana gitmesi için ısrar etmemesini anlayamamıştı. Gitmeyi canı istemediği zamanlarda antrenmanlarını ihmal etmemesi için ısrarcı olurdu oysa.</p>

  <p>Bugün zor bir gün olduğu için Yosip’in ısrar etmemesi Helle’nin işine gelmişti. Genellikle bu tür olaylar onu o kadar sarsmazdı ama Yosip bu son olaydan bayağı etkilenmiş görünüyordu. Oysa Boyana’nın bir şeyi yoktu. Yanağında biraz morluk oluşmuş, burnu kanamıştı. Acil servisten çıktıktan sonra Boyana’yı Bezigrad’daki evine, işsiz kocası ve iki çocuğunun yanına götürmüşlerdi. Ona iki gün işe gelmeyebileceğim, izinli olduğunu söylemişler ama Boyana büyük bir kararlılıkla teklifi reddetmişti.</p>

  <p>“Boyana’nın şansından, hentbol sahasında bir oyuncunun başına gelebilecekten daha fazlası olmamış,” deyivermişti Helle eve dönüş yolunda.</p>

  <p>Son zamanlarda bu kadar düşüncesiz, bu kadar aptalca bir şey söylememişti. Aksine, hentbol sahasında düşüp sakatlanmalarında yaşadıkları şiddet ve sakatlıkların çevreleri tarafından küçük görüldüğünü düşünürdü.</p>

  <p>Yosip, Helle’nin sözlerine çok kızmış, Boyana’yı yerde elleri ve gözleri bağh bulanın kendisi olmadığı için bu kadar umursamazca konuştuğunu söylemişti. Helle özür dilemişti.</p>

  <p>Ayrıca, kocasına hak veriyordu. İçerideki monitörden bakıp gelenin kim olduğunu görmeden kapıyı kesinlikle açmamak gerekiyordu. Helle, kocasının bazı durumlarda aldığı tedbirlerin paranoya sınırında olduğunu söylediği için de özür dilemişti. En sonuncusunu dün eve yemek getiren çocuk kapıyı çaldığında yaşamışlardı.</p>

  <p>Yosip’e göre Boyana kendi tedbirsizliğinin ve dikkatsizliğinin kurbanı olmuştu. Boyana, eve bir gün önce vestiyerde unuttuğu cüzdanını almak için gelmiş, sonra da evden çıkmıştı. Tam evin kapısından çılanca birilerinin bahçe kapısını zorladığım görmüştü. Kapıyı açmış, açar açmaz adamlardan biri Boyana’nın üzerine çullanmıştı. Adamın yüzü maskeliydi ve elinde bir gece feneriyle ip vardı. Boyana daha fazlasını görmeye fırsat bulamadan yüzüne bir darbe almış, yere yıkılmıştı. O anda adam hızla Boyana’nın üzerine oturmuş, yüzünü de toprağa bastırmıştı. Boyana adamın kendisini daha da döveceğini sanmış ama adam şiddet uygulamayı bırakıp Boyana’nın ellerini ve gözlerini bağlamıştı. Boyana önce biraz bağırmış, adamın sadece kendisini etkisiz hale getirmek istediğine kanaat getirince bağırmaktan vazgeçmişti. O anda yapabileceğinin en iyisi olduğuna karar vermiş, bağırmaya devam ederse daha sert bir darbe yiyebileceğini düşünmüştü. Boyana orada, o durumda ne kadar yattığını kavrayamamıştı.</p>

  <p>Evet, Yosip hâlâ olayın etkisinde ve sıkıntılı görünüyordu. Akşamın ilk saatlerinde isteği üzerine evi didik didik gözden geçirmişler, birkaç eşyanın yerinin değiştirildiği dışında dikkate değer bir şeye rastlamamışlardı. Gördükleri kadarıyla evden bir şey de çalınmamıştl.</p>

  <p>Eve gelenlerin aradıklarını bulamadıkları sonucuna varmışlardı. Belki de Boyana’yı evin girişinde o şekilde bıraktıkları için zamanlarının az olduğunu düşünüp evi erken terk etmişlerdi. Boyana’nın evin girişinde bir saat kadar yerde yattığını düşünüyorlardı.</p>

  <p>Boyana eve saat üç buçukta gelmişti. Cüzdanını hemen bulup almış, hiç vakit kaybetmeden evden ayrılmış ve o anda da saldırıya uğramıştı. Yosip’se saat dört buçuk civarında eve gelmişti. Geldiği saati tam hatırlamıyordu. Helle’yi saat dörtte, üniversitedeki öğleden sonra dersine bıraktıktan sonra dönüş yolunda trafiğe takılmıştı.</p>

  <p>“Polise şikâyete bulunalım mı?” diye sordu Helle. Yemek masasında oturmuş kahve içiyorlardı. Yosip “Hayır,” anlamında başını iki yana salladı ve “İşe yaramaz,” dedi. “Evden bir şey çalınmamış; kapı pencere zorlanmamış, kırılmamış. Yani adamların eve zorla girdiklerini gösteren bir şey yok. Alarm da çalmamış; zira Boyana kapıyı kendi açmış. Sadece gelip rapor tutarlar, onun dışında da bir bok yapmazlar. Boyana adamların yüzünü bile görmemiş.” Polisi arama tekliflerini Boyana da kabul etmemişti. Onun yüzünden polisi aramalarına gerek yoktu. Yanlış zamanda, yanlış yerde bulunduğunu söylemişti kadıncağız.</p>

  <p>Tüm bunların yanı sıra Yosip, belediye başkanlığına adaylığını açıklamasına günler kala içinden çıkamayacağı problemlerle karşılaşmak istemiyordu. Yosip’in böyle düşündüğünü ikisi de çok iyi biliyorlardı. Polisi bu işin dışında tutmak istemesinin belediye başkanlığı adaylığıyla mı ilgili olduğunu sorup Yosip’e biraz takılacaktı Helle ama bugün onu yeterince kızdırdığım düşünerek vazgeçti.</p>

  <p>“Sana bir şey sormak istiyorum,” dedi Yosip.</p>

  <p>“Ne?”</p>

  <p>“Eve girenlerle ilgili bir şey değil. Yani doğrudan onlarla ilgili değil. Ama o olan şey yüzünden soruyorum.”</p>

  <p>“Anlamadım ama sor...”</p>

  <p>“Michael Jensen denen adamı... Sen ne kadar tanıyordun?” dedi Yosip ve Helle’nin gözlerinin içine bakmaya başladı. Bir şeyler biliyormuş gibi. Çok rahatsız ediciydi bakışları.</p>

  <p>“Dostluk demeğinde tanıştığım bir adamdı. Sen de biliyorsun ya,” dedi Helle sakin bir şekilde.</p>

  <p>Daha önce de aynı soruyu sorduğunda bu cevabı vermişti. Yosip onu neden bu kadar kıskanmıştı? Helle karşı saldırıya geçti.</p>

  <p>“Neden soruyorsun?”</p>

  <p>“Tesadüfen ona gönderdiğin bir mesajı gördüm. Ondan da sana gelen mesajı...”</p>

  <p>“Ne? Sen benim mesajlarımı mı okuyorsun? Nasıl olur?” diye bağırdı Helle. Bir yandan sabah bilgisayarım kapatmayı unutup unutmadığını düşünüyordu. Kapatmadıysa çok kötüydü.</p>

  <p>“Eve giren adamlar bilgisayarımıza bakmışlar. Ne aradıklarını bilmiyorum ama bilgisayarı kontrol ederken senin e-posta kutunun açık olduğunu gördüm. Ne gördüm dersin? Onunla yazıştığını...”</p>

  <p>“E, ne var yani? Sen nasıl benim yazışmalarımı okursun? Şüphelenme de nereden çıktı şimdi? Delirdin mi sen? Demek bana bu kadar güveniyorsun!” yollu bağırıyordu Helle. Yosip’in Danca bilmediğini ve ne yazıştıklarını anlamayacağını bilmesine rağmen çok kızmıştı.</p>

  <p>Yosip çok soğuk bir sesle, “Sakin ol bakalım biraz,” dedi. Sesini yükselterek devam etti: “Adamla flört eden sensin. Yanlış yapan sensin. O yüzden biraz sakin ol.”</p>

  <p>“Kimseyle flört etmedim ben! Delirdin mi sen?” dedi Helle kollarını iki yana açarak.</p>

  <p>Yosip içini çekti ve “Evde Danca-İngilizce sözlük olduğunu biliyordun. Mesajlarda birbirinize neler yazdığınızı anlamak o kadar da zor değil. ‘Heyecan verici’ ne anlama geliyor mesela?” dedi. Helle’ye buz gibi bakıyor, cevap bekliyordu şimdi. Ne diyebilirdi Helle? Gerçeği pıi söyleseydi? Biraz yumuşatarak...</p>

  <p>“Film akşamının sonunda bira içmeye gittik ve beni öptü. Daha ileri gitmedik. Gitmeyi de istemiyordum, düşünmüyordum.”</p>

  <p>Yosip’in gözlerine bakmaya başladı. Yosip başını öne eğdi Birden gözlerini kıstı, başmı kaldırdı: “Madem öyle, neden görüşmenizin heyecan verici olduğunu yazdın?”</p>

  <p>“Çünkü kendisi o havaya girmişti. Ben de ona aynı şekilde cevap verdim. Yanlış yaptık. Yaptığımız hataydı deyip onu üzmek istemedim. Daha sonra böyle bir ilişki istemediğimi ona anlatacaktım. Zaten kendisi seyahate çıkacaktı ve unutup gidecekti olan biteni.”</p>

  <p>“Yani sana âşık olacağını düşünüp korktun, öyle mi?”</p>

  <p>“Şey... Evet,” dedi Helle ve biraz tereddüt ettikten sonra devam etti: “Onunla dostluk derneğinde tekrar karşılaşacağımız zaman arkadaşlığımızı bir şekilde devam ettirebileceğimi düşündüm. İyi bir insana benziyordu. Bu yüzden hakaret ettiğimi düşünmesini istemedim...”</p>

  <p>“Helle sen deli misin? Benim duygularım ne olacak diye düşünmedin mi hiç? Böyle yaparak bana hakaret ettiğinin farkında mısın?” Yosip birden masanın üzerinden uzanıp Helle’nin bluzunu yakaladı.</p>

  <p>Eşinin kızgınlığını sadece sözleriyle değil, hareketleriyle de göstermesi Helle’yi şaşırttı. Yosip’in tepkisi çok şaşırılacak cinsten değildi aslında. Bir an önce sakinleştirici bir şeyler söylemezse tartışmanın nereye varabileceğini çok iyi biliyordu Helle. Daha önce birkaç kez yaptığı gibi, kızgınlığını sapıklık sınırında, vahşi sevişmeyle gidermek isteyecekti. Helle’ninse o an en son aklından geçen şeydi bu.</p>

  <p>"Bırak kolumu!” diye bağırdı telaşla Ardından hızla kendini toparlayıp, “özür dilerim Yosip. Affet beni. Yaptığım yanlıştı. Aramızda bir şey olmadı,” dedi.</p>

  <p>Ama artık çok geçti. Helle’nin sözleri hiçbir işe yaramadı. Yosip masanın üzerine eğildi ve Helle’yi sandalyesinden kaldırıp masanın üzerine çekti. Çekmenin şiddetiyle önce göğsü masanın karşı kenarına çarptı, ardından yüzüstü masanın üzerinde kayarak Yosip’in olduğu tarafa düştü. Yosip şansa Helle’yi koltuk altlarından kavramıştı. Bu sayede Helle kollarım uzatarak yere düşerken alacağı darbenin şiddetim azaltabilecekti. Son anda bir takla attı ve Yosip’in ayaklarının dibine düştü.</p>

  <p>Yosip, Helle’yi yerden kaldırırken, “Bu Danimarka maceralarına son vereceksin, anladın mı?” diye bağırdı. Elleri Helle’nin boğazına yapıştı. “Bana söz ver! Bir daha böyle bir şeye kalkışmayacaksın! ”</p>

  <p>Helle’yi nerdeyse boğacak noktaya gelmesine kendisi de şaşırmış görünüyordu. Hemen karısının boğazım bıraktı. Helle’nin söz vermesini bekliyordu. Ama beklemesine gerek yoktu. Bu kadarı çok fazlaydı. Yosip çoktan Helle’nin sınırını aşmıştı.</p>

  <p>On yıldır en yüksek düzeyde hentbol oynamak Helle’nin özellikle sağ kolunu güçlendirmişti. Öyle bir kroşe yapıştırdı ki Yosip tökezleyerek sırtüstü masanın üzerine düştü. Düşmeden önce ayağı kaydığı için kafasının arkasını masanın kenarına çarptı.</p>

  <p>Masanın yanında, ayakları masanın altına uzanmış yan yatıyordu şimdi Yosip. Boks maçı yapsalardı Helle saydırmaya başlamıştı.</p>

  <p>Yosip nakavt olmuştu.</p>
</body>
</html>
