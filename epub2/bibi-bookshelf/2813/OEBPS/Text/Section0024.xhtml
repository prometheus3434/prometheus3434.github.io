<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>POSTOYNA</b></i></p>

  <p>Ketil, İvo Grado’nun numarasını çevirdi. Grado mesaj bırakırken, Ketil’de olduğunu bilmesine rağmen numarasını tekrarlamıştı. Zor durumda mıydı acaba? Belki. En azından Ketil’in artık ağzından çıkanları tartarak söylemesi, dikkatli konuşması gerekiyordu. İnes’le yaptıkları planı uygulaması şarttı.</p>

  <p>Kamptan otele dönüp otel odasındaki yatağa kendini atar atmaz İnes telefonunun çaldığım ve bir mesaj bırakıldığını anlatmıştı. Grado’nun aramasından işkillenmiş, bu yüzden onun aradığını söylemek yerine, Maya’yı ziyaretinin nasıl geçtiğini sormuştu.</p>

  <p>Ketil odaya girdiğinde ne kadar heyecanlıysa, anlattıklarım dinledikten soma bir o kadar rahatlamıştı. Ketil kendisine on bir kadının ifadelerinin bulunduğu dosyayı verince sevincinden havaya uçacaktı neredeyse.</p>

  <p>“Bu tam bir altın madeni benim için!” demiş ve daha sonra kullanmak üzere çantasına atmıştı. Şimdi ilk işleri, Michael Jensen cinayetini aydınlatmaktı. Ardından kalkıp Ketil’e sıkıca sarılmış, yardımları için teşekkür etmişti. Teşekkürü hak etmişti Ketil. Kimselere görünmeden kampa girmiş, İnes’in istediği tüm bilgileri elde etmişti. Mükemmel bir iş başarmıştı. Danimarkalı bir gazeteci ziyaretinin dışında başka bir amacı olabileceğinden kimse şüphelenmemişti. Kamptan ayrılmak üzere taksiye binerken Maya elini sıkmış, o da her şey sorunsuz halledildiği için rahatlamıştı.</p>

  <p>Şimdi İnes, yatakta Ketil’in yanında oturuyor, heyecanla Grado’nun telefonu açmasını bekliyordu.</p>

  <p>“Alo?” diye bir ses geldi telefonun diğer ucundan.</p>

  <p>“İyi günler Grado. Ben, Ketil Brandt.”</p>

  <p>“İyi günler. Ne iyi oldu aradığınız.”</p>

  <p>“Hâlâ cenaze töreninin kasvetini atamadım üzerimden. Biraz dinlenmem gerekiyordu. Bir kız arkadaşla Postoyna’ya geldim...”</p>

  <p>“Postoyna’da ne yapıyorsunuz?”</p>

  <p>“Kafamı dağıtmam gerekiyordu biraz. Bilmem anlıyor musunuz?”</p>

  <p>“Tabii, çok iyi anlıyorum.”</p>

  <p>“Benimle konuşmak istemişsiniz. Yeni bir gelişme var mı?”</p>

  <p>“Maalesef dişe dokunur bir şey yok henüz. Biliyorum böyle bir günde sorulacak şey değil ama... Zdenka’dan bir şeyler öğrenebildiniz mi?”</p>

  <p>“Evet, böyle şeylerin sorulacağı bir gün değildi. Umarım beni anlıyorsunuzdur,” dedi Ketil.</p>

  <p>Sanje’nin sahibi Yosip österreicher’in de cenaze törenine katıldığım bilerek söylemedi. Yosip kendi Grado’ya söylemediyse, bu bilgiyi kendisi ve İnes için saklamaya karar vermişti. Hem ayrıca Grado’nun bu olaydaki rolünün ne olduğunu öğreninceye kadar ağızlarım sıkı tutmaya karar vermişlerdi. Zor olacaktı. İp cambazı gibi maharet gerektiriyordu ve özellikle o andan itibaren telefon konuşması zorlaşacaktı. Ketil olta atmaya karar verdi ve “Galiba cenaze töreninden sonra beni takip eden kişiler vardı peşimde,” dedi.</p>

  <p>“Ne?” diye bağırdı Grado.</p>

  <p>Ketil sesin yankı yapmamasından başkomiserin kapalı bir yerde olmadığını anladı.</p>

  <p>“Evet, doğru duydunuz. Otobüs beklerken durakta iki kişi bekliyordu ama ben vazgeçip trene binmeye karar verince onlar da karar değiştirdiler ve benimle aynı trene bindiler.”</p>

  <p>"Hayret. Çok ilginç. Nasıldı görünümleri?”</p>

  <p>“Mavi rüzgârlıkları ve spor ayakkabıları vardı. Birinin üzerinde mavi kot pantolon,, diğerinde de kahverengi, fitilli kadife pantolon vardı.”</p>

  <p>“Anlaşıldı. Ben not alıyorum aynı zamanda,” dedi Grado ve devam etti: “Kaç yaşındaydılar?”</p>

  <p>“Sanırım otuz civarındaydı ikisi de.”</p>

  <p>“Siz trenden inince de takip ettiler mi?”</p>

  <p>“Bilemiyorum. Arkama bakmadım. Acelem vardı. Kız arkadaşım istasyonda beni bekliyordu. Cenazeden dönüşte gecikmiştim.”</p>

  <p>“Trenden nerede indiniz? Ljubljana’da mı?”</p>

  <p>Grado, Ketil’in takip edildiğini biliyorsa, hele takip edenler kendi adamlarıysa rolünü iyi oynadığı söylenebilirdi. Ama Ketil ve İnes işlerini şansa bırakmamaya, sabah takip edildiklerini polise söylemeye karar vermişlerdi. Hem aynca bu tür şeyleri anlatmak, Ketil’in polisin gözündeki inandırıcılığını arttıracak, ondan şüphelenmeyeceklerdi. Böylece dışarı aksettirdiklerinden daha fazla bilgiye sahip olacaklardı. Bu da onların kendilerini izleyenler olduğunu çoktan fark ettiklerini gizleyecekti. İzlendiklerini biliyorlardı. Adidas tişörtlü adamlar, hatta Slovenya gizli servisi ya da başka hangi yetkililer izliyorsa artık, peşlerinde birileri vardı.</p>

  <p>“Evet, Ljubljana’da. Kız arkadaşım beni orada bekliyordu. Sonra da buraya geldik.”</p>

  <p>“Anlaşıldı,” dedi Grado. Başka bir şey söylemedi.</p>

  <p>“Beni izleyenler kimler olabilir? Bir fikriniz var mı?” diye sordu Ketil.</p>

  <p>“Şu an aklıma kimse gelmiyor ama öğrenmeye çalışırız. Adamların giyimlerinden başka bir özellikleri var mı aklınızda kalan? İki kişiydiler, değil mi?”</p>

  <p>“Sadece rüzgârlıklı iki adamı fark edebildim. Daha doğrusu onların beni izlediğini hissettim. Takip edildiğime tam emin değilim ama bana öyle geldi...”</p>

  <p>“Anlaşıldı, Brandt. Ulaşabildiğiniz tüm bilgiye ihtiyacımız var. Zdenka’dan alacağınız bilgiler dâhil.”</p>

  <p>“Yarın Ljubljana’ya dönüyorum.”</p>

  <p>Grado rahatlamıştı.</p>

  <p>“Çok sevindim. Zdenka’yla görüşecek misiniz?”</p>

  <p>“Görüşmek üzere anlaşmadık ama uğramayı düşünüyorum. Gidersem soru sormaya başlarım.”</p>

  <p>“Anlaştık Brandt. İletişimi kesmeyelim. Bir şeyler öğrenirsem size haber veririm. Ha unutmadan, peşinizde başkaları da var mı diye tetikte olursanız iyi edersiniz. Mümkün mertebe dikkatli olun. Korkarsanız, mutlaka beni arayın.”</p>

  <p>“Tamam, ararım. Görüşürüz birkaç gün sonra.”</p>

  <p>“Tamam, görüşürüz. İyi günler.”</p>

  <p>“İyi günler.”</p>

  <p>Ketil telefonu kapatır kapatmaz İnes’e baktı. İnes boş gözlerle Ketil’e bakıyordu ve hiçbir soru sormadı.</p>

  <p>“Anladın değil mi ne konuştuğumuzu?”</p>

  <p>“Evet. Ne düşünüyorsun? İnandı mı dersin?”</p>

  <p>“İnandı galiba.”</p>

  <p>“O zaman onunla aramıza biraz mesafe koyalım,” dedi İnes ve gülümsedi.</p>

  <p>“Şu an nerede olduğumuzu ona söylediğimizi saymazsak,” dedi Ketil. Oysa tam planladıkları gibi konuşmuştu Grado’yla.</p>

  <p>“Kaç defa söyleyeceğim sana? Bulunduğun yeri bildirmen senin için sadece bir avantajdır. O bu işin içindeyse, zaten biliyordur. Değilse, arkamızda her zaman yardım isteyebileceğimiz biri olur.”</p>

  <p>Ketil derin bir nefes aldı. İnes haklıydı. Şu an yapabileceği en doğru şeydi Grado’ya bilgi vermek. Odanın mini barından bir bira çıkardı. Ne gündü! Artık odada dinlenme sırası Ketil’e gelmişti. İnes daha uzun bir yolculuğa çıkacaktı. Ketil otele dönünce planda değişiklik yapmışlardı. Ketil kızları getiren kamyonun Bihaç’tan gelip Slovenya’ya Portoroz sınır kapısından giriş yapmış olabileceğini söyleyince Michael’in güzergâhını geriye doğru gidip incelemeye karar vermişlerdi. Moldovyalı kızları oraya getirenleri ortaya çıkarıncaya kadar uğraşacaklardı. Karşılaşacakları tek güçlükse peşlerindekilerden önce davranma zorunluluğuydu. İnes ve Ketil’in yaptıklarından güvenlik yetkililerinin de haberi olmaması gerekiyordu. Onları izleyenler ve gizli servis aynı organizmanın parçalarıysa, işleri kuşkusuz daha da zorlaşacaktı. Ama o ana kadar şans yanlarında olmuştu. Portoroz’a gelirken ve kampı ziyaret ederken takipçilerini atlattıklarını düşünüyorlardı.</p>

  <p>Ketil birayı açtı. Bir şişe de İnes’e uzattı. İnes tereddüt etmeden bira şişesini aldı ve çakmağıyla açtı;</p>

  <p>“Nasılsa arabayı ben kullanmayacağım,” dedi İnes ve güldü.</p>

  <p>“Öyle. Şerefe!” dedi Ketil.</p>

  <p>“Şerefe.”</p>

  <p>Şişelerini tokuşturdular ve biralarını içmeye başladılar.</p>

  <p>“Beş dakika vaktimiz var mı?” diye sordu İnes.</p>

  <p>“Vardır herhalde. Yolun ne kadar süreceğini bilen sensin.”</p>

  <p>“Vaktimiz var tabii. Yol yirmi dört saat açık nasılsa,” dedi İnes ve kikirdedi.</p>

  <p>İnes içinde bulunduğu ortamın tadını çıkarıyordu. Uzun zamandır gazete binası dışına çıkmamış gibiydi. Bu olayı çözme çabasında Ketil’in aksine kişisel nedenleri yoktu. Sadece haber yapmak için bilgi topluyordu ve Ketil’e ihtiyacı vardı.</p>

  <p>İnes acaba Ketil’e asılmaya mı başlamıştı? Flört mü ediyordu? Yatakta uzanmış bira içerken birden neşesi yerine gelmişti. Ne kadar güzel olduğunu gözönünde bulundurunca aslında İnes’in Ketil’e asılması hoş bir hayaldi. Şimdi saçlarım açsa, yavaşça soyunmaya başlasa... Çizmelerini çıkarmadan soyunsa...</p>

  <p>Bu düşünceleri aklından uzaklaştırmaya çalıştı. İnes’in neşeli tavırlarını patlamaya hazır azgınlık gibi yorumlaması fazla iyimser kaçıyordu. Ama yine de rahat duramadı ve sordu: “Sen evli misin? Ya da sevgilin var mı?”</p>

  <p>“Ne o, ne öteki,” dedi İnes.</p>

  <p>“Ne koca var, ne sevgili; öyle mi?”</p>

  <p>“Öyle.”</p>

  <p>İnes, Ketil’in sorusuna karşı bir soru sormadı. Önemli de değildi Ketil kendi kendini vazgeçmeye ikna etmeye çalıştı. Görevi Michael’in katillerini bulup ortaya çıkarmaktı ve İnes de ona yardıma oluyordu. Planlarının bir sonraki etabına dikkatlerini topladı.</p>

  <p>“Gideceğin zaman söyle, arayayım.”</p>

  <p>“Arayabilirsin şimdi,” dedi İnes ve Ketil, oda telefonundan kendilerini oraya getiren taksiciyi aradı. Ketil taksiciye tam nerede beklemesi gerektiğini sıkı sıkıya tembihledi. Şoför kazanacağı avrolan düşününce hazır ola geçmişti neredeyse.</p>

  <p>Ketil taksicinin kendisine verilen talimatları doğru anlamış olmasını umuyordu.</p>

  <p>“Beş dakikaya burada olacak taksi,” dedi Ketil. İnes cep telefonunu çıkardı ve Ketil’e verdi.</p>

  <p>“Şimdi sıra bende,” dedi İnes.</p>

  <p>Ketil başını salladı ve İnes’in telefonunu alıp cebine koydu. Odadan çıktılar.</p>
</body>
</html>
