<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>TREBNİYE</b></i><br /></p>

  <p>Zdenka tam çay suyunu koymuştu, kapı çaldı.</p>

  <p>“Vanya, kapıya bakar mısın?” diye seslendi kızına. Vanya oturma odasında kanepeye uzanmış, gazete okuyordu.</p>

  <p>“Tamam, tamam,” dedi Vanya bıkkınlıkla. Zdenka, Vanya’run yerinden kalkıp kapıya doğru yürüdüğünü duydu.</p>

  <p>Son bir saat içinde ikinci kez rahatsız ediliyorlardı. Oysa biraz yalnız kalarak rahatlayıp kendilerine gelmeye çalışıyorlardı. Daha önce polisler gelmiş, çok kibarca ama yoran bir sorgulama yapıp gitmişlerdi. Zdenka bu sorgulamalar hakkında ne düşüneceğini bilemiyordu. Gözünün önüne hiç görmek istemediği görüntüler geliyordu, özellikle Michael’i toprağa verdikten sonra...</p>

  <p>Ama şimdi yeniden ayağa kalkıp yola devam etme zamanıydı, önce Vanya’yla arasını düzeltecekti. Şu an onun için en önemli şey oydu. Biliyordu, zaman alacaktı. Vanya dün akşam ve bu sabah herkese mesafeli davranmıştı. Zdenka’nın anne-babası bu sabah Hırvatistan’a geri dönmüşlerdi.</p>

  <p>Vanya kapıyı açınca, “Merhabalar, Zdenka Petanjensen’le görüşebilir miyiz?” dedi kapıda biri. Zdenka mutfaktan çıkıp kapıya doğru yürürken, Vanya annesine arkasını dönmüş eliyle işaret ediyordu.</p>

  <p>Kapıda uzun siyah paltolu iki adam duruyordu. Birinin boğazında bir kaşkol sarılıydı ve paltosunu boğazına kadar ilikle-mişti. Diğerinin paltosu açıktı. Paltosu açık olan bir kimlik kartı çıkarıp Zdenka ve Vanya’ya gösterdi.</p>

  <p>“Buyurun ne istiyorsunuz?” dedi Zdenka.</p>

  <p>“Biz istihbarat servisi ŞOVA’dan geliyoruz. Benim adım Simon; bu da çalışma arkadaşım Jan. Sizi bu zor günlerinizde rahatsız ettiğimiz için çok üzgünüz,” dedi kimliğini gösteren adam.</p>

  <p>Adamlar sadece önadlarını kullanmışlardı. Slovenyalıydılar.</p>

  <p>Adının Simon olduğunu söyleyen adam, Vanya’ya elini uzattı ama Vanya karşılık vermedi.</p>

  <p>“Biraz önce polis de buradaydı,” dedi Vanya.</p>

  <p>“Çok özür dilerim; arka arkaya sizi rahatsız ediyoruz ama biz polisin araştırdığı olayın dışında, eşinizin ölümünü de içeren başka bir olayı araştırıyoruz.”</p>

  <p>“Siz de mi Michael’i öldüreni arıyorsunuz?” diye sordu Zdenka.</p>

  <p>“Polis bir iz, biz başka bir iz üzerinde çalışıyoruz. İşbirliği içindeyiz ve elde ettiğimiz bilgileri paylaşıyoruz. Büyük bir ihtimalle bizim soruşturmamız sonuç verecektir. Bu yüzden, içeri girip size birkaç soru sorabilir miyiz?”</p>

  <p>Zdenka eliyle salonu işaret ederek adamları içeri aldı. O anda Vanya’nın şüpheli bakışlarını yakaladı. Vanya adamlardan şüpheleniyor ya da eve gelmelerine kızıyor olabilirdi.</p>

  <p>Zdenka adamların kanepeye oturmalarım işaret etti; sehpanın üstünden Vanya’nın biraz önce okuduğu gazeteleri kaldırdı ve “Çay içer misiniz? Yeni yaptık,” dedi.</p>

  <p>“Hayır, teşekkür ederiz,” dedi iki adam, neredeyse aynı anda.</p>

  <p>O ana kadar hiç konuşmamış olan adam, Jan, “Hemen başlayalım,” dedi.</p>

  <p>“Tabii,” dedi Zdenka ve adamların karşısındaki koltuğa oturdu. Vanya bir süre ne yapacağını bilmez bekledikten sonra bir sandalye çekip sehpanın kenarına ilişti. Adamların kendisine de soru sormalarını bekliyordu. Polisler sormuştu.</p>

  <p>“Biz eşinizin Slovenya’ya giriş çıkışlarında izlediği rotayla ilgili araştırma yapıyoruz. Bize eşinizin hangi yollardan gidip geldiğini söyleyebilir misiniz?” diye sordu Simon.</p>

  <p>“Nereye gideceğine bağlıydı,” dedi Zdenka. Derin bir nefes aldı, yutkundu ve kendi toplamaya çalıştı. “Nereye gideceğine bağlıydı. Sırbistan ya da Bosna’ya gideceği zaman Novo Mesto üzerinden gidiyordu...”</p>

  <p>“Yani, Metlika sınır kapısını kullanıyordu?”</p>

  <p>Zdenka, polisin de aynı soruları sorduğunu gösteren bıkkın bir ifadeyle, “Evet. Orasıdır herhalde,” dedi. “Gidip geldiği yollar hakkında pek bizimle konuşmazdı. Ama Hırvatistan’a gideceği zamanlarda Riyeka üzerinden gidiyordu.”</p>

  <p>“En sık nerelere giderdi?”</p>

  <p>“En çok Sırbistan ve Bosna’ya giderdi. Bazen ta Karadağ’a ve Makedonya’ya da gittiği olurdu.”</p>

  <p>“Kimlerle görüştüğünü size hiç söyledi mi?”</p>

  <p>“Hayır. Hiç anlatmadı bize böyle şeyleri.”</p>

  <p>“Kaldığı ya da yanından geçtiği, size tuhaf gelen yerlerden bahsetti mi hiç?"</p>

  <p>“Hayır. Tüm bunlar ben ve kızım için çok yeni şeyler. Onun böyle şeylere bulaştığını hiç bilmiyorduk,” dedi Zdenka ve kızına baktı. Vanya da annesini onaylamasına başını salladı. “Bizim için çok büyük bir şok oldu bu.”</p>

  <p>“Haklısınız, öyledir. Onun için de böyle sırları saklamak zor olmuştur. Ama şimdi bazı şeyleri duyduktan sonra geri dönüp bakınca sizde şüphe uyandıran ya da tuhaf gelen şeyler yok mu?” dedi Simon.</p>

  <p>“Yok dedim ya biraz önce,” dedi Zdenka sert bir ifadeyle.</p>

  <p>“Çok özür diliyorum. Ama en küçük bir ipucu bizi sonuca biraz daha yaklaştıracak. Biz de sizler gibi suçluları bulup ortaya çıkarmaya çalışıyoruz.”</p>

  <p>“Haklısınız. Sabırsızlanan benim aslında. Bu sorular bize o kadar çok soruldu ki...”</p>

  <p>“Polis de mi aynı şeyler .-.vndu size?” diye sordu Simon. Vanya daha fazla dayanamadı ve araya girerek, “Siz polisle işbirliği yapmıyor musunuz?” diye sordu.</p>

  <p>“Yapıyoruz.”</p>

  <p>“O zaman polisin bize neleri sorup sormadığım neden soruyorsunuz? Size söylüyorlardır herhalde.”</p>

  <p>Vanya’nın azarla karışık sorusu karşısında Simon biraz afalladı. Cevap vermeden önce birkaç saniye kendini toparladı, “Kusura bakmayın. Polisle biz elde ettiğimiz bilgileri o kadar hızlı bir şekilde birbirimize aktaramıyoruz. Siz de dediniz ya polis daha biraz önce buraya geldi diye,” dedi ve bakışlarını Zdenka’ya çevirdi.</p>

  <p>“Kızım haklı. Birbirinizin ne yaptığından haberiniz yok anlaşılan. Biz burada eşimin ölümünün ardından kendimize gelmeye çalışırken siz gelip gidip aynı soruları soruyorsunuz. Kızım babasını kaybetti ve daha dün toprağa verdik...” dedi Zdenka.</p>

  <p>"Lütfen bizi affedin. Sizi bu sorulara maruz bıraktığımız için gerçekten çok üzülüyoruz. Ülkemizde sorumluluk alanları bu şekilde paylaştırılmış. Polis sınırlarımız içindeki olaylarla ilgileniyor, biz sınır ötesi işlerle uğraşıyoruz. Görüldüğü kadarıyla her iki grup da aynı temel sorulardan işe başlamış. Size belki dağınıklık gibi gelebilir bu durum ama sonuçta hem sizler, hem bizler için suçluların bulunmasıdır önemli olan.”</p>

  <p>“Biliyorum. O kadar yorgun ve bitkiniz ki...” dedi Zdenka ve ifadesiz bakışlarla oturan Vanya’ya baktı.</p>

  <p>“Anlıyorum. Bir an önce işimizi bitirmeye çalışacağız...” dedi Simon.</p>

  <p>Dakikalar geçtikçe konuşmaları daha gerçeküstü bir havaya büründü. Polisin soru sorduğu konulan eşelemeye çalışıyordu ŞOVA ajanları. Bir şeyler hatırlıyor muymuş? Bir yer adı verebilir miymiş? İlginç bir olay olmuş mu? Michael’in elinde hiç belge var mıymış? Bir ipucu içerecek bir dosya falan yok muymuş? Bilgisayarına ne olmuş?</p>

  <p>Hep aynı sorular... Ne eksik ne fazla. Ajanlar soruların ardından evde sağa sola bir göz atmak için izin istedi. Çekmeceleri dolapları karıştırıp ipucu bulmaya çalıştılar. Son bir saat içinde ikinci kez Vanya ve Zdenka’nın evlerinde kırklı yaşlarda iki adam odalara girip çıkıyordu.</p>

  <p>Simon rafta gördüğü <i>Teach Yourself Danish<span style="font-size: 12px;">&nbsp;</span></i><i>kitabına takıldı. Michael’in Sloven değil, Danimarkalı oluşuna şaşırmışlardı adeta. Kitap ilk tanıştıklan ve Danimarka’ya yerleşmeyi planladıkları <a id="footnote4"></a><sup><a href="../Text/Section0041.xhtml#bookmark3">4</a></sup> zamandan kalmaydı. Michael’in annesi ölmeden önce yapmışlardı bu planları ama kadıncağız ölünce vazgeçmişlerdi.</i></p>

  <p>Jan kitaplarla fazla ilgilenmiyor, çekmeceleri karıştırıp pencere kenarında duran resimlere bakıyordu. Resimlerden biri, Vanya beş yaşındayken çekilmişti. Bahçede koşup oynayan ufaklığı gösteren resme ve ardından dönüp Vanya’ya baktı. Hâlâ küçüklüğüne benzeyip benzemediğini kontrol etmek istiyordu adeta.<br /></p>

  <p>Zdenka aslında ŞOVA ajanlarının yaptıklarına hiç izin vermezdi ama o an zahmet çıkarmak aklından geçen en son şeydi.</p>

  <p>Simon aniden Jan’ı çağırdı ve artık gitmeleri gerektiğini söyledi. Bir şekilde rahatlamış gibiydi</p>

  <p>“Sorularımızı cevaplandırdığınız ve etrafa bir göz atmamıza izin verdiğiniz için çok teşekkür ederiz. Yeni bir şey bulur bulmaz size haber vereceğiz. Söz veriyorum size,” dedi Simon.</p>

  <p>Adamlar gittikten sonra Zdenka ŞOVA ajanlarının kartvizitlerini bırakmadıklarını fark etti. Oysa daha önce gelen polisler giderken kartlarını bırakmışlardı. Vanya da aynı şekilde düşünüyor olmalıydı. “Ben bu adamlara inanmıyorum,” dedi.</p>

  <p>“Ne demek istiyorsun?”</p>

  <p>“Bunlar bir bok bulamazlar.”</p>

  <p>“Kim bilir? Sadece bizimle konuşmuyorlar ki... İlk konuştukları biziz, o kadar.”</p>

  <p>“Anne, Ketil seni aradı mı?”</p>

  <p>“Hayır,” diye cevapladı Zdenka.</p>

  <p>“O bu işi çözeceğini söylemişti.”</p>

  <p>“Sen ara, bizim eve polisler ve ajanların geldiğini söyle.”</p>
</body>
</html>
