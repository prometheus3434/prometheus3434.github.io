<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>PORTOROZ</b></i></p>

  <p>Ketil, tepenin dibindeki kavşağa gelince karşısında ıssız bir sahil yolu gördü. Sahil boyunca uzanan geniş kaldırımlarda kimse yoktu. Ne bekliyordu ki? Ağzına kadar dolu lokantalar ve müziğin caddelere taştığı diskotekler mi? Restoranlar ve diskotekler bomboştu ve ortalıkta mesai saati biter bitmez evlerine dönmekten başka bir şey düşünmeyen garsonlar dolaşıyordu sadece.</p>

  <p>Ketil trafik levhalarına bakarak bulunduğu yeri belirledi ve sağa döndü. Otel o yönde olmalıydı.</p>

  <p>Yolculuk kolay olmuştu. Yolun tamamı neredeyse otoyoldu ve Ines’in Skoda’sı iyi bir arabaydı.</p>

  <p>İnes arabadan inip arkada bekleyen taksiye gizlice atladıktan sonra, Ketil, Hotel Jama’nın önünde on beş dakika beklemişti. Taksi şoförü becerikli çıkmıştı. İnes’in arabasının tam arkasına park etmiş ve İnes, etrafta izleyenler varsa göremeyecekleri bir şekilde arabadan inip hızla taksiye binmişti. Taksi park yerinden ayrılıp Portoroz sınır kapısına giderken peşlerine takılan başka bir araba olmamıştı. Ketil de şüphe uyandırmamak için İnes’in Skoda’sımn içinde on beş dakika kadar beklemişti. İnes’in oradan ayrıldığım ne kadar geç fark ederlerse o kadar iyiydi. Gözetleyen birileri varsa tabii. Ketil beklemeye son verip otel odasına çıkmış, yarım saat kadar otelde dinlenmişti. Sonra aşağı inerek resepsiyonda ödemeyi yapıp Portoroz’a doğru yola çıkmıştı. Anlaşmalarına göre İnes, kararlaştırdıkları yerde bekleyecekti.</p>

  <p>Ketil’in tahmin ettiği gibi sahil gezinti yolunun birkaç yüz metre ilerisinde Hotel Riviera göründü. Tek yapması gereken, otelin önünden geçip sağa dönerek dik yokuşu tırmanmaktı. İnes’in sınır polisiyle görüşmesinden sonra buluşma yeri olarak önerebildiği tek ücra köşe burasıydı.</p>

  <p>Köşeyi dönüp arabayı birinci vitese düşürdü. Yüz metre kadar ileride dik tepenin yamacında karanlık içinde bir otopark vardı. İnes’e hak verdi. Gerçekten gözlerden uzak bir yer bulmuştu. Ines gençlik yıllarında, buraya yaz tatili için geldiklerinde bir sevgili bulmuş, yalnız kalmak için buraya gelmişti. Otoparkın girişi açıktı ve Ketil duraksamadan park alanına girdi. Otopark beton kaplı değildi. Büyük ihtimalle yaz aylarında otel müşterisi çoğalınca burayı da fazladan park yeri niyetine kullanıyorlardı. Ketil arabayı durdurdu, farları söndürdü ve arabanın kabin aydınlatmasının sönmesini bekledi. Lambalar söner sönmez kapının koluna biri yapıştı. Ines hızla arabanın içine attı kendini. Ketil, İnes’i gördüğüne ne kadar sevinmişti!</p>

  <p>“Merhaba. Çok bekledin mi?” diye sordu Ketil.</p>

  <p>“Hayır. Beş dakika oldu geleli. Tam zamanında geldin,” dedi İnes.</p>

  <p>“Nasıl geçti?”</p>

  <p>“İyi geçti. Adamın bana anlatabileceği yeni bir şey yoktu Ben ondan daha çok şey biliyormuşum. İki olay arasındaki bağlantıdan bahsettim</p>

  <p>“Ne?”</p>

  <p>“Korkma, fazla riski yok anlatmamın. Verdiğim bilgileri başkalarına anlatırsa hakkında onu kötüleyici bir yazı yazacağımı biliyor. Ayrıca bir şekilde ben güveniyorum da o adama. Kötü bir adam değil.”</p>

  <p>“Peki, öyle olsun. Eminsin yani.”</p>

  <p>“Evet, eminim. Aklına bir şey gelir de beni ararsa bizim kazanacağımız daha fazla.”</p>

  <p>“Ya da Grado’nun kazanacağı...”</p>

  <p>“Sanmıyorum. Ljubljana’dakileri tanımıyor o kadar. Adam sıradan bir sınır karakol amiri,” dedi İnes. Sesinden anlattıklarına pek inanmadığı sezilebiliyordu. Emin olmak istercesine devam etti: “Bu fırsatları denemeliyiz. Cevap arıyorsak soru sormalıyız. Elinde işimize yarayacak bilgi bulunmayışı bizim şanssızlığımız. Bu arada, Moldovyalı kadınların Portoroz sınır kapısını geçerek Slovenya’ya girdikleri de yüzde yüz kesin değil.”</p>

  <p>“Buradan girmemiş olabilirler mi yani?”</p>

  <p>“Bilmiyorum. Onun görevinde olsam ben de öyle derdim herhalde. Yine de mümkün diye düşünmekte yarar var.”</p>

  <p>“Anlaşıldı. Biz yine de her şeye açık olalım,” dedi Ketil ve gülümseyerek kontağı çevirdi. “Sınırı geçme zamanı gelmedi mi artık?”</p>

  <p>“Evet, çoktan... Haydi, onlara bir kazık daha atalım.”</p>
</body>
</html>
