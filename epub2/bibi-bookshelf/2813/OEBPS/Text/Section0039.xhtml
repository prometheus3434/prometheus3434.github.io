<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>PORTOROZ, SLOVENYA</b></i></p>

  <p>Franko Tudiç, “Bir tek daha alabilir miyim?” diye sordu ve boş votka bardağım garsona uzattı. Onuncu kez bir tek daha istiyordu. Her votka siparişinde yanına bir fincan da kahve alıyordu. Kahve içmek istediğinden değil, orada sadece içki içiyormuş gibi görünmek istemediğinden masada neredeyse süs niyetine kahve fincanı dursun istiyordu.</p>

  <p>Tudiç oranın müdavimlerindenmiş gibi samimi bir vurguyla, “Tabii, ne demek?” dedi garson.</p>

  <p>Aslında Hotel Riviera’nın lobisine ilk kez geçen pazartesi, içişleri bakanlığından Grankeviç ve ŞOVA’dan Silc’le toplantı yapmak için gelmişti. Nedendir bilinmez, dün akşam yine bara gelmişti. Dışarıda ısıtıcıların altmda oturup birkaç sigara içmiş, iki de bira yuvarlamıştı.</p>

  <p>Şimdi yine buradaydı ve daha ikindi vakti olmasına rağmen iyiden iyiye sarhoş olmuştu. Aslında görev başında olması gerekirken işyerinden erken çıkmıştı. İşini pek ihmal etmez, kaytar-mazdı ama Urban Silc’in ziyareti sinirini bozmuştu. Tudiç hâlâ sinirliydi. Birbiri ardında votkaları yuvarladıkça Silc’e kızgınlığı daha da artıyordu. Bardağını alıp dışarı çıktı, masalardan birine oturdu.</p>

  <p>Otelin önündeki bu yeri çok sevmişti. Otelden birileri taşınıyormuş gibi, bir sürü giren çıkan olsa da onu rahatsız etmiyordu. Oteldeki kalabalık ve telaş önemli bir toplantı ya da bir konferans hazırlığı olduğunu düşündürüyordu.</p>

  <p>Gazlı ısıtıcılar dışını, votka içini ısıtıyordu. Urban Silc, Tudiç’in sadece ofisinde röportaj esnasında değil, otelin önünde de İnes Sivonik’le konuştuğunu bildiğini söylemişti. Röportajın ardından Tudiç, İnes’i oteline bıraktığında İnes’i götürecek araba gelmeden önce on dakika durup konuşmuştu. İnes ise kendisini alacak araba gelince otelin yanındaki dik merdivenden koşarak arabaya gitmişti. Silc kendi adamlarının o arabayı izlemeye aldıklarım, Tudiç ve Sivonik’in vedalaştıklarını o esnada gördüklerini söylemişti.</p>

  <p>Tudiç hiçbir şeyi inkâr etmemiş, Sivonik’e röportaj verdiğini ve röportajın ardından onu Portoroz’a bıraktığını söylemişti. Silc’se röportajda gazetecinin Tudiç’e neler sorduğunu ve onun gazeteciye neler anlattığını öğrenmek istemişti. Tudiç her şeyi olduğu gibi anlatmış, Sivonik’in sınırı geçmenin kolay olup olmadığım sorduğunu ve Moldovyah kadınlar olayıyla ilgilendiğini söylemişti.</p>

  <p>Ama Tudiç’in Silc’e anlatmadığı bir şey vardı. İnes Sivonik’e kadınları getiren kamyonun şoförünün, öldürülen Danimarkalı Michael Jensen olduğunu kimseye söylememeye söz vermişti. Silc on dakika boyunca sinir bozucu sorularını devam ettirmiş, gazetecilerle bu olayla ilgili konuşmamasını emretmişti. İnes Sivonik’in bir bulvar gazetesinde çalışması da önemli değildi.</p>

  <p>Tudiç, dürüstlüğünden şüphe duyulmasını kabul edemiyordu; hem her türlü yolsuzluk Metlika sınır kapısında yapılıyordu. Kardeşi İvitsa orada çalıştığından iyi biliyordu neler döndüğünü. Kardeşi sarhoşken ağzından kaçırmış, neler olup bittiğini anlatmıştı. Sınır kapısındaki şeflerden Kari Balaziç ve birkaç smır görevlisi rüşvet karşılığında şüpheli yük taşıyan kamyonların geçişine izin veriyorlardı. Vardiya planlan da aynı adamların aynı vardiyada bulunmasını sağlayacak şekilde yapılıyordu. Îvitsa kaçakçı kamyonlarının daima o vardiya işbaşındayken sınırdan geçiş yaptıklarını söylemişti. Vardiya planlan mafyaya gönderiliyor, mafya da hangi kamyonun ne zaman geçeceğini kararlaştırıyordu.</p>

  <p>Îvitsa mafyanın Bosna’da bir binayı ikmal istasyonu olarak kullandığını anlatmıştı. Îvitsa işin içinde kimlerin olduğunu bilmediği için bildiklerini kimseye anlatamamış, kendisinin bu işin içinde olmadığının da özellikle altını çizmişti ama Tudiç pek emin değildi. Bu yüzden ne yapacağmı bilemiyordu. Kardeşiyle arasındaki kan bağı, bu yolsuzluğu ortaya çıkarmasını bugüne kadar engellemişti.</p>

  <p>Ama artık dayanamıyordu. Telefonu aldı, kardeşinin numarasını buldu ve aradı. Telefon bir kez çaldıktan sonra açıldı.</p>

  <p>“Alo, merhaba kardeş,” dedi İvitsa.</p>

  <p>“Merhaba, İvitsa.”</p>

  <p>“Sarhoş musun?” diye sordu İvitsa.</p>

  <p>“Evet, hem de nasıl...”</p>

  <p>“Anladım. Ne var ne yok? Yeni bir şey var mı?”</p>

  <p>“Yok da... Ben sana bir şey sormak için aradım aslında. Rahat konuşabilecek misin?”</p>

  <p>“Tabii, sor.”</p>

  <p>“Soruma evet ya da hayır diye cevap vereceksin. Bir daha da aynı soruyu sana sormayacağım. Ne cevap verirsen ver, senin kardeşin kalmaya devam edeceğim...”</p>

  <p>“E... Tam anlamadım ama sor bakalım...”</p>

  <p>“Bilmiyorum tam hatırlayacak mısın çünkü bana anlattığında zil zurna sarhoştun...”</p>

  <p>“Ne?”</p>

  <p>“Bir ara bana sizin kapıda bir grup çalışanın rüşvet karşılığında kaçakçıların kamyonlarının kontrol edilmeden geçişine izin verdiklerini söylemiştin.”</p>

  <p>“Evet, hatırlıyorum.”</p>

  <p>“Bir daha tekrar ediyorum. Ne cevap vereceğin benim için önemli değil. Sen benim kardeşimsin. Sen de var mısın bu işin içinde?”</p>

  <p>“Franko, manyak mısın sen? Ben yapar mıyım öyle bir şey? Belki bazı zaaflarım var ama o tür işlere bulaşmadım, bulaşmam da. Neden sordun?” -</p>

  <p>“Boş ver. öylesine aklıma geldi, bir sorayım dedim. Teşekkür ederim, İvitsa. Aynca özür dilerim...”</p>

  <p>“Benden böyle bir şeyi nasıl beklersin?”</p>

  <p>“Bilmem... Herkes istemeden bazen bir defalığına da olsa böyle işlere girişebilir. Sonra da çıkması zor olur, özür dilerim yine de.”</p>

  <p>“Önemli değil. Neyse öğrendin işte,” dedi İvitsa. Sesinde hâlâ bir kızgınlık vardı.</p>

  <p>“Sağ ol İvitsa. Kusura bakma rahatsız ettim. Görüşürüz. Tamam mı?”</p>

  <p>“Tabu, tabii, görüşürüz,” dedi İvitsa.</p>

  <p>Franko Tudiç telefonu kapattı.</p>

  <p>Artık yol açılmıştı. Franko Tudiç, İnes Sivonik’in telefon numarasını buldu, bir mesaj yazdı:&nbsp;</p>

  <p><i>"Elimde yeni bilgiler var. Ara, Tudiç.”</i></p>
</body>
</html>
