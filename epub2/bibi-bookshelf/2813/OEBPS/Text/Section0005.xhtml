<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>PORTOROZ, SLOVENYA</b></i></p>

  <p>Franko Tudiç lobiye girdi. Portoroz’da oturmasına rağmen Hotel Riviera’ya daha önce hiç adımmı atmamıştı. Gerçi bu türden gizli bir toplantıya da daha önce hiç davet edilmemişti. Kendisine verilen tek talimat, pazartesi sabahı saat onda otelin lobisinde bir&nbsp;<i>expresso&nbsp;</i><i>sipariş edip beklemekti.</i></p>

  <p>O da öyle yaptı.<br /></p>

  <p>Garson kahve ve bir bardak suyla masaya geldi. Tam sigarasını yakacaktı, masalarda kül tablası bulunmadığım fark etti. Tabii ya, Avrupah olunacak diye Slovenya hükümeti de kapalı mekânlarda sigara içilmesini yasaklamıştı! Sadece sigara içilebilecek özel bir kabin varsa kapalı mekânlarda sigara içilmesine izin veriliyordu ve burada öyle bir yer yoktu.</p>

  <p>Bir an dışarı çıkıp sigara içmeyi düşündü. Ama bu, talimatların dışına çıkmak anlamına gelecekti.</p>

  <p>Dışarı çıkıp sigara içmek yerine oturduğu yerden lobiyi incelemeye başladı. Resepsiyon ve bar aynı salonda yer alıyordu. Yerlerde cilalı taş fayanslar vardı. Su ve deniz temasını yansıtmak istemişlerdi salonun mimarisinde. Resepsiyondaki sarışın bombanın arkasındaki duvarsa ahşap balık figürleriyle kaplıydı. Deniz mavisi yer halılarıysa resepsiyona gelen müşterilerin rotası üzerine dağınık yerleştirilmişti. Sadece salonun ucunda, yüzme havuzuna inen yerde halı yoktu. Otel yönetimi merdivenlerin ıslanmasını istemiyordu anlaşılan.</p>

  <p>O anda turiste benzemeyen bir adamın lobiye girdiğini gördü. Adam resepsiyon görevlisi kıza bakmadan, doğruca bara doğru yürüdü.</p>

  <p>Buluşacağı adam bu olabilir miydi?</p>

  <p>Adam bir Radenska maden suyu sipariş etti ve çevresine bakınmaya başladı. Lobide garsondan başka sadece orta yaşlı bir Alman çift vardı. Adam garsona bakarak Franko’nun masasını işaret etti ve siparişini o masaya getirmesini istedi.</p>

  <p>Garson gittikten sonra adam yerinden kalktı ve Franko’nun masasma gelerek elini uzattı.</p>

  <p>“Franko Tudiç herhalde,” dedi.</p>

  <p>“Evet, merhaba.”</p>

  <p>“Ben Urban Silc. İçişleri bakanlığından... diyelim.”</p>

  <p>Franko, gelen adamın adı ve geldiği yerle ilgili laf kalabalığı yapmanın zamanı olmadığmı çok iyi biliyordu. Daha özel bir ortamda sorabilirdi o tür sorulan.</p>

  <p>“Geldiğiniz iyi oldu. Şimdi burada oturup önümüzdekileri içelim, sonra odaya çıkarız,” dedi adının Urban Silc olduğunu söyleyen adam.</p>

  <p>“Odaya mı?” diye sordu Franko.</p>

  <p>“Evet, içişleri bakanlığı temsilcisi ya da bakanlıktan biriyle buluşacağız.”</p>

  <p>“Anlaşıldı.”</p>

  <p>Silc’in ceketinin iç cebindeki telefonu çaldı. İkinci kez çalmadan telefonu çıkardı ve “Evet, ikimiz de buradayız şimdi,” dedi. Ardından iki “Evet” ve bir "Tamam” dedi.</p>

  <p>Urban Silc Franko’ya baktı ve “Haydi kalkın, odaya çıkalım,” dedi.</p>

  <p>Resepsiyonun önünden geçip sola döndüler, asansörlerin önüne geldiler. Asansöre girince Silc üçüncü kat düğmesine bastı. Turuncu bir üniforma ve beyaz önlüklü yaşlı bir temizlikçi kadın da asansöre bindiği için Franko ve Silc hiç konuşmadan üçüncü kata çıktılar.</p>

  <p>Franko adamı inceliyordu. Kendi üzerinde mavi sınır polisi üniforması vardı. Urban Silc’se otuzlu yaşlarda, kendisinden biraz daha uzun boyluydu. Hugo Boss marka takım elbisesi, beyaz gömleği ve san kravatı vardı. Silc bürokrat olamayacak kadar marka giyim düşkünü birine benziyordu. Dün sınır karakoluna gelip kendisine bu randevuyu haber veren cılız adamdan çok daha yüksek sınıftan görünüyordu. Büyük ihtimalle ya polis teşkilatmdandı ya da Slovenya istihbarat örgütü ŞOVA görevlisiydi.</p>

  <p>Kara gözlük taksa tam bir ajana benzeyecekti. Neyse, adamın kim olduğunu biraz sonra odaya girince anlayacaktı Franko.</p>

  <p>Asansörden çıktılar ve 334 numaralı odanın önüne geldiler. Silc kapıyı çaldı.</p>

  <p>İçeriden, “Girebilirsiniz. Kapı açık,” diye bir ses duyuldu.</p>

  <p>İçeride, pencerenin yanında bir adam durmuş, otelin önündeki lüks teknelere bakıyordu. Şiddetli yağan yağmur, körfezin üzerine pus indirmişti ama karşı kıyılar yine de görülebiliyordu. Adam gülümseyerek'döndü ve yüzündeki gülümseme birden ciddi bir yüz ifadesine dönüştü. Yerinden kımıldamadı; Franko ve Silc’in yanına gelmeleri gerektiğini ima ediyordu.</p>

  <p>“Ben, İçişleri Bakanlığı Avrupa Birliği Koordinasyon Masası’ndan Miloş Grankeviç,” dedi adam ve Franko’ya elini uzattı. “Gelebildiğinize sevindim.”</p>

  <p>“Tabii, ne demek...” dedi Franko.</p>

  <p>Grankeviç, Silc’le tokalaşmadı, sadece başıyla selam verdi. Birbirlerini iyi tanıyorlardı anlaşılan; yoksa tokalaşırlardı.</p>

  <p>“Düşünebiliyor musunuz?” dedi Grankeviç, “bir zamanlar tek ülkeydik. Şimdi insanlar sınırı geçmek için kuyrukta bekliyor. Ama artık gerçeğimiz bu; kabullenmekten başka yapacak bir şey yok.”</p>

  <p>Franko kibarca başını sallayarak Grankeviç’i onayladı. Toplantı öncesi havadan sudan konuşmalardı bunlar. Franko, Hırvatistan sınır kapısının şefiydi ve ülkenin adı Yugoslavya’yken sınır kapısı bulunmadığının söylenmesine gerek yoktu. İnşallah Grankeviç Âdem ile Havva’dan başlayan bir konferans vermeye kalkışmaz, diye düşündü. Slovenya’nııı Avrupa Birliği üyesi hatta Schengen Anlaşması’na da dâhil olduğunu, Avrupa Birliği’nin, kanun nizamın yerinde yeller estiği Balkan ülkelerine sınırlarım koruduğunu dinlemesine hiç gerek yoktu. Franko’nun işi buydu ve son üç yıl içinde, bu uygulamalar sonucu elinin altındaki personel sayısı arttırılmış, rahat bir çalışma ortamına kavuşmuştu. Yine de Franko bir şeyler söylemesi gerektiğini düşünerek, “Evet ama Hırvatlara pasaport sormak tuhaf geliyor, ” dedi.</p>

  <p>“Sınır kontrolleri bugünlerde çok daha önemli hale geldi,” dedi Grankeviç bir öğretmen edasıyla ve devam etti: “Neyse, hemen konuya gireyim: Avrupa Birliği Komisyonu, Schengen Anlaşması’na dâhil olduğumuz için bizi gözetim altında tutuyor bugünlerde. Sınırların ortadan kalktığı Avrupa'nın uç sınırıyız ve insan kaçakçılarının rotası üzerindeyiz. Sınırlarımızdaki açıkların tamamen kapatılması gerekiyor.”</p>

  <p>Franko, Grankeviç’in doğrudan konuya girmek yerine, tam bir bürokrat gibi her şeyi baştan anlatmaya başladığım düşünüyordu. Eski kuşak politikacılardandı anlaşılan. Bağımsızlık rüzgârları esmeye başlayınca bukalemun gibi renk değiştiren, eski Yugoslavya sisteminin ürünü bir adamdı sadece.</p>

  <p>Grankeviç konuşmasma devam etmeden önce bir sigara yaktı ve “Son zamanlarda sınırlarımızdan geçenler oldu; bu sorunu İtalyanlara ve AvusturyalIlara devrettik. Bunun tekrarlanmaması gerekiyor,” dedi. Franko da bir sigara yaktı ve Silc, fırsatı kaçırmadan paketinden bir sigara çıkardı.</p>

  <p>Grankeviç’in bunları anlatmasına gerek yoktu. Slovenya sınır polisinin tüm yetkilileri, komşu ülkelerden gelen şikâyetlerden sonra yeterince azar işitmişlerdi. Ama Slovenya’nın ilk kez Avrupa Birliği dönem başkanlığı yapacak olması bu tür skandalları daha da önemli kılıyordu.</p>

  <p>“Biz elbette elimizden geldiğince kontrolleri sıklaştırdık,” dedi Franko Tudiç.</p>

  <p>“Biliyorum, Tudiç. Kontrolleri daha da sıklaştırarak devam etmeniz gerekiyor. Anladığım kadarıyla buradaki sınır İtalya’ya çok yakın ve bu yüzden insan kaçakçıları tarafından daha çok tercih ediliyor. Burada kendilerini yakalamamızın güç olduğunu iyi biliyorlar.”</p>

  <p>Grankeviç bunları anlatırken Franko da Silc’in orada ne yaptığını ve özellikle kim olduğunu merak etmeye başlamıştı.</p>

  <p>Grankeviç, Franko’nun merakım giderdi: “Urban Silc, ŞOVA için çalışıyor. Biraz sonra sana peşinde olduğumuz özel bir adamla ilgili bilgiler verecek. Tespit edilip yakalanınca bu şahsın Silc ve SOVA’ya teslim edilmesi gerekiyor. Burası benim için çok önemli. Ulusal güvenliğimiz açısından çok hassas bir konu bu. İşte bu yüzden, hakkında arama karan çıkarıp bu şahsı teşhir etmek istemiyoruz. Emrin altındaki her elemam aradığımız adam hakkında bire bir bilgilendirmen gerekiyor. Yakalayınca doğrudan sana getirsinler; sen de sana biraz sonra vereceğim telefon numarasından Silc’i arayıp adamı ona teslim edeceksin. Anlıyor musun?”</p>

  <p>“Evet,” diye cevap verdi Franko ve o ana kadar Urban Silc’in işvereninin kim olduğu konusunda kendisine yalan söylediğini fark etti. Silc, içişleri bakanlığında değil, istihbarat teşkilatında çalışıyordu. Gerçek adı Urban Silc’se tabii.</p>

  <p>Urban Silc, Franko’ya bir dosya uzattı. Franko dosyayı açtı. Dosyadaki belgelerin ilk sayfasında sarışın, mavi gözlü, geniş omuzlu bir adamın resmi vardı. Üzerinde UNHCR’ye<a id="footnote1"></a><sup><a href="../Text/Section0003.xhtml#bookmark1">1</a></sup> ait bir tişört vardı.</p>

  <p>Fotoğraf epey eski olmalıydı, zira UNHCR 90’lı yılların ikinci yarısında Hırvatistan’dan ayrılmıştı. Fotoğrafın altındaki kâğıtlarda adam hakkında bilgiler ve daha önce yaptığı işler yazılıydı.</p>

  <p>Silc, odaya girdiklerinden beri ilk kez konuştu: “Dosyada gördüğün üzere, adamın adı Michael Jensen. Danimarkalı. Yaklaşık yirmi yıldır Slovenya’da yaşıyor. Hafif aksanlı ama çok iyi derecede Sırp-Hırvatça ve Slovence konuşuyor. İnsan kaçakçısı baronlara bizi ulaştırabileceği umuduyla uzun süredir kendisini izliyoruz. Sanje market zinciri için Hırvatistan, Bosna ve Karadağ’a mal dağıtımı yapıyor. Geri dönüşlerinde de kamyonuyla mülteci taşıyor, bunlan İtalya ve Avusturya’ya geçiriyor. Artık bu arkadaşı çekip kendisiyle konuşma zamanı geldi. Bunu da işbaşmdayken yapmamız gerekiyor ki, patronları şüphelenmesin.”</p>

  <p>Grankeviç’in telefonu çaldı. Grankeviç pencereye doğru yürüyüp odadakilere sırtını dönerek konuşmaya başladı.</p>

  <p>“Demek öyle ha?” dedi Grankeviç ve telefonu kapattı. Franko’ya dönerek devam etti. “Silc’in sana anlattıklarım unut. İhtiyacın kalmadı o bilgilere. Michael Jensen bu sabah ölmüş.”</p>

  <p>Odada on saniye kadar süren bir sessizlik oldu.</p>

  <p>“Hayret! Nasıl?”</p>

  <p>“Polis şimdilik intihar teorisi üzerinde duruyor. Beni arayan kişi, Ljubljana’da bir apartmanın üçüncü katının balkonundan atladığım söyledi.” Grankeviç, Silc’e parmağıyla işaret ederek, “İntihardan başka bir nedeni var mı diye araştırmamız gerekiyor,” dedi. Silc de başını sallayarak onayladı ve odadan çıktı.</p>

  <p>Grankeviç derin bir nefes aldı, eşyalarını toplamaya başlarken, “Onunla daha önceden konuşmamız gerekiyordu,” dedi. “Seni de buraya kadar yorduk. İn, bardan kendine bir içki al, 334 numaralı odanın hesabına yazsınlar, sonra işinin başına dönebilirsin.”</p>
</body>
</html>
