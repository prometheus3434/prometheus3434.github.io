<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><b>28 Ocak Pazartesi</b></p>

  <p><b>LJUBLJANA, SLOVENYA</b></p>

  <p>Binanın girişindeki iki kanatlı çelik kapının önündeydi; koşmaya çıkacaktı. Çıktı, kapıyı dışarıdan kilitledi. Anahtarı şortunun cebine koyup fermuarı çekti. İki buçuk yıl önce Vic semtine taşındığından beri her pazartesi sabahı koşmaya çıkıyordu.</p>

  <p>Ama bu pazartesi kendini toplayıp koşmaya karar verene kadar biraz uğraşmıştı. Gece boyunca yağan yağmur hâlâ dinmemiş-ti. Ocak ayının ortasına gelmelerine rağmen hâlâ Ljubljana’ya kar yağmamıştı ama yağmur ve ardından gelen çamur deryası gözünü korkutuyordu. Ama geri dönemezdi. Caddenin karşı tarafına geçip Tivoli Parkı’na doğru koşmaya başladı.</p>

  <p>Tivoli’ye yaklaştıkça yanından geçtiği evler de büyüyordu. Gerçi hiçbiri kendi oturduğu sarı ev kadar büyük değildi. Ama binaların çoğunda yüksek çitler vardı ve hepsine alarm tesisatı kurulmuştu. Fikrine göre yüksek çitler ve alarm sistemleri abartıdan başka bir şey değildi. Ama görgüsüz yeni zenginler için bunlar zenginlik ve önem göstergeleriydi.</p>

  <p>Yolun sonunda birkaç su birikintisinin üzerinden atladıktan sonra 27 Aprila Caddesi’nden sağa döndü, şehir merkezinin çevresinden trafiği akıtan otoban köprüsünün altındaki dört şeritli yolda koşmaya devam etti. Buradan sonra trafiğin biraz daha sakin aktığı paralel bir sokağa girdi. Sırp Ortodoks Kilisesi’nin ve modern sanat galerisinin yanından geçip geri dönüş yoluna, tünele girdi. Tünelden geçince parka varacaktı. Tünelde kendi ayak seslerinin yankısını duyuyordu. Dün oynadığı maçta da ayakkabılarının tabanından gelen seslere dikkat kesilmişti bir an. önündeki savunma duvarım yanıltmak için kendi geliştirdiği ve ayak değiştirme prensibine dayanan vücut çalımı özellikle dikkat çekiciydi Bu şekilde altı gol atmıştı. Ortalamanın biraz altındaydı. Gülümsedi. Kaleye arkası dönük attığı gole Tivoli Spor Salonu’ndaki seyirciler bayılmıştı. Bu ülkedeki hentbol kültürü kendine özgü bir şeydi.</p>

  <p>Danimarka Kadın Hentbol Ligi dünya liglerinin arasında en ünlüsüydü ya, sonuçta her şey sucuk yiyerek maç seyredip borazan öttürenlerden öteye geçemiyordu. Ama Slovenya’daki hentbol izleyicileri maça gittiklerinde oyuncuları gaza getirmek için ellerinden geleni yapıyorlardı. Bu ülkede seyircilerin tezahürat yaparken çıkardıkları gürültü inanılmaz yüksekti ve oyuncuları gerçekten motive ediyordu. SANJE Ljubljana kulübüne transferinden bir an bile pişmanlık duymuyordu. Danimarka mili takımında oynuyordu; ülkesinin Ikast/Bording takımında da sevilen bir oyuncuydu ama Slovenya’nın başkentindeki hentbol kültürü bambaşkaydı. Daha ilk günden başkentin hentbolla ilgilenen taraftarları arasında kahraman oluvermişti.</p>

  <p>Pazartesi günleri gazetelerin spor sayfalarında adını görmek hâlâ çok eğlenceliydi. O kadar Slovence sözcüğün arasında Helle Madsen ya da sadece Madsen sözcüklerini görmek çok hoşuna gidiyordu. Kişisel performansma bu kadar yoğunlaşmaları da boşuna değildi çünkü Helle olmasaydı, SANJE Ljubljana geçen yıl hentbolda Şampiyonlar Ligi finaline kadar yükselemeyecekti.</p>

  <p>Tünelden çıkıp parka girince temposunu arttırdı. Pazartesi günleri antrenman yoktu ve kaslarım gevşetmek amacıyla yaptığı bu koşu onun için çocuk oyuncağıydı. Parktaki asfalt patikalarda koşmaya özen gösteriyor, temposunu bozmamaya dikkat ederek su birikintilerinden kaçmıyordu.</p>

  <p>Yüzme havuzunun ve barlarla bazı dükkânların bulunduğu yerin yarımdan geçerek köprüye çıktı, dev spor salonunun bulunduğu yere geldi. Sol tarafında sekiz tenis kortu vardı ve hepsi bomboştu. Yağmurdan zeminde göletler oluşmuş, filelerse kış nedeniyle çıkarılmıştı. Beyaz saha çizgileriyse hâlâ görülebiliyordu. Bazı günler bir gün önceki maçın havasını yeniden yaşamak için spor salonunun yanından koşarak geçerdi. Bugünkü gibi diğer günlerdeyse, otoparkın içinden geçerek şehir merkezine kuzeydoğudan girişi sağlayan Celovska Caddesi’ne doğru koşardı. Sağa döndü ve -Union Bira Fabrikası’nın yanından geçerek Slovenska Caddesi’ne çıktı. Caddenin ismi, 1991 yılında Slovenya bağımsızlığım kazandıktan sonra değiştirilmişti. Daha önceleri caddenin ad<span style="font-style:italic;">ı, eski Yugoslavya'nın tartışmasız tek lideri Tito’ya atfen Titova’ydı.</span></p>

  <p>Geniş kaldırımlarda koşarak giyim mağazası Zara, beş yıldızlı Hotel Slon, postane, büyük alışveriş merkezi ve Sanje süpermarketin olduğu yere geldi. Sanje adı onu gülümsetmeye yetti. Sanje, Slovencede rüya anlamına geliyordu. Süpermarket zinciri Sanje, aynı zamanda Helle’nin hentbol kulübünün ana destekleyicisiydi. Kulübün adı SANJE Ljubljana buradan geliyordu. Hem süpermarket zinciri Sanje, hem de adı büyük harflerle yazılan SANJE Hentbol Kulübü ülkeye hâkim gelişme ve iyimserlik havasının simgelerine dönüşmüşlerdi. Slovenlerin çoğu sosyalizm günlerini artık güç bela hatırlayabiliyordu. Ama Ljubljana şehir merkezinde eski dönemin izlerine tek tük rastlamak mümkündü. Helle bir gün şemsiye tamiratı ve çorap yamama işi yapan bir dükkânın önünden geçmişti.</p>

  <p>Sabahın erken saatleriydi, dükkânlar henüz açılmıştı ama dükkânlara giren çıkan hayli fazlaydı. Kalabalıktı ama onun temposunu bozacak kadar fazla insan yoktu kaldırımlarda. Arada bir kendisine moral veren bağrışmalar ve tezahüratlar duyuyordu. Şehrin insanları onu tanıyordu ve itiraf etmeliydi ki, pazartesi koşularının güzel yanlarından biri, bu tezahüratlardı. Hele SANJE kazandıysa ve Helle güzel oynadıysa pazartesi sabahlarının keyfine diyecek olmazdı. Eve dönünce gazeteleri okumak hoştu. Artık gazeteleri okumakta dil açısından herhangi bir güçlük çekmiyordu. Gittiği dil kurslarının yararını görmüştü ama yabancı dil öğrenmeye yönelik kişisel yeteneğinin katkısı azımsanmayacak cinstendi. Onu yabancı dil öğrenemeye iten en önemli etkense, içinde yaşadığı toplumda olan biteni takip etmek isteğiydi. Bu da Helle’nin bu ülkede yaşamaya karar verdiğini gösteriyordu. SANJE’nin daha önceleri kadrosuna kattığı<br /></p>

  <p>İskandinav kökenli oyuncular öyle düşünmemişlerdi. Onların tek amacı para kazanmak ve özgeçmişlerine Avrupa takımında oynadıklarım gösteren bir satır eklemekti. Slovenya’da bir ya da iki yıl oynadıktan sonra ülkelerine dönüveriyor, kısa kariyerlerini kültür farklılığına bağlıyorlardı. Ve bunu sadece Kuzey ülkeleri medyasına söylüyorlardı.</p>

  <p>Ulusal tiyatro Drama Ljubljana binasının önüne geldi. Cam binanın önündeki sütunların arasında zikzak yaparak koşmak istiyordu ama basamaklar nedeniyle vazgeçti.</p>

  <p>Biraz sonra koşu rotasından ayrılacak, Rimska Caddesi’nden sola dönecekti. Vic semtine doğru koşacağı düşünülünce mantıksız geliyordu ama canı bugün öyle yapmak istiyordu.</p>

  <p>Yeni ülkesine uyum sağlamak için çok çaba göstermişti ama son zamanlarda Danimarka kültürünü yaşama isteği baş göstermişti. Slovenya-Danimarka Dostluk Derneği’ne katılmıştı. Böyle bir demeğin varlığından bile haberi yoktu ve öğrenince çok şaşırmıştı. Demek uzun yıllardır faaliyetteydi ve eski günlerinde üye sayısı yüzlere ulaşmıştı.</p>

  <p>Derneğin başkanı ve kurucusu İgor Kore öleli çok olmuştu, ölümünden önce, dernek çalışmaları nedeniyle Danimarka kraliçesinden şövalye nişanı almıştı. Demeğin film gösterimi, konferans ve konser düzenleme çalışmaları Korc’un ölümünden sonra da devam etmişti. Dernek üyelerinin çoğu ellili yaşlarda Slovenlerdi. Son günlerde birkaç genç Sloven katılmıştı derneğe. Bir de Michael Jensen adında bir Danimarkalı son zamanlarda derneğe gelip gitmeye başlamıştı. Michael Jensen savaş sırasında yardım konvoylarında şoförlük yapmıştı; şimdiyse kamyonuyla Balkan ülkelerinde bakkaliye dağıtımı yapıyordu. Sanje firmasının şoförüydü Michael Jensen.</p>

  <p>Helle geçen çarşamba akşamı film gösteriminden sonra Rimska Caddesi’ndeki Le Petit kafeteryasında Michael’le bira içmişti. Michael Jensen’in boş dairesinin bulunduğu caddede. Michael arada bir bu daireye geliyor, geceyi orada geçiriyordu. Ayrılırken apartman girişinde dillerini de katarak uzun süre öpüşmüşlerdi. Aniden ortaya çıkıveren öpüşme isteğine ikisi de şaşırmış, ilk öpücüğün ardından birbirlerine bakmış, öpüşmeye devam etmişlerdi.</p>

  <p>Helle hafta sonu boyunca, evliliğin dışında da aşk yaşayabileceğini, öpüştüğü kişinin Danimarkalı olmasının da bunda rol oynayabileceğini düşünmüştü. Anlaşılabilir bir şeydi. Belki. Michael de aynı şekilde düşünmüştü herhalde. Dostluk derneğine katılmasının ardında yıllardır Slovenya’da yaşaması yatıyordu belki. Kendi kültürlerini, kendi insanlarım özlüyordu ikisi de.</p>

  <p>Michael de Helle’yle sohbet etmekten zevk almıştı. Hatta evli olmasına rağmen bir anlığına onu dairesine davet etmeyi düşünmüştü. Ama Helle eve geç kaldığını söyleyince daveti başka bir zamana bırakmaya karar vermişti. Zaten sabah erkenden kalkıp yola çıkacaktı.</p>

  <p>İlk karşılaşmalarında bu noktadan ileri gidememişlerdi. Ama Michael aynı gece Helle’ye bir e-posta göndererek pazar günü Ljubljana’ya geleceğini ama pazartesi sabahı erkenden kalkıp eski bir dostunu ziyaret etmek için Danimarka’ya gitmek üzere yola çıkacağını yazmıştı. Helle birkaç gün sonra cevap yazıp pazar akşamı bira içmek isteyip istemediğini sormuştu. Ama Michael’den cevap alamamıştı.</p>

  <p>Geçen çarşamba Helle’nin aklından çıkmıyordu bir türlü. Michael’in neden cevap yazmadığım düşünüyor, pişmanlık duyarak geri adım attığım sanıyordu. Bu sefer Michael’in dairesinin olduğu yerden geçecek, apartman girişinde öpüştükleri anı yeniden yaşayacaktı.</p>

  <p>Ama o kadarına fırsatı olmadı.</p>

  <p>Slovenska Caddesi’nde, elli metre kadar ileride tepe lambaları yanıp sönen bir polis aracı ve bir ambulans duruyordu. Merakla koştu. Olay yerine fazla yaklaşmamak için karşı kaldırımda durup bakmaya başladı. Caddede, üstünde beyaz bir örtü bulunan bir fceset yatıyordu. Ayakkabılarından anlayabildiği kadarıyla ceset bir erkeğe aitti. San yelekli bir adam cesedin etrafında dolanıyor, fotoğraf çekiyordu. Cesedin on metre kadar ilerisinde ellerini başının arasına almış, çömelmiş bir kadın duruyordu. Sarsılan omuzlarına bakılırsa, hıçkırarak ağlıyordu kadın.</p>

  <p>Ne korkunç bir manzaraydı.</p>

  <p>Kötü bir şey olmuştu anlaşılan. Üçüncü kat balkonunda bir adam balkonun demirlerine bir toz serpmekle meşguldü. Helle koşusuna devam etmeden önce on saniye kadar durdu. Bir an yerde yatan cesedin Michael olabileceğini düşündü. Aynı apartmanda oturuyordu. Ama Michael, Kopenhag’da eski bir arkadaşıyla barları dolaşarak içki içmek üzere yola çıkmıştı. Fazla geçmeden bu rahatsız edici düşünceyi aklından çıkardı, koşmaya devam etti.</p>
</body>
</html>
