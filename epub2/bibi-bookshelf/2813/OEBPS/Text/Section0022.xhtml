<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>POSTOYNA</b></i></p>

  <p>“Kampta kaç kişi var şu anda?” diye sordu Ketil. Üst kattaki kapalı kısma çıkarken vakit geçirmek için sorulmuş, gereksiz ve cevabı hiçbir işe yaramayacak bir soruydu.</p>

  <p>“Yaklaşık 120 kişi,” dedi Maya. Ketil ciddi bir tavırla sayıyı not etti. Kampa gelmeden önce, Ljubljana’daki kampta yer sıkıntısı baş gösterdiği için bu kampın ilave olarak iki yıl önce açıldığım öğrenmişti. Ülkedeki iki kamptan biriydi burası. Buraya ülkelerine geri gönderilmeyi bekleyen kaçak göçmenlerle başvurusu devam eden sığınmacılar getiriliyordu. Son gruptaysa Afrika ve Ortadoğu ülkelerinden Avrupa Birliği ülkelerine gitmek için Slovenya’ya gelenler bulunuyordu. Bu sığınmacılar Slovenya’yı Avrupa’ya geçiş için kolay hedef görüyorlardı.</p>

  <p>Hepsine, üzeri üniformalı birini görürlerse “Asyl!”<a id="footnote2"></a><sup><a href="../Text/Section0030.xhtml#bookmark1">2</a></sup> diye bağırmaları talimatı verilmişti.</p>

  <p>Hepsi giriş katındaki lokalde oturmuş, çay ve kahve içerek&nbsp;<i>Eurosport&nbsp;</i>kanalını izliyor, donuk ve tamamen teslim sınırlarında gezindiklerini gösteren ifadelerle taşlaşmış gibi oturuyorlardı.</p>

  <p>Birinci kata çıktılar ve Maya sırtında taşıdığı çantadan anahtarlarını çıkardı. Anahtarları elinde bir süre şakırdatarak, kapının anahtarım buldu, kapıyı açtı ve Ketil içeri girdi. Hapishanelerde, azdı mahkûmların bulunduğu bölümü andırıyordu burası. Moldovyah kadınlar kaçak göçmen statüsündey-diler çünkü Moldovya, Romanya’yla Ukrayna araşma yerleşmiş bir huzur ülkesi, güvenli ülke olarak kabul ediliyordu. Böyle bir ülkeden gelince sığınma başvurusu kabul edilmiyordu.<br /></p>

  <p>Maya’nın sesinde hayal kırıklığıyla karışık bir çaresizlik hissediliyordu: “Geri gönderilmeyi bekliyorlar. Yine onları kaçırıp satan adamların kucaklarına itilecekler.”</p>

  <p>Ketil, Maya’yla aynı fikirde gibi görünmek için başmı salladı. öyle davranması gerekiyordu. Kampta elinde not defteriyle geçirdiği on beş dakikalık zaman Ketil’in eski gazeteci formunu bulmasına yetmişti. Gerçek habere ulaşmak isteyen ama oyunu kurallarına göre oynayarak zorunlu soru-cevap merasimini gerçekleştiren bir haberciydi şimdi. Esas konuşması gereken kişiye ulaşıncaya kadar sistemin parçası kişilerle konuşması gerekiyordu.</p>

  <p>Ketil’in tavırları gereklilikten daha çok bir refleksti; zira Maya da Ketil’in gerçek amacından haberdardı. Ketil’in böyle davranması çevresine güven ve inandırıcılık yayıyordu.</p>

  <p>On metre kadar daha ilerledikten sonra Maya bir kapmın önünde durdu. Kapıya üç kez vurdu ve kapının kolunu indirerek açtı.</p>

  <p>Üç metreye dört metre büyüklüğünde küçük bir odaya girdiler. Kapının sol tarafında bir lavabo, içinde diş fırçası bulunan bir fincan ve el sabunu vardı. Lavabonun üzerinde bir ayna asılıydı ve Ketil kadının yüzünü ilk kez bu aynaya yansıyan görüntüsünde gördü. Lavabonun bulunduğu duvarın karşı tarafındaki yatak üzerinde oturuyordu. Sarışın ve uzun saçlıydı. Saçlarım atkuyruğu yapmıştı. Yüzü hafif sivilceli ama düzgün ve güzeldi. Sade giyinmişti. Üzerinde koyu renk bir kot pantolon ve boğazına kadar fermuarı kapatılmış turuncu bir bluz vardı.</p>

  <p>Maya İngilizce, “Bu, Tatyana. Moldovyalıdır,” dedi ve ardından kadına dönerek Rusça bir şeyler söyledi.</p>

  <p>Ketil bunu hiç düşünmemişti. Dil sorunu çıkarsa ne yapacaktı? Maya’nın Rusça bilmesi büyük şanstı.</p>

  <p>“Siz Rusça da biliyormuşsunuz,” dedi Ketil, Mayaya gülümseyerek.</p>

  <p>“Bizim işimizde iyi iletişim kurmak çok önemlidir. Tatyana, Moldovya’daki Rus azınlığa mensup,” dedi Maya.</p>

  <p>Ketil döndü. Artık kadının yüzünü aynadan değil, karşıdan görüyordu.</p>

  <p>“Merhaba,” diyerek kadına elini uzattı ama kadın Ketil’le göz göze gelmemeye çalışarak kendine uzatılan ele baktı ve Ketil’in tokalaşma çabasına karşılık vermedi. Onunla tokalaşması gibi bir ihtimal yoktu adeta.</p>

  <p>Maya yine Rusça bir şeyler söyledi. Kadın tepki göstermedi.</p>

  <p>“Başından çok kötü olaylar geçmiş. O yüzden tanımadığı erkeklerden korkuyor,” dedi Maya.</p>

  <p>Ketil ciddi bir ifadeyle Mayayı onaylayarak başını salladı. Tatyana, Maya ve Ketil’in ne konuştuklarını anlamıştı sanki. Hafifçe yerinde doğruldu, ayağa kalktı ve Ketil’e elini uzattı.</p>

  <p>Tokalaşma çok gevşek ve kısa süreliydi. Tatyana yeniden yerine oturdu ve güvenilecek biri olup olmadığım çıkarmaya ça-lışıyormuşçasına Ketil’i süzmeye başladı. Yüz ifadesinden nasıl bir sonuca vardığını kestirmek mümkün değildi.</p>

  <p>Odanın diğer köşesinde yuvarlak bir ahşap masa ve bir koltuk vardı. Maya, Ketil’e oraya oturmasını işaret etti, ardından Tatyana’ya dönerek yine Rusça bir şeyler söyledi. Tatyana, “Evet,” diyerek cevap verdi ve Maya çantasından bir gazete çıkarıp masanın üzerine koydu.</p>

  <p><i>“Journal&nbsp;</i>gazetesinin geçen pazartesi günkü akşam baskısı. Beşinci sayfayı aç, bak,” dedi Maya.</p>

  <p>Ketil o sayfada ne bulacağım çok iyi biliyordu. Gazeteyi açtı. MichaeTin eski bir resmini görünce yutkunmadan edemedi. Onu on yıl önce en son gördüğünden kısa süre sonra çekilmiş olmalıydı resim. Michael resminde, Ketil’in tanıdığı iyi kalpli yardım konvoyu şoförüne benziyordu. Bir an midesi bulanır gibi oldu.</p>

  <p>“Sıra sende,” dedi Maya kol saatini işaret ederek. Zamanları kısıtlıydı.</p>

  <p>Ketil, Tatyana’nın gözlerine bakarak gazetedeki resmi parmağıyla gösterdi ve “Kamyonu kullanan bu kişi miydi?” diye sordu.</p>

  <p>“Evet,” dedi Tatyana. Ketil en azından bu kadarım anlamıştı. Tatyana daha sonra daha uzun bir cümle söyledi: “Yol boyunca devamlı kamyonda olan bir tek oydu. Diğerleri değişiyordu.”</p>

  <p>“Nereden getirdiler sizi? Diğerleri kimdi? Tarif edebilir misin?”</p>

  <p>Maya, Ketil’in sorusunu ve ardından aldığı cevâbı tercüme etti: “Budva’dan... Karadağ’dan yani. Kamyona orada bindirdiler bizi. Akşamlan uyuyacağımız zaman ve arada bir kamyonun kasasına yiyecek attıklarında görüyorduk onu.”</p>

  <p>“Öteki adamlar kimlerdi? Ne kadâı; yol gittiniz?” diye sordu Ketil.</p>

  <p>Maya, Tatyana’nın biraz daha düşünmesine fırsat tanımak ve daha fazla aynntı vermesini sağlamak için Ketil’in sorusunu biraz uzatarak tercüme etti. İşe yaradı: Tatyana’dan uzunca bir açıklama geldi. Maya söylenenlerin hepsini Ketil’e çevirmek için arada bir Tatyana’yı durduruyordu.</p>

  <p>“Üç gün hiç durmadan yol aldık. Cuma sabahından pazar akşamına kadar... Akşamlari'bizi kamyondan çıkarıyorlardı. Her iki akşam da depolarda ve terk edilmiş fabrika binalarında geceledik. Şiltelerin üzerinde uyuyorduk. Hemhlk, hem ikinci gece binaların içinde uyuduk. Biz gelmeden şilteler serilmiş, yatacağımız yerler hazırlanmıştı. İki silahlı'adam başınıızda nöbet beklerken şoför de yandaki bir odaya giriyordu. İlk kaldığımız yerde tuvalete gideceğimiz zaman silahlı adamlardan biri yanımızda geliyordu. Fabrikanın arkasında bir yerdeydi tuvalet ve her yer ıssız, kapkaranlıktı. İkinci gece kaldığımız binanın içinde tuvalet vardı.”</p>

  <p>Maya, devam etmesini istedi ama Tatyana artık ne anlatacağını bilemiyor gibiydi.</p>

  <p>Ketil araya girdi: “Adamlar kimlerdi? Tarif edebilir misin?”</p>

  <p>Maya, Ketil’in sorusunu tercüme etti ve Tatyana yeniden anlatmaya başladı: “Hepsi birbirine benziyordu. Ya kel ya çok kısa tıraşlıydılar. Kırk yaşlarındaydılar ve hepsi Sırp-Hırvatça konuşuyordu. Müşterilerin arasında çok zengin Sırplar ve Ruslar vardı.”</p>

  <p>Maya bunlan da tercüme etti ve kendi yorumunu da ekledi: “Ben sara Budva’yı daha sonra açıklarım. O zamana kadar hikâyeyi toplamış olurum. Sen. şimdi bununla zaman kaybetme.”</p>

  <p>“Ama İnes’e bu kızın hikâyesinin tamamım alacağıma söz verdim,” dedi Ketil.</p>

  <p>“Tamam, benim odamda alırsın hepsini. Burada fazla kalırsak şüphe çekeriz.”</p>

  <p>Ketil başını salladı ve Tatyana’ya döndü: “Kaç farklı adam vardı?”</p>

  <p>Maya neredeyse Ketil sorusunu sorarken çeviri yapıyordu.</p>

  <p>Tatyana uzun ve biraz tereddütlü bir cevap verdi. Maya, Tatyana’nın cevabım açıkladı: “Topu topu beş adam görmüş. Biri hariç, hepsinin üzerinde deri ceketler varmış. Deri ceketsiz olanın üzerinde uzun bir pardösü varmış ve ağzından sigara hiç eksik olmuyormuş.</p>

  <p>“Hangi güzergâhı izlediklerini biliyor mu?”</p>

  <p>“Hayır.”</p>

  <p>Maya, Tatyana’nın cevabının ardından kendi yorumunu yaptı: “Slovenya’ya gelmeden önce Karadağ, Bosna ve Hırvatistan güzergâhını ya da Karadağ, Sırbistan, Hırvatistan güzergâhını izlemiş olmalılar,” dedi.</p>

  <p>Maya bu cevabın ardından Tatyana’ya kendi bir soru sordu ve “Demek öyle ha?” diye cevap verdi.</p>

  <p>“Son gün geceledikleri fabrika binasından ayrıldıktan kısa bir süre sonra şoförle deri ceketlilerden biri kamyonun kasasım açıp içeri kahvaltılık atarken Tatyana bir tepe üzerinde minare görmüş," dedi Maya.</p>

  <p>Ketil biraz zaman kazanmak için, “Hım. Anlıyorum...” dedi ve devam etti: “Yani bu da demek oluyor ki...”</p>

  <p>“Bosna’dan geçmişler. Müslüman - Hırvat bölgesinden,” dedi Maya.</p>

  <p>“Pazar sabahı?”</p>

  <p>Maya soruyu Tatyana’ya havale etti. Tatyana biraz düşündükten sonra başını evet anlamında salladı ve cevabını biraz daha açıkladı.</p>

  <p>“Slovenya’da öğleden sonra serbçst bırakıldıkları günmüş,” dedi Maya.</p>

  <p>“Mümkün olabilir mi böyle bir şey?" diye sordu Ketil.</p>

  <p>“Ne demek istiyorsun? Soruyu tam anlamadım,” dedi Maya.</p>

  <p>“Yarım günde Bosna’dan Slovenya’ya, hem de ta Portoroz’a gelinebilir mi?”</p>

  <p>“Evet, Bosna’da, Hırvatistan sınırına çok yakın Müslüman ya da kendi deyimleriyle Boşnak bölgesi var. Oradan Hırvatistan üzerinden Portoroz sınır kapısına ulaşmak üç dört saat sürer.</p>

  <p>Ketil biraz düşündü ve Balkanlar haritasım gözlerinin önüne getirmeye çalıştı. Haritaya bakmayalı çok olmuştu.</p>

  <p>Maya Ketil’in düşünmekte olduğunu görebiliyordu ama saygısızlık edip araya girmedi ve soru sormasını bekledi.</p>

  <p>“Arabanın kasasını şehir içinde mi, yoksa kırsal bir alanda mı açmışlar?” Maya başıyla onayladı. Sanki sorulması gereken soruyu sorduğunu düşünüyordu. Soruyu Tatyana’ya tercüme etti.</p>

  <p>“Şehirdeymiş. Etrafta çok ev varmış,” dedi Maya. “Bihaç olabilir; ya da Velika Kladusa’dır. Belki de başka bir yerdir ama o bölgedeki en büyük Müslüman şehri Bihaç... Portoroz’la aradaki mesafeyi düşününce orası olması büyük ihtimal.”</p>

  <p>Ketil ve Maya anlaşmışlar gibi demir parmaklıklı pencerenin üzerindeki saate baktılar ve Ketil hızla bir sonraki sorusunu sordu: “Dar mı yoksa geniş otoyollarda mı gitmişler; yollar dönemeçli miymiş yoksa düz mü? Hızlı mı yavaş mı gitmişler? Tarif edebilir mi?”</p>

  <p>Tatyana cevap vermeden bir süre düşündü. Sonra uzunca bir açıklama yaptı. Maya Tatyana’nın anlattıklarını özetleyerek Ketil’e çevirdi: “önceleri çok dönemeçli bir yolda yavaş gitmişler. Karşıdan gelen birini kollar gibi. Yollar inişli çıkışlıymış. Sonra birden hızlanmışlar. Bir anayolda ya da otoyolda gibi... Sonra yine inişli çıkışlı bir yolda devam etmişler. Sonra uzun bir mola vermişler. Belki sınıra gelmişlerdir. Ya da yol kenarında dinlenme alanıdır. Portoroz’a yakın. Ve orada adam kamyonun kasasını açıp onları serbest bırakmış.”</p>

  <p>“Adam?”</p>

  <p>“Evet, şoför. Michael Jensen,” dedi Maya ve Michael’in gazetedeki resmini gösterdi.</p>

  <p>Ketil, Tatyana’dan anlattıklarını biraz daha ayrıntılı anlatmasını istedi. Tatyana’nın yüzüne bir an bir mutluluk yayılır gibi oldu ama sonra ifadesiz bakışıyla anlatmaya devam etti. Maya gene Tatyana’nın anlattıklarını çevirmek yerine özetleyerek anlattı: “O uzun molayı verdikten sonra on dakika kadar yol alıp durmuşlar. Kamyonun kasası açılmış. Şoför yalnızmış ve eliyle Portoroz’u işaret ederek, ‘Haydi, çabuk kaçın, kaçın!’ diye bağırmış. Oradan ayrılmak için kamyona binerken kızlara, ‘Polise gidin. Onlar size yardım eder,’ demiş. Kızlar da Michael’in dediğini yapmışlar. Şimdi de işte buradalar ve sınır dışı edilmeyi bekliyorlar. Polise gidip teslim olmanın karşılığım Slovenya devletinden sınır dışı edilerek alacaklar.”</p>

  <p>Maya’nın kızgınlığı sesine yansıyordu. Ketil, Maya’nın rahatsızlığını fazla önemsemedi ve hâlâ vakit varken araya birkaç soru daha sıkıştırmak istedi.</p>

  <p>“Polis buraya ifadenizi almaya geldi, değil mi?”</p>

  <p>“Evet,” dedi Tatyana. Soruyu anladığı belli oluyordu.</p>

  <p>“Size ne sordular? Siz onlara ne anlattınız?”</p>

  <p>Maya’nın bu soruyu çevirmesi gerekiyordu. Tatyana soruyu duyunca gerildi. Kollarını açtı ve sesi yükselip alçalarak konuşmaya başladı. Ketil bu sorunun cevabını İnes’ten almıştı. Ama Tatyana’dan da duymak istemişti.</p>

  <p>“Neredeyse hiçbir şey sormamışlar. Kamyon şoförünün ölen adam olup olmadığını sormuşlar. Onu en son ne zaman gördüklerini sormuşlar. Kızlar da cevap vermişler. Kızlar daha da konuşacaklarmış ama polisler hiç umursamamışlar bile. Not da almamışlar. Geldikleri gibi ayrılmışlar.”</p>

  <p>Maya devam etti: “Kızların hepsinin hikâyeleri en ince ayrıntılarına kadar yazılı var bende. Odamda sana veririm, İnes’e götürürsün. Avukatlardan da yardım istedik. Kızların sınır dışı edilmelerini engellemeye çalışıyoruz. Şansımız fazla değil ama denemeye değer.”</p>

  <p>Maya lafını bitirince artık ziyareti sona erdirmeleri gerektiğini işaret etti.</p>

  <p>Ketil biraz düşündü. Sorması gereken bir şey kalıp kalmadığından emin olmak istiyordu.</p>

  <p>“Arabada sigara ve içki var mıydı?” diye sordu.</p>

  <p>Maya soruyu çevirdi; Tatyana hızla ve kısaca cevap verdi: “Hayır.”</p>

  <p>Ketil istediği bilgileri almıştı. İnes’le konuştukları her şeyi sormuştu. İvo Grado, ya yalan söylüyordu ya da ona da yanlış bilgi vermişlerdi.</p>

  <p>Ketil, Maya’yla aynı anda kalktı ve Tatyana’ya elini uzattı. Tatyana bu kez kendine uzatılan eli biraz daha uzun süre sıktı.</p>

  <p>“Yardımların için çok teşekkürler,” dedi Ketil.</p>

  <p><i>"No problem</i>dedi Tatyana.</p>

  <p>Maya da Tatyana’ya teşekkür etti ve Tatyana yeniden yatağına oturdu. İlk geldiklerinde gördükleri gibi bırakıyorlardı kızı.</p>
</body>
</html>
