<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>KRAYİNA’DA BİR YER</b></i></p>

  <p>İnes, savaş esnasında bölgeyi terk eden, bir zamanlar Krayinalı Sırp bir çiftçi ailenin oturduğu evin salonunun ortasında elleri arkadan sandalyeye bağlı oturuyordu. Kare masanın etrafında üç sandalye daha vardı. Masa ve sandalyelerin mavi boyaları dökülmüştü. Salondaki diğer mobilyalar da yağmalanmış olmalıydı.<br /></p>

  <p>Ayaklarım bağlamamışlardı. İstese sandalyeyle birlikte kalkıp odada dolaşabilirdi. Ama buna hiç gerek yoktu, zira Jus elinde silahıyla kapının yanında bekliyordu. Arada bir dönüp İnes’e bakıyor, emredildiği gibi sandalyede oturup oturmadığını kontrol ediyordu. Bakmadığı zamanlardaysa dışarıdaki suç ortaklarını seyrediyordu. Ortalık sessizdi. Arada bir kargaların bağırışlarıyla çete üyelerinin aralarındaki konuşmalar duyuluyordu.</p>

  <p>Çinliler hâlâ kamyonun içindeydiler. Onları dışarı bırakmaya cesaret edememiş, yola devam etmeden önce iki saat daha bekleyeceklerini söylemişlerdi.</p>

  <p>Son yarım saat içinde İnes’e hiçbir şey söylememiş, onunla konuşmamışlardı. Boris çenesini kapatmasını yoksa hakkında verilen kararın zamanından önce uygulanacağım söylemişti. Tanıdıkları bir yerde bulunmaları ve daha rahat hareket etmelerine rağmen İnes, çete üyelerinde bir sabırsızlık görüyordu ve görece rahatlıklarının bir avantaj olabileceğini düşünmeye başlamıştı. Tek yapacağı, konuşmayı tekrar başlatmak için en uygun cümleyi bulmaktı. Bu arada dışarıdakilerin konuştuklarım duymaya çalışıyordu. Ljubljana’da olan Bogdan’ın bugün akşamüzeri ya da yarın halledeceği bir işten bahsediyorlardı. Konuşmaıun büyük kısmı ise rüzgârla birlikte uçup gidiyordu.</p>

  <p>Ama Boris’in son cümlesini net duyabildi.</p>

  <p>“Vardiya değişmesinden hemen sonra orada olacaksak, saat üçte yola çıkmamız lazım,” diyordu Boris.</p>

  <p>“Yirmi dakikamız kalmış,” dedi adamlardan biri. Kimin konuştuğunu anlayamadı İnes.</p>

  <p>Jus elindeki silahı odanın içine doğru sallayarak diğerlerine bağırdı: “İçerdeki oyuncağımızla biraz oynayamaz mıyız gitmeden?”</p>

  <p>Dışarıdakiler Jus’un bu sözlerine güldüler.</p>

  <p>“Hiç de fena bir kadın değil ashnda. Bu dünyadan göçmeden son bir kez tadına baksak iyi olacak,” dedi adamlardan bir başkası.</p>

  <p>Jus başını çevirip İnes’e baktı.</p>

  <p>İnes irkildi, neredeyse tüm kanının çekildiğini hissetti. Yaparlar mıydı öyle bir şey? ölüme böyle mi gidecekti? Röportaj yaptığı tecavüz mağduru kadınların anlattıkları geldi gözünün önüne. Sarhoş milisler savaş sırasında kadınlan okullara, spor salonlarına ya da nerede tutuyorlarsa işte oralara doldurup topluca ırzlarına geçmişlerdi.</p>

  <p>Zavallı kadınların saatlerce, hatta günlerce ırzlarına geçildiğini dinlemişti İnes. Sonunda alınlarına yedikleri bir kurşunla öldürülüyor ya da şansları varsa almlannda utanç damgasını ömür boyu taşımak üzere serbest bırakılıyorlardı.</p>

  <p>Düşmanın karısının, kızının ırzına geçmenin kazandırdığı bir kupaydı sanki kadınların ruhlarına, alınlanna vurulan bu utanç damgası.</p>

  <p>Kendisi tecavüzden sonra hayatta kalsa hayatının kalan kısmını intikam almaya adardı. Röportaj yaptığı tecavüz mağduru kadınların birçoğu da öyle yapmıştı. Hikâyelerinden çok etkilenmişti İnes. Adaletin yerine gelmesini yıllarca beklemektense kendi adaletlerini kendileri sağlamayı tercih etmişlerdi.</p>

  <p>İnes genelde adalete güvenirdi. Birçok kez adaletin yerini bulduğunu görmüştü. Ama her zaman öyle olmuyordu. Hele ırza geçme davalarında adaletsizliğe maruz kalmak şaşırtıcı olmazdı.</p>

  <p>Hem tecavüzü ispat etmek zordu, hem de kadınlar için çok sarsıcı olan ırza geçme olayı hukukçuların karar vermelerini güçleştiriyordu.</p>

  <p>Hayır, İnes mahkemeye dava açıp bunun sonucunu bekle-meyecekti. Tecavüzcülerin cezasını en kısa zamanda kendi verecekti.</p>

  <p>Midesi bulanmaya, boğazı kusmukla dolmaya başladı. İçinde tutmak için hiçbir çaba göstermedi ve önündeki masanın üstüne bir akşam önce Bihaç’ta yediği biftek ve patatesten kalanları kustu. O yemekten beri başka bir şey yememişti. Masanın üzerine boşalttığı koyu sarı kusmuk masanın kenarından kalçalarına akmaya, oradan da yere damlamaya başladı.</p>

  <p>İnes kusmasının ardından burnuna gelen çürümüş et suyu kokusu yüzünden bir an öğrencilik yıllarında katıldığı partilerden sonra kustuğu günleri hatırladı. Bir kez daha kusmaya çalıştı ama olmadı. Midesinde ne varsa bir defada boşaltmıştı.</p>

  <p>Tiksintiyle burnunu buruşturdu; kusmuk damlalarının çıkardığı şıpırtıları duymamaya çalıştı.</p>

  <p>O anda Jus arkadaşlarına, hanımefendinin sevişmek istemediğini söyledi. İnes bunun üzerine toparlanmaya, mantıklı düşünmeye çalıştı. Hayır, tecavüz etmeyeceklerdi. Sarhoş değillerdi. Soğukkanlılıkla, göz kırpmadan ortadan kaldıracaklardı onu.</p>

  <p>Tabii onları vazgeçmeye ikna edemezse.</p>

  <p>“Bana bir bardak su verebilir misiniz? Çok kötüyüm,” dedi. Konuşurken çaresiz ve korkuyormuş gibi görünmemeye özen gösteriyordu. Adamları konuşmanın içine çekebilmek için başka çaresi yoktu. Jus, İnes’e ve kustuğu yere baktı.</p>

  <p>Derken Boris kapıda göründü ve “Korkma, sana bir şey yapmayacağız,” dedi. İnes şüphe içinde Boris’e baktı. “Slovenya’ya girince seni bırakmaya karar verdik,” dedi beriki. Jus’un şaşkın bakışları arasında odanın ortasına doğru ilerledi ve Jus’a, “Şuna bir bardak su getir,” dedi. Jus gözden kayboldu.</p>

  <p>“Söz veriyorum, ağzımı sıkı tutacağım. Kimseye bir şey söylemeyeceğim,” dedi İnes. Fazla ikna edici gelmedi sesi kendisine.</p>

  <p>“Söz size... Hiç kimseye, hiçbir şey anlatmayacağım.” Bu kez sesi biraz daha inandırıcı çıkmıştı.</p>

  <p>“Söylemeni beklemiyorum. Şimdi beni iyi dinle! Boşboğazlık yaparsan ya da gazeteye bunları haber yaparsan anında seni ortadan kaldırırız. Ljubljana’da sadece bu iş için görevlendirdiğimiz bir adamımız bekliyor. Anlıyor musun?”</p>

  <p>“Evet. Söz veriyorum sana,” diye tekrarladı İnes. başını salladı; sesi sanki biraz daha umut doluydu.</p>

  <p>Jus elinde bir bardak su ve kâğıt peçeteyle geldi, önce İnes’in ağzına bardağı tutarak suyu içirdi, ardından çenesindeki kusmuk artıklarım sildi. Ardından Boris’i kenara çekti ve “Seninle bir şey konuşabilir miyim?” dedi.</p>

  <p>“Tabii,” dedi Boris gülerek.</p>

  <p>Dışarı çıktılar. İnes, Jus’la Boris’in dışarıda tartıştıklarını duyuyordu.</p>

  <p>“Güvenebilir miyiz bu kadına?” dedi biri. Jus olabilirdi bu soruyu soran ama İnes emin değildi.</p>

  <p>“Aşırı bir hareket yaparsak bize çok pahalıya mal olabilir,” dedi Boris. “Kadın çok fazla tanınıyor. Kısa zamanda ortaya çıkmazsa aramaya başlarlar. ŞOVA zaten peşinde. Elimizde olduğu sürece bizim için tehlike arz ediyor. Bekleyip görmek zorundayız. Çenesini tutmazsa o zaman...”</p>

  <p>“Çok şey biliyor,” dedi bir diğeri.</p>

  <p>“Bogdan icabına bakar. Slovenya’da halledersek çok riskli olmaz...”</p>

  <p>İnes biraz daha zaman kazandığını düşünerek umutla gözlerim açtı. Burada öldürmekten vazgeçiyorlar mıydı? Verdiği sözler ve uyarıları işe yaramış mıydı? Belki tamamen serbest bırakıp yollarına devam edeceklerdi...</p>

  <p>Gözlerini kıstı. İçinde yeşeren umutlan da korku senaryola-nm da aklından çıkarmaya çalıştı. Artık dışarıdakiler konuşmalarına fısıldayarak devam ediyorlardı. Acaba biraz önce fazla yüksek sesle konuştuklannı mı fark etmişlerdi? Ya da onun duymaması gereken başka, yeni plan mı yapıyorlardı?</p>

  <p>Boris içeri geldi. “Seni kamyonun içine, diğerlerinin yanına koyacağız. Orada sakince oturacaksın, anladın mı? Uygun bir yere geldiğimizde seni indireceğiz. Sonra başınıza iş açarsan seni susturmak zorunda kalacağız. Anlıyor musun?” dedi.</p>

  <p>İnes yine başını sallayarak anladığım ve aynı fikirde olduğunu gösterdi. Boris neredeyse yüz defa “Anladın mı?” diye sormuştu. O an içinde bulunduğu durum ciddi olmasa, gülerdi.</p>

  <p>Jus yeniden odaya girip nöbet tutmaya başladı. Boris dışarı çıktı. Ellerinin bağını çözmeyeceklerdi. Aksine, önünde yine elleri bağlı oturacağı saatler vardı. Tuvalete gitmek istese de ellerini çözmeyeceklerdi ve adamların onu elleri bağlı tuvalete götürmeleri gururunu kıracaktı. Ama tecavüze uğrayıp öldürülmekten daha iyiydi.</p>
</body>
</html>
