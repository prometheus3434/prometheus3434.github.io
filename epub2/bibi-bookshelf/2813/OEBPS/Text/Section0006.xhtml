<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <div>
    <p><b>JESENİCE,SLOVENYA</b><br /></p>
  </div>

  <p>Avusturya’yla Slovenya sınırındaki tünelden geçmesi yedi dakika sürmüştü. Tünelden çıkınca beklediği aydınlığı bulamadı. Yolun sağ tarafındaki kum ocağı ve sol taraftaki fabrikalar akşamüzeri karanlığında daha kederli bir görünüme bürünmüştü sanki. Yere iyice yaklaşan bulutlar havarim iyice karanlık görünmesine neden oluyordu.</p>

  <p>Endüstri ve sımr şehri Jesenice’nin girişinde karşılaştığı bu çirkinlik ve kederli hava onu her zaman etkilemişti.</p>

  <p>Soğuk savaş yıllarında Sosyalist ya da Komünist Doğu Avrupa’yla ilk bu şehirde karşılaşmıştı. Bu kederli şehir, sınırın hemen öte yanındaki şirin Avusturya’yla tam bir tezat oluşturuyordu.</p>

  <p>Münih’te tren değiştirmiş, beş saat aynı kompartımanda oturduktan sonra ilk kez neşesi yerine gelmişti. Kafasındaki sis yeni yeni dağılmaya başlamıştı. Yola çıkmadan önce aldığı uyku hapları da işe yaramamıştı. İnsanın bu tür durumlardaki en yakın dostu “zaman” görevini yapmış, tüm bedenini etkileyen tutulma ve sertlik dağılmaya başlamıştı.</p>

  <p>Ketil, tır kamyonlarının park ettiği geniş terminalleri aydınlatan sarı-turuncu lambalara bakıyordu. Bu lambalar on yıllar boyunca sosyalist Avrupa’da kullanılmıştı. Eski günlerinde gezdiği yerleri yeniden görmek keyfİni yerine getirmişti. Belki bu kez kendine hâkim olabilir, her şeyin tadım çıkarmaya çalışabilirdi.</p>

  <p>Buraya da gayet hoş bir nedenle gelmişti. Emilya ve Goran, cumartesi günü Saraybosna’da evleneceklerdi.</p>

  <p>Düşünün bir kere! O kadar yıldan sonra onu da davet etmişlerdi düğünlerine. Bu yüzden evet demişti. Hem ayrıca bir düğüne gideceği için çok seviniyordu. Dünyanın neresinde olursa olsun, nedense düğünler en zevkli eğlencelerdi. Balkan düğünleriyse ortalamanın çok üzerindeydi. Nikâh formaliteleri tamamlandıktan sonra, müzik, dans ve su gibi akan alkol eşliğinde eğlenilirdi Balkan düğünlerinde.</p>

  <p>Adres defterini açtığında cebindeki telefon titremeye başladı. Telekom Slovenja, bir sms’le Ketil’e hoş geldin diyordu. Hızla mesajı sildi ve adres defterinin Bosna bölümünde aradığı sayfayı buldu.</p>

  <p>Emilya’nın cep telefonu numarası kayıtlıydı o sayfada. Esas tanıdığı da Emilya’ydı. Goran’dan önce tanışmışlardı ve dahası, Emilya’ya asılmıştı. Emilya’nın bir sevgilisi olduğunu ve sevgilisi Goran’ın aynı pansiyonda çalıştığını öğrenince asılmaktan vazgeçmişti. Aslında vazgeçmek Ketil’in yaratılışına tersti ya, bu seferlik öyle yapmış, ardından hem Emilya, hem de Goran’la çok iyi dost olunca kararından memnuniyet duymuştu.</p>

  <p>Savaş bitince Ketil’in Bosna seyahatleri de sona ermiş ama ilişkileri kopmamıştı. Hatta bir kez Emilya ve Goran, Ketil’i Danimarka’da ziyaret etmişlerdi. Ketil devamlı Emilya’yla yazışır, onunla konuşurdu. Ketil, onun arkadaşıydı.</p>

  <p>Emilya’nın telefon numarasını cep telefonuna kaydetti ve İngilizce bir <i>sms&nbsp;</i><i>yazıp gönderdi: “Merhaba, yoldayım, önce Ljubljana’da birkaç gün tatil yapacağım. Cumartesiyi sabırsızlıkla bekliyorum. Selamlar, Ketil.”</i></p>

  <p>Mesajı göndermekten memnuniyet duyduğunu hissetti Ketil. Emilya ve Goran’ın Ketil’in Balkanlar bagajuıda özel bir yeri vardı. Tıpkı Michael gibi. Ama o kadar aramasına rağmen ondan cevap alamamıştı. Michael bekleyebilirdi.</p>

  <p>Yolculuğun son kısmında Ljubljana’ya gitmek üzere trene binen yeni yolcularla birlikte vagonda biraz hareketlenme oldu, tren hareket etti. Slovenceyi yeniden duymak ne güzeldi! Ketil, Slovenceyi fazla anlamıyordu ama dilin melodisi çok hoşuna gidiyordu. Biraz daha fazla anladığı Sırp-Hırvatça gibi sert bir dildi ama batıdaki komşu İtalya’nın etkisiyle Slovence biraz daha yumuşak bir melodi kazanmıştı.</p>

  <p>Ketil’in karşı çaprazındaki açık kompartımanda yaşlı bir kadın oturuyor, rahatsızmış gibi davranıyordu. Münih’ten beri oturduğu yerde oflayıp puflamış, geğirmiş ve esnemiş hatta düzenli aralıklarla osurmuştu bile. Trene yeni binen yolcuların neredeyse hiçbiri kadının yanına oturmamıştı. Ama şimdi düzgün giyimli bir adam gelip kadının yanına oturmuştu. Ketil şaşırdı, zira adamın oturabileceği birçok boş koltuk vardı. Belki de adam nezleydi ve burnu tıkalıydı.</p>

  <p>Ketil’in cep telefonu yine titremeye başladı. Bu kez biri arıyordu. Telefon ekranına baktı. Numara 386 kod numarasıyla başlıyordu. Slovenya numarasıydı. Michael olabilir miydi arayan?</p>

  <p>“Buyurun, ben Ketil?”</p>

  <p>“Merhaba Bay Brandt,” dedi bir ses İngilizce olarak.</p>

  <p>“Evet?” diye cevap verdi Ketil.</p>

  <p>“Ben Ljubljana cinayet masasından Komiser İvo Grado. Anladığım kadarıyla Michael Jensen e telefonla ulaşmaya çalışmışsınız ve Slovenya’ya geliyormuşsunuz?”</p>

  <p>“E... Evet,” dedi Ketil.</p>

  <p>“Maalesef size acı bir vermek zorundayım. Bu sabah Michael Jensen’in cesedini bulduk.”</p>

  <p>Ketil’in ağzı açık kaldı. “Ne? Anlayamadım...” diyebildi güçlükle. Sanki midesi yerinden çıkıp fırlamıştı; karın boşluğunda bir tuhaflık hissetmeye başlamıştı.</p>

  <p>“Evet, maalesef üçüncü kat balkonundan atlayarak intihar etmiş,” dedi İvo Grado telefonda.</p>

  <p>“Atlayarak?” dedi Ketil ve o anda koridorun sonundaki cam bölmede yer alan ve sigara içme yasağını gösteren tabelaya gözü takıldı. Ucunda külü, yanan sigara resminin üzerine çizili çapraza daldı gözleri.</p>

  <p>“Neden?” diye sorabildi sonunda.</p>

  <p>Telefonun diğer ucundaki adam derin bir nefes aldı. “Biz de onu öğrenmeye çalışıyoruz. İlk bakışta bir kaza ya da intihara benziyor. Her türlü olasılığı değerlendiriyoruz tabii. Danimarka Büyükelçiliğini haberdar ettik. Danimarka’daki yakınlarına haber verecekler. Sizi de arayıp haberdar etmemiz gerektiğini düşündük. Siz onu ziyaret etmek için buraya geliyorsunuz; o da sizi ziyaret etmek için Danimarka’ya doğru yola çıkmak üzereymiş. Size böyle acı bir haber vermek sebebiyle aradığım için çok üzgünüm,” dedi Ivo Grado.</p>

  <p>Ketil koridorda yürümeye başladı. Hiçbir şey söylemiyordu. Nedenini bilmeden, “sigara içilmez” tabelasına doğru yürümeye başlamıştı. İvo Grado da sustu.</p>

  <p>“Beni mi ziyaret edecekmiş?” diye sordu Ketil.</p>

  <p>“Evet. Bu bilgiye ulaştık. Kopenhag’a giden bir uçaktan bilet almış ama uçağa binmemiş. Sizin haberiniz yoktu galiba.”</p>

  <p>“Hayır. Yoktu,” dedi Ketil.</p>

  <p>“Belki de ailesini veya başka arkadaşlarını ziyaret edecekti?” dedi İvo Grado.</p>

  <p>“Danimarka’da ailesi kalmadı artık,” dedi Ketil ve bu cümlesi üzerine biraz rahatladığını hissetti.</p>

  <p>Hiç tanımadığı bu adamın sorusuna telefonda verebileceği en rasyonel ve net cevap buydu. Sanki eski bir arkadaşının ölümünü daha tam kavrayamamıştı. Bu şaşkınlık anında hafızasından eski ve net bilgileri çıkarıp adama cevap vermişti. Michael neredeyse on iki yıldır Danimarka’ya gelmemişti. En son annesinin cenaze törenine katılmak için Danimarka’daydı. Michael’in sülalesinde hiç kimse kalmadığı için cenaze törenine katılım da sınırlı olmuştu: Annesinin kaldığı huzurevinden birkaç kişi ve aileden yalnız o. Michael de anne ve babası gibi ailesinin tek çocuğuydu. Yirmili yaşlarında babası bir trafik kazasında hayatını kaybetmişti. Ailesi diyebileceği iki kişi vardı. Onlar da karısı Zdenka’yla kızı Vanya’ydı. Aman tanrım! Zdenka ve Vanya şimdi ne yapacaklar?</p>

  <p>“Peki, karısı ve kızının haberi var mı?” diye sordu Ketil.</p>

  <p>“İkisi de elemanlarımız eşliğinde Trebniye’ye yola çıktılar. Michael’in cesedini karısı bulmuş bu sabah. O saatten beri de bizimle beraberler. Zdenka çok kötü durumda, kendisine kriz yardımı yaptık. Kızına da tabii,” dedi Grado.</p>

  <p>Ketil gözlerini kıstı. Kocasının cesedini bulmak, çok korkunç bir şey olmalıydı.</p>

  <p>“Sizde Zdenka’nın numarası var mı?” diye sordu Ketil.</p>

  <p>“Var ama veremem. Gizli numara değilse telefon rehberinden bulabilirsiniz. Sizi arayacağını söyledi bize. Hoş, şu an içinde bulunduğu durum göz önünde bulundurulursa arada unutabilir sizi aramayı. Ama şu kadarını söyleyebilirim ki, Zdenka perşembe günkü cenaze törenine katılmanızı istiyor. Bana bunu altını çizerek söyledi.”</p>

  <p>“Cenaze töreni mi?” diye mırıldandı Ketil.</p>

  <p>“Evet. Perşembe günü, Trebniye’deki mezarlıkta,” diye cevap verdi tvo Grado.</p>

  <p>“Cenaze töreni!” Bu sözcükler Ketil’in dünyasını alt üst etti. Bir düğüne katılmak için yola çıkmıştı. Şimdi bir de cenazeye katdacaktı. Michael ölmüştü. Bu gerçek olamazdı. Ketil kendini toparladı ve resmi bir ses tonuyla komiserin sorusunu cevapladı: “Elbette geleceğim cenaze törenine.”</p>

  <p>Sanki yerel adetlere uymak zorunda olan bir yabancıymış, sanki tüm duygusallıklar hallolmuş, geriye sadece pratik işler kalmış, sanki hiç anlamamış gibi...</p>

  <p>Telefonun diğer ucundaki komiser de Ketil biraz kendine gelebilsin diye konuşmaya ara verdi. Birkaç saniye sonra komiser sordu: “Ya siz, Bay Brandt? Neredesiniz şu anda?”</p>

  <p>“Jesenice.”</p>

  <p>“Güzel. Neredeyse varmışsınız.”</p>

  <p>“Siz biliyorsunuz galiba benim nereye gideceğimi?” dedi Ketil.</p>

  <p>“Evet, Michael’e bıraktığınız mesajı dinledik. Ama nerede olduğunuzu bilemezdik. Yarın polis merkezine gelmeniz mümkün mü? Soruşturma kapsamında biraz konuşmak istiyoruz. Michael Jensen’le ilgili ortaya çıkarmamız gereken birkaç nokta var.”</p>

  <p>“Tabii, olur, gelirim,” dedi Ketil. İçgüdüsü, ölen eski bir dost için böyle , bir yardımda bulunması gerektiğini söylüyordu. “Polis merkezi nerede?”</p>

  <p>“Yazacak bir şey var mı elinizde?”</p>

  <p>“Evet,” dedi Ketil, kalemini çıkardı. İvo Grado adresi bildirdi, Ketil adresi not defterine yazdı.</p>

  <p>“Binaya girince danışmada benim adımı verin ya da sizi aradığım bu numaradan beni arayın. Bu benim özel numaramdır. Saat dokuzda burada olabilir misiniz?”</p>

  <p>"Olur. Ama önce Zdenka’ya ulaşmam gerekiyor,” dedi Ketil.</p>

  <p>“Tabii, anlıyorum. Ama derin bir şokta ve çok üzgün bir kadın görmeye hazır olun.”</p>

  <p>“Tabii, çok iyi anlıyorum.”</p>

  <p>“İyi günler Bay Brandt, yarın görüşürüz. Size böyle bir haber vermek zorunda kaldığım için çok üzgünüm.”</p>

  <p>“İyi günler,” dedi Ketil.</p>

  <p>Telefonu kapattıktan sonra, yolculuk boyunca, Ljubljana’yı çevreleyen tepelere baktı Ketil. Batan güneşin ışıkları altında çok güzel, yay şeklinde bir desen oluşturuyordu ağaçlar.</p>

  <p>Ketil nasıl düşüneceğini, neler hissedeceğini bilemiyordu. Hıçkırarak kendini salıvermese de gözleri yaşardı. Belki de bir inşam bu kadar uzun süre görmediği için böylesi normaldi. Yine de bir zamanlar Michael, Ketil’in çok yakm arkadaşıydı. Hatta daha bir gün öncesinde onunla görüşmek umuduyla telefonuna mesaj bırakmıştı.</p>

  <p>Adres defterini açtı, Trebniye’deki telefon numarasını bulup tekrar aradı ama telefon açılmadı. Bir daha denedi. Bu kez uzun süre çaldı telefon, yine açan olmadı. Grado neden Zdenka’nın numarasını vermemişti ona? Bir daha aramak için bir süre daha beklemeye karar verdi. Belki daha eve gelmemişlerdi. Belki de kimseyle konuşmak istemiyorlardı. Hem telefonu açsalar Ketil onlara ne diyecekti?</p>

  <p>Dün uzun süredir ilk kez Michael’i düşünmüştü. Şimdiyse başka bir şey düşünemiyordu. Akimdaki en net amysa onunla ilk karşılaşmasıydı.</p>

  <p>1992 yılındaydı.</p>

  <p>Michael, Ketil’i kamyonuna almış, Zagreb’deki UNHCR kampından Hırvatistan kıyılarındaki bir mülteci kampına gitmişlerdi. Michael kampta kalan mültecilere oyuncak, battaniye ve bir hafta yetecek erzak taşıyordu. Ketil’se mülteci kamplarındaki Bosnalı mültecilerin durumuyla ilgili bir röportaj hazırlayacaktı.</p>

  <p>Michael’in Danimarkalı olması kampa ulaşmasını kolaylaştırmıştı Ketil’in. Sahada çalışmak böyleydi. Bir Danimarkalı hatta bir Norveçli veya İsveçli’yle karşılaşınca hemen aralarında bir anlayış ve sempati havası kuruluveriyordu. Michael ve Ketil de birbirleri hakkında böyle düşünmüşlerdi.</p>

  <p>Zor durumdaki insanların acılarını azaltmak gibi ortak bir amaçlan vardı. Michael zorunlu ihtiyaçlarım taşıyarak günlük hayatlarım kolaylaştınyor, Ketil de mültecilerin içinde bulundukları zor durumu kaleme alarak dünya kamuoyunun dikkatini çekip sorunun çözülmesini sağlamaya çalışıyordu.</p>

  <p>İkisi de kendi çaplarında, kendi alanlarında savaşla iç içeydiler. Slovenya, Hırvatistan ve nihayet Bosna’ya barış geldikten sonra Kosova saatli bomba gibi bekliyordu. Kosova savaşı başlayınca Ketil oraya gönderilmişti savaş muhabiri olarak.</p>

  <p>Michael’se dal değiştirmişti. Hâlâ kamyon sürüyordu ama mültecilere ihtiyaçlarını taşımıyor, artık bir süpermarket zinciri için mal dağıtımı yapıyordu.</p>

  <p>Dışarıda sokak lambaları ve Ljubljana’nın kenar mahallelerindeki evlerin pencerelerinde ışıklar yanınaya başladı. Ketil’in gözüne büyük projektörlerle aydınlatılmış ışıklı bir tabela çarptı. Büyük bir binanın cephesindeki tabelada kırmızı üzerine dev, beyaz harflerle Sanje Çenter yazılıydı. Sanje firmasının genel merkezi burası herhalde, diye düşündü. Belki Michael bazı günler bu binada çalışmış, kamyonuyla buraya gelip gitmişti.</p>

  <p>Ketil, Zdenka’yı aramak için yeniden telefonunu çıkardı, son numarayı bulup bir daha aradı. Aynı anda trenin hoparlörlerinden uzun bir anons yapıldığını duydu. Cümlenin sonunda sadece “...Ljubljana...” sözcüğünü anlayabildi. Telefonu omzuyla kulağı arasına sıkıştırarak başının üzerindeki raftan çantasını indirdi. Telefon yine açılmadı. Ketil telefonu kapatıp cebine koydu ve trenden inmek üzere kapıya ilerlemeye başladı.</p>

  <p>Peronlarda ellerinde kapalı şemsiyeleriyle bekleyen çok insan vardı. Gün boyunca şiddetli yağmur yağmıştı ama hava soğuk değildi. Demiryolunun altındaki tünelde ışıklı bir tabelaya baktı. Sıcaklık altı dereceydi. Bu mevsim için bayağı sıcaktı. Bu kış hiç kar yağmış mıydı acaba? Hâlâ böyle sıradan şeylere kafa yormasına şaştı. Sanki kötü haberi aklından çıkarıp atmak istiyordu. Kararlı adımlarla su birikintileri arasından geçerek Metelkova Ulica Caddesi’ne girmek için sağa saptı. Gideceği yer caddenin sonundaydı.</p>

  <p>İvo Grado radyoda spor haberleri bitinceye kadar bekledi. Sonra masasındaki sabit telefonu aldı ve bir numara çevirdi.</p>

  <p>“Alo,” dedi hırıltılı bir ses telefonun diğer ucundan.</p>

  <p>“Benim yine. Danimarkalı’yla konuştum, yarın buraya geliyor,” dedi Grado.</p>

  <p>“Biliyorum, haberim var. İzlesin diye trene bir adam yerleştirmiştim. Otele vardı şu anda. Planın dışına çıkarsa haber veririm sana. Ama bu soruşturma artık sende. Daha önce konuştuğumuz gibi, sigara ve içki kaçakçılığı araştırması yapıyormuş pozunda devam edersin.”</p>

  <p>“Evet, anladım. Yarın onunla konuştuktan sonra elde ettiğim bilgileri sana veririm,” dedi Grado ve telefonu kapattı.</p>

  <p>İstihbaratçılar ne sinir bozucuydu! Sağa sola emir vermekte üstlerine yoktu... O, Silc denen adam hele... Bugüne kadar onun gibi etrafına rahatsızlık veren biriyle karşılaşmamıştı. Üstelik soruşturmayı SOVA’ya vermemişlerdi daha, öyle olsaydı herkes kimden nasıl emir alacağını bilirdi. Ama Grado hem içişleri bakanına karşı sorumluydu, hem de yan taraftan, dışarıdan emirler yağdırılıyordu.</p>

  <p>Kravatını gevşetti, koltuğun üzerinden üniforma takımının ceketini alıp, dışarıdaki askıya asmak üzere odadan çıktı. Holde, aynanın altındaki rafta bulunan resme baktı. Ursa, elinde diplomasıyla gülümsüyordu. Grado’nun işinde kızının yirmili yaşlara ulaştığını görmek Allah’ın emri değildi. Her ne kadar burada suç oranı Avrupa geneline göre düşük olsa da yaptığı işin belli bir riski vardı.</p>

  <p>Çoğu gitti azı kaldı, diye düşündü. Kızı artık yetişkindi. Kızı on üç yaşında babasını kaybetmeydi, ya babaannesiyle oturacak ya da öksüzler yurduna gidecekti. Derin bir nefes alıp, on yedi yıl önce karısını kansere kurban verdikten sonra geçen yılları hasarsız atlattığını düşündü.</p>

  <p>Polis okulundan yeni mezun olmuştu. Polis teşkilatının elemanlarının hepsi genç ve dinamik insanlardı. Yeni bağımsızlığını kazanan Slovenya’da kanun ve nizam hâkimiyetini sağlayacaklardı.</p>

  <p>O zamanlar gurur duyacak çok şey olmuştu. Slovenya, Belgrad’la zincirlerini koparan ilk ülkeydi. Her ne kadar Sırp tehdidi başlarının üstünde Demokles’in kılıcı gibi sallanmaya devam etse de yeni devletlerinin kurumlarını oluşturmada Hırvatlardan çok ilerideydiler. Hırvatistan kendi topraklarında hâkimiyeti ancak 1995 yılında sağlayabilmişti. Oysa Slovenya on gün süren kısa bir savaştan sonra bağımsızlığını ilan etmiş, Yugoslavya Federal Ordusu da kan dökülmeden Slovenya’dan ayrılmıştı. O zamandan sonra her şey yavaş yavaş ilerlemişti. Slovenya, Avrupa Birliği üyeliği için başvuruda bulunmuş ve kısa sürede Doğu Avrupa ülkeleri arasında üyeliğe en hazır ülke konumuna gelmişti. Diğer eski Yugoslavya ülkeleriyle araşma mesafe koymaya başlamış, Balkan ülkesi sıfatım üzerinden atmaya uğraşmıştı. Avrupa Birliği koridorlarında Slovenya’nın bir Orta Avrupa ülkesi olduğu imajı satılmaya çalışılmıştı.</p>

  <p>İvo Grado, en doğrusunun bu olduğunu düşünüyordu. Sloven halkı dürüst, çalışkan, iyi organize olmuş bir halktı ve bu özellikler de yeni devlet kurma çalışmalarının temelini oluşturuyordu. “Elbirliği ve ulusal gurur” sloganları olmuştu.</p>

  <p>Rakiplerinin hiçbiri ondan daha yaşlı ve tecrübeli olmadıklarından mesleğinde ilerlemesi ve terfi etmesi kolay olmuştu İvo Grado’nun. Kırk beş yaşında polis teşkilatının tepesine ulaşmanın aslında övünülecek bir yanı yoktu. Ama artık daha önemb ve üst düzey görevler için çalışmaya başlamanın zamanı gelmiş olabilir miydi? Emekliliğe kadar bu görevde kalmak gözünde büyüyordu, öte yandan polis teşkilatının mesleki icra açısından zor bir yanı yoktu ve her gün beklenmedik olaylarla karşı karşıya kalınıyordu. Her zaman yeni ve farklı suç olaylarıyla karşılaşacaktı. Tıpkı Michael Jensen’in ölümü ve öteki Danimarkalı Ketil Brandt gibi.</p>

  <p>Ama içinde kötü bir his vardı. Kanunların sınırlarım zorlayacakları tehlikeli bir oyunun içine atılmış gibi hissediyordu kendini. Bu da kendisinin ve yeni Slovenya’nın temsil ettiği, yasalara saygılı olma düşüncesinin çok uzağında bir yerlere savrulmasına yol açabilirdi.</p>

  <p>211 numaralı oda neredeyse minimalist bir yaklaşımla döşenmişti. Odada sadece tek kişilik bir yatak, küçük bir yazı masası ve üzerinde televizyonla bir telefon bulunan ikinci bir masa vardı. Pencerelerdeyse tavandan yere kadar uzanan ağır, bembeyaz duvarlarla sert tezat kuran koyu kırmızı perdeler vardı. Resepsiyonda özellikle ricada bulunduğu üzere, sigara içilen bir oda vermişlerdi. Yatağın başucundaki komodinin üzerindeyse yemek tabağı büyüklüğünde, içinde daha şimdiden iki izmarit bulunan, camdan bir kül tablası duruyordu. Ketil üçüncü sigarasını içmeye başlamıştı. Michael’in Zdenka ve Vanya’yla sürdürdüğü hayatı düşünüyordu. Trebniye’deki evlerinde koşuşturan beş, altı yaşlarında bir kız... Mutlu bir aile. Çok eskide kalmış bir resim... Ketil’in üç kişilik aileyle ilgili hatırında kalan son resimdi. Birkaç yıl sonraysa, Zdenka ve Vanya’yla öğle yemeği yemişti. Kosova’ya gidiş gelişlerinde Ljubljana’ya da uğramıştı birkaç kez. Seferdeki Michael’in yokluğunda nehir kıyısındaki bir kafeteryada oturup yemek yemişlerdi üçü. Acaba şimdi nasıldılar? Zdenka, siyah saçları ve kömür karası gözleriyle her zamanki gibi güzeldi mutlaka. Vanya’nın yüzünü hatırlayamıyordu. On sekiz, on dokuz yaşında olmalıydı şimdilerde. Dün trende Michael’i ararken düşündüğü şartlardan çok farklı bir ortamda bir araya geleceklerdi. Çok rahatsız edici bir telefon konuşmasından kendini sakındığım fark etti, öte yandan bu kadar uzun süre belirsizliklerle yaşayamazdı. Neler olup bittiğini öğrenmesi gerekiyordu. •</p>

  <p>Zdenka’yı tekrar aramaya karar verdi, yatakta yanı başında duran telefonu aldı, arama tuşuna bastı. Telefon yine uzun süre çaldı ama bu kez açıldı.</p>

  <p>“Buyurun?” dedi biri Slovence.</p>

  <p>Telefonu açan Zdenka’ydı.</p>

  <p>“Zdenka, ben Ketil...”</p>

  <p>“Ketil... Ketil...” dedi Zdenka ağlamaklı bir sesle. Trajedi ete kemiğe bürünmüş, sanki Ketil’in kulaklarından içine sızıyor, tüm bedenini titretiyordu. Diyecek bir şey bulamadı.</p>

  <p>“Michael seni ziyarete gelemeyecek. Michael öldü, Ketil,” dedi Zdenka hıçkırarak.</p>

  <p>“Duydum, Zdenka; polis beni arayıp söyledi. Çok üzgünüm...”</p>

  <p>“Neden? Neden?” dedi Zdenka yine hıçkırıklar içinde.</p>

  <p>Bu soruya cevap verebilecek en son kişinin kendisi olduğunu biliyordu Ketil. Zdenka’ya aynı soruyu sormamayı düşünüyordu. Ya da en azından yeri ve zamanı değildi henüz.</p>

  <p>“Size geleyim mi?” diye sordu Ketil.</p>

  <p>“Şimdi mi?”</p>

  <p>“Evet, Ljubljana’dayım.”</p>

  <p>“Ljubljana’da mı?” diye sordu Zdenka. Ketil’in ne dediğini duymamış gibiydi.</p>

  <p>“Ama o da Kopenhag’da seni ziyaret edecekti?”</p>

  <p>“Beni ziyaret edeceğinden haberim yok. Ben izindeyim. Buraya gelmek için yola çıkmıştım. Trende haberim oldu.”</p>

  <p>"Yani sen bilmiyor muydun?” Çok şaşırmış ve şüpheci bir sesle sormuştu bunu. Zdenka sanki hiçbir şey anlamıyordu.</p>

  <p>“Hayır, Kopenhag’a geleceğini bana söylemedi. Yalnız mısın şu anda?”</p>

  <p>“Hayır, Vanya’yla beraberim. Dünyamız yıkıldı, Ketil...” dedi Zdenka. Artık kendini tutamıyor, hıçkıra hıçkıra ağlıyordu telefonda.</p>

  <p>Ketil’in de gözleri ıslandı. Michael’in ölümü kendini iyice hissettirmeye başlamıştı. Olayın ciddiyeti daha yeni ortaya çıkıyordu adeta.</p>

  <p>“Çok üzgünüm Zdenka. Şimdi gelmemi ister misiniz?” diye sordu Ketil.</p>

  <p>“Yarın daha uygun olur,” dedi Zdenka ve hemen ardından sordu, “Geleceksin, değil mi?”</p>

  <p>“Evet, yarın geliyorum. Bir şey gerekirse size yardımcı olacak birileri var mı yanınızda? Bir şeye ihtiyacımz var mı?”</p>

  <p>“Komşularımız ve bazı aile dostlarımız, çağırırsak gelebilecek olanlar var. Ama şu an yalnız kalmaya ihtiyacımız var,” dedi Zdenka.</p>

  <p>“Tabii Zdenka. Sizi çok iyi anlıyorum.”</p>

  <p>“Cenaze törenine de gelecek misin? Perşembe günü. Gelirsin, değil mi?”</p>

  <p>“Tabii geleceğim.”</p>

  <p>“Polisle konuşurken ona da söylemiştim. Cenazeye gelmeni istediğimi söyle, diye ricada bulunmuştum. Ben seni Danimarka’da sanıyordum.”</p>

  <p>“Evet, söylediler. Elbette geleceğim Zdenka. Yarın da uğrayacağım size.”</p>

  <p>“Teşekkür ederim, Ketil. Yarın görüşürüz.”</p>

  <p>“Evet, yanıl görüşürüz,” dedi Ketil ve telefonu kapattı.</p>

  <p>Zdenka’nın sert Sloven aksam ve yumuşacık sesiyle söylediği “cenaze töreni” sözcükleri aklından çıkmıyordu. Duvara dayalı, hâlâ açılmamış duran valizine baktı. Valizin içinde cumartesi günü düğünde giyeceği koyu renk takım elbisesi vardı. Şimdi cenaze töreninde giyecekti. Ceket, pantolon ve gömleğin temizlenip ütülenmesi gerekiyordu. Perşembeden önce bunu yaptırabilir miydi? Bir an durup bu kadar saçma bir sorunu düşündüğüne şaştı. İçindeki savaş muhabiri ortaya çıkmıştı yine: Her zaman, ortaya çıkabilecek her soruna karşı pratik ve hazırlıklı...</p>

  <p>Valizi açtı, takım elbisesinin bulunduğu çantayı çıkardı. Paltosunu giydi, sigarasını söndürüp odadan çıktı.</p>

  <p>Resepsiyondaki genç görevli Ketil’in elindeki takım elbise çantasına şaşkınlıkla baktı. Otelin müşterileri çamaşır servisini fazla kullanmıyorlardı anlaşılan. Ketil takım elbisesini temizlenmesi talimatıyla resepsiyon görevlisine teslim etti.</p>

  <p>Resepsiyonda dizili şehir planlarından birini alıp dışarı çıktı.</p>

  <p>Hava ılıktı. Gündüz yağan yağmur havayı temizleyip ferahlatmamıştı. Yine de dışarıdaki havanın rahatlığını hissetti. Nehre doğru, şehir merkezine ulaşmak için yürümeye başladı. Bu şehirde ve özellikle Park Hotel’de o kadar çok kalmıştı ki, yolu gözü kapalı bile bulabilirdi. Şehrin eski kısmının dibinde yükselen tepedeki şato tüm haşmetiyle şehri seyrediyordu.</p>

  <p>Mavi ışık saçan ışıldaklarla aydınlatılmış şato, Ljubljana’nın neresinden olur olsun görülebiliyor, şehri tanımayanların yön bulabilmelerinde bir tür kerteriz görevi yapıyordu.</p>

  <p>Polis komiseriyle yaptığı telefon konuşmasım düşünüyordu Ketil. Polisin onunla konuşmak istemesi tuhaf mıydı? Michael’i on yıldır görmüyordu. Polise yardımcı olacak ne anlatabilirdi? Ya da ziyaret etmek için yol çıktığınız birinin, siz yoldayken ölmesinin haber verilmesinden doğal ne vardı?</p>

  <p>Ama yine de Slovenya polisi tarafından ifadesinin alınmasının kural dışı bir şey olduğunu düşünüyordu Ketil.</p>

  <p>Normalde Danimarka polisinin İnterpol ya da Avropol tarafından aranması gerekirdi. Günlük gazetelerdeki tecrübelerinden, en azından bu kadarını biliyordu, öte yandan, nasılsa Ljubljana’ya geldiği için aslında Îvo Grado iyilik olsun diye aramış olabilir diye düşündü. Madem Grado kuralların dışına o kadar çıkacaktı, en azından Zdenka’nın telefon numarasını verebilirdi.</p>

  <p>Michael’in Danimarka’ya gitmek üzere bilet ayırtıp ayırtmadığını teyit ettirebilirdi. Bunun için de Freya’ya ulaşması ve Freya’nın da işte olması gerekiyordu. Denemeye değerdi. Şehir merkezine doğru yürüyüşüne devam ederken telefonunu çıkardı ve Freya’nın numarasını bulmak için eski bir mesajı bulup açtı.</p>

  <p>Freya, Ketil’in Kopenhag Kastrup Havaalanı’nda halkla ilişkilerde çakşırken tanıştığı, defalarca yattığı bir kız arkadaşıydı. Freya, alandaki bilet satış bürolarından birinde görevliydi.</p>

  <p>Uçak korkusu olan Ketil’in, havaalanı gibi bir işyerinde çalışmak zorunda kalması başlı başına komediydi. Her gün sabah saat dokuzla öğleden sonra dört arası İngilizce ve Danca basın bildirileri hazırlıyor, Kopenhag Kastrup Havaalam’nın tanıtımını yapıyordu. Yeni açılan bir sefer noktasmı öven bir basın bildirisinin, uçuş noktasına yapılacak ilk seferde uçağın düşeceğine inanan biri tarafından yazılması akla ziyandı.</p>

  <p>Ketil’in uçak korkusu Balkan savaşı esnasında birkaç kez Rus yapımı Tupolev uçaklarıyla Saraybosna Havaalam’na yaptığı yolculuklardan sonra ortaya çıkmıştı. Peş peşe birçok iniş sırasında çok şiddetli hava burgaçları yaşamış, takip eden yıllarda uçağa binmekten korkmaya başlamıştı.</p>

  <p>Havaalanında çalışmasıysa, öncelikle Ketil’i uçurumun kenarından kurtarmıştı. Bundan üç yıl öncesinde yaşadığı bir olay yüzünden Danimarka medyasından aforoz edilmiş, bir yıl işsiz kalmıştı. İşsiz kaldıktan sonra her gün içmeye başlamış, şehrin meyhanelerinden çıkmaz olmuştu. Bankadan aldığı kredi de suyunu çekmeye yüz tutunca österbro semtindeki dairesinin kirasını ödemekte zorlanmaya başlamıştı. Banka krediyi kesince eski üniversite arkadaşlarından Christian Dahl’in teklifi imdadına yetişmişti. Dahi, Kopenhag Havaalanı Halkla İlişkiler Bölümü’nde şefti ve Ketil’e altı kişilik ekibine katılması teklifinde bulunmuştu.</p>

  <p>Ketil içinde bulunduğu durumu göz önüne alınca kadrolu bir işi küçümseyecek durumda olmadığını anlamış, uzatmadan kabul etmişti teklifi. Artık bir sabit sevgili ya da eş bulma ve çoluk çocuğa karışma zamanı geldi, diye düşünmeye bile başlamıştı.</p>

  <p>İşe başlamasından bu yana iki yıl geçmişti ve etrafında hiç kadın eksik olmasa da hâlâ sabit bir kız arkadaş bulamamıştı. Freya da bu kadınlardan biriydi.</p>

  <p>Kopenhag Havaalanı 2 numaralı terminalde, aralarında Slovenya havayolu şirketi Adria’nın da bulunduğu yedi, sekiz uçak şirketinin biletlerini satan bir bilet satış bürosunda çalışıyordu Freya.</p>

  <p>Belki yardımcı olabilirdi. Michael, Ljubljana’dan Kopenhag’a direkt uçmak istediyse Adria’dan başka bir havayoluyla bunu gerçekleştiremezdi zira Slovenya’dan Kopenhag’a aktarmasız uçan tek şirket Adria’ydı. Freya’nın numarasını tuşladı ve aradı.</p>

  <p>“Alo, ben Freya?”</p>

  <p>“Merhaba Freya, Ketil ben.”</p>

  <p>“Ketil! Nasılsın? Ne var ne yok?”</p>

  <p>“İyiyim. Teşekkür ederim. Fazla vaktim yok. Yakında buluşur, sohbet ederiz. Yardımına ihtiyacım var şimdi.”</p>

  <p>“Seve seve. Ne istiyorsun?”</p>

  <p>“İşyerinde misin şu an?”</p>

  <p>“Evet, saat onda kapatıyoruz. Gelsene.”</p>

  <p>“Gelemem. Ljubljana’dayım. Bugünkü Ljubljana-Kopenhag uçuşu yapan Adria uçağıyla ilgili bir şey soracaktım.” “Dinliyorum.”</p>

  <p>“Michael Jensen adında bir yolcu uçakta mıymış? Kontrol etmen mümkün mü?”</p>

  <p>Freya bir süre sessiz kaldı. Bu sessizlik, “Neden?” sorusunu soracağına işaretti. Yolcu listeleriyle ilgili bilgileri iş arkadaşları ve polisten başkasma vermesi yasaktı. Ama Ketil, Freya’nın bu yasağı görmezden geleceğini çok iyi biliyordu. Belki de aralarındaki fazla samimiyet nedeniyle Freya böyle bir şeye evet diyecekti. Freya, Ketil’le bugüne kadar yaşadıklarından daha fazlasını istiyordu.</p>

  <p>“Dur bakayım hemen. Telefonu bırakayım önce şuraya,” dedi Freya.</p>

  <p>Ketil telefonun diğer ucunda Freya’nın bilgisayar tuşlarına vuruşunu ve arka planda havaalanında yapılan anonsları duyuyor, kadının neredeyse tamamen boşalmış gidiş terminalinde, başında kulaklıklarla oturur görüntüsünü gözlerinin önüne getiriyordu.</p>

  <p>“Listede öyle bir isim yok. Check-in yapmamış. Uçakta da değilmiş, ” dedi Freya.</p>

  <p>Ketil’in beklediği bir cevaptı. Çok iyi biliyordu Michael’in Kopenhag’a gitmediğini ama Freya’ya ayrıntı vermeden devam etti: “Peki rezervasyon yaptırdığım ama havaalanına gelmediğini kontrol etme imkânın var mı?”</p>

  <p>“Evet, var. Onun için başka bir sayfa açmam gerekiyor.</p>

  <p>Telefonu bırakıyorum masaya; yine seni bekleteceğim. Ya da ben seni arayayım. Şu an önümde kuyruk var.”</p>

  <p>“Tamam. Sorun değil. Ne zaman istersen arayabilirsin,” dedi Ketil.</p>

  <p>“Tamam. Arayacağım seni.”</p>

  <p>“Süper. Konuşuruz.”</p>

  <p>Son sorusuna doyurucu bir cevap alamayacağını düşünüyordu Ketil. Michael başka bir şirketten aktarmalı bilet almış olabilirdi. Yine de gerçekten kendisini ziyaret etmek için Michael’in Kopenhag’a yola çıkıp çıkmadığını kontrol etmeye değerdi.</p>

  <p>Ketil, Freya’yla konuşurken şehir meydanı Presere’e kadar gelmişti. Meydan kalabalıktı ve insanlar kaldırımlarda zikzak çizerek yürüyebiliyordu. Açıkhava kafeteryalarındakiler dip dibe, ısıtıcılara yakın oturmuş, sigara içiyorlardı. Gördüklerinden esinlenip Ketil de bir sigara yaktı, önündeki üç köprüden soldakine doğru yürüyüp şehrin içinden geçen Ljubljanica nehrini geçecekti. Tam köprünün ortasındayken telefonu çaldı. Arayan gizli bir numaraydı. Durdu, köprünün korkuluklarına dayandı, telefonu açtı.</p>

  <p>“Merhaba. Ben Freya.”</p>

  <p>Firma telefonundan arıyor olmalıydı.</p>

  <p>“Merhaba Freya. Çok hızlısın bakıyorum,” dedi Ketil.</p>

  <p>“Beni bilmez misin? Ne yapıyorsun Ljubljana’da?” “Tatildeyim. Bir şeyler bulabildin mi?”</p>

  <p>“Evet, tabii. Dönünce görüşelim mi? Ne dersin?”</p>

  <p>“Tabii, olur. Dönünce ararım seni. Neler bulabildin bakalım?” “Sorduğun kişi bir hafta önce bilet rezervasyonu yapmış ve kredi kartıyla da ödemiş. Ama Ljubljana Havaalanından check-in yapmamış. Bilet parasını geri alamaz; onu soruyorsan.” “Hayır, onun için sormadım. Yine de yardımın için çok teşekkür ederim. Çok işe yaradı, Freya. Gerçekten çok teşekkürler.” “Bir şey değil. Dönünce ara, tamam mı?”</p>

  <p>“Mutlaka arayacağım. Pazartesi günü dönüyorum.”</p>

  <p>“Hoşça kal.”</p>

  <p>Doğruydu demek. İkisi de birbirlerini görmek için birbirlerinden habersiz yola çıkmışlardı. Kaderin cilvesi. Bu konuyu yarın biraz daha derinlemesine araştırması gerekecekti.</p>

  <p>Ceketinin iç cebinden şehir planım, pantolonunun arka cebinden polis merkezinin adresinin yazdı olduğu kâğıdı çıkardı. Otelden on dakikalık yürüyüş mesafesindeydi polis merkezi. Mükemmel. Oradan da Trebniye’ye gitmek için bineceği otobüse fazla bir mesafe yoktu. Zdenka’yla karşılaşacağı düşüncesiyle ürperdi.</p>
</body>
</html>
