<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><a id="bookmark0"></a><span style="font-weight:bold;font-style:italic;">BALKANLAR’DA BİR YER</span></p>

  <p>Şansını denemekten başka çaresi yoktu. Ne kadar riskli olursa olsun o adamla konuşmaya çalışacaktı. Adamın yaptığı işten utanan, rahatsızlık duyan biri olduğunu hissediyordu, öyleyse kendisini anlayışla karşılayabilirdi. Yoksa diğerleri gibi acımasız biri miydi? öyle ise ölümlerden ölüm beğenmesi gerekecekti.</p>

  <p>Sırtını duvara dayamış, dizlerini kamına ve göğsüne çekmiş, beton zeminde oturuyordu. Dün yemek yedikleri yerde bulduğu kâğıt parçası yanında duruyordu. Oturduğu yerden uzanıp şiltenin üstündeki çarşafın fermuarını açarak sakladığı kalemi çıkardı.</p>

  <p>Artık yazmaya başlayabilirdi; ama yine de korkuyordu. Acaba imdat çığlığını doğrudan mı dile getirmeliydi? Yoksa ortaya çıkınca inkâr edebilmesi için şifreli cümlelerle mi yazmalıydı? Şifreli yazarsa şoför satır arasında ne demek istediğini anlayabilir, kim bilir, belki yardım da edebilirdi. Belki durumun ciddiyetini kavrayamayabilirdi. Peki, şoför dilini tutamazsa veya başka bir şekilde Darko'nun haberi olursa ne yapacaktı? O zaman ne yazmış olursa olsun önemi kalmayacaktı. Sonuçlarını düşününce korkudan titredi.</p>

  <p>Birkaç dakika daha oturduğu yerde duvara bakarak karar vermeye çalıştı. Elinde o kâğıt parçasından başka kâğıt yoktu ve bir yenisini bulmak da çok zordu. Bir daha böyle bir şans, çıkacağı varsa bile kim bilir ne zaman karşısına çıkardı. Bacaklarını biraz uzattı. Dizlerini birleştirip kâğıdı bacaklarının arasına sıkıştırdı. Apış arasında hâlâ acı duyuyordu. Bacaklarını açarsa acı azalıyordu. Gözlerini kapattı. Biraz sonra, yarın, yarından sonra başına gelecekleri düşününce içi sızlamaya başladı.</p>

  <p>Yanlış anlamaya neden olmayacak şekilde, doğrudan yazmaya karar verdi</p>
</body>
</html>
