<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-weight:bold;"><i>BÎHAÇ’IN KUZEYİ</i></span></p>

  <p>Ketil ve İnes, yaklaşık yirmi dakikadır Una nehri boyunca ilerliyorlardı. Sonraki beş on kilometrelik yol ise ellerindeki haritaya göre sık dönemeçli olacaktı, zira bir boğazı geçmek zorunda kalacaklardı. Bosna’daki arazi dağlık denemeyecek kadar alçak ama her yana yayılmış üç-dört yüz metre yüksekliğinde tepelerle kaplıydı. Biraz sonra geçecekleri köprüden sonra bol dönemeçli yolda tırmanmaya başlayacaklardı.</p>

  <p>Karanlık tamamen çökmüştü ve hiç trafik yoktu. İyiye işaretti bu. Arkalarında takipçi yok demekti. Telefonlarım da nehre attıktan sonra sinyalleri takip ederek yerlerinin belirlenmesi imkânsızdı.</p>

  <p>Şanslıydılar. Franko Tudiç’in verdiği bilgiler tam zamanında gelmişti. Bu bilgiler Silc’i, otel odasında sorguya çekmelerini kolaylaştırmıştı. Otelden ayrıldıktan sonra İnes, sarhoş sınıf koruma görevlisiyle uzunca bir telefon görüşmesi yapmış, artık daha hazırlıklı ve donanımlı hale gelmişti.</p>

  <p>Artık hangi yolu izleyeceklerine emindiler. Doğruca Kuzeye, Hırvatistan sınırına gidecek ve oradan da Metlika sınır kapışma ulaşıp Slovenya’ya geçeceklerdi. Araştırdıkları olayın Moldovyalı kadınlar veya içki ve sigara kaçakçılığı değil, çok kapsamlı bir insan kaçakçılığı olayı olduğundan emindiler artık. Bosna sınırları içindeki, bir saat sonra varacakları bölge kaçakçılık şebekesi için köprü görevi görüyordu.</p>

  <p>Bu kapsamlı kaçakçılık olayından Silc de haberdardı ama Ketil ve İnes’i korkutmamak için gerçeğin yarısını söylemişti. Michael’in ölümünden çok önce bu olayı araştırmaya başlamışlardı.</p>

  <p>Franko Tudiç telefonda İnes’e geçen pazartesi günü Silc ve içişleri bakanlığından bir adamla toplantı yaptığım anlatmıştı. O toplantının konusu, Michael ve insan kaçakçılığıydı. Tudiç’ten Michael’in kamyonunu görürse kendilerine haber vermesini istemişlerdi.</p>

  <p>“Silc hakkında ne düşünüyorsun? Tüm bu olan bitenden sonra ona güvenebilecek miyiz?” diye sordu Ketil.</p>

  <p>“Bilmiyorum. Ama şimdilik bize bağımlı. Bu yüzden bize bir zararı dokunamaz. Onun tekrar ne zaman devreye gireceğine biz karar vereceğiz.”</p>

  <p>“Peki ya Grado? O da bu işin içinde. Benim de yem olarak kullanıldığımı biliyor üstelik. Grado hakkında ne düşüneceğimi bilemiyorum. Hiçbir şey olmamış gibi her gün onu aramaya devam mı edeceğim?”</p>

  <p>İnes gülmeye başladı.</p>

  <p>“Ama Silc’in ne zaman serbest kalacağına biz karar vereceğiz. Ne olup bittiğini de Grado ancak o zaman öğrenecek. Ama senin önce onu araman gerekecek...”</p>

  <p>“Silc ve Grado konusunda aklıma takılan bir şey var,” dedi Ketil.</p>

  <p>“Ne?”</p>

  <p>“ŞOVA ve Ljubljana polisi bu olayda birlikte çalışıyorlarsa, neden ayrı ayrı Zdenka’nın evine adam gönderiyorlar? Aklım almıyor bunu. Aslında bunu Silc’e sormamız gerekiyordu ama artık çok geç...”</p>

  <p>“Ben de anlayamadım ama sormadığımız iyi oldu.”</p>

  <p>“Neden?”</p>

  <p>“Onların tahmin ettiğinden daha fazlasını biliyoruz demektir bu. Nasıl elde ettiğimizi açık etmeden ne kadar bilgi toplarsak bizim için o kadar iyi. Kartlarımızı iyi oynarsak arayı açmış oluruz.”</p>

  <p>“Çok doğru,” dedi Ketil ve düşünmeye başladı. “Kadınlarla ilgili meseleyi neden söyledin Silc’e? Michael’in Moldovyalı kadınları taşıyan kamyonun şoförü olduğunu az daha ağzımdan</p>

  <p>kaçıracaktım,” dedi Ketil.</p>

  <p>“Haber üzerinde çalışan gazeteci izlenimini pekiştirmek için. Olayla ilgili haber yazacağım ya. Mülteci kampında araştırma yaptığımızı biliyorlarsa, itiraf etmemizde bir sakınca yok. Hem ayrıca hangi bilgilere ulaştığımızı söylemedik. Budur yaptığım.”</p>

  <p>“Michael olayıyla kadınlar olayım iki ayrı olaymış gibi anlattı aslında,” dedi Ketil.</p>

  <p>“Evet, ben de o yüzden araya girip senin sözünü kestim. Bir çuval inciri berbat edecektin.”</p>

  <p>Ketil içini çekti.</p>

  <p>İnes haklıydı. Soğukkanlılığını korumuştu. Ketil, İnes’in temposunda devam etmeye nefesinin yetip yetmeyeceğinden şüphe duymaya başlamıştı.</p>

  <p>“Ama ona güvenebilir miyiz? Belki o konuda da yalan söylemiştir,” dedi Ketil mücadeleyi bırakmayarak.</p>

  <p>“Kim bilir? Belki. Belki de güvenmemeliyiz. önemli olan bizim ona o bilgiyi vermemiş olmamız. Silc bu olayın sadece kadınlar olayı değil, daha büyük bir olay olduğu konusunda haklı. Fark etmiyor aslında. Biz arayı açıp öne geçtik, önemli olan da bu,” dedi İnes.</p>

  <p>Ketil daha derin bir nefes aldı ve arabayı beşinci vitese yükseltti. Yollar artık biraz daha genişlemişti.</p>

  <p>İnes bir kez daha üstte olduğunu göstermişti, üstelik silah kullanmakta ve tekme atmaktaki becerisi de cabasıydı.</p>

  <p>“Silah tutmayı nasıl öğrendin sen?” diye bir kez daha sordu Ketil.</p>

  <p>“Bizim evimizde her zaman silah vardı. Hem de çok sayıda ve çok çeşitli. Babam bir zamanlar ordudaydı. Sık sık eve getirirdi. Bazen silahların kurşunlarım çıkarır, bizim silahlarla oynamamıza izin verirdi. Kafasızlık aslında.”</p>

  <p>“Evet, bence de. Yugoslavya Federal Ordusu, JNA değil mi?”</p>

  <p>“Evet. 1991 yılma kadar babam JNA’daydı. On gün savaşlarma kadar. Ljubljana sokaklarına tanklar çılanca taraf değiştirdi.”</p>

  <p>“O zaman kadar JNA’daydı yani?”</p>

  <p>“Evet, işte o anda kararını verdi. Slovenya adına kendini hakarete uğramış sayıyordu. O zamana kadar siyasi bir çözüm bulunabileceğini umuyordu.”</p>

  <p>Ketil başını salladı. Evet, görüşmeler her zaman savaştan daha yararlıydı. Ama bunun gerçekçi bir beklenti olup olmadığından pek emin değildi.</p>

  <p>İnes devam etti: “Babamın silahlarıyla oynamanın yanı sıra çok sayıda mafya filmi seyrettim ve çok polis raporu okudum. Oralardan bir şeyler kapmışım herhalde. Ayrıca sen de fena değilsin.”</p>

  <p>“Haberini yazdığın orospu çocuklarından da bir şeyler öğreniyorsun bu işte,” dedi Ketil.</p>

  <p>“Şuraya gir de, değişelim. Biraz da ben kullanayım. Sen yorul-muşsundur,” dedi İnes ve ileride yeni yapılmış ama daha açılmamış bir benzin istasyonunu gösterdi.</p>

  <p>“Tamam,” dedi Ketil ve benzin istasyonuna saptı. Telefonla konuşurken arabayı kontrol etmesi zor olacaktı. Biraz sonra dikkat gerektiren, önemli bir telefon konuşması yapması gerekiyordu.</p>
</body>
</html>
