<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><a id="bookmark0"></a><span style="font-weight:bold;font-style:italic;">BALKANLAR’DA BİR YER</span></p>

  <p>İki gün önce şoförün sigara paketinin jelatinin altına sıkıştırdığı pusulanın işe yarayıp yaramadığını.bilemiyordu. Belki şoför pusulayı görmeden son sigarasını içince paketi atmıştı. Belki de şoför ona yardım etmek için firsat kolluyor, en uygun zamanı bekliyordu.</p>

  <p>Pusulayı koymasını takip eden birkaç saat içinde şoförden herhangi bir tepki gelmemesi, pusulayı Darko’ya vermediğini gösteriyordu ama iki gün geçmesine rağmen bir şey olmayışını nasıl yorumlaması gerektiğini bilemiyordu. Bu bilinmezlik ve belirsizlik ruhen, çektiği bedensel acı kadar acı vermeye başlamıştı. Üstelik kaldıkları yerde nedenini bilmediği bir gerginlik hüküm sürüyordu. Darko ortalarda görünmüyordu ama iki yeni nöbetçi daha gelmişti. Belki de aralarına dört yeni kız daha katıldığı için yeni nöbetçiler getirmişlerdi Gelen kızlar Bosnalıydı.</p>

  <p>Artık oraya azgınlığını gidermek için gelen adam sayısı da azalmıştı. Bu da viziteler arasında kendine gelebilmesi, kendini yenileyebilmesi için daha fazla zaman demekti. Bütün kızlar aynı durumdaydı. Günde beş erkekle de, on erkekle de yatsa duyduğu acı aynıydı; ama en azından vizitelerin seyrekleşmesi sayesinde oradan nasıl kaçıp kurtulacağını düşünmek için daha fazla zamanı oluyordu.</p>

  <p>En şaşırtıcısıysa Bosnalı kızların geldikleri andan itibaren hiçbir şeyden korkmuyormuş gibi davranmalarıydı. O binada yaşadıklarından çok daha kötü şeyler yaşamış gibiydiler. Acaba daha önce ırzlarına geçilip bu duruma hazır hale mi getirilmişlerdi? öyle görünüyordu. Bosna’da şartlar çok daha kötüydü. Bunu herkes biliyordu. Dün birkaç kâğıt parçası daha bulmuştu. En geç yarına kadar şoförden bir tepki gelmezse, bir pusula daha yazmaya karar verdi.</p>

  <p>Ketil, Preseren Meydanı’ın geçip nehrin, sıra sıra kafeteryaların bulunduğu tarafına geldi. Macek adlı kafeteryada dışarıda bir masaya oturdu. Oturma birimini kaplayan tentenin altında ısıtıcılar asılıydı. Üşümeden burada oturup sigara içebilecekti. Saat ikiydi. Union birası çekiyordu canı ama bir kola sipariş etti. Gün ortası olmasına rağmen karnaval eğlenceleri şimdiden başlamış gibiydi. Karnaval için özel kostümler giymiş kadınlar ve erkekler önünden geçiyordu. Bazı erkekler korkunç maskeler takmışlardı; kadınlarsa karnaval ruhuna uygun rengârenk kostümler giymişlerdi. Kimileri de itfaiyeci, avcı, madenci kılığına girmişti.</p>

  <p>Ketil’in en çok dikkatini çekenlerse kente gelen Viborg taraftarı Danimarkalılardı. Akşamüzeri takımlarının Sanje’ye karşı oynayacağı maçı izleyeceklerdi. Ellerinde Union bira kutulan, kafalarında kulüplerinin renginde yeşil perukları ve sucuk biçimli tezahürat balonlarıyla, karnaval için kılık değiştirmiş kent halkıyla yarışıyorlardı adeta.</p>

  <p>Ketil kolasından bir yudum aldı. Susamıştı. Hayatının, belki İnes’in de hayatının en olaylarla dolu, en yoğun ve yorucu gününü yaşamışlardı dün. Günü otel odasında sevişip ardından on iki saat uyuyarak sona erdirmişlerdi.</p>

  <p>Uzun süredir hem entelektüel, hem cinsel açıdan bu kadar uyumlu bir insanla birlikte olmamıştı. Sevişmelerinin ardından İnes banyoya girer girmez bedeninin sıcaklığını özlemeye, istemeye başlamıştı. Bu duyguları yaşamayalı çok zaman olmuştu. Genellikle sevişmenin hemen ardından, bir beklenti yaratmamak için kadına sırtını dönen kendisi olurdu. Ama bu kez farklıydı. Acaba İnes ne düşünüyordu? Bir beklentisi var mıydı?</p>

  <p>İnes banyodan çıkıp giyinince kapının önünde bekleyen korumalarından kendisini gazeteye götürmelerini istemişti. Korumalar da acildi bir otel koridorunda göz kırpmadan, üstelik odadan gelen sevişme seslerini dinleyerek on iki saat beklemekten yorgun düşmüşlerdi.</p>

  <p>İnes şu an oturmuş bugünkü haberin devamım yazıyor olmalıydı. Abdiç’in müritleri haberi. Moldovyah kadınlar haberini nasıl biçimlendirdiğini tahmin etmeye çalışıyordu. Hâlihazırda kadınların ifadelerinden yola çıkarak da bu haber yazılabilirdi ama halen eksik olan, bu şebekenin iplerinin kimin elinde olduğu, kadınların nereye götürülmekte oldukları ve en önemlisi de Michael’i kimin öldürdüğü bilgileriydi.</p>

  <p>Ketil bir an İnes’in içinde bulunduğu çalışma ortamına imrendi. Klavye başına geçip bu haberi yazmak isterdi ama ona şimdilik araştırmacı rolü düşmüştü. Ama öte yandan İnes’in aksine, piyasada dolaşıp bilgi toplayacaktı ve ne yapacağını çok iyi biliyordu.</p>

  <p>Önce Viborg’la Sanje arasındaki hentbol maçım izleyecek, maçtan sonra Helle’yle konuşacak ve onun ardından da österreicher’e gidecekti. Österreicher maça gelirse tabii. Büyükelçilik resepsiyonunda olduğu gibi tesadüfen karşılaşmış-çasına konuşacaktı adamla. Sonra gazeteye, İnes’in yanına gidecekti. Elde ettikleri bilgileri paylaşacaklar ve ardından Grado’yu arayacaklardı.</p>

  <p>Grado’iıun tahminleri doğruysa karşılarında dev rakipler vardı. Sistemin içinde güçlü biri Moldovyah kadınlar olaymm soruşturmasını engellemişti. Michael Jensen öldürülmüş, tanınmış bir işadamının evine giren kişi ya da kişiler hizmetçisine saldırmışlardı. Bu işin içine Yosip Österreicher de bir şekilde bulaşmış olabilirdi ve Österreicher sıradan biri değildi.</p>

  <p>Grado’nun polis kaynaklarını kullanarak yaptığı ve tamamen yasalara aykırı özel araştırmasında elde ettikleri kullamlamaya-bilirdi. Ayrıca ortada eli silahlı bir çete üyesinin serbestçe dolaşıyor olması da İnes’in elini kolunu bağlıyordu.</p>

  <p>Ketil, Trebniye’ye giderken ve dönerken kendisini takip edenlerden biri olan Bogdan’ın yüzünü hatırlamaya çahştı. Adam fazla uzun boylu değil ama sağlam yapılıydı. Biraz şişmanca ve dazlaktı. Retro olarak adlandırılabilecek bir giyim tarzı vardı. O kadar da korku verici bir görüntü çizmiyordu.</p>

  <p>Ama ortaya çıkan duruma uymayan bir şey vardı. Bogdan neden İnes’i ortadan kaldırmaya çalışıyordu? Arkadaşları yakalanmıştı ama o kurtulmuştu. Devamlı korunan bir gazeteciyi öldürmeye çalışırken yakalanmanın ne anlamı olabilirdi? Artık şebeke çökertilmiş, kamuoyunun olaydan haberi olmuştu. İnes’i öldürmenin gerekçesi ne olabilirdi? Kafasında en küçük zekâ kırıntısı taşıyan biri bile bu durumda yeraltına inmek ya da yurtdışma kaçmak isterdi. Tabii mücadeleye devam etmesini gerektirecek çok özel bir gerekçesi yoksa... Ortada bir tehlike olduğu kesindi. İnes’in koruma istemesinin ardındaysa kendisine yöneltilen ölüm tehdidi vardı. Ashnda pek korkak biri olmayan İnes koruma istemişse tehditleri ciddiye alıyor olmaliydı. Grado’nun dediği gibi, Bogdan gözü dönmüş vahşi bir adam olabilirdi.</p>

  <p>İnes, başlangıçta, modern görünsün diye çalışma birimlerinin arasına konan cam bölmelere lanet okumuştu. Mahremiyeti bozuyordu bu cam bölmeler.</p>

  <p>Banka ya da çok daha büyük işletmelerde, çalışanlar kaytaramasınlar diye yapılmasını anlayabiliyordu ama gazeteciler bireysel düşünen, bireysel çalışan, kendi çalışma yöntemleri olan insanlardı. Cam bölmeli çalışma alanı bir gazeteye yakışmıyordu.</p>

  <p>Özellikle bugün İnes cam bölmeler hakkındaki ön yargısını gözden geçirmeye başladı. Koruma görevlileri cam bölmenin dışında bekliyordu. Gece sabaha kadar otel odası önünde nöbet tutanlardan vardiyayı devralan iki koruma görevlisi İnes’i gözden kaybetmeden nöbetlerini sürdürebileceklerdi. İnes de ne yaptığını onlar bilmeden çalışmasına devam edebilecekti.</p>

  <p>Bugün olan bir başka güzel şey de genel yayın müdürünün İnes’in bölmesine gelip kendisini bugünkü gazetedeki haberinden dolayı kutlamasıydı. <i>Novi&nbsp;</i>gazetesinin adı ülkede herkesin beynine iyice kazınmıştı bugün. Bundan daha iyisi olamazdı. Müdür ayrıca İnes’i korumakla görevli ajanların binada bulunmasından da rahatsızlık duymuyordu. Güvenlik her şeyden önce geliyordu.</p>

  <p>Genel yayın müdürü bir sonraki haberin ne olacağını da sormuştu. İnes şebekenin çalışma yöntemleri, kullandıkları binalar, Fikret Abdiç zamanındaki eylemler gibi konulan ele aldığı bir bilgilendirme haberi yazacağım söylemişti.</p>

  <p>Moldovyalı kadınlar boyutundan bahsetmemişti ve şansına müdür konuyu, unutmuş görünüyordu. Ketil, Grado ve İnes bu işin arkasında kim olduğunu ortaya çıkarıncaya kadar haberin bekletilmesi gerekiyordu. başını kaldırıp yazı işleri salonuna baktı. Koruma görevlileri ellerindeki bardaklara su doldurmuş salonun ortasında duruyorlardı. Kapısını kapattı, televizyonu açtı. Saat dörtte bir haber programı yayınlanacaktı. Haberleri izleyip daha önceden planladığı telefon konuşmasını yapacaktı. Haber bülteninde ilk haber, ortaya çıkarılan insan kaçakçılığıydı. Olay yerinden görüntü verilemiyordu doğal olarak ama birkaç kez <i>Novi&nbsp;</i>gazetesinin baş sayfası ve kaçakçıların Belgrad’dan yola çıktıktan sonra Velika Kladuse üzerinden Metlika sınır kapısına ulaşmak için izledikleri rotayı gösteren bir harita yayınlanmıştı. Bunun ardından içişleri bakanlığındaki müsteşarlardan biri ekranda göründü. İnes adamın adım not etti: Miloş Grankeviç. Birçok ekibin birbiriyle koordinasyon halinde başarıyla yürütüp tamamladığı operasyondan duyduğu memnuniyeti anlatıyordu <i>Grankeviç.</i></p>

  <p>Müsteşar operasyonda başka hiçbir ülkenin katkısı olmadığının altını çiziyor, sadece Slovenyalı yetkililerin çalışmaları sonunda bu kaçakçılık şebekesinin çökertildiğini söylüyordu. Bu kişi geçen pazartesi günü Portoroz’da Franko Tudiç ve Urban Silc’le toplantı yapan kişi olmalı, diye düşündü İnes. Biraz sonra Franko Tudiç’i aradığında bunu teyit ettirmesi gerekiyordu. Televizyonu kapattı ve bölmesinin kapısını açmadan Franko Tudiç’in telefon numarasını buldu.</p>

  <p>Franko Tudiç telefonu açtı.</p>

  <p>“Buyurun, ben Tudiç?”</p>

  <p>“Merhaba. Ben Novigazetesinden İnes Sivonik. Bana verdiğiniz bilgiler için teşekkür etmek istiyorum. Onun için aradım.”</p>

  <p>“Bir şey değil. Gazetede gördüğüm kadarıyla bayağı işe yaramış anlattıklarım. Tebrik ederim,” dedi Tudiç kinayeli bir sesle.</p>

  <p>“Evet, size çok teşekkür borcum var. Verdiğiniz bilgiler olmasaydı Velika Kladusa’ya gidemez, Metlika sınır kapısında olan biteni öğrenemezdim. Yazacağım haberlerde adınızın geçmesini isterseniz bunu bilmem yeterli.”</p>

  <p>“Hayır, kesinlikle adımı kullanmayın. Bu olayla benim bir bağım olduğu ortaya çıkmasın. Kardeşimin başı derde girer sonra...” “Kardeşiniz gözaltına alman sınır görevlileri arasmda değil ki...”</p>

  <p>“Değil ama benim adım geçerse soyadından dolayi zan altında kalabilir. Bu işin içinde başkalarının olup olmadığım bilmiyoruz. Belki daha yakalanmayanlar vardır...”</p>

  <p>“Anlıyorum. Siz şimdi gözaltına alınmayan başka kişiler olduğunu mu söylüyorsunuz?”</p>

  <p>“Belki sınır kapısındaki görevliler arasında gözaltına alınmayan kalmamıştır ama üst düzey görevliler olabilir...”</p>

  <p>“Şu içişleri bakanlığından Miloş Grankeviç... Geçen pazartesi günü toplantı yaptığınız kişi o muydu?”</p>

  <p>“Evet, Urban Silc de vardı toplantıda. Silc bana sizinle konuşup konuşmadığımı sordu. Ama telaşlanmayın. Size verdiğim sözü tuttum ve Moldovyalı kadınlar olayından hiç bahsetmedim. Grankeviç düzgün bir adam. Sadece kaçakçılık şebekesinin çökertilmesini istiyor,” dedi Tudiç.</p>

  <p>İnes kısa bir süre düşündü. ŞOVA ajanı Silc’e güvenebileceğini biliyordu. Silc’in Tudiç’e kendisi hakkında soru sorduğunu da biliyordu. Silc bizzat anlatmıştı. Şimdi Tudiç, Grankeviç’in güvenilir biri olduğunu söylüyordu.</p>

  <p>“Başka nerelerden bilgi edebiliriz bir fikriniz var mı? Sizden bahsetmem merak etmeyin,” dedi İnes.</p>

  <p>“Ben de bir haftadır düşühüp duruyorum. Düşündükçe de içiyorum. Ama aklıma bir şey gelmiyor bir türlü...”</p>

  <p>“Her gece içiyor musunuz? Nerede içiyorsunuz?” diye sordu İnes. Konuşmayı devam ettirmek istiyordu.</p>

  <p>“Hotel Riviera’da. Geçen pazartesi toplantıya gittiğimde keşfettim bu yeri. Otelin barının ne kadar kaliteli olduğunu fark ettim ve her akşam oraya gitmeye başladım. Hatta bazı günler öğleden sonraları da gittim,” dedi Tudiç ve kıkırdayarak gülmeye başladı. Tudiç de konuşmak istiyor, İnes’in çalışmalarına sempati duyuyordu. İnes, Tudiç konuşmaya devam edecek mi diye biraz daha bekledi. Nitekim Tudiç anlatmaya devam etti: “Aklıma gelen tek şey var. Çok yalanda Portoroz’da bir otelde büyük bir konferans yapılacak. Belki de Moldovyalı kadınlar o kongre için getiriliyorlardı.”</p>

  <p>“Otelde mi?”</p>

  <p>“Evet, Hotel Riviera. Bir haftadır nakliyeciler ve işçiler gelip gidiyor otele.”</p>

  <p>“Ne kongresiymiş bu?”</p>

  <p>“Uluslararası Hentbol Federasyonu ‘IHF’ konferansı. Yarın başlayıp bir hafta devam edecek.”</p>

  <p>“Tamam. Aklınıza başka bir şey gelirse gazetedeki bu numaramdan arayabilirsiniz. Şimdi kapatmam gerekiyor. Teşekkür ederim.”</p>

  <p>“Tamam, ben sizi aranm bir şey çıkarsa,” dedi Tudiç.</p>

  <p>İnes bir an Tudiç’in yüzüne telefonu kapatmış gibi hissetti ama araştırmalarına devam etmesi gerekiyordu. Arama motoru <i>Google</i>'ı açtı, arama satırına IHF kısaltmasını yazdı. Çıkan sonuçlarda ilk sırada International Handball Federation ve altında Slovence ve İngilizce yazılar vardı.</p>

  <p>Arama sonuçlarının ikinci sırasındaki başlık, içerdiği “Skandal” sözcüğü nedeniyle İnes’in ilgisini çekti. Kendi gazetesi <i>Novf</i>nin sayfasından bir spor haberiydi. Geçen yıl Cezayir’de yapılan ve skandallarla anılacak bir kongreyle ilgili bir haberdi bu. Hentbol en çok Avrupa’da sevilen bir spordu ama “Araplar ne varsa silip süpürmüşlerdi.” Skandal olarak nitelendirilen tartışmaların temelindeyse Slovenya ve bazı başka ülkelerin adaylığına rağmen Hentbol Erkekler Dünya Şampiyonası Finalleri’ne Tunus’un ev sahipliği yapması kararı yatıyordu.</p>

  <p>Haber yazısında hentbol dünyasının önde gelenlerinden demeçler yer alıyordu. Slovenyalı bir delegeyle yine Slovenyalı bir çalıştırıcı kızgınlıklarını dile getirmişlerdi. Haberde Yosip Österreicherin de adı geçiyordu. Österreicher, “Oyunun kuralları böyle,” gibi anlamsız bir açıklamada bulunmuştu.</p>

  <p>İnes haber yazısının linkini kapatıp arama sonuçlarına geri döndü. ÎHF’nin internet sitesine girdi. Federasyonun internet sayfasının sol tarafında menü, başlıkları ortada yazılar ve sağ tarafta bazı ikonlar vardı. Yazılar listesinin en üstündeki başlıkta, IHF başkanı tarafından yazılmış aylık bülten benzeri bir yazı vardı. İnes bu yazıya tıkladı. Yazı Cezayirli Hassan Beuchicou tarafından yazılmıştı. Yaklaşan IHF kongresinden bahsediyordu yazı ve İngilizceydi. Tudiç’in söyledikleri doğruydu. IHF kongresi önümüzdeki hafta pazartesi günü Portoroz’da başlayacaktı. Beuchicou 147 ülke delegelerini Slovenya’da ağırlamaktan mutluluk duyacağını yazıyordu. Hentbol büyük bir aileydi ve hentbol sporu herkes tarafından sevilen bir spordu. Süslü cümlelerle yazılmış boş bir yazıydı. İnes yazının sonuna kadar geldi. Burada Portoroz’daki kongreyle ilgili bir link vardı. İnes buna da tıkladı ve yeni bir pencere açıldı ekranda. Kongre için hazırlanan bölümün ilk sayfasında Hotel Riviera’nın bir resmi vardı. Ketil’in İnes’i arabaya aldığı yerdi burası. Tudiç de artık içmeye buraya geliyordu. Sol taraftaki menü listesinde “gündem” adlı bir konu başlığı vardı. İnes buna da tıkladı ve kongre programıyla karşılaştı. Sayfada gün gün kongrede neler yapılacağı, hangi kararların alınacağı yazılıydı. Yavaş yavaş sayfayı yukarı kaydırdı İnes. Çarşamba günü Dünya Genç Erkekler Hentbol Şampiyonası finallerinin hangi ülkede yapılacağı kararlaştırılacaktı. Tunus, İsveç ve Hollanda ev sahipliğine aday ülkelerdi. Perşembe günüyse Kadınlar Dünya Şampiyonası finallerine ev sahipliği yapacak ülke belirlenecekti. Almanya, Mısır ve Slovenya aday ülkelerdi.</p>

  <p>İnes şaşırmıştı. Vay canına! İlk sayfaya geri dönüp “delegasyonlar” başlığına tıkladı. Katılan ülkeler alfabetik sıraya göre dizilmişti. Slovenya’yı bulmak için sayfanın en altına inmesi gerekiyordu. Slovenya’yı temsilen beş delege bulunuyordu ve Yosip österreicher’in adı Slovenya heyetinin başkanı olarak geçiyordu. İnanılmaz! İnes yeni cep telefonundan Ketil’i aradı. Kefil hâlâ Bosna’da aldığı telefonu kullanıyordu.</p>

  <p><i>Lanet olsun!&nbsp;</i>Ketil telefonu açmıyordu.</p>
</body>
</html>
