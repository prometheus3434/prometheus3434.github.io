<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>LJUBLJANA</b></i></p>

  <p>Michael, bir trafik lambasını daha aştıktan sonra Miklosicev Meydam’nı geçti ve şehrin ana caddesi Slovenska’dan sola döndü. Kısa süre sonra Rimska Caddesi üzerinde bulunan bir binanın arka avlusuna girdi. Trebniye’ye taşınmalarına rağmen başkentteki bu daireyi boşaltmadığına seviniyordu. Arada bir burada yalnız başına kalmaktan hoşlanıyordu. Ayrıca, işe erken gideceği zamanlarda burada gecelemek de işini kolaylaştırıyordu. Buradan kamyonuna ulaşmak beş altı dakikasını alıyordu. Bir de sabah erkenden havaalanına gideceği zamanlarda burada kalmak işine geliyordu. Yaşadığı rahatlık karşılığında çift kira ödemeyi dert etmiyordu.</p>

  <p>Arabanın bagajmı açıp içinde diz üstü bilgisayarı bulunan çantayı bir omzuna ve hızla tıkıştırdığı tişört, çorap ve iç çamaşırlarının bulunduğu diğer çantayı da öteki omzuna attı. Avlu kapısını kilitledi, geniş merdivenden üçüncü kata çıktı.</p>

  <p>Elbise çantasını yatağın üzerine fırlatıp diğer çantadan bilgisayarını çıkardı, masaya yerleştirdi ve kablosunu fişe takıp açtı.</p>

  <p>Yavaş açılan bilgisayarı beklerken bir sigara yakıp balkona çıktı. Michael sigarasını içerken bilgisayar gerekli programları başlatacak ve alt komşunun kablosuz internet ağına bağlanacaktı.</p>

  <p>Balkon yarım daire şeklinde ve ancak bir sandalye atıp oturulabilecek büyüklükteydi. Demir korkuluğu alçaktı ve Michael’in ancak apış arasına kadar geliyordu. Güneye bakan balkon yaz aylarında harikaydı, öğleden sonra güneşi akşam saatlerine kadar tam karşıdan vururdu; akşam saatlerinde binaların çatılarındaki insan siluetlerini andıran antenlere ve bacalara bakarak bira içmek pek zevkliydi. Şimdiyse hava karanlıktı ve seyredilecek fazla bir şey yoktu.</p>

  <p>Michael balkondan binanın sol tarafındaki avluyu ve arabasının arka kısmını görebiliyordu. Sağ tarafa bakınca Slovenska Caddesi’nde arada bir geçen arabalar görülebiliyordu. Sanki ocak ayının bu pazar günü şehirde herkes kış uykusuna dalmıştı. Oysa hava soğuk da değildi. Sıcaklık 6-8 derece civarındaydı ve Ljubljana’nın alışık olmadığı bir havaydı.</p>

  <p>Son bir nefes çektiği sigarayı söndürmeden balkondan aşağı fırlattı. Aşağıda alev alacak bir şey yoktu.</p>

  <p>Bilgisayar açılmış, hazır bekliyordu. Michael e-posta programını açtı. Gelen kutusunda sadece bir mesaj vardı. Helle Madsen’e geçen çarşamba yazdığı mesajın cevabıydı. Karşılaştıklarında heyecanını gizleyememişti Michael. Helle Madsen, Ljubljana’da yaşayan Danimarkalı bir hentbol yıldızıydı. Cevabına bakılırsa o da Michael hakkında aynı şeyleri düşünüyordu:</p>

  <p>“Merhaba Michael, geçirdiğimiz güzel saatler için ben de teşekkür ederim. Heyecan vericiydi. Bazen böyle oluyor işte... Nasıldı ilkel eski Yugoslavya cumhuriyetlerindeki günlerin? Sen Danimarka’ya gitmeden görüşürüz umarım. Vaktin varsa pazar akşamı Rimska Caddesi’nde bir yerde buluşmaya ne dersin? Sevgiler, Helle.”</p>

  <p>Uzun süre ortadan kaybolacağı için flörte başlamanın zamanı olmadığı fikrindeydi. Hem her ikisinin de kendi hayatları vardı. Her ikisi de yaşadıkları ülke vatandaşlarıyla evliydiler ve mutluydular. Michael, Hırvatistan doğumlu Zdenka’yla evliydi ve Zdenka’run gözü Michael’den başkasını görmüyordu. Helle’yse, çok tanınmış zengin Slovenyalı işadamı Yosip’le evliydi.</p>

  <p>Helle’nin mesajına cevap vermek yerine e-posta hesabında yeni bir mesaj açtı, cüzdanındaki bir kâğıda yazdı e-posta adresini buldu ve alıcı kısmına adresi yazdı. Konu kısmım boş bırakarak doğrudan mesajını yazmaya başladı:</p>

  <p>“Merhaba Ketil, görüşmeyeli ne kadar zaman geçti! Ben yarın sabah Kopenhag’dayım. Saat 09.50’de Kastrup Havaalam’na iniyorum. Görüşüp son yıllarda, birbirimizi ihmal ettiğimiz zamanlarda yaşadıklarımızı bir araya getirmeye ne dersin? Beni yarın cep numaramdan arayabilirsin. Birkaç yıl önce Zdenka sana benim numaramı vermişti ama garanti olsun diye yine yazıyorum: 00386 48 936 534. Selamlar, Michael.”</p>

  <p>E-postayı gönderdi, Helle’den gelen mesajı yeniden açtı. Bir yandan banyo yapmak üzere elbiselerini çıkarmaya başlamıştı. Helle’yle görüşmeye gitse miydi acaba? önünde eline bir daha böyle bir fırsat geçmeyecek uzun bir dönem vardı. Bu düşüncelerle banyoya girdi. Hık su yüzüne sertçe çarparken anın tadını çıkarmaya daldı. Duştan çıkmasını gerektirecek hiçbir neden yoktu. Helle’yi bile düşünmüyordu artık.</p>

  <p>Aklında kamyon ve son yaptığından başkası yoktu. Kamyonun römorkunu park yerine bırakmıştı. Her şey kurallara uygun gibi görünüyordu. Römorku bırakmış, uzun süre önce anlaştığı haftalık tatiline çıkmak üzere işyerinden kartım basarak çıkış yapmıştı. Ama esas yaptığını anlamaları ve peşine düşmeleri an meselesiydi. Bir haftalık tatil, çok uzun bir tatile dönüşebilirdi.</p>

  <p>Patron sorun değildi. Yarın Danimarka’dan arar, beklenmedik bir durumun ortaya çıktığını ve anavatanındaki tatilini uzatmak zorunda kaldığım söyleyebilirdi. Yerine yedek bir şoför bulmaları gerekirdi. Şubat ortasında Bosna ve Karadağ’a yapacağı yolculuğa çıkamayacaktı. Patron, alacağı habere sevinmezdi tabii ama anlayışla karşılardı.</p>

  <p>Ama ötekiler patrondan yüz kat daha tehlikeliydi. Ortaya çıkacak sorunu halletmesi haftalar hatta aylar sürebilirdi. En feci senaryonun gerçeklemesi halindeyse yeraltına inip saklanmak zorunda kalabilirdi. Böyle bir durumda Kopenhag, olayları yönetmek, olan biteni takip etmek için uygundu.</p>

  <p>Musluğu kapattı. Duştan akan suyun çıkardığı sesler kesilince tuhaf bir sessizlik çöktü. Çarpıp duran balkon kapısımnki dışında ses yoktu. Kapatmayı unutmuştu anlaşılan. İyice kurulandıktan sonra salona geçti, spor çantasından temiz iç çamaşırı ve bir tişört çıkardı. Masadaki bilgisayar ekranında Helle’nin e-postası açık duruyordu hâlâ. Cevap vermeyecekti. Bekleyebilirdi. Bilgisayarı kapattı.</p>

  <p>Yatmadan önce son bir sigara daha hak ettiğini düşünüyordu.</p>

  <p>Pantolonunu ve tişörtünü giydi, koltuktan yere düşen sigara paketini ve çakmağını alıp balkona çıktı. Bu balkonda bir daha sigara içinceye kadar çok zaman geçecekti. Birden eski günleri özledi. Vanya beş yaşma gelene kadar bu dairede oturmuşlardı. Apartmanın arka avlusu Vanya’nın oyun parkıydı. Bu dairenin devamlı ellerinin altında olması iyiydi. Artık paraları vardı ve daireyi ölünceye kadar ellerinde tutabilirlerdi.</p>

  <p>Birden içeriden bir gıcırtı duydu. Solda, eskiden Vanya’nın yattığı odanm kapısından geliyordu gıcırtı. Döndü; sessizlik hâkimdi salona. Açık balkon kapısından giren rüzgâr, kapıyı hareketlendirmiş, gıcırtı oradan gelmişti herhalde.</p>

  <p>Sigarasına baktı, bir nefes daha çekti. Slovenya topraklarında şimdilik rahat ve huzur içinde içtiği son sigaraydı bu.</p>

  <p>Balkonda sigarasından çıkan ve avludaki direklerden gelen ışıkta dağılan sigara dumamnı seyrederken içini bir huzur kapladı.</p>

  <p>Derken, salondan gelen ayak sesleriyle irkildi.</p>

  <p>“Ne kadar da çabuk...” diye düşündü.</p>

  <p>Daha fazla düşünme hatta arkasına bile dönmeye fırsat bulamadan bir çift el boğazına yapıştı ve aynı anda hayalarına bir tekme yedi. Başka bir çift el ayaklarından yakalayıp havaya kaldırdı. Her şey bitmişti. Sevdiklerinin adını bağırmaya bile fırsat bulamadı. Balkondan düşerken hayatı film şeridi gibi gözlerinin önünden geçiyor, Zdenka ve Vanya’nın resimleri filmde en büyük yeri kaplıyordu.</p>

  <p>Yan yana dizili binaların arasında yankılanacak, komşuları uyandıracak umutsuz bir çığlık atmaya bile fırsat bulamadı. Çıkan tek ses, asfalta çarptığında çıkardığı tok sesti. Kısa ve net. Düşürülen bir yumurtanın kaldırıma çarpması gibi. Ne daha çok, ne daha az.</p>

  <p>Bir an sonra yine tam bir sessizlik çökmüştü.</p>
</body>
</html>
