<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>VELÎKA KLADUSA, BOSNA</b></i></p>

  <p>Boris Drakuviç dört basamaklı şifreyi tuşladı ve deponun kapısı açılmaya başladı. Kapıyı açma görevini kendisi üstlenmişti. Güvenlik nedeniyle Lojze ve Vladimir’e şifreyi vermemişti. Onlarda sadece fabrikanın avlusuna giriş şifresi vardı. Giren arabaların girişteki kamera önünde beş saniye kadar durmasını emretmişti. Böylelikle gelenlerin kim olduklarını görebiliyordu. Ekranda görebildiği kadarıyla Vladimir arabada yoktu. Ama mutlaka bunun da iyi bir açıklaması olması gerekiyordu.</p>

  <p>Yeşil Opel, “Araç kabul” diye tanımladıkları yerin ortasına gelip durdu. Kamyonlar buradan giriş yaparlardı. Arabanın motoru stop etti. Boris Drakuviç kapıyı kapattı ve Lojze’yi karşılamak üzere dışarı çıktı. Lojze'nin üzerinde neredeyse hiç çıkarmadığı deri ceketi ve spor bluzu vardı.</p>

  <p>Tokalaşırlarken, “Ne oldu? Vladimir nerede?” diye sordu Boris.</p>

  <p>“Bihaç’ta... Danimarkalı da Bihaç’ta,” dedi Lojze.</p>

  <p>“Hay Allah kahretsin!” diye bağırdı Drakuviç.</p>

  <p>“Daha da kötüsü var. Takip ettiğimizi fark ettiler galiba.”</p>

  <p>“Nasıl?”</p>

  <p>“Anayoldayken aniden direksiyon kırıp tam önümüzde, sola saptılar. Neredeyse arabaları savrulacaktı. Çok geç fark ettik ve gözden kaybettik. Sonra Bihaç’ta yine bulduk. Orada bir otelde kalıyorlar. Arabayı da buraya getirmeye karar verdik. Tekrar görüp tanımasınlar diye. Vladimir başka bir araba buldu. Şimdi onları otelde izliyor. Ben ayrıldığımda odalarına çıkmışlardı.”</p>

  <p>“Lanet olsun!” dedi Boris tekrar.</p>

  <p>İşler istediği gibi gitmiyordu son günlerde. Danimarkalıyla gazeteci kadın Postoyna’daki mülteci kampım bulmuşlardı. Bulmaları çok önemli değildi gerçi; oradan bir şey çıkmazdı. Ketil Brandt da kamptan eli boş ayrılmıştı. Ama kamptan sonra Bihaç’a gitmeleri çok daha kötüydü; Brandt’la Sivonik’in iz üzerinde olduğunu gösteriyordu. Oysa Jus ve Bogdan geride hiçbir iz bırakmamacasma temizlik yapmışlardı. Trebniye’deki eve kadar girip ortada delil kalıp kalmadığına bile bakmışlardı.</p>

  <p>Jus ve Bogdan eve ŞOVA ajanı rolünde girmiş, her yeri gözden geçirmişlerdi. Zdenka Jensen ve kızıyla da konuşmuş, polise söyleyebilecekleri, delil niteliğinde bir şey bilmediklerini öğrenmişlerdi. Ama yine de işler ters gitmeye başlamıştı işte..</p>

  <p>Bir de başına bu kadın işini çıkarmışlardı. Evet dediğine pişman olmuştu. Sadece Çinli işinde kalsalardı bunlar başına gelmeyecek, Michael Jensen de geri adım atmayacaktı.</p>

  <p>“İçerdekiler sabırsızlanmaya başladılar herhalde,” dedi Lojze eski fabrika binasım işaret ederek.</p>

  <p>Terk edilmiş fabrikanın üretim makinelerinin bulunduğu geniş salonda otuz altı Çinli kaçak göçmen vardı. Bazıları yere serilmiş şilteler üzerinde yatıyor, bazıları da ortada dolaşıyorlardı. Belgrad’dan İtalya’ya üç gün içinde götürülecekleri sözü verilmişti. Ama on bir gündür bu fabrika binasının içinde bekliyorlardı. Boris Drakuviç ve adamları yeni bir şoför ve kamyon bulmaya çalıştıklarını söylemişlerdi Çinlilere. Bir süre böyle idare etmişlerdi ama artık Çinlilerin huzursuzluğu artmaya başlamış, isyan belirtileri baş göstermişti.</p>

  <p>Hatta bir akşam Boris silahını çekerek bağıra bağıra güvenebilecekleri yeni bir şoför ve kamyon beklediklerini tekrarlamıştı. Çenelerini kapayıp beklemekten başka çareleri yoktu. Onların iyiliği için bunu yapıyorlardı.</p>

  <p>Michael Jensen’i kaybetmeleri iyi olmamıştı. Yıllardır, iyi bir işbirliği içinde, tıkır tıkır işlerini görüyorlardı. Ama işte, olan olmuştu. Geride kalan son izin de silindiğinden emin öluverseler işler yine düzelecekti.</p>

  <p>Ljubljana’daki üst düzey görevli adamından hâlâ yardım alabiliyorlar, Metlika sınır kapısındaki adamlar da işlerine devam edeceklerini söylüyorlardı. Slovenya bağlantısını da Lojze, Vladimir, Jus ve Bogdan ayakta tutuyorlardı.</p>

  <p>“Sabırları iyice taşmış bunların. Benim de sabrım kalmadı artık,” dedi Boris Drakuviç ve köşede oturmuş cep telefonunda oyun oynayan adamı Radovan’ı çağırdı: “Radovan, şunlara yiyecek bir şeyler ver.”</p>
</body>
</html>
