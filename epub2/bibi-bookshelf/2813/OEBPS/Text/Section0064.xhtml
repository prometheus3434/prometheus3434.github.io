<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><b>BALKANLAR ’DA BİR YER</b></p>

  <p>Önündeki küçük fincana kahve doldururken bir sigara yaktı. Gözünün önüne gelen çirkin görüntüleri silmeye çalışıyordu. Belli aralıklarla o görüntüler geliyor, onu saldırganlaştırıyordu.</p>

  <p>En kötülerini aklından çıkarıp olan biteni analiz edebildiği günler çok geride kalmıştı. Ama artık şimdi yeniden bunu başarabiliyordu. Savaş kaderini değiştirmiş, hayatına yön vermişti. İlk başta bazı başka kadınlarla birlikte yakalanmış, Hırvat çiftçilerin terk ettikleri çiftlik evlerinde ve boş okul binalarında seks kölesi olarak kullanılmışlardı.</p>

  <p>Bu duruma gelmesinin tek sorumlusu savaştı. Azgın erkekler gün boyunca ırzına geçiyorlardı. Bu adamlar arasında Sırplar ve yabancılar vardı. Darko’ya yaptıkları ödeme karşılığında gelip onunla birlikte oluyorlardı.</p>

  <p>İkinci aşamada ise hayatını kurtaran yine savaş olmuştu. Kaçmaya karar verdiği gün Hırvatların karşı saldırıya geçip Vukovar’ı geri aldıkları gündü. Bu yüzden Darko ve adamları onları başka bir yere taşımaya karar vermişlerdi. Birdenbire atılan el bombaları içinde bulundukları kamyonun çok yakınlarına düşmeye başlayınca adamlar kaçıp kadınları kaderlerine terk etmişlerdi. Bir anda serbest kalmışlardı.</p>

  <p>Birleşmiş Milletlerin ve kendi vatandaşlarının koruması altıdaydılar artık. Darko’yu mutfakta ekmek bıçağıyla öldürmesi dev resmin sadece küçücük bir ayrıntısıydı. Hayatına devam etmesini engellememesi gereken bir gereklilikti. Namusuna el uzatan erkek, ölmeyi hak ediyordu.</p>

  <p>Onlardan nefret ediyordu. Sadece onlardan değil, erkeklerin hepsinden. Artık erkeklere asla güvenmeyeceğine, onu yüzüstü bırakmalarına asla izin vermeyeceğine kendi kendine söz vermişti.</p>

  <p>Tecavüz çocuğu olsa da Vanya’yı sevmişti. Vanya’nın ne suçu vardı?Michael’i de sevmişti.</p>

  <p>Adam gibi güveneceği tek erkekti MichaeL Onun içini dışını çok iyi biliyordu. Apaba gerçekten biliyor muydu? Akşam yemeğinde aklı başka yerlerde gibiydi. Fazla konuşmamıştı onlarla. Normal değildi bu. Kopenhag’a gidip, onun da hayatta güvendiği bir başka erkek olan arkadaşları Ketil’i ziyaret edecek olmasının dışında bu sessizliğinin bir başka nedeni olmalıydı.</p>

  <p>Hayır, Michael yola çıkacağı için tuhaf davranmıyordu. Kopenhag’a gitmek için aslında acele ediyordu.</p>

  <p>Başka bir şey vardı. Bilmemesi gereken başka bir şey. Bu tür şeyleri hissederdi Artık rahatsızlık verici şeyleri uzakta tutmasını becerebilen bir makine olduğu günler çokgenlerde kalmıştı.</p>

  <p>Başka birini mi bulmuştu?</p>

  <p>Sandalyeden kalktı. Bedenindeki tüm kanın beynine hücum ettiğini hissetmeye başladı.</p>

  <p>Sefere çıktığı zamanlarda da kendisini hep aldatmış mıydı?</p>

  <p>Çaresizlik içinde ceplerini karıştırmaya başladı. Nereye kaybolmuştu bu lanet olası anahtar?</p>

  <p>Tatil bir bahane miydi? Vanya’yı Ljubljana’ya bıraktıktan sonra metresiyle mi buluşacaktı?</p>

  <p>Gözleri karardı, hole doğru yürürken bayılacak gibi oldu. İçi neredeyse fokur fokur kaynıyordu. Bunu onun yanına bırakmayacaktı.</p>

  <p>Holdeki saate baktı. Mantosunu giydi.</p>

  <p>Cebini bir kez daha kontrol etti. Anahtar cebindeydi.</p>

  <p>Ketil barın önünden koşup hentbolcu kızların yanından geçerek terasa çıktı. Telaşla etrafına bakınmaya başladı. Nereye kaybolmuştu Helle? Isıtıcıların altmda kümelenmiş gruplar yüzünden terastakileri tam göremiyordu. Isıtıcıların arasında koşarak hızla ilerliyor yanından geçtiği grupların içinde Helle’yi arıyordu.</p>

  <p>Hah, işte orada!<br /></p>

  <p>Terasın en uzak köşesinde Helle terasa sırtı dönük olarak korkuluklara dayanmıştı. Arkasında Tirol kıyafetli, başmda açık renk koca bir peruk bulunan bir şahıs onu aşağı itmeye çalışıyordu. Terasa yayılan müziğe bir kadın çığlığı karışıyordu. Ketil daha hızlı koşmaya başladı ve hızla arkadan Tirol kıyafetli kişinin üzerine atılıp yere devirdi. Yere düşünce peruğu çekip çıkardı.</p>

  <p>“Hayır! ölecek bu kadın!” diye bağırıyordu tamdık bir ses. Zdenka yattığı yerde debeleniyor, Ketil’den kurtulmak için mücadele ediyordu. Helle de bu arada dengesini toplayıp kenara çekilmişti.</p>

  <p>“Bu kadın her şeyi mahvetti!” diye bağırdı Zdenka ve yalımdaki kişinin Ketil olduğunu görünce hıçkırarak, çaresizce ağlamaya başladı.</p>

  <p>“Michael’i de mi sen ittin balkondan aşağı?” diye sordu Ketil.</p>

  <p>Zdenka kırbaçlamyormuş gibicesine ağlıyordu. Nefes almadan ağlıyordu. “Beni yüzüstü bıraktı! ölmeyi hak etti!" başını Ketil’in göğsüne koydu, “özür dilerim, Ketil... özür dilerim... Michael’in bilgisayarında onun mesajmı gördüm... Ben Danca anlıyorum...”</p>

  <p>“Ne zaman?”</p>

  <p>“O gün akşam... Ljubljana’daki apartman dairesine gittiğimde...”</p>

  <p>“Sen sabah gitmedin mi oraya? Hani pasaportunu unutmuştu, onu götürdüğünü söylemiştin?”</p>

  <p>“Yalan söyledim. O yalanı daha sonra uydurdum. Ben eve girdiğimde Michael banyodaydı. Helle Madsen’in mesajım gördüm ve saklanıp beklemeye başladım. Sonra arkasında hızla yaklaşıp balkondan aşağı ittim...”</p>

  <p>İnes, Grado ve Vanya da koşarak oraya geldiler.</p>

  <p>Vanya, “Anne!” diye bağırdı ve annesinin üzerine atıldı. Zdenka Slovence bir sözcüğü birkaç kez tekrarladı. Ketil bu sözcüğün “özür dilerim” anlamına geldiğini tahmin etmekte hiç güçlük çekmedi.</p>

  <p>Vanya da ağlamaya başladı ve bunun Helle Madsen’le annesinin bir tartışmasından da öte daha ciddi bir boyutu olduğunu anlayınca aniden geri çekildi. Silc ve keçisakalh koruma da olay yerine geldiler. Onların hemen ardından İvan ve Laiko da oraya koştular.</p>

  <p>Silc Vanya’yı kenara çekerken İvan, Zdenka’yı yerden kaldırıp bileklerine kelepçe taktı.</p>

  <p>Grado da şaşknılık içindeki Helle Madsen ’i oradan uzaklaştırdı.</p>

  <p>“Seni şimdi eve bırakacağız. Sakin ol. Senin bu olaylarda hiçbir suçun yok,” dedi ve Helle’yi, Laiko’ya teslim etti.</p>

  <p>Helle birden Laiko’nun yanından sıyrıldı ve Zdenka’ya İngilizce, “Ben senin kocanla hiç birlikte olmadım!” diye bağırdı.</p>

  <p>“Nasıl gelebildin onun cenazesine?” dedi Zdenka. Sakinleşmişti.</p>

  <p>“Cenaze töreninden sonra... Sen biraz hava alacağım diye evden ayrılmıştın Zdenka. Uzun süre kayboldun...” dedi Ketil.</p>

  <p>“Gelmesi çıldırmıştı beni! İntikamımı alacaktım. Boğacaktım onu!” dedi Zdenka.</p>

  <p>Zdenka sakin ve kuru bir ses tonuyla konuşmaya başlamıştı. Yaptığı şeyleri neden yaptığım anlatmaya başladı. Çılgınlıktı tamamen.</p>

  <p>“Helle’nin evine gidince hizmetçiyle karşılaştın, kadına saldırıp elini gözünü bağladın, öyle mi?”</p>

  <p>“Evet, bir iple ellerini bağladım; kendi eşarbımla da gözlerini bağladım. Eve girmeye çalıştım ama giremedim. Helle evde değilmiş...”</p>

  <p>“Ve Helle Madsen’i televizyonda görüp yine tahrik oldun, öyle mi?”</p>

  <p>“Evet, Ketil ne olursun bana yardım et,” dedi Zdenka ve Ketil’in gözlerinin içine bakmaya başladı. Hemen ardından Zdenka’yı olay yerinden uzaklaştırdılar.</p>

  <p>Helle ve Vanya yanlarında ayrı ayrı koruma görevlileriyle diskotekten çıkarıldılar.</p>

  <p>Ketil ne olup bittiğini anlamakta güçlük çekiyordu. Koruma görevlileri sırayla oradan birilerini alıp götürüyorlardı; içerideki eğlenceyse tüm hızıyla sürüyordu.</p>

  <p>Geride sadece İnes’le Ketil kaldı. Bir de terasta sigara içen diğer müşteriler. İnes, Ketil’in yanına yaklaştı, bir sigara ikram etti ve çakmağım uzatarak yaktı. Ketil sigarasından bir nefes çekti ve boş gözlerle gecenin lacivert karanlığına bakmaya başladı. Birkaç saniye sonra, “Zdenka benden Michael’in katilini bulmamı istemedi hiç,” dedi. "Ben ona katili bulacağıma söz vermiştim. Ama bu sözüme hiç karşılık vermedi. Ben de normal olduğunu düşündüm.”</p>

  <p>“aklına ne geldi de birden buraya koşmaya başladın?” diye</p>

  <p>sordu İnes.</p>

  <p>“Zdenka bana, akşam Michael’i telefonla aradığını söylemişti. Ama Michael’i kimse aramamış. Grado söyledi kendisine sorduğumda,” dedi Ketil.</p>

  <p>“Yalan mı söylemiş?"</p>

  <p>“Düşünmem gerekirdi aslında. O kadın çok kötü şeyler yaşadı, çok zor günler geçirdi,” dedi Ketil ve sigarasınm dumanını havaya üfledi. “Daha önce hapiste yattı. Cinayet suçundan. Irzına geçen adamı öldürdü.”</p>

  <p>“Irzına geçen adamı mı?”</p>

  <p>“Hırvatistan’daki savaş esnasında. Bir Sırp ırzına geçmiş. Sonra bir mülteci kampında karşılaşmışlar. Zdenka da adamı orada görünce cinnet geçirip öldürmüş.”</p>

  <p>“Yazık,” dedi İnes.</p>

  <p>“Vanya bu tecavüzden doğan çocuk. Cenaze töreninden iki gün önce öğrendi gerçeği.”</p>

  <p>“Ne kadar acı,” dedi İnes ve birkaç saniye başını salladıktan sonra Ketil’e baktı. “Zdenka çok bilinen ve tipik bir sarsıntı vakası. Yaptığım röportajlardan biliyorum. O kadınlar bu utançla yaşayamıyorlar. İntikam almaya ihtiyaç duyuyorlar sıklıkla. Zdenka da ırzına geçen adamı görünce bu duyguyla harekete geçmiş olmalı...”</p>

  <p>“Ama kendi kocasını öldürmek... Bir flört mesajı yüzünden?”</p>

  <p>“Bence şaşırtıcı değil. İntikam duygusuyla yaşamanın yanında bu kadınlar artık hiçbir erkeğe güven duyamıyor, bir erkeğe kendilerini teslim edemiyorlar. Zor bela başarabilenlerdeyse en küçük hayal kırıklığında hesaplaşma duygusu ağır basıveriyor. Bazen anlık bir tepkiyle, bazen de uzun süren planlama sonunda intikama yöneliyorlar. Aradan geçen sürelerde dışa karşı her şey yolundaymış gibi bir tablo çizmeleri de çok karakteristik bu durumdaki kadınlar için. Yaşadıkları utanç yüzünden... Bu konularla ilgili çok şey okudum. Tecavüze uğrayan kadının tedavisi pek çok etaptan geçiyor, ta baştan bir psikolog gözetiminde yapılması gerekiyor. Ona yardımcı olan bir psikolog var mıymış? Biliyor musun?”</p>

  <p>Ketil bir süre düşündü. Hiç böyle bir şeyden bahsettiğini duymamıştı Zdenka’nın. Başını iki yana sallayarak, “Sanmıyorum,” dedi. “Savaş zamanı ve hemen sonrasında buna kaynak ayrılmamıştır. Üstelik bir de cinayetle yargılandı. Bu da omuzlarında fazladan bir yük olmuştur. Ama Michael hep yanındaydı ve onu her alanda destekliyor, yardımcı oluyordu.” Michael ve Zdenka’yla geçen ilk yılları gözünün önüne geldi.</p>

  <p>“Ama maalesef bir erkeğin ilgisinin bu tür travmaların tedavisinde bir işe yaramayacağını düşünüyorum. Bir de üstüne üstlük hamile kalıp çocuk doğurmak da işin içine girince...”</p>

  <p>“Michael ona Vanya’yı sevmeyi öğretmişti. Slovenya’ya taşınınca Zdenka hayata yeniden başlamış gibiydi.”</p>

  <p>“Bu tür şeyler yüzeyseldir. Dışarıdan görünenin altında kötü anılar, rüyalar, kâbuslar ve erkeklere duyulan güven eksikliği hep vardır.”</p>

  <p>“Michael’e ve bana güveniyordu yanılmıyorsam.”</p>

  <p>“Olabilir ama profesyonel biri ellerinden tutmadıysa bu kadınlar saatli bombaya dönüşüyorlar.”</p>

  <p>Ketil yıllarca önce Michael’in Zdenka’nın başından geçenleri anlattığını hatırladı. Onun ani bir kararla tecavüzcü Sırp’ı bıçaklayarak öldürdüğünü hayal etti.</p>

  <p>“Zdeııka’ya olan da buydu herhalde... Apartman dairesinde tam bir duygu patlaması yaşayıp Michael’i balkondan aşağı itmiş,” dedi sonunda.</p>

  <p>“Helle’nin hizmetçisine ve bu akşam Helle’ye saldırdığında aynı mekanizma devreye girmiştir,” dedi İnes.</p>

  <p>Ketil başını iki yana salladı. Michael’in güzel karısı, Vanya’nın şefkatli annesi acımasız bir katile nasıl dönüşüverirdi? Birbiriyle mücadele eden duygular kalbinde çarpışıyorlardı Ketil’in. Kızıyor muydu? Üzülmüş müydü?</p>

  <p>Artık ne hissedeceğini, ne düşüneceğini bilemiyordu...</p>

  <p>“Ta baştan bunları düşünseydik birçok zahmete katlanmamıza gerek kalmazdı,” dedi Ketil.</p>

  <p>“Olsun, bir çeteyi çökerttik ya... Hem önümüzde çok daha fazla suçluyu ortaya çıkaracağımız günler var,” dedi İnes ve gülümsemeye çalıştı.</p>

  <p>Ketil de gülümsemeye çalıştı. İnes doğru söylüyordu. Hâlâ yapacak işleri olması iyi bir şeydi. Birbirlerinin gözlerine bakmaya başladılar. İnes’in yüzünde merak eden bir ifade belirdi.</p>

  <p>“Bana neden anlatmadın?”</p>

  <p>“Neyi?”</p>

  <p>“Zdenka’nın hikâyesini...”</p>

  <p>Ketil havaya bakmaya başladı.</p>

  <p>“Önce önemli olmayacağını düşündüm. Ayrıca hiç kimseye bunları anlatmayacağıma söz vermiştim.” İnes’in yüzünde onu anlayışla karşıladığını gösteren bir işarete rastlayamadı. Kollarını iki yana açtı, “Söz sözdür,” dedi.</p>

  <p>İnes cevap vermedi, başını çevirip şehri seyretmeye başladı, tnes’in düzgün profili uzaklarda mavi ışığa bezenmiş şatonun görüntüsünün önünde mavi bir siluet gibi duruyordu. Tam o anda İnes’in gerçekten klas bir kadın olduğunu düşündü Ketil. Şimdi biraz alınmış ve kızgın görünse de...</p>

  <p>“Erkekler ve sözleri...” dedi İnes ve Ketil’e bakmaya başladı yeniden. Yüzünde hafif bir gülümseme belirdi.</p>

  <p>Ketil bu gülümsemeyi görünce biraz rahatladı. Demek o kadar kızmamıştı.</p>

  <p>“Bundan sonra hiç kimseye hiçbir şey için söz vermeyeceğim,” dedi Ketil.</p>

  <p>“Bence şu an yapacağın en iyi şey çeneni tutmak olacak,” dedi İnes ve başını Ketil’in omzuna yasladı.</p>
</body>
</html>
