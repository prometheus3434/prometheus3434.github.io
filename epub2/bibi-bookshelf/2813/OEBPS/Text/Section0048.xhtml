<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>VİC SEMTİ, LJUBLJANA</b></i></p>

  <p>Helle gözlerini açar açmaz Yosip’in ensesini gördü. Bir süre ensesindeki boğumlara ve kısacık kesilmiş saçlarına baktı. Yosip’ten ve belki kendisinden de, hafif bir ter kokusu yayılıyordu. Sarmaş dolaş uyuyup kalmışlardı. Yosip soluna dönmüştü ve arkasında Helle, ona yapışmış gibi yatıyordu. Helle bedeninin kısımlarının nerede olduğunu çıkarmaya çalıştı. Sol kolu Yosip’in boynunun altındaki boşluktan girip uzanıyordu. Sağ kolu ise Yosip’in üzerindeydi. Dizinden bükülü sağ bacağı, Yosip’in bacaklarının arasındaydı. Bacağmı yavaşça kendine çekti. Sıra kollarına gelmişti, önce sağ kolunu geri çekti. Ardından serbest kalan kolunu yatağa dayayıp hafifçe bedenini yataktan kaldırdı ve sol kolunu Yosip’in boynunun altından kurtardı.</p>

  <p>Serbest kalmıştı. Artık kendisiydi yeniden. Yatmadan önce sevişmişlerdi. Fazla ileri gitmeden, Yosip hayvani dürtülerini öne çıkarmadan... Hatta Yosip, Helle’nin hizmetkârı gibi davranmış, yalayarak Helle’nin orgazma ulaşmasını sağlamıştı. Son aylar-dakinden farklı davranmıştı Helle’ye. Gergin ve saldırgan değildi artık. Helle’nin uyguladığı kısa ceza faydasını göstermişti adeta.</p>

  <p>Dün akşamki antrenmandan sonra Yosip spor salonunun dışında karşısına çıkıvermişti. Elleri paltosunun cebinde, soğukta Helle’yi bekliyordu. Helle dışarı çıkar çıkmaz Yosip ellerini cebinden çıkarıp Helle’ye uzatmıştı.</p>

  <p>“Özür dilerim Helle, beni affet,” demişti.</p>

  <p>Helle önce kısa bir süre şüpheyle Yosip’e bakmıştı. Bir adam yalvararak, özür dileyerek geri geliyorsa temkin şarttı. Ama</p>

  <p>Yosip neredeyse hastalık derecesindeki kıskançlığından dolayı özür diledikçe yumuşamıştı Helle. Yosip’in arabasıyla eve gitmiş, Helle’nin sponsor arabasını park yerinde bırakmışlardı.</p>

  <p>Eve gelir gelmez kendilerini bir anda yatakta bulmuşlardı. Her cuma akşamı böyle olurdu. Helle’nin cumartesi günü maçı yok-sa antrenmandan sonra eve gelir, gelir gelmez yatağa girerlerdi. Her şey eskisi gibiydi ve Helle’nin Viborg’a karşı oynayacağı maç pazar günüydü. Maçtan bir gün önce sevişmeme kuralım ihlâl etmemişlerdi.</p>

  <p>Helle geri döndükleri bu normal günlük yaşamı düşünmeye başlamıştı. Her şey eskisi gibi mi olmuştu şimdi? Acaba Yosip gerçekten değişmiş miydi? Boyana’ya yapılan saldırıyı polise şikâyet etmemekle gösterdiği aptallık için de özür dilemişti. Üstelik Helle’nin polise gitmesini de takdirle karşıladığını söylemişti.</p>

  <p>Yosip polis ve Boyana’nın bugün evlerine geleceğim, araştırma yaparak neler olup bittiğinin bir resmini çıkaracaklarını biliyordu.</p>

  <p>Helle saate baktı. Saat sekize çeyrek vardı. Boyana ve polisler sekizde geleceklerdi.</p>

  <p>“Yosip, uyan, uyan! On beş dakika sonra polisler gelecek,” dedi Helle ve Yosip’i omzundan tutarak sarsmaya başladı. Yosip gözlerini açtı.</p>

  <p>“Polis mi?” dedi şaşkınlıkla.</p>

  <p>“Evet. Boyana’yla beraber gelip inceleme yapacaklar...”</p>

  <p>“Tabii ya, evet... Şimdi mi geliyorlar?”</p>

  <p>“Evet, on beş dakikaya burada olacaklar...”</p>

  <p>Yosip de yatakta doğruldu ve Helle’yi öptü.</p>

  <p>“Günaydın, canım.”</p>

  <p>“Günaydın,” diye cevap verdi Helle.</p>

  <p>Hızla yataktan çıkıp birlikte banyoya gittiler, alelacele banyo yapıp giyindiler. O anda ana kapının açıldığım duydular.</p>

  <p>“Günaydın,” diye bağırdı Boyana aşağıdan. Boyana her geldiğinde yüksek sesle bildirirdi. Yosip öyle istemişti. “Eve kimin geldiğini bilmek önemlidir,” demişti.</p>

  <p>“Erkencisin bugün?” dedi Helle merdivenden aşağı inerken.</p>

  <p>“Evet, polisler gelmeden önce on dakika, bir kendime geleyim,” dedi Boyana.</p>

  <p>“İyi misin sen?” dedi Yosip. O da merdivenden inmeye başlamıştı.</p>

  <p>“Evet. İyiyim. Polise haber verdiğiniz iyi olmuş. Böyle şeyler, yapanın yanına kâr kalmamalı,” dedi Boyana.</p>

  <p>Dış kapının zili çaldı. Polis de erken gelmişti. Helle kapının yanındaki ekrandan polisleri gördü ve düğmeye basarak kapıyı açtı.</p>

  <p>Uzun boylu iki polis memuru kapıyı kapatıp toprak yolda evin , girişine doğru yürümeye başladılar. Polislerin biri sanşın, diğeri esmerdi. Helle polislerin üzerlerinde üniforma olmamasına şaşırdı. Üniformalı iki polis bekliyordu. Sıradan bir şekilde giyinmişlerdi. Üzerlerinde koyu renk pantolon ve değişik tonda mavi kabanlar vardı.</p>

  <p>“Günaydın. Helle Madsen sizsiniz değil mi? Tabii ya siz tanınan bir yüzsünüz artık,” dedi sarışın polis.</p>

  <p>“Günaydın,” dedi Helle.</p>

  <p>“Benim adım Mitya Podobnik, bu da arkadaşım Borut Smole,” dedi polis memuru.</p>

  <p>Helle esmer polise başıyla selam verdi, elini uzattı, “Buyurun, içeri gelin,” dedi ve vestiyerden iki askı alarak polislere uzattı.</p>

  <p>Polisler kabanlarını çıkarmadan Yosip ve Boyanayla da selâmlaştılar. Sarışının üzerinde kareli bir gömlek, esmer polisin üstündeyse boyunlu bir kazak vardı. Polisler içeri girince Boyana her zamanki alışkanlığıyla kahve yapmak için mutfağa yöneldi.</p>

  <p>“Boyana sen otur, ben hazırlarım kahveyi,” dedi Helle ve Boyana’yı salona doğru ittirdi.</p>

  <p>Helle kahve makinesine iki fincan koydu ve kahveleri hazırlamaya başladı. O arada Yosip ve Boyana da polislerle birlikte koltuklara oturmak üzereydiler. Helle salonda konuşulanları dinlemeye başladı.</p>

  <p>“Bize yapılan şikâyete göre siz, Bayan Plavsiç, geçtiğimiz 24 Ocak günü saat 15.45’te burada saldırıya uğramışsınız. Doğru mu?” diye sordu sarışın polis.</p>

  <p>“Evet. Aslında perşembe günleri izinliyim ama burada cüzdanımı unutmuşum; onu almak için geldim o gün,” dedi Boyana.</p>

  <p>“Buldunuz mu peki cüzdanınızı?”</p>

  <p>“Evet. Gardırobun üstünde duruyordu. Cüzdanı alır almaz evden çıktım. Ama bahçe kapısına geldiğimde birinin kapı demirlerini sarsarak açmaya çalıştığını gördüm. Kapıyı açınca birden üstüme çullandı. Elindeki fenerle bana vurdu, yere yıkıp üzerime çullandı ve başınıı yere bastırmaya başladı. Çok sert bastırıyordu.”</p>

  <p>“Nasıl biriydi? Tarif edebilecek misiniz? Görebildiniz mi yüzünü?”</p>

  <p>“Hayır, maskeliydi. başınıı kaldırıp bakmaya bile fırsat bulamadım. Yerde yatarken gördüm maskeli olduğunu da. Elini başınıdan çekince bana vuracağını sandım. Bağırmaya başladım. Gözlerimi ve ellerimi bağladı. En azından beni öldürmek istemediğini düşünerek bağırmaktan vazgeçtim.”</p>

  <p>“Sonra ne oldu?”</p>

  <p>“Sanırım eve doğru yürüdü. Ama emin değilim. Aradan biraz zaman geçtikten sonra tekrar ayak seslerini duydum. Yanımdan geçiyordu. Sonra bahçe kapısından çıktı, gitti.”</p>

  <p>Yosip araya girdi: “Boyana yerde bir saat kadar yatmış olmalı çünkü ben Helle’yi üniversiteye bıraktıktan sonra eve geldiğimde saat dördü çeyrek geçiyordu.”</p>

  <p>Helle elinde kahve tepsisiyle salona girerken, “Bezigrad’da, fakültedeydik saat dörde doğru,” dedi.</p>

  <p>“Ve siz Bayan Boyana’yı yerde yatar durumda buldunuz, öyle mi Bay Österreicher?” diye sordu esmer polis memuru, Borut Smole.</p>

  <p>“Evet, dizlerini karnına çekmiş şekilde yerde yatıyordu. Ben yanına yaklaşıp tutunca bağırmaya başladı.”</p>

  <p>“Yine o adam geldi sanarak korkmuştum,” dedi Boyana da ve neredeyse özür dilercesine Yosip’e bakmaya başladı.</p>

  <p>“Sonra Boyana’yı içeri aldım; gözlerindeki bağı çıkarıp ellerini çözdüm. Helle’yi aradım hemen. O da hemen geldi. Ardından Boyana’yı evine bıraktık,” dedi Yosip.</p>

  <p>“Evden bir şey çalınmadığım söylediniz?” dedi Smole sorarcasına.</p>

  <p>“Evet, evin her tarafını didik didik kontrol ettik. Hiçbir şey eksik değil,” dedi Yosip ve suçluymuşçasına Helle’ye bakmaya başladı.</p>

  <p>Evdeki bilgisayarla ilgili bir şey söylememeyi tercih etmişti. Helle bunu söyleyip söylememesi gerektiğini düşünüyordu. Söylemekten vazgeçti. Aralarındaki tartışma yeniden alevlene-cekti ve, şimdi sırası değildi.</p>

  <p>“Bir şey kırıp dökmüşler mi?”</p>

  <p>“Hayır,” dedi Yosip.</p>

  <p>“Pencereleri de mi zorlamamışlar?”</p>

  <p>“Hayır.”</p>

  <p>Smole, Boyana’ya döndü.</p>

  <p>“Adam evin içine nasıl girdi peki? Siz çıktıktan sonra kapı kapanmamış mıydı?”</p>

  <p>“Gerçekten hatırlamıyorum. Çıkarken kapıyı kilitledim mi, kilitlemedim mi, bilmiyorum. Acelem vardı,” dedi Boyana ve Yosip’e bakmamaya çalıştı.</p>

  <p>“Bahçe kapısı kapanınca evin kapısı otomatik kapanır,” dedi Yosip ve Boyana’nın biraz daha rahatlamasını sağladı.</p>

  <p>“Yani o zaman adam evin içine girmiş olabilir,” dedi Smole.</p>

  <p>“Evet, Boyana kilidi devreye sokmadıysa. Bahçeye giren kişi bahçe kapısını dışarıdan açmamıştı. Bir süre geçtikten sonra otomatik kapanıyor bahçe kapısı. Yani hâlâ bahçe içindeyse, bahçe kapısı kapanıncaya kadar eve girmiş olabilir adam,” dedi Helle ve sanki suçlayan bakışlarla Yosip’e baktı.</p>

  <p>“Anlaşıldı. Çıkıp bahçeye bakalım bir de isterseniz,” dedi Mitya ve kahvesinden bir yudum aldı. Diğerleri de kahvelerinden</p>

  <p>birer yudum aldılar ve kalktılar. Polisler kabanlarını da giydiler. Gerektiğinden fazla kalmak istemedikleri belliydi. Boyana, Yosip ve Helle de paltolarım giydiler.</p>

  <p>“Siz nerede yerde yatıyordunuz, Bayan Plavsiç?” diye sordu Mitya.</p>

  <p>“Şurada,” dedi Boyana ve toprak yolu gösterdi.</p>

  <p>“Evet, oradaydı,” dedi Yosip de.</p>

  <p>“Ellerini bağladıkları ipi ve göz bağım görebilir miyim?” diye sordu Podobnik.</p>

  <p>Yosip’in yüzü birden bembeyaz kesildi.</p>

  <p>“Çöpe attım ben onları,” dedi Yosip. “Başlangıçta şikâyette bulunmayı düşünmediğimiz için delil olabileceğini düşünmedim. Aptallık işte. Ama hâlâ orada mı, gidip bir bakalım.”</p>

  <p>“Çöp kutuları her cuma boşaltılıyor. Yoktur orada,” dedi Helle.</p>

  <p>Yosip yine de bahçe kapısını açıp dışarı çıktı. Çöp kutusu boştu. Dün ikisi de evde yoklardı ve saldırının ardından Boyana’ya izin vermişlerdi.</p>

  <p>“Biz temizlik şirketini arar sorarız. Belki bulabilirler. Nasıl bir şeydi ip ve bağ? Tarif edebilir misiniz?”</p>

  <p>“Ellerini bağladıkları ip neredeyse halata benziyordu. Sadece bir insanın ellerini bağlayacak uzunluktaydı. Göz bağı ise siyah bir boyun atkısına benziyordu. İnce bir malzemeydi ama birkaç kez dolandırarak bağlamışlardı gözlerim Boyana’nın,” dedi Yosip.</p>

  <p>Borut Smole tüm anlatılanları özenle not alıyordu. Aralarındaki hiyerarşiye göre Mitya sorulan sormakla Borut da not almakla görevliydi herhalde.</p>

  <p>“Tamam, teşekkür ederiz. Bakalım bulabilecek miyiz? Bulursak belki bir parmak izine rastlanz,” dedi Smole.</p>

  <p>“Evinize girecek ya da Bayan Plavsiç’e saldıracak, şüphelendiğiniz birileri var mı?” diye sordu Podobnik.</p>

  <p>“Hayır. Biz de çok düşündük onu. Ama aklımıza biri ya da birileri gelmiyor. Tek aklımıza gelen, tanınan insanlar olmamızdan dolayı böyle bir şeyin meydana gelmiş olduğu,” dedi Yosip.</p>

  <p>Söylediklerine pek inanmadığı düşünülebilirdi. Yosip öyle düşünmüştü belki ama Helle bunları hiç düşünmemişti.</p>

  <p>“Ljubljana’ya gelmeden önce ikiniz de Trebniye’de cenaze tö-renindeydiniz, değil mi? Ve siz Bay österreicher, Bayan Plavsiç’i burada yerde yatar durumda buldunuz öyle mi?”</p>

  <p>Helle ve Yosip neredeyse aynı anda, “Evet,” dediler.</p>

  <p>“Buradan ne zaman ayrıldınız? özür dilerim ama tüm bu soruları sormak zorundayım,” dedi Podobnik, Smole kapıya doğru yürürken.</p>

  <p>Yosip, “Saat onu biraz geçiyordu. Cenaze töreni saat on birde yapılacaktı,” dedi, Helle başıyla onayladı.</p>

  <p>“Tamam. Teşekkür ederim,” dedi Podobnik ve diğerleriyle el sıkışmaya başladı.</p>

  <p>“Biz teşekkür ederiz,” dedi Helle.</p>

  <p>Boyana, Yosip ve Helle, polisler gittikten sonra bir süre orada durup birbirlerine baktılar.</p>

  <p>“Sen iyisin değil mi?” dedi Yosip, Boyana’ya.</p>

  <p>Boyana, “İyiyim,” dedi ve eve doğru yürümeye başladı. “Temizliğe başlasam iyi olacak.”</p>

  <p>Helle ve Yosip de Boyana’nın ardından eve doğru yürümeye başladılar.</p>

  <p>“Ben de işe gideyim artık,” dedi Yosip.</p>

  <p>“Büyükelçiliğe gelecek misin?” diye sordu Helle.</p>

  <p>“Gelmeyi düşünüyorum. Belki konuşmalar kısmım atlar, sadece resepsiyona gelirim, sakıncası yoksa.”</p>

  <p>“Gelmeyeceksen ara, bildir bana. Aramazsan geleceğini varsayacağım.”</p>
</body>
</html>
