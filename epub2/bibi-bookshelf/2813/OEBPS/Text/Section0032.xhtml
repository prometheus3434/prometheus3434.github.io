<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>BALKANLARDA BÎR YER</b></i></p>

  <p>Duşta fark etmişti çizikleri. Duştan fışkıran su apış arasına vurdukça acı hissediyordu. Hızla el duşunu çekip atık su deliğine baktı. Yerde kan vardı. Elini apış arasına götürüp hissetmeye çalıştı. Acı daha da arttı. Suyu soğuk suya çevirip apış arasına bir daha su tuttu. Bu kez daha fazla acıdı. Acıdan bağırmaya başladı. Yaşadıklarının bedelini bedeniyle de ödemeye başlamıştı artık. Daha önce, psikolojik acıyla birlikte fiziksel acı ortaya çıkmamıştı. Panik içinde bir çığlık attı ve elinden duşu fırlattı. Yere düşen duştan fışkıran soğuk su, sağa sola, sırtına fışkırıyordu.</p>

  <p>Yaşadığı panik gözyaşlarına dönüştü. Dizlerinin üzerine çöktü. Su ensesine vuruyordu şimdi. Şimdi makineyi nasıl devreye sokacak, nerede ve kim olduğunu nasıl unutacaktı? Tek savunma mekanizması ortadan kaybolmuştu. Bir müşteri daha gelirse duyacağı acının altından kalkamayacaktı. Cinsel organının lime lime olmuş dudakları bedenini ve ruhunu yırtıp parçalayan bir acı verecek ve ona bir insan olduğunu hatırlatacaktı. Onu bir daha ayağa kalkmamacasına yere yıkacaktı.</p>

  <p>Artık yalnız olmadığını hissetmeye başlayınca ellerini yüzünden çekti, başını kaldırıp baktı, önünde Darko’nun ayakkabılarını görünce titredi. Çığlığını duyup gelmiş olmalıydı. Ağlamamaya çalışarak sağ eliyle duşa uzandı. Yüzünü yıkayacaktı.</p>

  <p>“Ne yapıyorsun?”diye bağırdı Darko.</p>

  <p>“Çok acıyor. Kanıyor da... ” dedi bağırarak.</p>

  <p>Mazeretleri dikkate almayacağını, işten kaytarmak için uydurduğunu düşüneceğini çok iyi biliyordu.</p>

  <p>Darko suyu kapattı, saçlarına yapışıp çekti “Tamam, uzatma artık. Bir daha da böyle yalana başvurma,” dedi aşağılayıcı&nbsp;bir kahkahayla. Aynı zamanda da kavradığı saçlarından çekip ayağa kaldırmaya çalışıyordu. İlk kez o kadar uzun süre gözlerine baktı. Hor gören bakışlarla gözlerini kırpmadan, teslim olup özür dilemesini bekliyormuş gibi bakıyordu. Ama o, hiçbir şey söyleyemiyordu.</p>

  <p>Darko birden yüzüne iki tokat attı, önce elinin içiyle bir yanağına sonra da elinin tersiyle diğer yanağına.</p>

  <p>“Derdin varsa tedavisi bende hazır,” dedi ve boğazına yapışıp başını öne bastırdı.</p>

  <p>Nefes alamıyordu.</p>

  <p>Yerde dizleri ve elleri üzerinde duruyordu. Darko boğazını bıraktı. Ardından ensesinde bir tabanca namlusunu hissetti.</p>

  <p>Çıldırmış gibi bağırmaya başladı kız. Darko içine girip çıkmaya başlayınca bir tığ batırıhyormuş gibi acı hissediyordu.</p>

  <p>“Hayır, hayır,” diye bağırarak bir koluyla Darko’yu itmeye çalıştı.</p>

  <p>Darko’nun, tabancanın emniyetini düşürdüğünü duydu. Sağ elini yumruk yapıp ağzına soktu ve ısırabildiği kadar ısırdı. Yeniden bir makine haline dönüşebilmek için son kez çaresiz çabaladı. Darko içinde on defa kadar daha gidip gelince teslim oldu. Gücü tükendi. Dirsekleri yanlara doğru kaydı ve yüzü şiddetle yere çarptı. Makine işe yaramıyordu artık. Bozulmuştu.</p>
</body>
</html>
