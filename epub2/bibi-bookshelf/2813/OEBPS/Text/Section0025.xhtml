<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-weight:bold;font-style:italic;">PORTOROZ</span></p>

  <p>Franko Tudiç, sınır kapısının doğusundaki tepelerdeki devriye görevini bitirmesine rağmen evine gidemeyecek olmasına lanet okuyor, küfürler ediyordu. Telefon açan kadın gazeteciyle konuşması gerekiyordu. Basma karşı açık davranıyor görünmek, daha doğrusu sordukları sorulara muğlak cevaplar vermek, soru sormadıkları sürece de konuşmamak gerekiyordu. Basın aslında çok işlerine yarıyordu. Aranan biri olduğu ya da meydana gelen bir olayda şahit arandığı zaman basının çok faydasını görüyorlardı. Ama genel anlamda gazeteciler, bir an önce kur-tuluhması gereken baş belalarıydı. Gelecek olan kadın gazeteci de onlardan biriydi. Geçen pazar Moldovyalı kızlar burada ortaya çıkınca, sınır kapısı televizyon kanallarının akınına uğramış, Tudiç de birçok televizyon kanalında canlı yayına çıkıp sorulan cevaplandırmıştı. Yok efendim, kadınlar oraya nasıl gelmişler? Yürüyerek mi gelmişler? Tekneyle mi, yoksa arabaya mı gelmişler? Bunun gibi sorular sorulmuştu. Kadınlar sınır kontrolü esnasında yakalanmadıkları için her türlü ihtimali değerlendirdiklerini söylemişti her kanalda.</p>

  <p>O ana kadar şansı yaver gitmiş, Soruşturmayla ilgili her türlü soruyu Ljubljana’ya havale etmişti. Ljubljana’dan da medyaya dişe dokunur bir açıklama geldiği söylenemezdi.</p>

  <p>Tepedeki devriye görevi sona erince sınır karakoluna gitmesi on dakikasını almıştı. Yol ezberindeydi. Karanlıkta bile ne zaman karşısına dönemeç çıkacağım iyi biliyordu. İyi aydınlatılmış park yerine girince karakol binası önünde, ağzında sigarayla bir ileri bir geri gidip duran, uzun boylu, siyah saçlı kadım gördü. O olmalıydı. Tam zamanında gelmiş, diye düşündü.</p>

  <p>“Merhaba, siz <i>Novi&nbsp;</i>gazetesinden arayan gazetecisiniz değil mi?” diye sordu Tudiç kadına.</p>

  <p>“Evet, merhaba. Ben, İnes Sivonik,” dedi kadın ve elini uzattı.</p>

  <p>“Ben de Franko Tudiç. Devriye görevindeydim. Ancak yetişebildim. Fazla beklemediniz, değil mi?”</p>

  <p>“Hayır. Hiç sorun değil. Çok kısa süre önce aramama rağmen gelebildiğiniz için teşekkür ederim,” dedi İnes ve sigarasını yere atarak söndürdü.</p>

  <p>Gazeteci olmasına rağmen, çok kibar, diye düşündü Franko Tudiç. Hem de güzel. Televizyon için çok uygun bir yüzdü ama gazetede çalışıyordu.</p>

  <p>“Sorun değil. Bugün geç çıkacaktım,” diye cevap verdi Tudiç ve İnes’i ofisine davet etti. “Sizin için ne yapabilirim?”</p>

  <p>“Portoroz’daki Moldovyalı kadınlar olayıyla ilgili bir haber hazırlıyorum. Soruşturma süreci, vesaire,” dedi Înes ve ses kayıt cihazını çantasından çıkarıp masaya koydu.</p>

  <p>Tudiç kızmasma rağmen kibarca başını sallayarak onayladı. Basının olaya ilgisinin kaybolmaya başladığını düşünmüştü ama bir kez daha ekibi günah keçisi, kendisi de olayın baş sorumlusu olarak lanse edilecekti. Üstelik bu kez ülkenin en ciddi gazetesiyle konuşacaktı.</p>

  <p>“Pekâlâ. Ne sormak istiyorsunuz?”</p>

  <p>“Önce herkesin aklına gelebilecek sorudan başlayalım. Kadınların sınırı ne zaman ve nasıl geçtikleri konusunda bilginiz var mı?”</p>

  <p>“Diğer yayın organlarında da açıkladık. Sınırı nasıl geçtiklerini bilmiyoruz. Vadiden yürüyerek geçiş yapmış olabilirler. Tekne, araba ya da hatta kamyonla bile gelmiş olabilirler. Sınır kontrollerimiz aslında çok sıkıdır. Yakalayamamış olmamız bir şanssızlık.”</p>

  <p>“Tahmininizce hangi yöntemi tercih etmişlerdir?”</p>

  <p>“Şahsen bir tahminim yok.”</p>

  <p>“Burada yükleri kontrol edilmeden kamyonlar geçiyor olabilir mi?”</p>

  <p>Soru ne düşmanca, ne yönlendiriciydi ama Tudiç yine de soruyu suçlayıcı bir tavırla sorulmuş gibi algıladı. Kızmamaya çalışacaktı. Kadını karşısına almamak için sükûnetini korumalıydı. Eli kalem tutan ve gazetede kendi sayfalan olan biri, son sözü söyleme hakkına sahipti.</p>

  <p>“Tabii, mümkün. Sınırdan geçen her kamyonu yüzde yüz kontrol edecek kaynaklanınız yok. Ama sınırda bekleyen kamyonlardan hangilerini kontrol etmemiz gerektiğini bilecek kadar da deneyim sahibiyiz. Bu söz konusu olayda araç sınırdan kontrol edilmeden geçmiş olabilir ama hâlâ kadınların sınırdan nasıl geçtiklerini hatta bu sınır kapısından giriş yapıp yapmadıklarını bile bilmiyoruz.”</p>

  <p>“Bu sınır kapısından giriş yaptıkları kesin değil mi?”</p>

  <p>“Değil. Slovenya’ya herhangi bir sınır kapısından giriş yapıp Portoroz’a gelmiş olabilirler. Nasıl bir ulaşım yöntemi kullandıklarım bilmediğimizi söyledim. En azından ben bilmiyorum. Belki Ljubljana’dakiler öğrenmiş olabilirler. Onlara sorabilirsiniz.”</p>

  <p>Tudiç sistemi eleştirdiğine de seviniyordu. Son cümlesi İnes’in de biraz düşünmesine neden olmuştu. İnes önündeki not defterini bir süre karıştırdıktan sonra kendini toparladı. Ses kayıt cihazını kapattı ve konuyu değiştirdi: “Ben başka bir konuda da haber hazırlıyorum. Belki bana o konuda yardımcı olabilirsiniz...”</p>

  <p>“Buyurun. Sizi dinliyorum.”</p>

  <p>İnes, “Bilmiyorum haberiniz var mı; geçen pazar Ljubljana’da bir kamyon şoförü öldü. Sanje’de şoförlük yapıyordu,” dedi ve&nbsp;<i>Novi&nbsp;</i>gazetesinde yazdığı haberin gazeteden kesilmiş kupürlerini masaya koydu.</p>

  <p>Ne oluyordu? Kadın birdenbire neden başka bir konuya at-layıvermişti? Geçen pazartesi içişleri bakanlığından iki beyefendinin kendisini otele toplantıya çağırdıklarında hakkında konuştukları adamdı gazetedeki.<br /></p>

  <p>“Evet. Hafta başında ben de gazetelerde okudum o ölüm olayını,” dedi Tudiç.</p>

  <p>“Şimdi size vereceğim bilgileri sır gibi saklayacağınıza söz verir misiniz?” diye sordu İnes.</p>

  <p>“Tabii...”</p>

  <p>“Ljubljanapolisi adamın intihar ettiğini söylüyor. Soruşturmanın zarar görmemesi için. Ama gerçekte olayı bir cinayet olarak görüyorlar...”</p>

  <p>“Cinayet mi?”</p>

  <p>“Adam Makedonya’dan mı, Karadağ’dan mı yoksa başka bir yerden mi ne, sigara kaçakçılığı yapıyormuş. Polise göre ki bu bilgi çok gizli, adamı öldürenler sigara mafyasıymış.” İnes çantasından başka bir gazete kupürü daha çıkardı.</p>

  <p><i>Journal&nbsp;</i>gazetesinde yayınlanan haberde kullanılan Michael Jensen’in fotoğrafını gösterdi. Fotoğraf oteldeki toplantıda ŞOVA ajam Silc’in Tudiç’e gösterdiği dosyadaki fotoğrafa benzer bir fotoğraftı.</p>

  <p>“Bu adamı gördünüz mü hiç? Bu sınır kapısından geçti mi?” diye sordu İnes.<br /></p>

  <p>Artık çok fazla olmaya başlamıştı. Şimdi bu olayın suçunu ona ve adamlarına mı atacaklardı? Tudiç kızmasına rağmen kendine hâkim oldu, bakışlarım gazete kupüründen kaldırdı ve “Hayır,” dedi. “Bu adamı daha önce gördüğümü sanmıyorum. Hiç görmedim.”</p>

  <p>“Bu sınır kapısından çok Sanje kamyonu geçiyor mu?”</p>

  <p>“Evet.”</p>

  <p>“Günde kaç kamyonları geçiyor? Yaklaşık olarak?”</p>

  <p>“Değişiyor. Ama günde beş-on Sanje kamyonu geçiyordur,” dedi Tudiç. Verdiği cevaplarda kullandığı-ses tonundan kadının nereye varmak istediğini anlayamadığı anlaşılıyordu. Ama tahmin edebiliyordu.</p>

  <p>“Sanje kamyonlarında devamlı arama yapıyor musunuz?” “Yapıyoruz tabii. Siz nereye varmak istiyorsunuz bu sorularla?” “Hiçbir yere. Portoroz’daki sınır kontrolleri hakkında olumsuz bir şey yazmayacağım. Merak etmeyin,” dedi İnes. Sanki Tudiç’in düşüncelerini okumuştu. “İşin doğrusu şu: Moldovyalı kadınlar Michael Jensen’in kamyonuyla taşınıyordu. Kamyonu da Michael Jensen kullanıyordu. Ben bunu biliyorum ama bu bilgi hiçbir yerde açıklanmadı, tik etapta açıklanmayacak da. Bu yüzden siz de başkasına söylemezseniz sevinirim. Sadece ben ve şimdi bir de siz biliyoruz.”</p>

  <p>Tudiç onaylayarak başını salladı. İyi olmuştu.</p>

  <p>Başı derde girecek olursa İnes’e karşı eline bir silah geçmişti. Kendisi hakkında olumsuz bir şey yazmaya kalkarsa aldığı bu bilgiyi rakiplerine vermekle tehdit edebilirdi.</p>

  <p>"Merak etmeyin. Kimseye söylemem,” dedi Tudiç.</p>

  <p>“Sınır kapısında kontrol edilmeden sınırın geçilip geçilemeyeceğini öğrenmek istiyorum. Yazmayacağım bunu. Emin olabilirsiniz.”</p>

  <p>İnes Sivonik’in sorusu aslında zararsızdı. Tudiç biraz rahatladı. Ama Ljubljana’dakiler de ne hıyarmış! Bir kez daha, hem de bir gazeteciye, Portoroz sınır kapısında güvenlik zaafı olabileceğini söylemişler. Kendi pisliklerini ona temizleteceklerdi. Gidip Metlika sınır kapışma baksalardı ya! Asıl pislik oradan fışkırıyordu.</p>

  <p>Aslında kadına da yalan söylemişlerdi. Michael Jensen sigara ve içki kaçakçılığı yapmıyordu. Kadınlan getiren kamyonun şoförlüğünü yapmışsa da bu küçük bir detaydan öte bir şey değildi. Doğruysa tabii. Zavallı kadın gazeteci de aslında olayın boyutlannın ne kadar büyük olduğunu hiç bilmiyordu.</p>

  <p>“Peki, yazılmamak kaydıyla söyleyeyim. Kontrol edilmeden sınırdan geçmek mümkündür. Ama geçen arabaların büyük çoğunluğunda etkin arama yaptığımızı yazabilirsiniz,” dedi Tudiç.</p>

  <p>“Tamam, tamam,” dedi İnes ve gülümsedi.</p>

  <p>Tudiç de gülümseyerek karşılık verdi.</p>

  <p>“Bir araba Bosna’dan geliyorsa... Mesela diyelim ki Bihaç’tan geliyor. En çok hangi güzergâhı izler?”</p>

  <p>“Anlamadım?”</p>

  <p>“Bihaç’tan Portoroz’a hangi yoldan gelinir?”</p>

  <p>“Hırvatistan içinde otoyolu geçerek gelinir. Ara yollardan gelinecek değil herhalde,” dedi Tudiç kinayeli bir tavırla.</p>

  <p>“Tabii ya,” dedi İnes ve önündeki not defterine bakmaya başladı. Sayfalan biraz karıştırdı. Aklına başka soru gelmemiş gibi görünüyordu.</p>

  <p>“Galiba başka sorum yok,” dedi sonunda.</p>

  <p>“Anlatacak fazla bir şey de yok,” dedi Tudiç.</p>

  <p>Gazeteciyle röportajı kazasız belasız halletmiş, sorumlu olduğu sınır kapısının daha fazla eleştiriye maruz kalmasını engellemenin rahatlığını duymaya başlamıştı. Ama yine de içi rahat değildi. Karşısına çıkan bu kadın gazeteci dürüst, iyi niyetli biriydi ama istediği yere varmasını sağlamayacaktı bu çalışmaları.</p>

  <p>İnes Sivonik ses kayıt cihazım alıp çantasına koydu ve Tudiç’e kartvizitini verdi.</p>

  <p>“Aklınıza bir şey gelirse bana bir mesaj gönderir misiniz?”</p>

  <p>Demek cep telefonu varmış, halbuki bu görüşme randevusunu ayarlamak için yolda bir benzin istasyonunun telefon kulübesinden aramıştı, diye düşündü Tudiç.</p>

  <p>“Cep telefonunuz var mı?” diye sordu.</p>

  <p>“Var ama şu an üzerimde değil. Siz bana bir&nbsp;<i>sms&nbsp;</i>yazın. Detaya girmeyin. Ben sizi ararım, olmaz mı?” dedi İnes.</p>

  <p>“Tamam,” dedi Tudiç ve cebinden sigara paketini çıkardı. Bunu gören İnes de çantasından sigarasını çıkardı. Park yerinde sigara içerek konuşmadan yürüdüler.<br /></p>

  <p>“Son bir ricam olacak,” dedi İnes.</p>

  <p>“Neymiş?”</p>

  <p>“Buraya geldiğimi kimseye söylemeyin, olur mu?”</p>

  <p>Tudiç şaşırdı. Tabii haber araştırmasını gizli yapmak istemesini anlıyordu ama aynı zamanda kendisine verilmiş bir baskı aracıydı bu rica.</p>

  <p>“Tabii, merak etmeyin. Kimseye bir şey söylemem,” dedi Tudiç.</p>

  <p>“Bana bir taksi çağırabilir misiniz?”</p>

  <p>“Arabanız yok mu?”</p>

  <p>“Hayır. Ama beni şehir merkezinden gelip alacaklar var.”</p>

  <p>“Tamam. Ben bırakırım sizi. Nereye gideceksiniz?”</p>

  <p>“Hotel Riviera. Beni oradan alacaklar.”</p>
</body>
</html>
