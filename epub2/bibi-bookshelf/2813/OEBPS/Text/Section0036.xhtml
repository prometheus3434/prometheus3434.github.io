<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-weight:bold;font-style:italic;">LJUBLJANA</span></p>

  <p>İvo Grado saatine baktı: 14.40. Bir sonraki toplantıya daha yirmi dakika vardı. Bir an önce Moldovyah kadınlar dosyasındaki belgeleri kopyalaması gerekiyordu.</p>

  <p>Helle Madsen hakkında sorduğu sorularla biraz sının aştığını düşünüyordu. Ketil Brandt’ın telefonu dinlendiği için Urban Silc, Grado’nun kendi soruşturmasını yürüttüğünü öğrenebilecekti. öte yandan, Ljubljana polisine Helle Madsen tarafından yapılan bir şikâyet de vardı. ŞOVA ajanlarının Grado’nun, Helle Madsen’le ilgili sorularına şaşıracaktan da garanti değildi, özellikle arayan kendisi olunca bunu normal karşılayacaklardı belki. Onlar bugünlerde Ketil Brandt’ın üçüncü kişilerle yaptığı telefon konuşmalarına yoğunlaşmışlardı.</p>

  <p>Evet, Grado riske girmişti ama bu, kontrollü bir riskti. Hamlelerinin fayda ve zararlarını uzun uzadıya tartmıştı. Kendi soruşturmasının bir anlamı olacaksa bir an önce österreicher hakkında araştırma yapması gerekiyordu. Ketil’i kullanmanın avantajıysa buna başka hiçbir polisin karışmasına gerek kalmamasıydı.</p>

  <p>Hem ayrıca Ketil Brandt’ı da biraz kışkırtmak, özellikle kamyonda yapılan teknik incelemenin sonucu beklediği gibi çıkarsa yararlı olabilirdi. Moldovyah kadınlar soruşturmasını SOVA’nın elinden almak çok güç, hatta imkânsızdı. Bu davada da Ketil Brandt’ı kullanması gerekecekti. Bundan biraz rahatsızlık duymuyor değildi. Ama son günlerde olaylar öyle gelişmişti ki, kendi sınırlarını da aşıp Danimarkalının, Sırpları yakalamak için yem olarak kullanılmasını kabul etmişti. Bekâretini kaybettikten sonra istediği adamla yatan bir kız gibi görüyordu kendini.</p>

  <p>Mavi dosyanın içinden kâğıtları çıkarıp köşede duran fotokopi makinesinin gözüne yerleştirdi.</p>

  <p>Makinenin ekranında belgelerin birer kopyasını almak için “1” tuşuna bastı. Makine dönmeye başladı. Her şey istediği gibi giderse kızı Ursa gelmeden önce, Abecedarium lokantasmda kâğıtları okuyabilirdi.</p>
</body>
</html>
