<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><b>29 Ocak Salı</b></p>

  <p><i><b>ŞEHİR MERKEZİ, LJUBLJANA</b></i></p>

  <p>Asansörün kapısı açıldı ve orta boylu, beyaz gömlekli, koyu mavi kravatlı bir adam dışarı çıktı. Adam askeri bir düzende yerleştirilmiş, üzerlerinde bilgisayarların bulunduğu masalar arasından yürümeye başladı. Masalarda başlarında kulaklıklar takılı, üniformasız memurlar oturuyordu.</p>

  <p>Adam asker tıraşlıydı ve bu yüzden yaşım tahmin etmek güçleşiyordu. Nedendir bilinmez, Ketil birden adamın açık alnına bakmaya başladı. Adam da kendisi gibi kelleşme emarelerini örtmek için kısa tıraşı tercih etmiş olmalıydı.</p>

  <p>“Bay Brandt?” diyerek elini uzattı adam.</p>

  <p>“Evet, benim.”</p>

  <p>“Merhaba, ben de İvo Grado.”</p>

  <p>Tokalaştılar.</p>

  <p>“Geldiğiniz için teşekkürler,” dedi Ivo Grado.</p>

  <p>“Bir şey değil.”</p>

  <p>“Şöyle buyurun. Ofisim dördüncü katta.”</p>

  <p>Ketil omzundan çantasını indirip tarama cihazının bandına koyacaktı, Grado eliyle işaret edip onu tarama cihazının yanından bilgisayarların olduğu alana yönlendirdi. Kısa süre sonra asansöre bindiler.</p>

  <p>“Slovenya’ya daha önce de geldiniz sanının?” diye sordu İvo Grado.</p>

  <p>“Evet. Çok geldim. Ljubljana muhteşem bir şehir,” diye cevap verdi Ketil.</p>

  <p>“Bunu duyduğuma sevindim.”</p>

  <p>Daha fazla kibarlık gösterisinde bulunmalarına gerek kalmadan asansör dördüncü kata ulaştı. Asansörden çıkıp sola döndüler, geniş bir koridorda yürüdükten sonra sağ tarafta bir sekreter masasının bulunduğu önbüroya girdiler. Ketil sekretere elini uzattı.</p>

  <p>“Hoş geldiniz. Ne ikram edebiliriz size? Kahve? Meyve suyu?” diye sordu sekreter.</p>

  <p>“Varsa bir bardak su rica edeceğim,” dedi Ketil.</p>

  <p>“Radenska’ya ne dersiniz?”<a id="footnote2"></a><sup><a href="../Text/Section0003.xhtml#bookmark2">2</a></sup></p>

  <p>“Tamam, olur, teşekkür ederim,” dedi Ketil ve ülkesinde tercih ettiği Ramlöse markasına benzettiği suyu içeceğine sevinmeye başladı.</p>

  <p>Grado ve Ketil, komiserin odasına girdi. Grado, Ketil’e ofisin köşesinde geniş bir koltuğa oturması için işaret etti. Oturur oturmaz sehpanın üzerine kartvizitini bıraktı. Kartvizitte Grado’nun mesleği olarak “Emniyet Müdürü” yazıyordu. Yani adam Ljubljana polis teşkilatının en tepesindeki isimdi. Bu da Michael’in ölümünün çok önemli bir olay olduğunu gösteriyordu.</p>

  <p>“Daha önce de söylediğim gibi çok acı bir olay nedeniyle şu an burada bulunuyoruz,” dedi İvo Grado.</p>

  <p>Ketil daha fazla bekleyemedi.</p>

  <p>“Ne oldu? Michael neden öldü?”</p>

  <p>Grado, “Sabırsızlığınızı anlıyorum Bay Brandt. Size sadece Brandt diye hitap edebilir miyim? Hemen konuya gireceğim,” dedi ve derin bir nefes alarak devam etti: “Pazartesi sabahı Zdenka Petan Jensen bizi aradı ve eşini Slovenska ve Rimska caddelerinin köşesinde, yerde ölü bulduğunu söyledi. Hemen oraya gittik ve Michael’in üçüncü kattaki dairelerinin balkonundan düşerek öldüğünü fark ettik. Siz o daireyi biliyor musunuz?”</p>

  <p>“Daireyi mi?”</p>

  <p>“Evet, Zdenka ve Michael’in dairesi. Trebniye’ye taşınmışlar ama Ljubljana’daki dairelerini de boşaltmamışlar. Son iki yıldır Sanje’nin merkez deposundaki işine gitmesini kolaylaştırdığından, Michael daireyi gecelemek için kullanıyormuş. Demek ki, iki dairenin kirasını ödeyecek güçleri varmış. Zdenka’nın anlattıklarına göre sabah erkenden sizi ziyaret etmek için Kopenhag’a uçacağından geceyi o dairede geçirmek istemiş. Kızı Vanya da babasının kendisini Trebniye’den getirip pazar akşamı Ljubljana’da kaldığı yurda bıraktığım söyledi. Michael pasaportunu evinde unuttuğu için Zdenka pazartesi sabah erkenden Ljubljana’daki dairelerine gitmiş. Arka avluda arabasını park edip daireye çıkacakmış, eşinin asfaltta cansız yattığını görmüş. Hâlâ şokta ve ifadesini çok zor alabildik.”</p>

  <p>“Ne ifadesi? İntihar mı, kaza mı, cinayet mi? Nedir?” diye sordu Ketil.</p>

  <p>“İlk bakışta intihar ya da kaza gibi görünüyor. Biz de kamuoyuna ilk aşamada bu yönde bir açıklama yaptık. Trajik bir olay. Normalde cinayet masasının bu tür olayları üstlenmesi lazım</p>

  <p>Bu yüzden görev bizde ve biz de elde ettiğimiz bilgilerin hepsini kamuoyuyla paylaşmadık henüz.”</p>

  <p>“Ne tür bilgiler bunlar?”</p>

  <p>“İlk tespitlerimize göre dairede başka kişiler de varmış. Masalar, sandalyeler devrilmiş; çekmeceler ve dolaplar karıştırılmış. Tabii Michael belki bir şeye sinirlenmiş, bunları kendisi de yapmış olabilir ama...”</p>

  <p>“Michael böyle bir şey yapacak biri değildir. Ama ne?”</p>

  <p>“Ben de tam bunu söyleyecektim. Dairenin kapısı zorlanarak açılmış. Ayrıca bu olaydan şüphelenmemizi gerektiren bir başka neden daha var. Michael’in kaçakçılık işine karıştığını da biliyoruz,” dedi İvo Grado.</p>

  <p>“Kaçakçılık mı?”</p>

  <p>“Evet. Bosna, Sırbistan ve Karadağ’a mal götürüp teslim ettikten sonra geri dönüş yolunda kaçak içki ve sigara getiriyormuş. Kime ya da nerede sattığım bilmiyoruz. Ama öldürüldüyse, balkondan itildiyse bunu yapan kişilerin, kaçakçılık zincirinin arkasındaki kişiler olduğunu sanıyoruz.”</p>

  <p>“Arkasındaki kişiler?” diye sordu Ketil neredeyse bağırırcasına.</p>

  <p>“Evet, üzgünüm ama o konuda elimizde çok sağlam deliller var.”</p>

  <p>“Nereden elde ettiniz bu delilleri?”</p>

  <p>“Sanje marketler zincirinden. Michaerin kullandığı kamyonlardan birinin kasasında bandrolsüz içki ve sigara bulmuşlar. Sanje’nin genel müdürü de şaşkın. Pazar günü bizi aradı ve haber verdi. Biz de hemen gidip mallara el koyduk ama kamuya açıklamadık, öncelikle Sanje firmasının itibarım düşünmüştük ama Michael Jensen ölü bulununca tamamen sessiz kalmayı tercih ettik. Kaçakçılık zincirinin patronlarının bizim olayı fark ettiğimizi bilmemeleri gerekiyor.”</p>

  <p>“Vay canına!” dedi Ketil. Bir şeyler söyleyecekti, tereddüt etti.</p>

  <p>Grado konuşmaya devam etti: “Michael size bunlardan bahsetti mi hiç?”</p>

  <p>“Hayır. Biz... On yıldır hiç görüşmedik.”</p>

  <p>“Telefonda ya da e-posta yoluyla hiç bahsetmedi mi peki? Bilgisayarını da bulamadık. Dairesine yanında götürdüğünü biliyoruz.”</p>

  <p>“Hayır, bana bu tür şeylerden hiç bahsetmedi. Sorguya mı çekiliyorum?”</p>

  <p>“Sadece soruşturmayı kolaylaştırabilecek küçücük bir bilgi kırıntısı peşindeyim. Zdenka da Michael’in ne işler çevirdiğinden habersizmiş. Bunları anlatınca o da çok şaşırdı. Zaten fazla bir şey konuşacak durumda değil.”</p>

  <p>“Bir şey sorabilir miyim?” dedi Ketil.</p>

  <p>“Tabii.”</p>

  <p>“Ben niçin buradayım? Bana bu soruları Danimarka polisinin sorması lazım. Avropol ya da Interpol vasıtasıyla. Kurallar böyle değil mi?”</p>

  <p>“Ah, tabii. Gazetecisiniz; kuralları biliyorsunuz. Gazeteci olmanız iyi aslında; bize yardım edebilecek kabiliyettesiniz. Vaktimiz az çünkü...”</p>

  <p>“Yardım edebilecek kabiliyette mi? Açıkçası tam anlamıyorum. Bir yandan kuralları bir kenara bırakıp beni arayarak Michael’in öldüğünü haber veriyorsunuz. Tamam, teşekkür ederim de... öte yandan bana Zdenka’nın telefon numarasını veremeyeceğinizi söylüyorsunuz... Kurallara aykırı diye... Bu nasıl bir çelişki?”</p>

  <p>“Ülkemizdeki diğer insanlar gibi, ben de kurallara saygılı bir insanım. Biz yasalara uyarak çağdaş bir hukuk devleti kurduk. Benim sizi aramam bir istisnadır. İnsanlık görevi saydım, zira Michael’i ziyaret etmek için yola çıkmıştınız. Aynı zamanda zavallı Zdenka’yı da daha fazla zor duruma sokmak istemedim. Durumunu takdir ediyorsunuzdur.”</p>

  <p>Ketil cevap vermedi.</p>

  <p>Bunun üzerine, “Şaşkınlığınızı anlıyorum Bay Brandt ama yine de bize yardım etmenizi rica ediyorum,” dedi Grado.</p>

  <p>“Nasıl? Neden halktan yardım istemiyorsunuz? Tuhaf yerlerde kamyonu gören birileri vardır belki?”</p>

  <p>“Daha önce de söylediğim gibi, bu işin arkasındakilerin elini güçlendirmek, delilleri ortadan kaldırmalarına yol açmak istemiyorum. Michael’in ölümüyle kaçakçılık arasında bağ kuramadığımızı düşünmeleri avantajımıza... Michael’in bu işin içinde ne kadar zamandır yer aldığını bilmiyoruz. Uzun süredir yapıyorsa, tepelerine binmek için bir şey bulma ihtimalimiz daha fazla. Ama şu an harekete geçmek için elimizde en küçük bir ipucu bile yok.”</p>

  <p>“Sanje’ye sorsanız... Belki işinize yarayacak bir vardiya planı falan vardır,” diye öneride bulundu Ketil.</p>

  <p>“Bütün kayıtları aldık. Michael’in vardiya planlarını, hangi kamyonla nerelere gittiğini biliyoruz. Sanje firmasında hiç kimse neler olup bittiğini bilmediği için bu bilgiler pek işimize yaramıyor açıkçası. Sadece rastlantı sonucu ortaya çıktı; çünkü Michael kamyonu Sanje deposuna bırakmış. Kasanın yarısı mal dolu. Belki burası bir çıkış noktası olabilir. Mallar yerine teslim edilmemişse Michael’i cezalandırmış olabilirler.”</p>

  <p>“En son nereye gitmiş?”</p>

  <p>“Bosna üzerinden Karadağ’a; Podgoritsa’ya. Perşembe sabahı gitmiş, pazar sabahı dönmüş. Cuma günü öğleden sonra, Podgoritsa’da mal teslimatı yapmış. Sonra kamyondaki kaçak malları boşaltacağı bir yere gitmiş olmalı.”</p>

  <p>Ketil önündeki suyu içip bitirdi ve “Bir kahve alabilir miyim?” diye sordu.</p>

  <p>“Tabii, hemen,” diye cevap verdi Grado ve sekreter odasına açılan kapıya yöneldi. Sekreterden iki <i>Kava<a id="footnote3"></a><sup><a href="../Text/Section0003.xhtml#bookmark3">3</a></sup> getirmesini istedi.</i></p>

  <p>“Sizden tek istediğimiz, Zdenka’nın ağzından birkaç laf alabilmek. Durumu malum ve ötesi, polise hiç güvenmiyor. Son yirmi dört saat içinde senden o kadar çok bahsetti ki... Anladığımız, sana bizden daha çok güveniyor. Cenaze töreninden önce ondan sadece sen bilgi alabilirsin gibi görünüyor.”<br /></p>

  <p>“Bana ne anlatabilir? Kocasının kaçakçılık yaptığını bilmediğini siz söylediniz az evvel,” dedi Ketil.</p>

  <p>“Doğru, haklısınız ama belki Michael, seferlerinde karşılaştığı bazı insanların isimlerini ona söylemiştir. Belki Zdenka bu isimlerinden bazılarını hatırlar. Belki gittiği küçük kasaba ve köylerin isimlerini verebilir. Sigara kaçakçılığından bahsetmene gerek yok. Siz bu tür işlerin nasıl yapılacağım iyi bilirsiniz. Şimdi onu ziyarete gideceksiniz, değil mi?”</p>

  <p>“Evet.”</p>

  <p>“Zor, biliyorum. Bir arkadaşınızı kaybettiniz. O ise yas tutuyor ve çok üzgün. Ama yine de bir şeyler elde etmeye çalışırsanız çok seviniriz. Michael bir cinayete kurban gittiyse katillerini mutlaka bulacağız.”</p>

  <p>Ketil fazla memnun kalmış görünmemeye çalışarak, “Peki, denerim,” dedi.</p>

  <p>“Acele etmenize gerek yok. Bir şeyler bulabilirseniz beni yarın arar mısınız?”</p>

  <p>“Ararım.”</p>

  <p>Konuşmaları bitince ikisi de aynı anda kalkıp tokalaştılar. Ketil paltosunu giydi, Grado da onunla birlikte asansöre kadar yürüdü.</p>

  <p>“Çok teşekkür ederim, iyi günler,” dedi Grado.</p>

  <p>“İyi günler.”</p>

  <p>Ketil binanın giriş katma indi ve güvenlik kontrol tarayıcısına ters yönden girerek yürüdü. Cihazdan herhangi bir sinyal sesi duyulmadı. Kaldırıma çıkınca ilk iş elini cebine atıp sigara paketini çıkardı. Sigarasından birkaç nefes çektikten sonra kaldırımda durdu.</p>

  <p>Michael sigara kaçakçılığı yapıyormuş demek... Yeraltı dünyasının gangsterleri Michael’i öldürmüşler, öyle mi? Bu kadar çılgınlık olamaz, diye düşündü.</p>

  <p>Tren istasyonu ve otobüs duraklarının bulunduğu yere çıkan Kolodvoska Caddesi’nde yürümeye başladı, önce koşmak istedi ama ağzında sigara ve omzunda çantasıyla tuhaf bir görüntü ortaya çıkaracağını düşünerek vazgeçti, hızlı adımlarla yürümeye başladı.</p>

  <p>İvo Grado’nun anlattıklarından sonra Zdenka’yla karşılaşmak nasıl olacaktı acaba?</p>
</body>
</html>
