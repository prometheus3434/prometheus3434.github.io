<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>LJUBLJANA</b></i></p>

  <p>İvo Grado sinirliydi. Astlarıyla yapacağı toplantıyı bir kez daha iptal etmek zorunda kalmış, içişleri bakanlığının dördüncü katında, Miloş Grankeviç’in odasına doğru yürüyordu, önceki gibi Grado, Silc’ten önce gelmişti. Grankeviç, ikisine kahve doldururken gerginlikten çatlayacak gibiydi.</p>

  <p>“Toparlamak için Silc gelinceye kadar bekleyelim,” dedi.</p>

  <p>“Silc’in işi başından aşkın tabii bugünlerde,” dedi Grado. Yine kendini tutamamıştı.</p>

  <p>Grankeviç, Grado’nun sözlerini yorumlamadı. Ne diyebilirdi ki? Dün ŞOVA ajanını, Danimarkalı ve gazeteciyi ellerinden kaçırdıkları için azarlayan kendisi değil miydi?</p>

  <p>“Soruşturmanın senin kısmında durum nedir?” diye sordu Grankeviç.</p>

  <p>Grado bu soruya şaşırdı. Daha dün Danimarkalıyla kadın gazetecinin yerlerinin tespiti konusunda toplantı yapmışlardı.</p>

  <p>“Elimizde fazla bir ipucu yok. ölen adamın eşinden de uzak duruyoruz. Ama Ketil Brandt en kısa zamanda ağzından bir şeyler alamazsa bizim denememiz gerekecek,” dedi.</p>

  <p>“Doğru. Haklısın,” dedi Grankeviç. “Biliyorum daha önce konuştuk. Ama şimdi üzerinden bir gün geçti. Dün Ketil Brandt’la yaptığınız telefon konuşmasından ne çıkardın? Şüphelendi mi dersin?”</p>

  <p>Grado şüphelerini dışa vurmadan, “Sanmıyorum. Bana oldukça dürüst görünüyor,” dedi.</p>

  <p>"Umarım öyledir, öyleyse, umut da var demektir,” dedi Grankeviç. Söylediğine inanmıyor gibiydi. Kahvesinden bir yudum aldı ve bir dakikadır elinde yuvarlayıp durduğu sigarasını yaktı.</p>

  <p>“Bizim çifte kumrular smırda bir şeyler karıştırıyorlar ya, bakalım çabaları Sırpları deliğinden çıkaracak mı?”</p>

  <p>“Ne?” diye sordu Grado.</p>

  <p>“Ne demek ne?”</p>

  <p>“Ne karıştırıyorlarmış orada?”</p>

  <p>“Silc gelince konuşuruz. Dün Tivoli’de ayrıldıktan sonra bazı şeyler oldu.”</p>

  <p>Tam o anda ŞOVA ajanı Silc içeri girdi. Kapıyı vurmamıştı.</p>

  <p>“Geciktiğim için özür dilerim,” dedi Silc. Üzerindeki takım elbise dünkü değilse bile çok benziyordu. Değişiklik olarak bugün turuncu bir kravat takmayı tercih etmişti.</p>

  <p>“Önemli değil. Çok meşgul olduğunuzu biliyorum,” dedi Grankeviç.</p>

  <p>“Hem de nasıl,” dedi Silc.</p>

  <p>“Hatta o kadar meşgulsünüz ki beni bilgilendirmeyi unutuyorsunuz arada! Ya da ne olup bittiğinden haberiniz yok. Devamlı sizden kaçıyorlar! Hangi olasılık geçerli?” dedi Grankeviç. Silc’in gözlerine dik dik bakıyordu.</p>

  <p>Silc kaşlarını kaldırdı. Şaşırmış görünüyordu.</p>

  <p>“Ne demek istiyorsun? Gözden kaybetmedik ki onları. Arabalarına Postoyna’daki otelde cihaz koyduk. Umag’da gecelediler dün. Şu anda Hırvatistan’da yol alıyorlar. Daha ayrıntılı söylemem gerekirse Riyeka civarındalar. Arkalarında iki araba var. Toplantı bitince ben de onlara katılacağım,” dedi Silc. Rahatlamış görünüyordu.</p>

  <p>“Peki, dün konuştuğumuzda bana Danimarkalının kampa girdiğini neden söylemedin?”</p>

  <p>Silc şaşkınlıkla Grankeviç’e baktı. Yüzündeki tiklerden ne kadar şaşırdığı görülebiliyordu.</p>

  <p>“Ne?” dedi sesi titreyerek.</p>

  <p>“Ne işleri vardı o kampta? Hem oraya gittiklerini neden senden değil, orada çalışan birinden öğreniyorum ben?”</p>

  <p>“Kusura bakma Miloş ama onlar oraya gittilerse, bilgimiz dışında gitmişlerdir.”</p>

  <p>“Nasıl kaçırırsınız elinizden? Hani otele kadar izlemiştiniz?”</p>

  <p>“Adamlarımız onları devamlı gözlem altında tutuyordu. Oda ışıkları yanıyordu. Arabaları otelin önündeydi. Dediğim gibi, arabalarına cihaz koyduk. Arabanın nereye gittiğini adım adım izliyoruz. Daha ne istiyorsun?”</p>

  <p>“Bir dakika bile göz önünden ayırmamanızı istiyorum! Ayrılırlarsa sizin de ayrılmanız gerekiyor. Bu benim işim değil Dedektif sizsiniz! Yaptığınız hataları da detaylarıyla bana anlatmana gerek yok!” dedi Grankeviç.</p>

  <p>“Devamlı beni bilgilendirin diyen sensin.”</p>

  <p>“O zaman bilgilendirin. Hata yaptığınızda da haberim olsun. Hoş, hata yaptığınızdan kendinizin bile haberi olmuyor,” dedi Grankeviç kollarım açarak.</p>

  <p>Tıkanmışlardı; bir adım ileri gidemiyorlardı. İvo Grado edindiği bir gözlemi paylaşarak yangına körükle gitti yine: “Bana kalırsa' İnes Sivonik kendi haberinin peşinde. Şu İtalya’ya götürülecek Moldovyalı kadınlar haberi. Birkaç gündür o haberi yazıyordu. Artık beni de aramıyor.”</p>

  <p>“Kampa Danimarkalı mı girmiş, o kan mı?” diye sordu Silc, Grankeviç’e.</p>

  <p>“Danimarkalı girmiş. Gazetecilerin oraya girmesini kim yasak-ladıysa yasaklamış ama yasak yabancı gazetecileri kapsamıyor-muş. Danimarkalının yanında basın kartı vardı herhalde. ..”</p>

  <p>“Nasıl ulaşmış oraya?” diye sordu Silc merakla.</p>

  <p>“Sana sormam gerekenleri bana sorman ne hoş,” dedi Grankeviç.</p>

  <p>“Bırak artık da, ne yapacağımıza karar verelim.”</p>

  <p>Grankeviç biraz daha sakinleşmiş görünerek, “Evet,” dedi. “Taksiyle gelmiş, yine aynı taksiyle dönmüş. İçinde bulunduğu durumda bunlan yapması tuhaf”</p>

  <p>“Bu gazeteciler de bir tuhaf. İzinde bile çalışıyorlar,” dedi Silc.</p>

  <p>“İzin mi?” dedi Grado.</p>

  <p>‘Evet. Gazeteden öyle söylediler. İnes izinliymiş,” dedi Silc.</p>

  <p>Grado kendi kendine gülümsedi. Silc gazetecileri pek tanımıyordu anlaşılan.</p>

  <p>Doğası ve mesleği kamuoyunun dikkatinden uzak kalmayı gerektiriyordu. tjrado’ysa adliye muhabirleriyle o kadar içli dışlıydı ki, düşünme tarzlarım en ince ayrıntılarına kadar bilirdi. Bir gazeteci haber peşine düştüyse birdenbire avım kovalayan bir canavara dönüşürdü. Av ne kadar büyük olursa olsun, ele geçirip parçalayıncaya kadar uğraşan vahşi hayvanlar gibiydi gazeteciler. izinde de olsalar, iki elleri kanda da olsa bu değişmezdi. Avını yere yıkar, bir ucundan yemeye başlar, geriye kemikler kalıncaya kadar da devam ederlerdi İnes Sivonik’in aynı şekilde davrandığı kesindi</p>

  <p>“Ketil Brandt, Sivonik’e yardım ediyor. Bu kadar net,” dedi Grado.</p>

  <p>“Neden peki? Eline ne geçecek?” diye sordu Grankeviç.</p>

  <p>“Karı boşuna mı altına yattı Hotel Jama’da? Karşılığını veri-yordur,” dedi Silc. Grankeviç sert bakışlarla Silc’i süzdü. Silc yaptığı hataları unutmuş, her zamanki stilinde konuşmaya devam ediyordu.</p>

  <p>“İnes Sivonik de Ketil’e, Michael’in neden öldürüldüğünü bulmasında yardım ediyor. Bana dün söylediğinin aksine, Ljubljana’ya doğru yola çıkmış değil Ketil,” dedi Grado.</p>

  <p>“Moldovyalı karılar davası kimin masasmda şimdi?” diye sordu Silc.</p>

  <p>“Bizde,” dedi Grado. “Soruşturmayı Vesna Svetlik yürütüyor. Ama pek bir ilerleme sağlanamadı henüz. Soruşturmanın devam ettiğini, soruşturmanın selameti açısından şimdilik fazla açıklama yapamayacağımızı söyleyerek basını oyalıyorum. Bana söylenene göre, kadınlar ifade vermeyi reddediyorlarmış.”</p>

  <p>“Doğrudur; öylelerinin ağzından kolay laf alınmaz. Zaten sınır dışı edilecekler,” dedi Grankeviç. “Tamam. Farz edelim ki Danimarkalı kadınlarla konuştu ve bazı bilgiler aldı. Bu da demektir ki Sivonik’in elinde çok güzel bir haber için birçok bilgi mevcut, öyle olsa bile bu bizim çalışmalarımıza zarar vermez.”</p>

  <p>“Ondan emin olamayız,” dedi Silc. Birdenbire toplantıdaki en dikkatli, tedbirli kişi rolünü oynamaya başlamıştı.</p>

  <p>“Anlaşıldı. Bu iki olayın arasında bir bağlantı var mı onu bulmamız lazım. Ben bakanla konuşur dosyayı SOVA’ya devrettiririm. Gerisini siz halledersiniz,” dedi Grankeviç.</p>

  <p>Grado iç geçirdi. Hem hayal kınklığma uğramış, hem de üzerinden büyük bir yük kalkmış gibi hissetmeye başlamıştı. Elinden bir dosyanın alınması, polis teşkilatının çaresizliği olarak algılanabilecekti. Ama öte yandan masasındaki zor dosyalardan biri eksilmiş olacaktı. Elinden bir şey gelmeyecekti. Surat asmaya gerek yoktu.</p>

  <p>“Tamam. Formaliteler tamamlanınca Vesna Svetlik’ten dosyayı alırsınız,” dedi Grado.</p>

  <p>“Güzel. Gazeteciyi ne yapacağız? Ne zaman müdahale edeceğiz?” diye sordu Silc, Grankeviç’e.</p>

  <p>"Şimdilik bekleyin. Cinayet ve Moldovyalı kadınlar olayı birbir-leriyle bağlantılıysa Sivonik ve Brandt, Sırpların ortaya çıkmasını sağlarlar. Bize de yol açılır.”</p>

  <p>“Doğru ama bir şeyler yazarsa soruşturma zarar görür,” diye itiraz etti Silc.</p>

  <p>“Arada bir bağlantı var mı, bilmiyoruz, önce bunu bulmalıyız. Olayın Moldovya boyutunu izlerlerse ve olaylar arasında bir bağlantı yoksa Michael izi üzerine yoğunlaşmalarını sağlamalıyız. Hatta KetiT’in Ljubljana ve Trebniye’ye gelmesini sağlamalıyız ki, Sırplar onu bulabilsinler.”</p>

  <p>“Hırvatların kanallarını da kullanarak Ketil Brandt ve İnes Sivonik’i daha yoğun dinleyelim,” dedi Silc. “Hırvatlar artık Avrupa Birliği üyeliğine layık olduklarım göstermek zorundalar. Bize hayır diyemezler. Yazısını yazmaya başlar başlamaz devreye gireriz.”</p>

  <p>“Fazla acele etme ama. Anlaşıldı mı? Yazışım bitirip gazetesine gönderinceye kadar bekle, önceliğimiz büyük olay. Unutmamalıyız. Ülkemiz için en önemlisi o. Moldovyalı kadınları getiren insan kaçakçılarının patronları ortaya çıkıncaya kadar</p>

  <p>gazetecilerin istedikleri gibi hareket etmelerine izin verelim.”</p>

  <p>“Tabii. Salak değilim ya,” dedi Silc.</p>

  <p>Grado gülmemek için kendini zor tuttu. Hemen davranıp kendi sorumluluk alanından bahsetmeye başladı: “Yani ben şimdi Michael Jensen’in eşi ve kızına ve ayrıca Sanje’ye yoğunlaşacağım ve o taraftan bir şeyler çıkarmaya çalışacağım, doğru mu anlamışım?”</p>

  <p>“Evet, eline geçen her ipucunu bizimle paylaş,” dedi Grankeviç ve Silc’e döndü: “Bu ikiniz için de geçerli.”</p>

  <p>“Tamam, ihtiyaç olursa bundan sonraki görüşmelerimizi de buluşarak gerçekleştirelim,” dedi Grado ve yerinden kalktı. Grankeviç de başıyla Grado’yu onaylayarak toplantının bittiğini ilan etti.</p>

  <p>Grado odadan çıkıp asansöre doğru yürürken rahattı. Grankeviç ve Silc’ten bıkkınlık gelmişti. Günlük çalışmaları ve yöneticiliğine vereceği zamanı bunlarla harcadığım düşünüyordu. Akşam yemeğe götürmeye söz verdiği kızı Ursa’yı çok ihmal etmişti. Kızı o kadar sık arayıp görmek istediğini söylemezdi ve aradığı zamanlarda mutlaka babacığından küçük bir ekonomik katkı isteği dile getirilirdi. Olsun. Yine de işinden başını kaldırıp kızıyla bir akşam geçirmek güzel olacaktı. Hafta sonunu çalışmakla geçireceğini şimdiden görebiliyordu. Belki Vesna Svetlik’in biriminden birkaç adam isteyebilirdi. Moldovyalı kadınlar dosyasını SOVA’ya devredecekleri için fazla adama ihtiyaçları olmayacaktı. Bir de kendi elemanları Mitya ve Borut’u Zdenka’ya gönderecekti. Ayrıca Yosip österreicher’le görüşmesi ve işine yarayıp yaramayacağına emin olmamakla birlikte Ketil Brandt’ı araması gerekecekti.</p>

  <p>Olayların akışı yetki alanının dışında kalan Hırvatistan’a yöneldiği için belirsizliklerle dolu bir dönem başlıyordu. ŞOVA ve Silc dümene geçmişti, özellikle Silc’in bu olayı devralması onu rahatsız ediyordu. Bir şeyler gizliyor gibiydi adam, özellikle Grankeviç’e karşı tavn ilgi çekiciydi. Birkaç dakika içinde yüz seksen derece dönüverip hata yapmış, savunmaya geçmiş bir çalışan olmaktan çıkıp davayı devralması Grado’ya çok tuhaf gelmişti. Grankeviç de buna dikkat etmişse bile belli etmemişti.</p>

  <p>Belki de profesyonelliğine güveniyor, sadece hedefi gözetiyordu Grankeviç. Belki Silc’in tavırları da profesyonelliğini gösteriyordu. Belki yaratılışı öyleydi adamın. Ne olursa olsun ayakta kalma dürtüsü... Bedeli ne olursa olsun hedefe ulaşmak...</p>

  <p>Grado, Silc ve Grankeviç’in farklı dürtüleri olduğunu biliyordu. Resmen sorumluluk Grankeviç’teydi ama buna rağmen olayların içine normalden daha fazla girmişti. Silc’in de bunu tuhaf karşılamaması ilginçti. Sanki onun da başka bir gündemi vardı.</p>

  <p>Grado caddeye çılanca kolunda taşıdığı pardösüsünü giydi. Bakanlık binasından çıkmak rahatlatmıştı onu. Şimdi çok iyi düşünmeli, polis merkezi binasının kapısından girmeden bir sonraki hamlesini iyi belirlemeliydi. Yapacağı soruşturma meyve verecekse Mitya ve Borut’u ta baştan iyi hazırlaması gerekiyordu.</p>
</body>
</html>
