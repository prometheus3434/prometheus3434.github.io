<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>METLÎKA</b></i></p>

  <p>Ketil, elinde dürbün, tepedeki üzümlükten sınır kapısında yaşananları izliyordu. İnes’in kamyondan elleri bağlı indiğini görünce gözlerine inanamadı. İnes’in hayatta olduğunu ve insan kaçakçılığı şebekesinin çökertildiğim görmekten, en az yaşadığı şaşkınlık kadar mutluluk duydu.</p>

  <p>İnes’in rehin alındığını gizleyen Grado’ya çok kızgındı yalnız.</p>

  <p>“İnes’i ele geçirdiklerini biliyordunuz demek,” dedi. Sınır kapışma doğru hareket etmişlerdi.</p>

  <p>“Siz de bana Ljubljana’da olduğunu söyleyerek yalan attınız,” dedi Grado. “Neler olup bittiğini ve olacakları öğrenince sizi kontrol altında tutmam gerekti.”</p>

  <p>“Kontrol altında? Niye?”</p>

  <p>Grado derin bir nefes aldı. Nasıl cevap vereceğini düşünüyordu. “Ona telefon edebileceğiniz ihtimalini göz önünde bulunduruyorduk. İnes’in yerini anlamamızı istemiyordunuz. Planınız buydu, değil mi?”</p>

  <p>Ketil başını salladı.</p>

  <p>“Ama şansımızı denemeye cesaret edemedik. Planın dışına çıkabilir, her şeyi mahvedebilirdiniz. Birazdan anlarız İnes’in telefonunu elinden alıp almadıklarını. Ama almamış olduklarını varsayarsak İnes’i arasaydınız adamlar paniğe kapılacaklardı.”</p>

  <p>“Ama...” dedi Ketil. Cümlesini devam ettirmekten vazgeçti.</p>

  <p>İnes’in telefon numarasının, bir arama yüzünden deşifre olması ne Grado, ne ŞOVA için bir avantaj olurdu. Grado’nun daha önce de söylediği gibi, her şey kontrolleri altındaydı, önce GPS yardımıyla İnes’in yerini saptamış, ardından Velika&nbsp;Kladusa’dan Metlika’ya kadar takip etmişlerdi.</p>

  <p>Grado sağa saptı ve sınır kapısına doğru devam etti. Yan yollardan aniden ortaya çıkan çok sayıda polis aracı yol kenarına dizilmişti.</p>

  <p>Grado polis araçlarını göstererek, “Bunlar destek timleri. Çatışma şiddetlenseydi devreye gireceklerdi ama sadece bir kişi öldü,” dedi.</p>

  <p>Ketil başını sallayarak Grado’yu onayladı. Dürbünle olayları seyrederken, ölen çete üyesinin üzerine beyaz bir örtü serildiğini görmüştü.</p>

  <p>Sınır kapısı çevresinde kapıları açık, tepe lambaları yanan altı polis aracı duruyordu. Slovenya’ya girişler durdurulmuş, sınırın öte yanında uzun bir kuyruk oluşmuştu. Dikiz aynasından arkadan dört minibüsün geldiğini gördü.</p>

  <p>“Bunlar kamyondaki Çinlileri götürecek,” dedi Grado ve direksiyonu Urban Silc’le konuşan İnes’in bulunduğu tarafa kırdı.</p>

  <p>Ketil birden kendini her şeye yabancı hissetti. Hiçbir şey kontrolünde değildi. Cevaplanması gereken birçok soruyla doluydu aklı. Araba durur durmaz indi ve koşarak İnes’in yanına geldi. İnes, Ketil’i görünce gülümsedi. Sıkıca sarılıp kucaklaştılar.</p>

  <p>“Seni arayamadım. Telefonumu parçaladılar,” dedi İnes.</p>

  <p>“Grado da bana hiçbir şey söylemedi. Neler olup bittiğinden hiç haberim olmadı.”</p>

  <p>“Seni gördüğüme ne kadar sevindim bilemezsin. Bir ara beni öldüreceklerine iyice inanmıştım.”</p>

  <p>Ketil, İnes’in gözlerinin içine baktı, bir şey söylemedi. Sonra çevreyi incelemeye başladı. Çete üyeleri polis araçlarına, Çinliler minibüslere bindiriliyorlardı. Görevliler de yerde yatan cesedi ambulansa taşıyorlardı.</p>

  <p>“Michael’i öldüren bu muymuş?” diye sordu Ketil.</p>

  <p>“Olabilir,” dedi İnes.</p>

  <p>Urban Silc araya girerek, “İfadeleri alınınca ortaya çıkar,” dedi. “Bunları Ljubljana’ya götürüyoruz. İnes, senin de bizimle gelmen gerekiyor. İfadeni alacağız ve vereceğin bilgilere ihtiyacımız olacak,” dedi.</p>

  <p>Ketil, İnes’e bakıyordu. Göz göze gelmediler. İnes dikkatini Urban Silc’e vermiş, onunla konuşuyordu.</p>

  <p>“Bak, bu haberi başka bir gazeteciye vermeyeceksin. Unutma bana sözün var,” dedi İnes.</p>

  <p>“Ama bunun da bir bedeli var,” dedi Silc.</p>

  <p>“Ve beni koruyacaksınız ayrıca.”</p>

  <p>“Son adamı yakalayıncaya kadar koruyacağız seni.”</p>

  <p>“Bunların Ljubljana’da bekleyen bir adamları daha var. Bogdan adında. Bunu haber yaparsam beni öldürme emri almış,” dedi İnes.</p>

  <p>“Sivonik, sen merak etme. Bunların reisi Bogdan’a emir verecek durumda değil. Ama Bogdan kendine durumdan vazife çıkarabilir şimdi. Merak etme, gazete baskıya girmeden onu yakalamış oluruz,” dedi Silc.</p>

  <p>Ketil araya sokularak İnes’le göz göze geldi ve “Hemen yazacak mısın haberi?” diye sordu. Sesinde sanki hafif bir protesto havası vardı.</p>

  <p>“Evet. Şimdi Silc’le beraber gidip olayı çözeceğim. Ardından da gazeteye gidip yazı başına geçeceğim. En güvenli yer orası şimdilik. Sen bana numaranı tekrar versene... Akşam arayayım seni.”</p>

  <p>Ketil, “Tamam,” dedi ve numarasını bir kâğıda yazıp İnes’e verdi. Hemen ardından kolundan tutarak İnes’i kalabalığın dışına çekti.</p>

  <p>Silc’le Grado onları izlemeye başladılar.</p>

  <p>“Yazını yazmaya başlamadan önce beni ara. İlk yazında Michael’in ölümü ve kadın ticaretinden hiç bahsetme. Sadece büyük kaçakçılığı yaz. Daha sonra açıklarım neden bunu istediğimi,” diye fısıldadı İnes’in kulağına. İnes başıyla kabullendiğini belirtti.</p>

  <p>“Bu olay bile kaç gün idare eder gazeteyi. Ben seni ararım. Akşam otelde görüşürüz.”</p>

  <p>Grado ve Silc yanlarma geldiler.</p>

  <p>“Ajan gibi davranmanıza, fısıldamanıza gerek yok. Artık sizi dinlemiyoruz,” dedi Silc.</p>

  <p>Ketil ve İnes birbirlerine baktılar. Silc doğru söylüyordu.</p>

  <p>“Nasıl emin olacağız ondan?” diye sordu İnes.</p>

  <p>“Mesela şimdi dinleyebileceğimiz bir telefonun yok,” dedi Silc.</p>

  <p>“Evet, çete parçaladı.”</p>

  <p>“İlk telefonunu da Una nehrine attın. Seninki de nehrin sularım boyladı, değil mi?” diye sordu Silc ve Ketil’e baktı. İnes ve Ketil neredeyse aynı anda başlarını sallayarak karşılık verdiler.</p>

  <p>“Hem artık olay kapandığına göre sizi dinlememiz de yasak. Oysa ne kadar isterdim sizin neler konuştuğunuzu duymayı,” dedi Silc ve kendi esprisine kahkahalarla güldü.</p>

  <p>Grado elini Ketil’in omzuna atarak, “Michael’i kimin öldürdüğünü öğrenir öğrenmez size haber vereceğim. Gelin, sizi ben götüreyim Ljubljana’ya,” dedi ve Ketil’i kiraladığı arabasına doğru götürerek Silc’in kendilerini duymadığına emin oldu. “Siz, ben ve Sivonik bir araya gelip konuşmamız gerekiyor daha sonra. Michael’i öldürenin ya da öldürülme emrini verenin kim olduğu sorusunun cevabı bu kadın ticareti olayında saklı bence.”</p>

  <p>“Evet, ben de İnes’e o iki konuyu yazısında belirtmemesini söyledim,” dedi Ketil.</p>

  <p>“Bravo! İşi öğreniyorsunuz. Şimdilik Sivonik Silc’i takip etmeye devam etsin. Silc insan kaçakçılığı olayını çözsün, ines haberini yazsın. Sonra biz kendi soruşturma ve araştırmamıza devam ederiz.”</p>
</body>
</html>
