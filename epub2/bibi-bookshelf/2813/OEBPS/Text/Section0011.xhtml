<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <div>
    <p><b>VİC SEMTİ, LJUBLJANA</b><br /></p>
  </div>

  <p>Banyonun aynasında omuzlarına kadar dökülen açılmış saçlarına bakıyordu. Doğal bir sarışın olması onu ilginç kılıyordu burada. Takım arkadaşlarının çoğu ya koyu renk saçlı, ya doğal olmayan yollarla saçlarım sarartmış kızlardı. Yosip de onun bu doğal, sarışın güzelliğine vurulmuştu.</p>

  <p>“<i>You are a natural, Helle</i><i>,” demişti Balkan aksanlı İngilizcesiyle.</i></p>

  <p>Helle, SANJE’deki ilk günlerinde Yosip’in bu iltifatını önce hentbol sahasındaki kabiliyetine yormuştu. Zira Helle, hentbol sahasındaki başarısını sıkı çalışmadan çok doğuştan gelen yeteneğine borçluydu. Ama Yosip bu iltifatının ardından elini saçları üzerinde gezdirince Helle, adamın ne demek istediğini anlamıştı. Bu iltifat, aslında çok soğuk ve kendi ayakları üzerinde durmasını iyi bilen Kuzeyli kızın ayaklarını yerden kesmeye yetmişti. Altı ay sonra Vic semtindeki eve taşınmış ve bir anda takımda özel hayatı en düzenli oyuncu oluvermişti.<br /></p>

  <p>Bu kadar kısa sürede olan bitene kendisi kadar çevresindekiler ve takım arkadaşları da şaşırmıştı. Helle’nin Yosip’te ne bulduğunu anlayamıyorlardı. Para hariç tabii. Ama kulüp başkanı milyarderle evli olması takımda hiçbir şekilde herhangi bir huzursuzluğa yol açmamıştı. Helle kuşkusuz takımın en iyi oyuncusuydu. Kendine has tekniği vardı ve kilit oyuncu durumundaydı. Takımın antrenörü Vyislav Titek, kararlarında tamamen bağımsızdı ve takımı istediği gibi kuruyor, istediği gibi oynatıyordu. Herkes ülkenin en iyi hentbol antrenörünün, kim olursa olsun işine kimseyi karıştırmayacağını biliyordu. Ülkenin en güçlü ve saygın kişilerinden Yosip österreicher bile karışamazdı.</p>

  <p>Ülkede genellikle hiç kimse Yosip’in işlerine eleştirel gözle bakmıyordu çünkü düzgün ve dürüst bir kişiliğe sahip biri olarak tanınıyordu. Hem kulüp başkanı, hem de ana sponsor Sanje’nin genel müdürüydü ya, oyuncular, taraftarlar ve medya iki kimliğini birbirine karıştırmadan çalışmasını bilen biri olduğunu düşünüyorlardı.</p>

  <p>Yosip, Helle’yi SANJE’ye transfer etmeden önce Titek’in onayım almıştı. Danimarka Kadm Hentbol Milli Takımı, Avrupa Şampiyonasından elenmenin hayal kırıldığım yaşıyordu. Kulübü İkast-Bording’se Helle’nin gerçek performansını göstermesine yarayacak yeni oyuncular almamakta direniyordu. İşte böyle bir dönemde akıntının tersine gitme kararı almış, Danimarka Ligi’ni terk etmişti. SANJE kulübünün teklifine evet dediğinde yirmi sekiz yaşındaydı. Verdikleri ücretin yüksekliğinin yanında, Avrupa’nın en iyi kulüplerinden birinde oynamanın heyecanı da cabasıydı.</p>

  <p>Saçını bir kez daha kuruladı ve siyah bornozunu giydi. Yosip saat sekizde evden çıkmış, işe gitmişti. Antrenmanın başlamasına daha bir saat vardı. Spotni Park Sanje salonundaki antrenmana gitmesiyse sadece on dakikasını alacaktı ve evde kendi kendine biraz keyif yapacaktı. Banyodan çıkıp yatak odasından geçerek aşağı indi. Mutfaktaki kahve makinesinin üzerindeki büyük fincan düğmesine bastı. Bu İtalyan kahve makinesi, her türden kahveyi yapabiliyordu. Dikkatle makineden fincana damlayan koyu damlaları izlemeye başladı.</p>

  <p>Her sabah kahvaltılarını yaptıkları küçük masada <i>Novi, Dani&nbsp;</i>ve bulvar gazetesi Journal duruyordu. Yosip gazetelerin hepsini okumuş, dikkatlice katlamış, masanın üzerine düzenleyerek yerleştirip gitmişti.</p>

  <p>Gazetelere göz gezdirmeye başlamadan önce bir bardak su içti ve bardağını yeniden doldurdu. Gazetelerin ön sayfalarındaki haberin konusunu anlamak zor olmadı. Her üç gazetenin ön sayfasında da televizyon haberlerindeki gibi aynı haber göze çarpıyordu.<br /></p>

  <p>“Polis fuhuş baronlarının peşinde,” yazıyordu <i>Novi&nbsp;</i>gazetesinin manşetinde. Helle haberin ayrıntısını okumadan sayfalan çevirmeye devam etti. İç haberler sayfalannda ilgi çekecek bir şey yoktu. Sol elinde kahve fincanını tutarken, sağ eliyle gazetenin dördüncü ve beşinci sayfalarını açtı. Bu sayfalarda da iç haberler vardı. Beşinci sayfadaki bir başlık dikkatini çekti. “Üçüncü kattan düşen adam öldü,” yazıyordu. Birkaç satırlık haberi anlamaya çalışarak okudu. Slovenska ve Rimska caddelerinin kesiştiği köşede gördüğü kazadan bahsediyordu haber. Birden olduğu yerde sıçradı. ölen adamın kırk üç yaşında olduğu, intihar ettiğinin sanıldığı ve geride eşi ve bir çocuğunu bıraktığı yazıyordu.</p>

  <p>Michael olabilir miydi? Telaşla <i>Journal</i>gazetesini açtı. Bu gazete ölüm ve kaza haberlerine Novi’den daha fazla yer verirdi. Gazetenin tüm sayfalarına baktı ama olayla ilgili bir habere rastlayamadı. Bir kez daha gazeteyi baştan sona inceledi. Olayla ilgili tek satır bile yoktu gazetede. Tuhaf, diye düşündü Helle. Bu gazete genellikle bu tür haberleri diğer gazetelerden önce ve daha ayrıntılı verirdi. Biraz düşündü. Olay dün sabah olduğuna göre belki gazete habere pazartesi günü internet sayfasmda yer vermiş olabilirdi.</p>

  <p>Hızla salona girip masadaki bilgisayarı açtı. Bilgisayar devamlı açık, internet programı bağlantı halindeydi. Hemen sık kullanılanlar listesinden <i>Journal&nbsp;</i>gazetesinin internet sayfasına girdi ve iç haberler linkine tıkladı. Hızla sayfayı kaydırıp haber başlıklarına baktı. Bu gazetedeki haberin başhğı da diğer gazetelerinki gibiydi ama daha da kötüydü:</p>

  <p><i>"Üçüncü kattan düşen Danimarkalı öldü."</i></p>

  <p>O olmalıydı. Haber başlığının üzerine tıkladı ve detayları okumaya başladı. Başlığın altındaki spotta “Balkondan atladı, öldü,” yazıyordu. Haber tamamen açılınca Helle şaşkınlıktan eliyle ağzım kapattı. Haberin yanında Michad’in gençken çekilmiş bir fotoğrafı da vardı. Diğer bir fotoğraftaysa, üzerinde beyaz bir örtü bulunan bir ceset yerde yatarken görüntülenmiş, resim yerde yatan cesedin ayakkabılarının tabam görünecek şekilde yerden çekilmişti. Helle’nin koşusuna ara verdiğinde gördüğü manzaraydı bu.</p>

  <p>Ellerini şakaklarına dayadı, dişlerini sıktı. Kusacak gibiydi. Olamazdı. Tamamen anlaşılmayacak bir şey! Neden intihar etmişti? Avuçlarını masanın üzerine koydu. Kendine gelmeye, ak-hnı toplamaya çalıştı. <i>Dani&nbsp;</i>gazetesini açtı. O gazetede de <span style="font-style: italic;">Novi&nbsp;</span><span style="font-style: italic;">gazetesinde olduğu gibi habere kısaca yer verilmişti. Mutfağa koştu, cep telefonunu aldı. Dostluk Derneği başkanı Françe Semiç’i aradı.</span></p>

  <p>“Alo?” dedi telefonun diğer ucundaki ses.<br /></p>

  <p>“Françe?” dedi Helle.</p>

  <p>“Evet?”</p>

  <p>“Ben, Helle Madsen. Gazeteleri gördün mü?” dedi İngilizce.</p>

  <p>“Evet, maalesef. Korkunç bir şey!”</p>

  <p>“Ne olmuş? Bir bilgin var mı?”</p>

  <p>“Gazetelerde yazanlardan başka bir şey bilmiyorum,” diye cevap verdi Françe.</p>

  <p>“Anlamak mümkün değil...”</p>

  <p>“Evet, hayatından memnun bir insan gibi gördüm onu ben. Aksini gösteren hiçbir şey dikkatimi çekmemişti...”</p>

  <p>“Aksini mi?” dedi Helle, neredeyse bağırırcasına.</p>

  <p>“Mutsuz olduğunu.”</p>

  <p>“Benim de dikkatimi çekmedi,” dedi Helle biraz daha sakin bir ses tonuyla. Birden kendini suçlu hissetmeye başladığını fark etti.</p>

  <p>Ama hızla sağlıklı düşünmesi gerektiğine kendini ikna etmeyi başardı. Hayır, Michael’in intihar etme karan almasında bir payı olamazdı. Yaşadıkları yakınlaşmanın böyle bir sonuca götürecek bir anlamı olamazdı. Mutlaka trajik bir kazaydı. Polis en kısa zamanda konuyu aydınlatır, diye düşündü. Bir süre telefonda her ikisi de sessiz kaldılar.</p>

  <p>Françe Semiç sessizliği bozdu: “Gerçekten çok üzgünüm. Onu tanımaya zamanın olmuş muydu?”</p>

  <p>“Hayır, pek değil ama geçen çarşamba akşamı film gösteriminden sonra biraz sohbet etmiştik sadece. Hepsi bu kadar,” dedi Helle. Sohbetten daha fazlasını yaşadıklarını kendine sakladı.</p>

  <p>“Demek olarak cenaze töreninde bulunmalıyız. Belki başkan yardımcımız Boris’le birlikte gideriz; katılmak istersen haberim olsun. Ben cenaze töreninin yerini ve zamanını öğrenirim,” dedi Françe.</p>

  <p>“Tamam Françe. Olur. Konuşuruz tekrar.”</p>

  <p>“Tamam, Helle. İyi günler.”</p>

  <p>Helle derin bir nefes aldı ve gazeteleri kapattı. Michael’le yaşadığı kısacık hikâyeyi de sona erdirmişti adeta. Saatine baktı. Antrenmana gitme zamanı gelmişti. Yatak odasmda duran, akşamdan hazırladığı antrenman çantasını almak için aceleyle yukarı kata çıktı.</p>

  <p>Hızla evin bodrumundaki garaja indi. Özerinde kulübünün sponsoru Sanje’nin logolarıyla giydirilmiş Toyota Corolla’sma binecek, Michael’i bir an önce unutmaya, hayatında küçük bir parantez olduğuna kendisini inandırmaya çalışacaktı. Bu küçücük olayın hayatım etkilemesine izin vermemesi gerekiyordu. Elindeki anahtarla arabanın kapışım açmaya çalıştı, başaramadı. Arabanın merkezi kilit sistemi olduğunu, sadece bir düğmeye basmakla kapıların açılacağını bile unutmuştu.</p>

  <p>Arabaya girip çantasını yan koltuğa fırlatınca biraz önce hemen unutması için kendisini ikna etmeye çalışacağı şeyleri öyle kolay unutamayacağmı anladı.</p>

  <p>Birkaç kez başmı arabanın direksiyonuna vurdu ve ardından hıçkırarak ağlamaya başladı. Bugün antrenmana gidemeyecekti, önce antrenörü Titek’i, ardından Yosip’i arayacaktı. Michael’in ölümünün ardından hiçbir şey olmamış gibi davranamayacağını anlamıştı.</p>
</body>
</html>
