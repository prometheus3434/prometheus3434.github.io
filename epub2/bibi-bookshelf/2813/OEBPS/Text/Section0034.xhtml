<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>BİHAÇ, BOSNA</b></i></p>

  <p>“Hemen numaranı kaydedeyim,” dedi Ketil.</p>

  <p>“Tamam,’’dedi İnes ve üzerinde telefon numarası olan kartı Ketil’e uzattı. Ketil de aynısını yapması için İnes’e bir kart uzattı. Şehir merkezinde meydanda oturmuş, yeni aldıkları cep telefonlarını kullanmaya hazır hale getiriyorlardı. Telefonlarla birlikte yeni Bosna telefon numaraları da almışlardı. Böylelikle kimse dinlemeden birbirleriyle konuşabileceklerdi. Kısa süre içinde buna ihtiyaçları olacaktı. Ayrıca kendi telefonlarını bulunamayacak bir yere atmaları gerekecekti. Ama şimdilik arayanların ulaşabilmeleri için beklemeleri gerekiyordu eski telefonlarından kurtulmak için. Bir süre ikişer telefonla dolaşacaklardı.</p>

  <p>Ketil yeni telefonuna eski Danimarka telefonundan birkaç numara daha aktardı. Zdenka, Vanya ve Grado’nun telefonları en önemlileriydi. Freya’nın numarasını da ne olur ne olmaz diyerek yeni telefona kaydetti. Kopenhag’dan yardım gereksinip gereksinmeyeceğini bilemiyordu. Son olarak Helle Madsen’in numarasını kaydetti. Yosip österreicher’le görüşmesi ya da onun hakkında araştırma yapması gerekince Helle’nin numarasına ihtiyacı olacaktı.</p>

  <p>“Geleceğe güvenle bakıyor olmalılar,” dedi İnes başıyla oturdukları meydanı işaret ederek. Yaya alışveriş caddesi yeni elden geçirilmiş, oturdukları meydanda kültürel etkinliklerde kullanılması için bir dev ekran yerleştirilmişti. Biraz önce de bir giyim mağazasına girmişler, Ketil’e iki kazak, iki gömlek, bir kot pantolçn ve üç çift çorap ve iç çamaşırı almışlardı. Aldıkları giysiler iki torba içinde, Ketil’in ayaklan arasında duruyordu.</p>

  <p>Ardından şehirde biraz dolaşmışlardı ve keyifleri yerine gelmişti. Ljubljana’da Ketil’in hâlâ kayıtlı olduğu Park Hotel’le aynı adı taşıyan bir otelde oda tutmuşlardı. Kalacakları otel alışveriş caddesinin sonunda yer alıyordu. Şehirdeki camilere yürüyüş mesafesinde olması için özellikle şehir merkezinde bir otel seçmişlerdi. Bosna sınırından giriş yaptıktan sonra Bihaç’a kadar olan on dört kilometrelik yol boyunda yer alan camilerin minareleri civarında, yakınlarında fabrika binası var mı diye inceleme yapmış ama öyle bir yer tespit edememişlerdi.</p>

  <p>Yol boyunca gördükleri hep köy ortamını andıran yerleşim birimleriydi Bazı köylerde iki üç katlı binalara rastlamışlardı. Tatyana’nın tarifini yaptığı yere benzeyen fabrika binası ya da başka büyük bina gözlerine çarpmamıştı.</p>

  <p>“Bundan başlayalım mı?” dedi İnes. Bir önündeki haritaya, bir sağ taraflarındaki yüksek minareye bakıyordu.</p>

  <p>“Olur. Hem otele uğrar üstümüzü de değiştiririz. Sonra köprünün karşı tarafındaki camilere bakarız. Orada da bir endüstri bölgesi var,” dedi Ketil ve parmağıyla haritayı işaret etti.</p>

  <p>Şehrin alışverişe çıkmış, ellerinde alışveriş çantaları ve iyi giyimli diğer sakinleri gibi salına salına yaya caddesinde yürümeye başladılar.</p>

  <p>Kadınlar modaya uygun giyinmişlerdi ve hiçbiri başörtüsü takmamıştı. Uzun sakallı, cübbeli birkaç kişi dışında dindar görünen kimse pek yok gibiydi. Anlaşılan din Bihaç halkı için o kadar önemli değildi.</p>

  <p>Minareden yayılan ezan sesiyle Ketil’in düşünceleri yanda kaldı. Caminin yanına kadar gelmişlerdi; kapısı açıktı. Kapı önünde birikmiş ayakkabılara bakılırsa namaz başlamıştı.</p>

  <p>Ketil cami kapısından içeri birkaç adım attı. Otuz kırk kişilik bir grup diz çökmüş, sırtlan dönük oturuyorlardı. Caminin içinden yoğun bir erkek kokusu yayılıyordu. Namaz için camiye gelen birkaç kadın çıkarsa erkeklerin arkalarında bir yere oturuyorlardı. Kural böyleydi. öyle bile olsa kadınların o kokuda orada daha fazla durmaları zordu.</p>

  <p>Cuma namazı yeni başlamış olmasına rağmen son dakikada gelenler olmadı. İnsanlar caminin yanından geçip gidiyor, hafta sonu tatili için hazırlık yapıyorlardı neredeyse.</p>

  <p>İnes uzaktan, “Buralarda depoya benzer bir yer yok,” diye bağırdı ve eliyle Ketil’in yanına gelmesi gerektiğini işaret etti.</p>

  <p>Ketil emre uydu.</p>

  <p>“Haydi, otele gidelim, üstünü değiştir,” dedi İnes, Ketil’i kolundan çekiştirerek. Otelin yakınında bulunan bir büfenin önünden geçerken, İnes aşağıda bekleyip sigara içeceğini, Ketil’in rahatça üstünü değiştirebileceğini söyledi. Fazla oyalanmamasını da tembihledi.</p>

  <p>Ketil hızla birinci kattaki odaya çıktı. Odada ortalarında bir komodinle birbirinden ayrılmış iki yatak vardı. Pardösüsünü çıkarıp yataklardan birinin üzerine fırlattı, üstündekileri çıkarıp yere yığdı. Sonra çantaların içindeki elbiseleri diğer yatağın üzerine boşalttı. Ardından pencereye yaklaşıp perdeyi hafifçe aralayarak dışan baktı. İnes’i göremiyordu. Tam otelin önündeyse, bu açıdan görmesi zordu.</p>

  <p>Ama Bosna plakalı arabaların arasında park etmiş duran kendi Skoda’larım görebiliyordu. Biraz ilerideki köprüye ve yanından geçtikleri büfeye baktı. Aman tannm! Büfenin önünde durmuş sigara içen adam benzin istasyonunda gördükleri takım elbiseli adam değil miydi? Ondan kurtulmamışlar mıydı? Park yerinde arabaların olduğu yere bir kez daha baktı. Park yerinin girişinde beyaz bir Citroen duruyordu. Ketil arabanın plakasını göremiyordu. Adam birden otelin girişine doğru yürümeye başladı. Evet... O adamdı tabii.</p>

  <p>İnes!</p>

  <p>İnes’i bir an önce uyarmalıydı. Hızla yeni giysileri üzerine geçirdi, pardösüsünü kaptığı gibi odadan fırladı. Dışarı çıkmca bir kez daha kapının tamamen kapalı ve kilitli olduğunu kontrol etmek için kapı koluna yapışıp çekti. Koşarak merdiveni indi ve resepsiyona giden uzun koridoru koşarak geçti. Döner kapıdan hızla dışarı çıktı ve İnes’in orada durmuş, her şeyden habersiz, pofur pofur sigara içtiğini görünce rahatladı.</p>

  <p>“Hiçbir şey sorma,” dedi Ketil ve İnes’in koluna girdi.</p>

  <p>“Ne?”</p>

  <p>“Dediğimi yap sen. Sevgiliyiz.” Kolunu Ines’in beline doladı. İnes de tereddüt içinde kolunu Ketil’in omzuna attı. Ketil başını hafifçe İnes’in başına doğru devirerek yaklaştırdı, nehre doğru yürümeye başladılar. Ketil hızlı yürümek istiyordu ama yavaş yürümeye kendini zorladı.</p>

  <p>“Tamam. Şimdi beni iyi dinle,” dedi Ketil alçak bir sesle.</p>

  <p>“Ne oluyor?”</p>

  <p>“Benzin istasyonunda gördüğümüz beyaz Citroen’deki, takım elbiseli adam burada. Rastlantı olamaz. Yürümeye devam et. Gördüğümü fark etmedi.”</p>

  <p>“Benzin istasyonunda ondan şüphelendiğimizi bilmiyor mudur?” diye sordu İnes.</p>

  <p>“Kesin değil. Onları atlatmak için uyguladığımız taktik çok başarılıydı.”</p>

  <p>“Tamam. Ne yapıyoruz peki?”</p>

  <p>“Şuraya doğru yürüyelim,” dedi Ketil ve bir bankı işaret etti.</p>

  <p>Parktaki çimenliği ortadan kesen, yüksek ağaçların altındaki patikadan nehir kenarındaki parkın tam ortasına ulaşmışlardı. Parlan her yanı sarih kırmızılı, kimsenin süpürmeyi aklından geçirmediği sonbahar kalıntısı yapraklarla doluydu. Ketil’in almayı unuttuğu tek şey, yeni ayakkabıydı. Parmak uçlan ıslanmaya başlamıştı. Takım elbisenin altına giydiği ayakkabıları uzun süre yağmurda gezdirmeyecek kadar inceydi ve suyu dışarıda tutamıyordu.</p>

  <p>Ketil’in oturmalarım istediği bank, boş kalmış tek banktı. Diğerlerinin hepsinde genç sevgililer oturmuş, öpüşüp koklaşıyorlardı. Lise öğrencisi yaşlarında bu gençler o an için Ketil ve İnes’e uygun, tam bir aşk evreni yaratmışlardı parkta.</p>

  <p>“Oturalım,” dedi Ketil.</p>

  <p>“Tamam. Görebiliyor musun adamı?” diye sordu İnes. Otele sırtı dönük oturuyordu.</p>

  <p>“başınıı çevirmeden önce biraz bekleyeyim,” dedi Ketil ve İnes’in saçlarında dudaklarını gezdirmeye başladı.</p>

  <p>“Ne yapıyorsun?” dedi İnes.</p>

  <p>“Sakin ol. Grado’ya ‘bir kız arkadaşımla birkaç gün tatil yapacağım,’ dedim. Ljubljana’ya döneceğime söz vermiştim ama dönmedik. Âşık çiftmişiz ve tatilimizi yarıda kesemiyormuşuz gibi rol kesmemiz lazım. Belki peşimizdekiler Gradonun adamlarıdır. Başkalarıysa bile romantizmden başka bir şey düşünmediğimizi göstermemiz gerekiyor...”</p>

  <p>“Anladım. Bir daha yapsana o son yaptığını...”</p>

  <p>“Ne?”</p>

  <p>“Saçlarımda dudaklarım gezdir yine. Alnımdan da öpebilirsin,” dedi İnes.</p>

  <p>Ketil ikiletmedi. İnes’in yüzüne bir gülümseme yayıldı, bembeyaz dişleri göründü. Ketil de gülümsemeden edemedi.</p>

  <p>“Çok inandırıcı oluyor bu,” dedi Ketil.</p>

  <p>“Görebiliyor musun adamı?”</p>

  <p>“Evet, otelin giriş kapısının önünde sigara içiyor. Burada oturmamız nedeniyle ne yapacağını bilemiyordur belki.”</p>

  <p>“Ya da doğru yeri ve zamanı, yalmz kalmamızı bekliyordun”</p>

  <p>İnes’in söylediklerini belki ciddiye almak gerekecekti. Ne İnes, ne de Ketil o ana kadar tehlikenin bilincine varmışlardı. Hatta tam tersine, büyük bir gevşeklik ve rahatlık içinde hareket etmişlerdi. Bir insanın hayatmda karşısına ancak bir kez çıkacak türden bir özgürlük duygusu yaşıyor gibiydiler. Belki de bunda bir gariplik yoktu. Birkaç dakika sonrasının ne getireceğini bilmedikleri için anm tadım çıkarıyorlardı. Etraflarında öpüşen çiftlerin varlığı onlara bir tür yaşam garantisi sağlıyordu sanki. Zarar görmeyeceklerini düşünerek hayattan tat almaya bakıyorlardı.</p>

  <p>Ketil birden dudaklarını İnes’in dudaklarına götürerek öpmeye başladı. Birkaç saniye sonra İnes de Ketil’in öpücüklerine karşılık vermeye başladı. Dilleri birbirine değince bedenlerinde titremeler hissettiler. Ketil’in cinsel organı sertleşmeye başladı. Elleri de bedenleri üzerinde geziniyor dudakları neredeyse birbirine yapışmış gibi öpüşüyorlardı. Dakikalar geçtikçe</p>

  <p>Öpücüklerin ateşi de artmaya başlıyordu.</p>

  <p>“Odamıza çıkalım,” dedi İnes, Ketil’i biraz ittirerek.</p>

  <p>“Evet, bir an önce bir plan yapmamız lazım.”</p>

  <p>“Doğru haklısın. Ama başka şeyler de yapacağız,” dedi Ines ve elini Ketil’in bacağına koydu.</p>

  <p>Kalkıp yürümeye başladılar. Sakin yürüme temposuna uymak zor geliyordu.</p>
</body>
</html>
