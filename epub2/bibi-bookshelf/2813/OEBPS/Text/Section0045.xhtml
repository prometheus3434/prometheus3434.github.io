<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-weight:bold;"><i>KALE İÇİ, LJUBLJAN</i></span></p>

  <p>“Merhaba, baba.”</p>

  <p>Ursa arkadan yaklaşıp elini omzuı&gt;a koyunca irkildi birden. Tüm gürültünün dışarıda kaldığı cam bir fanus içinde gibi oturuyordu. Okuduğu kâğıtlara dalıp gitmişti.</p>

  <p>“Ah Ursa, canım benim! Korkuttun beni...”</p>

  <p>“Hâlâ çalışıyor musun? Mesain bitmedi mi senin?” diye sordu Ursa. Masadaki kırmızı şarap şişesi ve sürahinin yanında duran dosyaya bakıyordu.</p>

  <p>“Nasılsa oturmuş bekliyordum. Okuyayım dedim,” dedi İvo Grado ve karşısındaki sandalyeyi gösterdi. Artık dikkatini kızına vereceğini gösteriyordu bu hareketiyle.</p>

  <p>Ursa sandalyeye oturdu ve bir garson hemen menü üstesini getirdi.</p>

  <p>“Ben de şarap içeceğim,” dedi Ursa şarap şişesini göstererek. Garson hızla masadan ayrıldı ve elinde bir şarap kadehiyle geri döndü. Ursa’nın kadehine şarap koydu. İvo Grado elindeki dosyayı kapattı.</p>

  <p>Dosyada fazla belge yoktu. Yaklaşık elli sayfa vardı, Grado hepsini okumuştu. Tahmin ettiği gibi, dişe dokunur bir şey çıkmamıştı. Postoyna’da ifadeleri alman on bir kadın, çete üyeleri hakkında bir şey söylememişti. Raporun değerlendirmesindeyse kadınların ya bir şey söylemek istemedikleri ya da korktukları yazılıydı.</p>

  <p>Tek dikkate alınacak bilgi kadınların serbest bırakıldıkları mola yeriyle polis karakoluna geliş saatleriydi. Tabu bir de isimleri. Ama o isimler de kadınların söyledikleri isimlerdi; pasaportları çete tarafından ellerinden alındığından kimlikleri teyit edilememişti.</p>

  <p>O güne kadar bu kadar zayıf, işe yaramaz bir polis raporu görmemişti Grado. Böyle olmasına rağmen yine de rapordan şaşırtıcı bilgiler çıkarabilmişti. Raporda yazılı olmayan şeylerdi ilginç olan. Bu kadar kötü bir rapor ancak özel istek üzerine hazırlanabilirdi.</p>

  <p>Birileri bu olayın üstünü örtmeye çalışıyordu. Kim olduğunu söylemek için erkendi. Ama istemese de aklından bir isim geçiyordu. Bu sonuca birkaç saat önce eline geçen, Michael Jensen’in kullandığı kamyonda yapılan teknik inceleme raporunu okuduktan sonra varmıştı.</p>

  <p>Kamyonda ele geçen kadın saçları ve takma tırnaklar, kadınlar olayı ve büyük kaçakçılık olayı arasında bir bağlantı bulunduğunu göz önüne seriyordu. Michael Jensen kadınların bulunduğu kamyonu da kullanmıştı.</p>

  <p>Sabah Urban Silc ve Miloş Grankeviç’le yaptığı konuşmayı hatırlamaya çalıştı. İki olay arasında bağlantılı olabileceği ihtimali üzerinde de durmuşlardı. Grankeviç ve Silc bu bağlantıyı reddetmemiş, aksine iki olayın ardındaki kişilerin aynı kişiler olabileceğine inandıklarım söylemişlerdi.</p>

  <p>Onlardan biri bu olayın üstünü örtmeye çalışıyor olamazdı. Tabii, içlerinden biri çok iyi rol yapmıyorsa. Silc, Grado’yu en çok rahatsız eden kişiydi. Kısa süre içinde onu arayıp havayı koklaması gerekiyordu Grado’nun. Ketil Brandt ve İnes Sivonik’in nerede olduklarım da öğrenmesi gerekiyordu.</p>

  <p>“Kararınızı verdiniz mi?”</p>

  <p>Garson yeniden masada bitivermişti. Ursa hâlâ menüye bakıyordu. Grado’ysa elindekine doğru dürüst bakmamıştı bile.</p>

  <p>“Ben bir Gulâş alayım. Sonra da baharatlı biftek istiyorum,” dedi Ursa.</p>

  <p>İvo Grado hızla menü listesini açıp göz attı ve “Aynısından,” dedi.</p>

  <p>Garson menü listelerini alıp masadan ayrıldı.</p>

  <p>Grado’nun telefonu çaldı. Arayan bir Bosna numarasıydı. Acaba Silc ya da ŞOVA’dan başka biri olabilir miydi?</p>

  <p>“Ursa özür dilerim, bu telefonu açmam lazım,” dedi ve dışarı çıkmak için ayağa kalktı. Ursa da teslim olmuş bir şekilde başıyla babasını onayladı. Her buluştuklarında böyle oluyordu.</p>

  <p>“İki dakikaya dönerim,” dedi Grado ve kapıdan çıkarken çalan telefonu açtı, restoranın önündeki fıskiyeli küçük havuza doğru yürüdü.</p>

  <p>“İvo Grado, buyurun,” dedi Grado.</p>

  <p>“Ben Ketil Brandt,” dedi telefonun diğer ucundaki ses.</p>

  <p>Hayret. Bu hiç hesapta yoktu. Danimarkalı, Bosna’ya gidince telefonunu değiştirmiş olmalıydı.</p>

  <p>“Merhaba, Brandt. Nasıl gidiyor bakalım?"</p>

  <p>“İyi gidiyor. Yarın görüşebilir miyiz diye soracaktım.”</p>

  <p>“Yarın mı?”</p>

  <p>“Evet, cumartesi görüşelim diye konuşmamış mıydık?”</p>

  <p>“Doğru. Zdenka’yla konuştunuz mu? Bir Bosna numarasından arıyorsunuz beni.”</p>

  <p>“Kendi telefonumu kaybettim burada. Ljubljana’ya dönüyoruz.”</p>

  <p>Grado, Ketil’in bir arabanın içinde olduğunu duyabiliyordu.</p>

  <p>“Siz ve kız arkadaşınız mı?”</p>

  <p>“Evet. Kim olduğunu biliyorsunuzdur...”</p>

  <p>İlginçti. Ketil Brandt’ın sesinde bir restleşme vardı sanki. Böyle giderse işler rayından çıkabilirdi. En azından biraz itirafta bulunma zamanı gelmişti.</p>

  <p>“Evet, İnes Sivonik’le birlikte olduğunu biliyorum. Onu Azovi’deki haberlerinden çok iyi tanıyorum.”</p>

  <p>“Birlikte olduğumuzu ne zamandan beri biliyordunuz?”</p>

  <p>“Şey... Sanırım dünden beri,” dedi Grado zaman kazanmak için. Ketil’i kimin izlediğini açığa çıkarmadan söyleyecek bir şey bulabilir miydi acaba? Aklına ilk gelen, Sivonik’in şefi oldu. “Gazeteden söylediler,” dedi ve kasıtlı bir biçimde öksürmeye başladı. Fazladan zaman kazanıp açıklamasını biraz daha</p>

  <p>derinleştirebilecekti. Buna gerek kalmadı.</p>

  <p>“Oyun oynamaktan vazgeçin, Grado,” dedi Ketil.</p>

  <p>“Oyun mu?” dedi Grado en şaşkın ses tonunu bulmaya çalışarak.</p>

  <p>“Bırakın. SOVA’yla birlikte çalıştığınızı biliyoruz. Bizi takip ediyorlar. Benim sorum şu: Neden?” dedi Ketil.</p>

  <p>“Takip edildiğinizi söyledikten sonra size koruma vermek zorunda hissettim kendimi. Slovenya dışında bu tür koruma çalışmasını ŞOVA yapar.”</p>

  <p>“Bizi ne zamandır izliyorlar?”</p>

  <p>“Postoyna’ya gittiğinizden beri,” diye cevapladı Grado. “Ljubljana’ya giderken trende takip edildiğinizi söyleyince telaşlandım. Bu adamların hiç şakası yok...”</p>

  <p>“Kimmiş bu şakası olmayan arkadaşlar?”</p>

  <p>“Tahminimize göre bir Sırp şebekesi... Bu yüzden sizi mümkün en üst düzeyde koruyoruz. Sizin menfaatiniz için...” “Teşekkür ederim ama siz ashnda bizi yem, Sırpları ortaya çıkaracak çağırıcı kuş olarak kullanmıyor musunuz? Ne zamandır bu stratejiyi uyguluyorsunuz?”</p>

  <p>“Siz Slovenya’dan ayrıldığınızdan beri,” deyiverdi Grado ve kendi kendine gülümsedi. İyi bir cevap verdiğini düşünüyordu. Ketil ve İnes, Postoyna’dan ayrılıp Slovenya’ya geçinceye kadar iki saat kadar zaman anca geçmişti. Bu yüzden Grado’nun cevabı inandırıcı olmuştu, zira ŞOVA onları Slovenya dışında izliyordu. Son söylediklerini açıklamayı seçti: “Slovenya polisinin ülke dışında hiçbir çalışma yapma olanağı yok. ŞOVA da yapısı gereği yurtdışında operasyon yapmak zorunda. Bu yüzden bu yolu izledik. Ama siz sakin olun. Çok profesyoneldir hepsi. Hayatınız tehlikeye düşecek olursa hemen devreye gireceklerinden şüpheniz olmasın. Neden birden bu konulan konuşma ihtiyacı hissettiniz?”</p>

  <p>“ŞOVA ajanlanndan biriyle kısa bir toplantımız oldu... Neydi adı? Silc?” dedi Ketil.</p>

  <p>Grado birden irkildi. ŞOVA ajanlarım deşifre etmeleri bir yana, Urban Silc’i fark etmeleri büyük bir felaketti.</p>

  <p>“Ama atlattık kendisini. Bizim nerede olduğumuzu bilmiyor şu an,” dedi Ketil.</p>

  <p>Grado şoke olmuştu. Ne söyleyeceğini bilemiyordu. Ketil konuşmaya devam etti: “Ama sizin telaşlanmanıza gerek yok. Ljubljana’ya geri dönüyoruz. Orada konuşuruz. Son bir şey sormak istiyorum...”</p>

  <p>“Sorun.”</p>

  <p>“Zdenka’yla gidip siz konuşuyorsunuz, anladık ama sizden bir saat sonra ŞOVA da Zdenka’nın evine gidiyor. Madem birlikte çalıştığınız söylüyorsunuz, hiç olmazsa koordinasyonu sağlayın. İnsanlara saygınız kalmadı mı hiç?”</p>

  <p>Grado yine bir şey söylemedi. Şaşırmıştı. Ve bunları Ketil’den duymanın yarattığı acizliği kabul etmesi gerekiyordu.</p>

  <p>"Benim bunlardan haberim yok. SOVA’nın oraya gideceğini bana söylemediler. Sorumluluk bizim. Size dürüst davrandığımı bilmenizi isterim. Dediğiniz konuyu araştıracağım...”</p>

  <p>“İyi fikir,” dedi Ketil. Kendini tamamen ipleri eline almış, Grado’yu parmağında oynatıyor gibi hissediyordu.</p>

  <p>“Ortaya çıkarıp haber vereceğim size. Silc’i arayıp sorarım. Zaten kendisiyle tanışmışsınız...” dedi Grado. Biraz daha rahatlamıştı. Artık Ketil’in safına geçmiş gibi konuşuyordu. Aslına bakılırsa Ketil’le birlikte çalışmak istiyordu. Gün içinde yaptığı araştırmanın sonucunda Ketil ve İnes’e daha yakın hissetmeye başlamıştı kendini. Ketil’le arasındaki güven köprüsünün daha fazla zarar görmesine izin vermemesi gerekiyordu. Araştırmalarında Ketil belirleyici rol oynayacaktı. Hem Michael Jensen’in katilinin ortaya çıkarılmasında, hem de sistemin içindeki çürük elmayı bulmada Ketil’e ihtiyacı olacaktı.</p>

  <p>“Silc’i aramayın. Telefonu açamaz. Birkaç saat sonra arayın...” dedi Ketil.</p>

  <p>“Telefonu açamaz mı? Nerede kendisi?” diye sordu Grado.</p>

  <p>“Bilmiyorum. Ama telefonu açamayacak durumda olduğunu söyleyebilirim. Saat kaçta buluşalım?” diye sordu Ketil.</p>

  <p>“On ikide Tivoli Parkı’nda?”</p>

  <p>“Tamam. Olur,” dedi Ketil.</p>

  <p>“Tamam. Ben de bu arada SOVA’nın Trebniye’ye neden gittiğini araştırırım. Yarın size bilgi veririm.”</p>

  <p>“Tamam. İyi akşamlar.”</p>

  <p>“İyi akşamlar.”</p>

  <p>Grado Ketil’le konuşmasını tamamlar tamamlamaz Silc’in numarasını buldu ve aradı. Telefon dakikalarca çaldı ama ne açıldı, ne de telesekreter devreye girdi. İstihbaratta telesekreter de kullanmıyorlardı.</p>

  <p>Bir kez daha arayacaktı, vazgeçti. Eline geçen bilgilerden sonra Silc’in aramasını beklemenin daha iyi olacağını düşündü. ŞOVA ajanının bilgi toplayıp paylaşması gerekiyordu. Diğer ŞOVA ajanları da Silc’i içine düştüğü bu bok çukurundan çıkarmakla görevli olacaklardı. Kendisi de yarın Ketil’le yapacağı görüşmeye hazırlanacaktı.</p>

  <p><span style="font-weight:bold;"><i>SANJE SPOR SALONU, LJUBLJANA</i></span></p>

  <p><i>“Prosim"&nbsp;</i>dedi Helle telefonu açar açmaz.</p>

  <p>“Alo, merhaba; Helle Madsen’le mi görüşüyorum?” diye sordu Ketil, Danca.</p>

  <p>“Evet?”</p>

  <p>“Ben, Ketil. Michael’in eski bir arkadaşıyım. Dün cenaze töreninde karşılaştık sizinle.”</p>

  <p>“A, merhaba. Nasılsınız?”</p>

  <p>“İyiyim. Teşekkür ederim. Benimle bir kahve içmek için zamanınız var mı diye soracaktım. Yarın mesela? Michael’le ilgili sormak istediğim bazı şeyler var.”</p>

  <p>Helle yutkundu. Böyle bir görüşme, hele bu zamanda hiç uygun kaçmayacaktı. Cenaze töreninin ardından olup bitenlerden sonra, dün laf olsun diye yaptığı kahve içme teklifinden pişmanlık duymaya başlamıştı Helle. Hem o kadar işinin arasında böyle bir şeye zaman ayıramayacaktı, hem de kocasıyla yaşadığı dramatik olayların tam ortasında başka bir adamla kahve içmek çok uygunsuz olacaktı. Reddetmek zorundaydı.</p>

  <p>“Yarın programım çok yoğun. Pazar günü Viborg’a karşı çok önemli bir maça çıkacağız. Üzgünüm ama haftaya bir gün kararlaş-tırsak? Pazartesi nasıl mesela?”</p>

  <p>“Yarın görüşmemizin benim için çok anlamı var. Michael’le ilgili, Danimarkalı biriyle paylaşmak istediğim şeyler var,” dedi Ketil.</p>

  <p>Helle, Ketil’in ne yapmak istediğini anlayamıyordu. Vatan hasretini suiistimal ederek kur yapmaya çalışan yalnız bir turist miydi Ketil? Olamazdı, öyle olsaydı Helle’nin cevabma saygı duyar, beklemeyi tercih ederdi.</p>

  <p>“Nereden arıyorsunuz?” diye sordu Helle.</p>

  <p>“Bosna’dan. Birkaç günlüğüne Slovenya’dan ayrıldım. Ama Ljubljana’ya dönüyorum. Yarın yarım saatliğine de olsa buluşamaz mıyız?”</p>

  <p>“Bosna?”</p>

  <p>“Arkadaşlarımı ziyarete geldim. Michael’in ölümü ve cenaze törenini aklımdan çıkarmak, biraz hava almak için uzaklaştım oradan. Ama aklımdan çıkmıyor bir türlü.”</p>

  <p>Helle derin bir nefes aldı. Doğru muydu acaba Ketil’in söyledikleri? Yoksa Michael’in hayatını deşmeye çalışan biri miydi? Helle’nin istemediği bir şey varsa o da Michael hakkında daha fazla şey öğrenmekti. Hele bir de Michael hakkında başka bir adamla konuşurken Yosip’e yakalanırsa... Ama öte yandan meraklanmaya da başlamıştı.</p>

  <p>“Peki. Hatırlıyor musunuz, yarın öğlen birde Danimarka Büyükelçiliği’nde yapılacak resepsiyondan bahsetmiştim. Oraya gelirseniz konuşabiliriz. Ama bir şartım var.”</p>

  <p>“Tamam. Nedir?”</p>

  <p>“Cenazede yanımda gördüğünüz eşim de büyükelçiliğe gelirse konuşamayız. Anlaştık mı?”</p>

  <p>“Şey... Tamam, anlaştık,” dedi Ketil tereddüt içinde.</p>

  <p>Helle olabilecekleri düşünmeye başladı. Yosip’in resepsiyona gelmesi mümkündü. İmajını korumak için orada görünmek isteyebilirdi. Aynı zamanda ezilip büzülme riskine girmeden Helle’yle konuşma şansı yakalamış olacaktı Yosip. Gururlu adamdı.</p>

  <p>Helle biraz daha açıklama yapması gerektiğini düşünerek, “Eşimin gelip gelmeyeceğini bilmiyorum. Ama verdiğiniz söze sadık kalmanız ve yanıma yaklaşmamanız çok önemli. Ayrıntısına girmek istemediğim özel bir nedenim var. Anlaştık değil mi?” dedi.</p>

  <p>“Tamam. Söz veriyorum.”</p>

  <p>“Teşekkür ederim. Bu şekilde görüşmüş olursak da sevineceğim ayrıca,” dedi Helle.</p>

  <p>“Bir şey değil. Görüşürüz.”</p>

  <p>Ketil telefonu kapatınca, “Ne dedi?” diye sordu İnes. Danca bilmediği için konuşmalardan bir şey anlamamıştı.</p>

  <p>“Büyükelçilikte buluşup konuşacağız, österreicher gelmezse tabü.”</p>

  <p>“Başka bir şey söylemedi mi?”</p>

  <p>“Hayır, önemli bir şey söylemedi. Ama biraz meraklandı sanırım.”</p>

  <p>“Güzel. Her şey plana göre işliyor,” dedi İnes.</p>

  <p>“Evet, öyle görünüyor.”</p>

  <p>Helle ve özellikle öncesinde Grado’yla yaptığı telefon konuşmasının mükemmel geçmesinden dolayı rahatlık duymaya başladı Ketil. En çok da Grado’yla yaptığı telefon konuşmasını yorumlamak gerekiyordu. Grado, Ketil’i ne zaman yem olarak kullanmaya başladıklarını söylediğinde yalana başvurmuştu. Silc’le aynı şeyi söylemiş, Slovenya’dan ayrıldıktan sonra Ketil’i yem olarak kullandıklarını öne sürmüştü. Ama Ketil ve İnes, Ketil’in ilk kez Trebniye’ye giderken ŞOVA ve polis tarafından izlendiğini çok iyi biliyorlardı. Grado’nun bunun neden itiraf etmediğini anlayamıyordu Ketil. Çok kısa süre içinde inanılmaz gelişmeler olmuş, yem olarak kullanıldıkları resmen teyit edilmiş, üstüne İnes, Silc’le işbölümü anlaşması bile yapmıştı. Ama Ketil bunun üzerine gitmemeyi tercih etmişti. Şimdilik elde ettikleri bilgileri kendilerine saklayıp ileride kullanmaları daha akıllıcaydı. Ellerinde fırsat varken karşı tarafın da bildiği ya da nasılsa öğreneceği tüm bilgileri kullanmaları gerekiyordu. Bu yüzden Grado’yla telefonda kasten restleşmiş, ŞOVA ajanlarının Zdenka’nın evine yaptığı ziyaretten bahsetmişti. Grado,</p>

  <p>bundan haberi olmadığını söylerken inandırıcıydı. Helle’yle yaptığı konuşmadaysa sadece küçücük bir esrarengiz nokta vardı: O da konuşmak için Helle’nin kocasmm orada olmaması şartıydı. Bunun birçok nedeni olabilirdi, zamanı geldiğinde nasılsa öğrenecekti.</p>

  <p>Yarm için Ljubljana’da iki görüşmenin anlaşmasını yapmıştı. Bundan daha iyisi olamazdı.</p>

  <p>“Ama senin için endişeleniyorum,” dedi Ketil.</p>

  <p>“Sen hiç merale etme. Ben gizlilikte ustayımdır. Yeter ki sen tedbiri elden bırakma. Cumartesi akşamı buluşur, topladığımız bilgileri karşılaştırırız,* dedi İnes.</p>

  <p>“Ama...” diyecek oldu Ketil.</p>

  <p>İnes sözünü kesti: “Başlama şimdi yine...”</p>

  <p>Ketil sağa yanaşıp arabayı durdurdu. Yarım saat önce yaptıkları tartışmayı alevlendirmenin anlamsızlığını görebiliyordu. Bir grup haydutla İnes’i yalnız bırakmak tehlikeliydi ve İnes o teklifi yapınca Ketil şiddetle karşı çıkmıştı. Buna karşılık İnes, Ketil’in evhamlı davranmasına içerlemişti. Son saatlerdeki performansıyla her şeye hâkim olduğunu göstermemiş miydi? Dövüş sanatındaki becerisini göstermemiş miydi Bihaç’ta? Sonunda Ketil, İnes azami derecede dikkatli davranacağına söz verince ikna olmuştu.</p>

  <p>Plana göre İnes, Ketil’i hızla Bosna’dan çıkarıp Hırvatistan üzerinden Slovenya’ya götürecek, Ketil de Novo Mesto’dan Ljubljana’ya kalkan son trene yetişmeye çalışacaktı.</p>

  <p>Ketil sonrasında Zdenka’nın evine gidip onunla evine gelen kişiler hakkında konuşacaktı. Ardından Ljubljana’ya geçip iz sürmeye orada devam edecekti.</p>

  <p>SOVA’nın hâlâ Ketil’in İnes’le birlikte olduğunu düşünmesi gerekiyordu. Ketil bilerek Bosna numarasının Grado’ya ulaşmasını sağlamış, İnes’in de o an arabada onunla birlikte Ljubljana’ya dönmekte olduğunu söylemişti. ŞOVA ya da polis Ketil’in Bosna numarasının hareketlerini takip etmeye başladıklarında Grado’yla yaptığı konuşmada söyledikleri teyit edilmiş olacaktı. Buna karşılık İnes, Bosna numarasını ve telefonu sadece bir kez, o da Tudiç’i aramak için kullandığından dinleme yapanların İnes’i tespit etmiş olmaları imkânsız görünüyordu. İnes, Ketil’i Novo Mesto’ya bıraktıktan sonra rahatlıkla geri dönebilir, Hırvatistan üzerinden Bosna’ya gidebilirdi.</p>

  <p>İnes, Velika Kladusa’da bir otele yerleşip birkaç saat uyuyup dinlendikten sonra hava aydınlanmadan kalkıp Franko Tudiç’in bahşettiği depo ve hangarları aramaya başlayacaktı. Planın Ketil’i endişelendiren kısmı burasıydı. İnes’i bekleyen tehlike riskini saymazlarsa iyi bir plan yaptıklarını düşünüyordu. Polis ve SOVA’yla arayı açmalarının yararını fazlasıyla göreceklerdi. Şu an, İnes’in bu gece geri döneceği Velika Kladusa’nın içinden geçiyorlardı.</p>

  <p>“Şuraya bak,” dedi İnes bir elini direksiyondan kaldırıp sol tarafı göstererek.</p>

  <p>“Ne orası? Fabrikaya benziyor, ” dedi Ketil.</p>

  <p>“Evet, ne kadar büyük değil mi?”</p>

  <p>Ketil fabrika binalarım çevreleyen demir parmaklıklara bakmaya başladı. İnes’in işaret ettiği yapımn etrafındaki demir parmaklıklar, diğer fabrikalarını aydınlatmalarından yayılan ışıkta, iki metre yükseldiğinde görünüyorlardı. İnes ve Ketil’in ilgisini çeken fabrika avlusunda ise aydınlatma yoktu. Yetersiz aydınlatmaya karşın fabrika binalarının önündeki asfalt kaplı geniş alanı görebiliyorlardı.</p>

  <p>“O çitten atlayıp fabrika alanına girebilecek misin?” diye sordu Ketil.</p>

  <p>“Başka bir yol izleyerek girebilirim belki.”</p>

  <p>“Savaştan sonra bu fabrika binalarını ne iş için kullandılar?”</p>

  <p>“Bilmiyorum. Ama hepsi boş gibi duruyor. Yarın sabaha kadar bekleyelim bakalım,” dedi İnes ve direksiyonu hızla kırarak bir dönemece girdi. Artık fabrika binalarını göremiyorlardı.</p>

  <p>“Biraz önce buradan geçtiler,” dedi Radovan. Hangar kapısının yanındaki küçük kapıdan geçip Boris Drakuviç’in yanına geldi.</p>

  <p>“Ne?” dedi Boris ve silahını beline soktu.</p>

  <p>“Lojze aradı biraz önce. Peşlerindeymiş. Sımra doğru gidiyorlarmış,” dedi Radovan. O da silahım kılıfına soktu.</p>

  <p>“Lanet olsun,” dedi Drakuviç.</p>

  <p>Her ne kadar aldığı bilgi rahatlatsa da sinirlerinin bozuk olduğu görülüyordu. Belki de uzun süredir heyecanla beklemekten sinirleri yıpranmış, en küçük şeylere kızar hale gelmişti.</p>

  <p>İnes Sivonik ve Ketil Brandt’ın Bihaç’tan aynlıp Velika Kladusa’ya doğru yola çıktıklarını öğrendiklerinden beri hepsi alarmdaydı. Velika Kladusa’ya gelmelerinin nedeninin binlerinden aldıkları bir ihbar olup olmadığını bilmiyorlardı.</p>

  <p>“Belki de hiçbir şey bilmiyorlar dır,” dedi Radovan.</p>

  <p>“Olabilir,” dedi Drakuviç ve Lojze’yi aramak üzere telefonunu çıkardı.</p>

  <p>“Alo?” dedi Lojze.</p>

  <p>“Neredeler şimdi?”</p>

  <p>“Şehirden çıktılar; sınır kapısına doğru gidiyorlar.”</p>

  <p>“Anlaşıldı. Hırvatistan’a girinceye kadar takip et.”</p>

  <p>“Tamam.”</p>

  <p>“İyice uzaklaştıklarında beni ara."</p>

  <p>Boris Drakuviç telefonu kapattı. Gelen haberler iyiydi. Danimarkalıyla gazeteci Hırvatistan’a gidiyorlardı. Belki de oradan Slovenya’ya geçeceklerdi. Bundan daha iyisi olamazdı. Üstelik peşlerindeki SOYA ajanını da atlatmayı başarmışlardı.</p>

  <p>Ketil ve İnes’in arabası Velika Kladusa’nın kenar semtlerini de geride bıraktığında Lojze, bir dinlenme yerine arabasını çekip İnes ve Ketil’in takip edilip edilmediklerini kontrol etti. Vladimir de takım elbiseli ŞOVA ajanının arabasının halen Bihaç’taki otelin önünde park etmiş halde durduğunu görmüştü. Bir anlamda polis ve SOVA’nın, aralarına sızmak yerine Ketil Brandt’ı yem olarak kullanmaya karar vermiş olmaları büyük bir şanstı. Danimarkalıyı uzaktan takip etmelerini kolaylaştırmıştı. Uzaktan hem Ketil’i izleyebilecekler, hem peşindeki ajanların hareketlerini takip edebileceklerdi.</p>

  <p>Ketil Brandt aslında, çok sinir bozucu olmasına rağmen, tehlikeli değildi ve ellerindeki en güçlü kozdu. Bugünlerde onu ortadan kaldırmak çok riskliydi. Bir Danimarkalı gazetecinin öldürülmesi, polisin suçluları bulmak için tüm gücünü kullanması anlamına gelecekti. İnes Sivonik, Ketil Brandt’tan çok daha tehlikeliydi. Onun icabına daha sonra bakacaklardı.</p>

  <p>Her ne kadar kendilerinden “Sırplar” diye bahsettiklerini duydukları ŞOVA ajanları peşlerinde ve her an ortaya çıkabilecek olsalar da şimdi her şey olması gerektiği gibiydi. O ana kadar her şey plana göre yürümüştü.</p>

  <p>Lojze ve Vladimir, Ljubljana tren istasyonunda Ketil Brandt’ı gözden kaybedip paniğe kapıldıklarında bile ortadan kaybolmayı, ŞOVA ajanlarını atlatmayı başarmışlardı. İstasyonda ipleri ellerinden kaçırmış gibi görünseler de Vladimir Bihaç’ta ŞOVA ajanım izlemeyi sürdürmüştü. Bu küçük başarısızlık, İnes ve Ketil’in ŞOVA ajanını atlatmasından sonra önemini yitirmişti.</p>

  <p>ŞOVA şimdi kaybettiği zamanı kazanmaya çalışıp İnes ve Ketil’i bulmaya uğraşacaktı ama bu arada onlar da zaman kazanmışlardı.</p>

  <p>“Jus, kamyonla ilgili son durum nedir?” diye bağırdı Drakuviç hangarın içine doğru.</p>

  <p>“Saat dörtle beş arasında burada olacaklar,” dedi Jus ve yüzünde tıraş köpüğüyle tuvaletten çıktı. •</p>

  <p>“Harika. Teşekkürler,” dedi Drakuviç ve Jus’a sırtım döndü. Jus tıraşma devam edebilirdi. Eşyalarını toplayıp Çinlileri kamyona</p>

  <p>doldurmak için yeterince zamanlan vardı. Şansları yaver giderse şafak sökmeden yola çıkmış olacaklardı.</p>

  <p>Boris Drakuviç’in telefonu çaldı.</p>

  <p>“Ne var Lojze?”</p>

  <p>“Karlovaç’a doğru gidiyorlar. Galiba Metlika üzerinden Slovenya’ya geçecekler,” dedi Lojze.</p>

  <p>“Tamam, Lojze. Belki her şeyi yanlış anlamıştır salaklar,” dedi Boris Drakuviç kahkahalarla gülerek.</p>

  <p>“Bence de. Bunlar bir boktan anlamıyorlar. Bekleyelim, görelim.”</p>

  <p>“Şimdi beni dinle. Sınırda durup sınır görevlileriyle konuşmaz, doğrudan Slovenya’ya giderlerse sen geri dönebilirsin. Ketil Brandt Ljubljana’daki oteline dönünce de Bogdan onu izlemeye devam eder. Çinlileri yola çıkarırken sana burada ihtiyacım olacak.”</p>

  <p>“Tamam. Haber veririm daha sonra,” dedi Lojze.</p>

  <p>Boris Drakuviç telefonu kapattı ve düşüncelerini toparlamaya çalıştı.</p>

  <p>“Ljubljana’da geride bıraktığımız delil konusu ne durumda?” diye sordu Drakuviç.</p>

  <p>“Üzerinde çalışıyoruz,” dedi Jus. Drakuviç’in neyi kastettiğini çok iyi biliyordu.</p>

  <p>Drakuviç kendi kendine gülümsedi. Artık kötümser olmaya gerek yoktu. Her şey yolunda giderse, ki öyle görünüyordu, en geç cumartesi günü geride bıraktıkları delili de ortadan kaldırmış olacaklardı.</p>
</body>
</html>
