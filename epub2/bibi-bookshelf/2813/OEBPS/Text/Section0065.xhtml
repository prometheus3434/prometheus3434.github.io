<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><b>10 Şubat Pazar</b></p>

  <p><b>MERKEZ TREN İSTASYONU, LBUBLJANA</b></p>

  <p>“Sana Union fıçı birası ısmarlayayım mı?” diye sordu Ketil, Grado’ya.</p>

  <p>Soru karşısında Grado’nun ağzı açık kaldı. Hem şaşırmış,' hem de hakarete uğramış gibi görünüyordu.</p>

  <p>“Hayır, ben o birayı hayatta ağzıma koymam. İçmeyeceğim tabii,” dedi Grado ve devam etti: “Union... Bitkiler içinde ayı pençesi neyse, biralar arasmda Union da odur.”</p>

  <p>Ketil gözünün önüne geniş yapraklı, beyaz çiçekli ayı pençesini getirdi. Dokunanın elini yakan ve saatler süren acılara neden olan bu bitkiyi Union birasıyla karşılaştırmanın haksızlık olduğunu düşünüyordu.</p>

  <p>“Alacaksan bana bir Lasko al. Şişe olsun. Ben Lasko’cuyum,” dedi Grado.</p>

  <p>Demek Grado, nüfusun Lasko birasını tercih eden diğer yarı-jina dâhildi. Ketil ve Grado’nun birbirleri hakkında bilmedikleri daha çok şey vardı. İlk kez bir barda birlikte oturuyorlardı. Turbo Diskotek’teki olayh gecenin ardından birkaç kez bir araya gelmişlerdi ama onlar polis merkezinde yapılan görüşmelerdi. Bir kez de nehir kıyısında kahve içmek için buluşmuşlardı. Her buluştuklarında en son elde ettikleri bilgileri tartışmışlardı. Diskotekteki gecenin ardından olaylar devam etmişti. Bu akşam farklıydı. Merkez tren istasyonunda, bir peron manzarasına bakarak oturuyorlardı.</p>

  <p>Garson biralarını getirdi. Ketil birasından bir yudum aldı. Hafta boyunca cevabım almak için Grado’nun kapışım aşındırdığı iki soru hâlâ aklından çıkmamıştı.</p>

  <p>“Yeni bir şey var mı?” diye sordu Ketil. Başka bir şey söylemesine gerek yoktu. Grado Ketil’in ne demek istediğini çok iyi biliyordu.</p>

  <p>Zdenka’ya ne ceza verilecekti ve Vanya’nın durumu ne olacaktı? Aslında Vanya hakkında fazla endişelenmiyordu Ketil. Kızcağız bir merkezde kriz yardımı alıyordu. Onu birkaç kez ziyaret etmişti. Merkezde çalışanlar ne yaptıklarını iyi bilen profesyonellere benziyorlardı. Tüm olan bitene Vanya bir tepki verecekse bile çok daha sonra ortaya çıkabilecek bir tepki olacaktı. Ketil en çok Zdenka’yı düşünüyordu.</p>

  <p>“Hukukçularla konuştum,” dedi Grado ve devam etmeden önce birasından bir yudum aldı. “Bütün delilleri incelediler ve doktorların teşhislerine baktılar. Michael’i öldürmekten 8 yıl hapis cezası alacak. Bunun üzerine Helle ve hizmetçiye saldırmaktan da biraz daha hapis cezası eklenecek. Ama hapis cezası Ljubljana’nın kuzeyinde bir psikiyatri kliniğinde zorunlu tedaviye çevrilecek. Tedavi olumlu sonuçlara işaret ederse iki yıl içinde toplum içine karışabilecek.”</p>

  <p>Ketil şüpheli bakışlarla Grado’yu süzdü. İki yıl içinde ha...</p>

  <p>Bu iyi bir haberdi. Ama Zdenka’nın yaşadığı sarsıntıların kaybolduğundan nasıl emin olacaklardı? Aradan yıllar geçse de yine ortaya çıkabilirdi. Her şey normal görünürken birden transa geçmiş gibi davranabilirdi Zdenka. Tıpkı hizmetçi Boyana’ya saldırdığında yaptığı gibi. İnanılmaz bir şeydi. O olaydan sonra Zdenka ipi, eşarbı, maske olarak kullandığı külotlu çorabı ve el fenerini saklamayı bile akıl etmemişti. Arabasının bagajında duruyordu bunlar, polis hepsini bulmuştu.</p>

  <p>Grado, Ketil’in şüphelerini yüzünden okur gibiydi. “İki yıl diyorlar, Ketil. İnanmaktan başka çaremiz yok,” dedi.</p>

  <p>Ketil başını sallayarak Grado’yu onayladı. Grado çok zeki bir insandı. Çok karmaşık şeyleri bile tıpkı şu an yaptığı gibi ı*et açıklayabiliyordu. Aynı zamanda yaratıcı çözüm bulmakta da ustaydı. Grado hafta içinde en etkileyici performansını österreicher’in telefonunun dinlenmesinden elde edilen verilerin yorumlanmasında göstermişti. Bu dinlemelerin birinde</p>

  <p>Moldovyalı kadınları sipariş eden kişinin Grankeviç olduğu ortaya çıkmıştı. Bu telefon konuşması yasal olmayan yollardan elde edildiği için kullanılamayacaktı ama Ketil, Grado ve Urban Silc biliyorlardı.</p>

  <p>Ama Grado bu dinleme kayıtlarını Postoyna’daki polislerden ifade alırken esin kaynağı olarak kullanmıştı. Postoyna’daki polisler Moldovyalı kadınların ifadelerini alırken ciddi davranmama talimatları Grankeviç’ten gelmişti. Grado, polislerin ifadeleriyle Turbo Diskotek’teki olayları ve Grankeviç’in Bogdan’ı kasten öldürmesini bir araya getirmiş, olaylı gecenin heıpen ertesi günü Grankeviç’in işine son verilmişti. Grankeviç cezaevine konulmuş, hakkında adam öldürmek ve kadın ticareti yapmak suçlamasıyla hazırlanacak iddianameyi beklemeye başlamıştı.</p>

  <p>Grankeviç düşerken Yosip österreicher’i de suçlamış ama kadın sipariş etmek yasal olduğu için Österreicher’in herhangi bir suç işlemediği sonucuna ulaşılmıştı. Kadın ticaretiyle herhangi bir ilgisi olmadığının altım ısrarla çizmiş, üstelik Kadınlar Hentbol Dünya Kupası Finallerinin Slovenya’da yapılmasını sağlamıştı, österreicher suyun üstünde kalmayı başarmıştı ama eşi Helle Madsen onu terk etmişti.</p>

  <p>Gerçekten österreicher suçsuz muydu? Ketil buna inanmakta güçlük çekiyordu ama ortadaki delillere göre hareket edildiğini de görebiliyordu.</p>

  <p>“Bogdan, Österreicher’le konuşmuş mu hiç?” diye sordu Ketil.</p>

  <p>“Hayır, Bogdan kadınların teslim edileceği adresi bilmiyormuş. Kadınlan sipariş edenin ve alıcısının österreicher olduğunu bilseydi arar, Michael’in apartman girişinde gördüğü kadının Helle Madsen olup olmadığım ona teyit ettirirdi. Helle o akşam österreicher’le birlikte Vic semtindeki evlerindeydi. Benim teorime göre Bogdan’ın gördüğü kadın, Zdenka’ydı. Michael’i balkondan ittirmiş, daireden ayrılıyordu. Bogdan da aynı amaçla oraya gelmişti ama geç kalmıştı,” dedi Grado.</p>

  <p>“Tamam, artık ben'österreicher’e odaklanmaktan vazgeçeyim artık. Bana sorarsan adam orospu çocuğunun teki ve elimizden bijr şey gelmiyor. İnes bile adamı zora sokacak bir şey yapacak durumda değil,” dedi Ketil</p>

  <p>İnes’in Moldovyalı kadınlar olayıyla ilgili hafta içinde yazdığı haberler çok ses getirmişti. Son anda kadınların durumu gündeme gelmiş, onlara insani nedenlerden oturma izni verilmesi konuşulmaya başlanmıştı. Ama delil olmadığı için Österreicher hakkında suçlayıcı bir şey yazamamıştı.</p>

  <p>“İnes’le aran nasıl?” diye sordu Grado hınzır bir gülümsemeyle:</p>

  <p>Ketil birden kızardı. Hafta boyunca neredeyse har akşam İnes’le birlikte olmuştu. Çok güzel vakit geçirmişler, neredeyse her gece sevişmişlerdi... Artık bir ara verme zamanı gelmişti; zira Ketil biraz sonra kuzeye doğru yola çıkmak üzere trene binecekti. Aslında ülkesine dönmesinin bir başka nedeni, İnes sayesinde habercilik mesleğine geri dönme isteği duymaya başlamasıydı. İnes onu habercilik yoluna geri döndürmüştü. Diskotekteki olaylı gecenin ardından pazartesi günü Kopenhag Havaalanı’ndaki işinden istifa etmişti. Şimdi Kopenhag’a dönüp eski şefi Claus Mikkelsen’le görüşecekti.</p>

  <p>“Aramız çok iyi,” diye cevap verdi.</p>

  <p>Grado’nun daha fazlasını bilmesine gerek yoktu. Grado iyi dost olunabilecek, kartpostal gönderilip alınacak birine benziyordu.</p>

  <p>“Bana açık adresini verir misin?” diye sordu Ketil. Çantasından kırmızı adres defterini çıkardı, Slovenya bölümünü açtı ve tükenmez kalemle birlikte Gradoya uzattı.</p>

  <p>“Sana telefon numaralarımı, e-posta adresimi ve açık adresimi yazıyorum. Yolun düşerse buralara her zaman beklerim,” dedi polis şefi.</p>

  <p>“Yolum elbette düşecek buraya,” dedi Ketil.</p>

  <p>“Ljubljana aşk yaşanacak şehirdir,” dedi Grado gülerek. Ketil gülümseyerek Grado’nun uzattığı adres defterini aldı. Grado’nun el yazısına bakarken, İnes’i de kaydetmesi gerektiğini düşündü. Zaten numarası telefonunda kayıtlıydı.</p>

  <p>Sayfalan karıştırırken Michael Jensen ve Zdenka Petan Jensen’in isimlerine ve adreslerine, telefon numaralarına gözü takıldı. Onlan silmeyecekti adres defterinden. Belki onlardan bazılarıyla yeniden görüşürdü. Michael Jensen adını not defterinde görünce bir tuhaf oldu Ketil.</p>

  <p>Bezigrad’da, Bogdan’ın saklandığı bodrum kat dairesinde polis Michael’in bilgisayarını bulmuştu. Bilgisayarda yapılan incelemede Michael’in Kopenhag’a gidip Ketil’i ziyaret etmek için nasıl sabırsızlandığını yazdığı e-postaları okumuşlardı. Michael, Helle’yle de yazışmış, bir Danimarkalıyla konuşmaya başlamanın ne kadar güzel olduğundan bahsetmişti. Helle’ye yolladığı mesajlarda da Danimarka’yı özlediğini, oraya dönmek istediğini da yazmıştı. Bilgisayarda Michael'in Moldovyalı kadınları neden serbest bıraktığını gösteren hiçbir şeye rastlamamışlardı. Bu sır kalacaktı ama Ketil, Michael’in vicdan azabı nedeniyle böyle bir şey yaptığım çok iyi biliyordu.</p>

  <p>“Seni telaşlandırmak istemiyorum ama treninin kalkmasına on beş dakika kaldı,” dedi Grado kol saatini göstererek.</p>

  <p>Birlikte kalktılar. Hiçbir şey söylemeden peronlara doğru yürüdüler, merdiveni inip tünele girdiler. Bu tünel Ketil’in peşindeki yağmurluklu çete üyelerini atlattığı tüneldi.</p>

  <p>Trenin kalkacağı perona geldiler. Ketil bir sigara çıkarıp yarısını içti, Grado’ya sarıldı.</p>

  <p>“Her şey için teşekkürler? dedi.</p>

  <p>“İyi yolculuklar,” dedi Grado.</p>

  <p>Ketil kendisini önce Münih’e götürecek trene bindi, kompartımanını buldu ve eşyalarını yerleştirdi. Vakit gece yarısına yaklaşıyordu ve kompartımandaki diğer yolcular uyumaya başlamışlardı bile.</p>

  <p>Tren yavaş yavaş istasyondan ayrıldı.</p>

  <p>Alttaki yataklardan birinde yatacaktı. Yatağma girdi, yatağın kenarındaki küçük lambayı yaktı ve adres defterini çıkardı. Defterin Bosna kısmım açtı ve Emilya’nın telefon numarasını bulup telefonuna kaydetti. Yarın tüm cesaretim toplayıp Emilya ve Goran’a telefon açacak, olan biteni anlatacak, düğünlerine katılamadığı için özür dileyecekti.</p>

  <p>Ketil geri dönüyordu.</p>
</body>
</html>
