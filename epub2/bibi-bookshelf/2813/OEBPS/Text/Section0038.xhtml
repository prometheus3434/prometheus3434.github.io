<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>BÎHAÇ</b></i></p>

  <p>"Her şeyi mafya idare ediyor,” dedi yemeklerini getiren garson. Çok iyi Almanca konuşuyordu. Lokantada Ketil’le İnes’ten başka müşteri bulunmadığından garsonun çenesi düşmüştü, öyle ya, sadece iki turist varken adamakıllı bahşiş almak için elden gelen yapılmalıydı. Bulundukları yerin ihtişamına bakılırsa garson haklı olmalıydı. İyi işlenmiş ahşaptan yapılmış bina, nehir kıyısında, şehrin en cazip arsasında yer alıyordu. Mafya bağlantılı işadamları Bihaç’ta her şeyi kontrol ediyorlarsa bu lokanta en iyi örneği olmalıydı.</p>

  <p>“Yolsuzluk çok boktan bir şey,” dedi Ketil ve önündeki çorbaya bakarak ekledi: “Çok lezzetli görünüyor.” Vakit kaybetmeden çorbadan bir kaşık aldı, İnes de aynısını yaptı. Garson birkaç saniye masanın yanında durduktan sonra aniden gitme vaktinin geldiğini, müşterilerinin yemeği rahatça yemeleri gerektiğini hatırlayarak oradan ayrıldı.</p>

  <p>Otelde geçirdikleri güzel dakikaların ardından yemek pek güzel gelmişti. Harekete geçmek için havanın kararmasını bekleyeceklerdi. Peşlerindeki adamı atlatmak için plan yapmış, Bihaç’ı ikiye bölen Una nehrinin kıyısındaki lokantaya gelmişlerdi. Yaratmaya çalıştıkları çifte kumrular izlenimine uygundu burası. Artık çifte kumrular da olmuşlardı.</p>

  <p>Takım elbiseli adam lokantanın bitişiğindeki camla ayrılmış bar kısmında oturmuş, önündeki büyük bardaktan içkisini içiyordu. Fıçı bira istemiş olmalıydı. Ne kadar içerse planlarım uygulamak o kadar kolay olacaktı. İnes ve Ketil’se birer kadeh kırmızı şarap ve maden suyu istemişlerdi. Yemeklerini bitirip hava kararıncaya kadar şarabın etkisi kaybolacak, planlarını daha kolay uygulayabileceklerdi.</p>

  <p>Havadan sudan bahsedebilecek, sohbet edebilecek kadar vakitleri de vardı.</p>

  <p>“Okulda Sırp-Hırvatça öğrendiniz mi?” diye sordu Ketil.</p>

  <p>“Evet. Ben o dersin zorunlu olduğu son döneme rast geldim. Sonra artık gereği kalmadığını düşündüler herhalde; dersi kaldırdılar. Siyasi açıdan da Yugoslavya’ya sırtımızı dönmüş, yüzümüzü Kuzey’e ve Batı’ya çevirmiştik. Ama o dili öğrendiğime seviniyorum. Gençlerin Sırp-Hırvatçası çok kötü ama İngilizceleri mükemmel.”</p>

  <p>“Sen kaç yaşındasın? Sormamda bir sakınca yoksa...”</p>

  <p>“Otuz bir. Ya sen?”</p>

  <p>“Ben senden on yaş büyüğüm,” dedi Ketil.</p>

  <p>İnes, “Daha yaşlı değil, daha tecrübeli,” dedi ve bacağını masanın altından Ketil’in bacağına sürttü.</p>

  <p>“Teşekkür ederim,” dedi Ketil.</p>

  <p>Ketil’in Ljubljana’da, otel koridorunda saldırmasını kastederek, “Dövüş sanatını da iyi beceriyorsun,” dedi İnes.</p>

  <p>“Özür dilerim. Ama dikkatli olmam gerekiyordu.”</p>

  <p>“Şimdi geri dönüp balonca seni anlıyorum. Hem sana güven duymamı sağladı o olay. Biraz sonra aynı becerilere yine ihtiyacımız olabilir...”</p>

  <p>“Takım elbiseli arkadaş oturuyor mu hâlâ orada?” diye sordu Ketil.</p>

  <p>“Bir bira daha istedi,” dedi İnes adamın oturduğu yere bakmamaya çalışarak.</p>

  <p>“İşin şakası bir tarafa, eski Yugoslavya ülkeleri arasındaki farklar daha da arttı galiba savaştan sonra,” dedi Ketil.</p>

  <p>İnes, “Evet, haklısın,” dedi ve elinde tuttuğu sigarasını yaktı. Bosna’daki lokantalarda, masada sigara içilebiliyordu. Sokaklardaysa, neredeyse herkesin elinde sigara vardı. Son yirmi dört saat içinde üç ülkede bulunmuş, Slovenya ve Hırvatistan'ın ardından şimdi Bosna’ya gelmişlerdi. Ve bu üç ülke arasındaki fark, burada çok daha fazla göze çarpıyordu.</p>

  <p>“Yolumuz ilerledikçe uygarlıktan daha da uzaklaşıyoruz gibi,” dedi Ketil.</p>

  <p>“Dışarıdan bakınca öyle görülüyor ama inan bana Slovenya’da da çok yolsuzluk var. Belki artık kendimizi Orta Avrupalı olarak tanımlıyoruz ama damarlarımızda Balkan kanı dolaşıyor hâlâ.”</p>

  <p>“Ama Slovenya’da her şey tıkır tıkır işliyor. Avrupa Birliği’ne girdiniz. Hırvatistan da neredeyse girmek üzere. Bosna ise yolsuzluk batağında debelenen, olduğu yerde sayan bir ülke. Halkın kızgınlığına şaşmamak lazım.”</p>

  <p>Garson gelip çorba taslarını aldı, çok geçmeden ana yemekleri getirdi.</p>

  <p>Ketil’in telefonu cebinde titreşmeye başladı. Çıkarıp arayanın kim olduğuna baktı. Zdenka’nın numarasıydı ekranda görünen.</p>

  <p>“Alo?”</p>

  <p>“Alo, ben Zdenka.”</p>

  <p>“Merhaba, Zdenka. Ne iyi oldu aradığın. Ben de seni arayacaktım. Nasılsınız bugün?”</p>

  <p>“Fena sayılmaz. Vanya burada. Annemle babam bu sabah gittiler. Ama bizi çok rahatsız eden ziyaretçilerimiz vardı bugün.”</p>

  <p>“Ziyaretçiler mi?”</p>

  <p>“Evet, önce polisten geldiler. Sonra da istihbarattan.”</p>

  <p>Ketil birden, hemen o anda telefon konuşmasını sona erdirmesi gerektiğini düşündü ve “Zdenka kusura bakma, kapatıyorum,” dedi. “Seni bir dakika sonra arayabilir miyim?”</p>

  <p>“Ah, tabii, umarım rahatsız etmemişimdir,” dedi Zdenka.</p>

  <p>“Hayır, hiç değil. Ben hemen seni arıyorum, tamam mı?”</p>

  <p>“Tamam bekliyorum.”</p>

  <p>Ketil telefonu kapatıp Bosna numarası taşıyan yeni telefonunu çıkardı. İnes ne olup bittiğini anlıyormuş gibi bakıyordu. Telefona kaydettiği Zdenka’nın sabit numarasını buldu, aradı. Kısa bir süre sonra telefon açıldı.</p>

  <p>“Alo?”</p>

  <p>“Merhaba, Zdenka; benim tekrar. Telefonumun şarjı bitmişti. Başka telefondan arıyorum şimdi,” dedi. Telefonlarının dinlendiğini söyleyip Zdenka’yı telaşlandırmak istemiyordu. “Ziyaretçilerimiz var diyordun?”</p>

  <p>“Evet, önce polisler geldi. Michael’in kamyonuyla çıktığı seferleri sordular. Evde biraz sağa sola baktılar. Çekmeceleri, rafları, dolapları karıştırdılar.”</p>

  <p>“İşlerine yarayacak bir şey bulabildiler mi peki?" “Sanmıyorum. Yanlarında bir şey götürmediler. Yarım saat geçmeden teşekkür edip çıktılar.”</p>

  <p>“Anladım. Sonraki gelenler ŞOVA’dan mıydı?”</p>

  <p>“Onlar da sivil giyimliydiler, polisler gibi,” diye cevap verdi Zdenka.</p>

  <p>“Polisler de sivil miydi?”</p>

  <p>“Evet ama onların kimliklerine baktım. Kibar ve saygılıydılar. SOVA’dan gelenler öyle değillerdi. Neredeyse saldırgan bir şekilde sorularını sordular. Anlattıklarıma inanmıyor gibiydiler ve en çok da polisin bize neler sorduğunu merak ediyorlardı.” Telefonda bir süre sessizlik oldu.</p>

  <p>“Sonra?" diye sordu Ketil.</p>

  <p>“Onlar da çekmeceleri, dolapları karıştırmaya başladılar. Esinlenmek için baktıklarım söylediler. Sonra da bir şey bulamayacaklarına inandılar herhalde ve gittiler. İki saat önceydi.</p>

  <p>Ne istiyor bunlar Ketil?”</p>

  <p>“Bilmiyorum. Belki de bu işin başındakiler tarafından katledildiğini düşünüyorlardır,” dedi Ketil ve sözcük seçiminden pişmanlık duydu. Her ne kadar Zdenka bir şey söylemese de ‘katledildi’ sözcüğünün kadında nasıl duygular yarattığım hissedebiliyordu. “Zdenka, sen iyi misin? Gelmemi ister misin?” “Hayır, hayır. Hiç gerek yok. Sen Ljubljana’da mısın?” “Bosna’dayım.”</p>

  <p>“Bosna mı?”</p>

  <p>“Evet. Bihaç’ta. Ne olup bittiğini öğrenmeye çalışıyorum. Sana söz verdim ya... Buradan Trebniye’ye yol ne kadar sürer?” İnes’e soruyu yazarak cevâplamasım işaret etti.</p>

  <p>“Bilmiyorum. Ama gelmene gerek yok; Vanya burada,” dedi Zdenka.</p>

  <p>İnes çantasının içinden bir kâğıt parçası çıkardı ve üzerine “iki saat” yazdı.</p>

  <p>Ketil, “Tamam Zdenka. Mümkün olan en kısa sürede geleceğim. önce burada halletmem gereken bir iş var,” dedi.</p>

  <p>“Teşekkürler, Ketil. Ne zaman uygun olursa o zaman gelirsin,” dedi Zdenka.</p>

  <p>“Fazla sürmez burada işim. Çok geçmeden gelirim sanırım. Yaklaşınca ararım seni yine. En küçük bir şeyde bile beni ara, tamam mı?”</p>

  <p>“Tamam, ararım,” dedi Zdenka.</p>

  <p>“Sana Bosna numaramı veriyorum. Bunu yaz bir yere. Benim Danimarka telefonumda kontör kalmadı ve buradan kontör yükleyemiyorum,” diyerek bir yalan daha söyledi. Kısa süre içinde ellerindeki telefonları atacaklarını da çok iyi biliyordu. Ketil Bosna numarasım tekrar ederek Zdenka’ya yazdırdı. Zdenka’nın istediği an kendisine ulaşabilmesini istiyordu.</p>

  <p>“En kısa zamanda oraya geçeceğim,” dedi Ketil bir kez daha.</p>

  <p>“Teşekkür ederim, Ketil.”</p>

  <p>“Bir şey değil. Görüşürüz.”</p>

  <p>İnes tabağından başını kaldırıp sert bakışlarla Ketil’i süzmeye başladı.</p>

  <p>“Sen ne diyorsun ya? Ne demek Trebniye’ye gitmek?” dedi İnes.</p>

  <p>“Hayır, şimdi değil. Fırsatımız olursa onu ziyaret etmek istiyorum. Bakalım buradaki işlerimiz nasıl sonuçlanacak?”</p>

  <p>“Umarım biraz sonra öğreniriz nasıl biteceğini,” dedi İnes ve iki gözünü kırparak ona baktı.</p>

  <p>“Oturuyor mu hâlâ orada?”</p>

  <p>“Evet ama maalesef soda içmeye başladı. Ne dedi Zdenka? Hem polis, hem ŞOVA mı gelmiş evine?”</p>

  <p>“Evet, anlaşılan her iki takım da aynı izin peşindeymiş. Her iki grup da Michael’in bağlantıda olduğu kişilerin kimler olduğunu bulmaya çalışıyor,” dedi Ketil.</p>

  <p>“Ya da kendi pisliklerini ortaya çıkarabilecek delil toplama peşindedirler. Unutma Slovenya’da da kokuşmuşluk var.”</p>

  <p>"Tecrübeli adliye muhabiri konuşuyor,” dedi Ketil gülerek.</p>

  <p>"Çok ciddiyim. Burada tedbiri elden bırakmamamız gerekiyor,” dedi İnes ve bifteğinden bir lokma aldı.</p>

  <p>Ketil daha ana yemeğine başlamamıştı ya, bifteğini yemeye girişince on dakikada tabakta ne varsa silip süpürdü.</p>

  <p>Yemeklerini bitirince Ketil garsondan hesabı istedi. Hesabın yüzde yirmisi kadar da bahşiş bırakınca garson memnuniyetini gizleyemeyerek gülümsedi. İnes yerinden kalkıp mantosunu giydi ve “Hazır mısın?” diye sordu Ketil’e.</p>

  <p>“Hiç bu kadar hazır olmamıştım,” dedi Ketil.</p>
</body>
</html>
