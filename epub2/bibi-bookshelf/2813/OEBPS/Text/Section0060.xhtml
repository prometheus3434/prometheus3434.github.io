<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>PARK HOTEL, LJUBLJANA</b></i></p>

  <p>Otel odasındaki saatin sayısal ekranı 23.02’yi gösteriyordu. Geçti ama araması gerekiyordu. Aslında yüz yüze yapılması gereken bir konuşmaydı ama o kadar yolu gitmek gözünde büyümüştü.</p>

  <p>Zdenka’nın numarasını buldu ve otel odasındaki telefondan çevirdi. Kaç gündür telefonlarının dinleniyor olmasının izleri hâlâ capcanlıydı.</p>

  <p>“Alo?”</p>

  <p>Telefonu Vanya açmıştı.</p>

  <p>“Merhaba Vanya, ben Ketil.”</p>

  <p>“Merhaba. Nasılsın? Bir haber var mı?”</p>

  <p>“İyiyim. Haberler güzel. Zdenka yanında mı?”</p>

  <p>“Annem banyoda,” dedi Vanya.</p>

  <p>Vanya’nın, telefonun ahizesini ağzından uzaklaştırıp, “Anne, telefon!” diye bağırdığını, ardından açılan bir kapının ve Zdenka’nın seslerini duydu Ketil.</p>

  <p>“Annem geliyor hemen... Neler oldu, anlatsana...” dedi Vanya.</p>

  <p>“Zdenka da gelinceye kadar bekleyeyim. Nasıl annen?”</p>

  <p>“Eh işte. Cenaze töreninin ardından biraz kendine geldi sayılır. Şimdi daha iyi. Yarın akşamki karnaval partisine gelmeye razı etmeye çalışıyorum...”</p>

  <p>“Ne? Karnaval partisi mi? Siz de mi gidiyorsunuz o partiye? Galiba tüm halk katılıyor!” dedi Ketil.</p>

  <p>“Halkın yarısı katılır. Taşra festivali yani. Annem hep katıldı geçen yıla kadar. Umarım bu kez de gelir. Hem ona iyi gelir; değişiklik olur biraz.”</p>

  <p>“Bence de...”</p>

  <p>“Anne bak, Ketil de yarın senin karnaval partisine gelmen gerektiğini söylüyor,” dedi Vanya İngilizce.</p>

  <p>Telefondan bir tıkırtı sesi geldi ve ahize el değiştirdi.</p>

  <p>“Merhaba Ketil,” dedi Zdenka. Ketil, Zdenka’nın telefonun hoparlörünü açtığım duydu. Zdenka, Vanya’nın da konuşulanları duymasını istiyordu.</p>

  <p>“Size iyi haberlerim var. Olay çözüldü.”</p>

  <p>“Katiller bulundu mu?”</p>

  <p>“Evet, öğleden sonra sınır kapısında yakalandılar hepsi. Şimdi ifadeleri almıyor.”</p>

  <p>“Kimmiş?”</p>

  <p>“Suç şebekesi. Yarın&nbsp;<i>Novi&nbsp;</i>gazetesinde okuyacağın haberde sadece bir insan kaçakçılığı şebekesinin ortaya çıkarılmasından bahsedilecek ama.”</p>

  <p>“İnsan kaçakçılığı mı?”</p>

  <p>“Michael kaçak sigara ve içkitaşımıyormuş. İnsan taşıyormuş.”</p>

  <p>Zdenka’nın ağzmın açık kaldığım tahmin ediyordu Ketil.</p>

  <p>“İnsan kaçakçılığı...” dedi Vanya arkadan.</p>

  <p>“Balkan ülkelerinden mültecileri alıp Avrupa Birliği’ne geçiriyormuş. Çetenin foyasını meydana çıkaracağından korktukları için Michael’i <i>öldürmüşler.”</i></p>

  <p>Ketil olan biteni bu kadar basit bir özetle anlatmayı önceden planlamıştı. Hem net bir sonuç dile getirmek için daha erkendi. Ayrıca kendisi, İnes ve Grado olayda kimin kim olduğunu net öğrenememişlerdi daha.</p>

  <p>“Aman tanrım!” dedi Zdenka.</p>

  <p>“Yakalananlardan kimin ya da kimlerin Michael’i öldürdüğünü öğrenemediler daha. Ama fazla geçmez, onu da öğreniriz. Adamlardan biri gözaltı sırasmda çıkan çatışmada öldürüldü. Michael’in katili ölen kişi mi, yoksa diğerlerinden biri mi, daha bilmiyoruz.”</p>

  <p>“Gazetede babamdan mı bahsedecekler?” diye sordu Vanya.</p>

  <p>“Hayır, bahsetmeyecekler. Ona eminim. Ama zaman ilerleyip de dava açılınca cinayet ve Michael’in adı gündeme gelecektir. Yeterince delil bulabilirlerse. Sanırım birkaç ay sürer o da,” dedi Ketil.</p>

  <p>Evde bir sessizlik oldu. Anlaşılabilir bir sessizlik. Cenaze töreninde, ölümün intihar nedeniyle olduğu söylenmişti herkese; oysa şimdi Michael’in suç örgütleriyle içli dışlı ve suç örgütleri tarafından öldürülmüş biri olduğu ortaya çıkacaktı. İntihar bile aile için çok ağırdı; ama ağır suçlularla içli dışlı olmak çok daha kötüydü.</p>

  <p>“Hakkında ne yazılırsa yazılsın, siz Michael’in başkalarına yardım etmekten ve ailesini, yani sİzleri geçindirmekten başka bir düşüncesi olmayan bir insan olduğunu düşünün,” dedi Ketil.</p>

  <p>“Bunun ne faydası olacak? Ne kadar kızdım şimdi bilemezsin!” diye bağırdı Zdenka.</p>

  <p>Vanya arkadan Slovence bir şeyler söyledi annesine. Annesini sakinleştirmeye çalışıyordu herhalde.</p>

  <p>Ketil, Zdenka’nın sergilediği kızgınlığın iyiye işaret olduğunu düşündü. Hayata devam etmenin bir yolu olabilirdi bu. En azından Michael’in ölümünün bir açıklaması vardı artık.</p>

  <p>“Ketil, kusura bakma. Bu işi ortaya çıkardığın için sana da teşekkür etmemiz gerekiyor aslında,” dedi Zdenka.</p>

  <p>“Bir şey değil Zdenka. Başka bir şey öğrenince ararım tekrar.”</p>

  <p>“Tamam, iyi geceler,” dedi Zdenka. Vanya da arkadan Ketil’e iyi geceler diledi.</p>

  <p>“Tamam, hallettim,” dedi Ketil ahizeyi yerine koyarken.</p>

  <p>“İyi iş başardın,” dedi İnes sigarasından duman halkaları çıkararak.</p>

  <p>Ketil, kül tablasına bakınca, Zdenka’yla yaptığı telefon konuşması boyunca İnes’in üç sigara içtiğini gördü. Kül tablasını Zdenka’yı aramadan hemen önce boşaltmıştı. İnes’in otel odasmda bulunduğu süre içinde içtikleri sigaraların izmaritleriyle kül tablasını tamamen doldurmuşlardı.</p>

  <p>İnes hiç durmadan olan biteni anlatmıştı. Fabrika binasında gördüklerini, nasıl yakalanıp çete tarafından rehin alındığını, yaşadığı korkuyu ve kurtarılışım, o anlan yeniden yaşamasına anlatmıştı Ketil’e. Ardından poliste ifade vermesini ve Silc’le birlikte şebekenin bağlantılannı nasıl açığa çıkarttıklarım anlatmış ve son olarak da ertesi günü yayınlanacak <i>Novi</i> gazetesine yazdığı haberi kelimesi kelimesine İngilizceye çevirmişti.</p>

  <p>"<i>Slovenya polisi insan kaçakçılığı şebekesini çökertti.</i>" başlığını atmıştı. Yazı baştan sona tam bir profesyonellik örneğiydi. İnes’in haber yazısı sadece sınırda meydana gelen olaya yer vermişti. Kaçakçıların izlediği rota ve niyetleri, haberi süsleyen unsurlardı.</p>

  <p>İnes’in yazısında Çinli kaçak göçmenlerin Slovenya’da sığınma başvurusunda bulundukları ve halen Postoyna’daki merkezde nezarette tutulduklarım, akşam saatlerinde sınır kapısında görevli üç polisin gözaltına alındığı da geçiyordu. Gözaltındaki çete üyelerinin ifadelerinden sonra üç polisin kimliği tespit edilmişti. Çete üyelerinden üçünün Slovenyalı, diğerlerinin Bosnalı oldukları belirtilmişti, ölen çete üyesi de Slovenyalıydı.</p>

  <p>Çetenin Fikret Abdiç’in eski adamları olduğunu yazmamıştı İnes. Pazartesi günü çıkacak habere saklıyordu bu bilgiyi. Ketil’le anlaştıkları gibi, çetenin şoförlüğünü kimin yaptığını da yazmamıştı. Böylelikle Sanje ve Michael’in adları da geçmeyecekti haberde. Moldovyalı kadınlardan da bahsetmemişti. Michael’in katilinin kim olduğu ortaya çıkıncaya kadar haberin bu kısmını bekletecekti.</p>

  <p>Sırası geldiğindeyse Ketil, Grado ve Yosip österreicher’le yaptığı konuşmaları, büyükelçiliğin resepsiyonunda olan biteni ve Helle’nin kocasımn resepsiyona gelirken yaşadığı paniği anlatmıştı.</p>

  <p>İnes, Ketil’e hak veriyordu. O ana kadar ortaya çıkardıkları, buzdağının görünen kısmıydı. Grado’yla işbirliği yapmaya devam etmeye karar verdiler.</p>

  <p>İnes şimdi otel odasında oturmuş, herkesi atlatarak yazdığı özel haberin tadını çıkarıyordu. Ama 211 numaralı odadan çıkar çıkmaz daha zalim ve korku dolu bir dünya kendini bekliyor olacaktı. Oda kapısının önünde bekleyen iki sivil polis, Bogdan adlı çete üyesi yakalanıncaya kadar nereye giderse gitsin bir dakika bile yalnız bırakmayacaklardı...</p>

  <p>Belki Grado bu konuda bir haber getirebilirdi.</p>

  <p>“Ne zaman gelir acaba Grado?” diye sordu Ketil.</p>

  <p>“O üç sırnr polisinin ifadelerini alınca,” dedi İnes.</p>

  <p>Aynı anda kapı çaldı. Ketil kapıyı açtı. Kapıda sadece Grado duruyordu. Sivil polisler ortada yoktu.</p>

  <p>“Sivillere izin verdim. Aşağıda yemek yesinler” dedi Grado Ketil’in soran gözlerle baktığını görünce.</p>

  <p>“Gelin içeri,” dedi Ketil.</p>

  <p>“ŞOVA ajanlarına emir verme yetkiniz var mı?” diye sordu İnes gülümseyerek. Grado içeri girip bir sandalyeye oturdu.</p>

  <p>“Yok aslmda. Ama artık işbirliği yapıyoruz.”</p>

  <p>“Silc’le dost da olmuşsunuzdur artık,” dedi Ketil.</p>

  <p>“Yok, o kadar da değil. Ama her ikimiz de kişisel çekişmeleri bir kenara atmamız gerektiğini iyi biliyoruz. Bizler profesyoneliz...”</p>

  <p>“E, anlatın bakalım. Michael’i kimin öldürdüğünü öğrenebildiniz mi?” diye sordu İnes.</p>

  <p>“Hayır. Hepsi de Michael’i öldürmediklerini söylüyorlar. Şoförlük yaptığını kabul ettiler ama onu öldürmediklerini söylediler.”</p>

  <p>“Birbirlerini koruyor tabii orospu çocukları,” dedi İnes. "Boris denen adam Michael’i öldürdüklerini bizzat söyledi bana. Ama kimin öldürdüğünü söylemedi.”</p>

  <p>“Jus’un Michael’i öldürdüğünü neden söylemiyorlar? Suçu onun üzerine atabilirler,” dedi Ketil.</p>

  <p>“Onu yaparlarsa alacakları ceza cinayet planlamaktan artar. Şimdi sadece insan kaçakçılığından ceza alacaklar,” dedi İnes bilgiç bir tavırla.</p>

  <p>“O kadar ayrıntılı düşündüklerini sanmıyorum,” dedi Grado. “Tecrit hücrelerindeler ve ifadeleri ayrı ayrı alınıyor. İfadelerin nasıl verileceğini koordine etmeleri imkânsız. Ama karşımızda çeteye bağımlılığın en güzel örneğini veren adamlar duruyor. Sınırda kendilerine yardım edenleri ifşa ediyorlar ama</p>

  <p>birbirlerini asla.”</p>

  <p>“O zaman cinayet emrini kimin verdiğini asla öğrenemeyeceğiz. Emir başka yerden gelmişse tabii,” dedi Ketil.</p>

  <p>“Onlardan gelmemiş göründüğü kadarıyla. Şimdi bir toparlama yapalım, neredeyiz onu bir ortaya çıkaralım bakalım,” dedi Grado.</p>

  <p>“Tamam. Ne yapıyoruz şimdi?” diye sordu Ketil ve İnes’in yanına oturdu.</p>

  <p>Grado bir sigara yaktı ve İnes’le Ketil’in karşılarına geçecek şekilde sandalyesini çevirdi. İnes, Grado’ya kül tablasını uzattı, beriki kül tablasını kucağına yerleştirdi.</p>

  <p>“Dışarıdan bakınca olay çözülmüş gibi. Çete üyeleri insan kaçakçılığı yapmaktan mahkûm olacaklar. Deliller su götürmez derecede sağlam. Sadece son adam yakalanmadı henüz ama er ya da geç onu da ele geçiririz. İçlerinden birinin çözülüp katilin adını söylemesini beklemiyoruz. Bu da demektir ki yolu tersten dolaşıp olayı tepeden çözeceğiz,” dedi Grado.</p>

  <p>“Tepeden mi? “diye sordu Ketil.</p>

  <p>“Cinayet emrinin yüksek yerden geldiğini ispat etmemiz gerekiyor. Zor olacak ama biraz şans ve biraz kurnazlıkla bunu başarabiliriz,” dedi Grado.</p>

  <p>"Ne yapabiliriz peki? Bir fikriniz var mı?” diye sordu İnes.</p>

  <p>“Brandt’a da anlattığım gibi, bu Yosip Österreicher denen adam pek tekin değil. Ortada tuhaf bir şey var. Bir yandan bize araştırma ve incelemelerimizde çok yardımcı oldu, öte yandan evlerine giren kişilerle ilgili polise şikâyette bulunmayı reddetti. Bu da başının bir şekilde dertte olduğunu gösteriyor. Bana kalırsa kilit, hizmetçilerine saldırılıp evlerine girilmesi olayının çözülmesinde yatıyor. Bunu da yapacak olan sizsiniz, Ketil. Yarın österreicher’le biraz daha konuşmanız gerekiyor. Arkadaş gibi. Ayrıca Helle Madsen’le de Österreicher hakkında konuşmanız gerekiyor. Mesela şu ana kadar ortaya çıkanlardan başka Helle’yi şaşırtan şeyler olmuş mu? Ne toparlayabilirseniz işe yarayacaktır. Österreicher de bu işin içindeyse, evlerine giren</p>

  <p>kişiler olayıyla bunun bir bağlantısı olmalı.”</p>

  <p>“Bunları ben daha önce de duymuş gibiyim. Zdenka’yla konuşup size bilgi toplayacaktım. Beni yeniden yem olarak kullanmıyorsunuz değil mi?” diye sordu Ketil.</p>

  <p>“Hayır, hayır. Ama en inandırıcı şekilde bunu yapabilecek kişi sizsiniz. Sizi hep beraber devreye soktuk. Silc’ten österreicher’in telefonunun dinlemesini isteyeceğim. Tamamen yasalara aykırı ve mahkemede kullanamayız; suçlu durumuna düşeriz. Ama telefon dinlemelerinde bir şeyler elde edersek onlan referans göstermeden, başka yollarla ispat etmemiz daha kolay olur. Hem ayrıca ben adamlarımdan birine österreicher’i izlettiriyorum. Son olaylardan sonra paniğe kapılıp kapılmadığım görmek istiyorum. Bu kadar elemanı ve kaynağı bu iş için kullandığıma kızacaklar, o sorunu da ortaya çılanca çözerim.”</p>

  <p>“Ya ben? Ben ne yapabilirim?” diye sordu İnes. Kendini kenara itilmiş gibi hissetmişti birden.</p>

  <p>“Sen haberlerini yaz bu arada. Ama gazeteye gönderme henüz,” dedi Grado.</p>

  <p>“Anladık,” dedi İnes.</p>

  <p>“Senin şu an fiziksel olarak yapabileceklerin kısıtlı. Unutma, iki goril seni koruyor. Brandt’a yardımcılık yap, yeter. Hem Bogdan’ı içeri atmcaya kadar ortalıkta dolaşman da iyi olmaz,” dedi Grado.</p>

  <p>“Aslında ben sokağa çıksam Bogdan da meydana çıkar...” dedi İnes.</p>

  <p>“Delirdin mi sen? Adam yarın gazeteyi okuyunca panikten deliye dönecek. Hiçbir sınır tanımadan hedefinin peşine düşecek. Bize yaptığın tariften yola çıkarak onu yakalamamız gerekiyor. Her yerde aranıyor şu anda...”</p>

  <p>“Tarif mi? Bogdan’ı nerede gördün sen?” diye sordu Ketil.</p>

  <p>“Seni ilk kez Trebniye’ye giderken takip eden adamlardan biriydi galiba. Adidas tişörtlülerden biri. Çatışmada ölen Jus, yanındaki diğer adamdı."</p>

  <p>“Vay canına. Neden bunu daha önce konuşmadık?” diye sordu Ketil.</p>

  <p>“Bilmiyorum. Ben, sen de biliyorsundur diye düşündüm,” dedi İnes.</p>

  <p>Ketil kollarını iki yana açarak, “Evet, aslında düşünmem gerekiyordu bunu. Başka bana açıklamadığın bir şey var mı?” dedi gülerek.</p>

  <p>“Hayır, şimdilik yok. Anlayasın diye her şeyi basitleştirerek anlattım sana,” dedi İnes gülümseyerek.</p>

  <p>“Çok uzun bir gün geçirdim,” dedi Grado. “Evime gidiyorum. Aşağı inince gorilleri yukarı gönderirim. Onlardan birine söyle de sana bir telefon bulsunlar, İnes.”</p>

  <p>“Bir telefon da ben alabilir miyim? Bu Bosna telefonu beni iflas ettirecek,” dedi Ketil gülerek.</p>

  <p>“Üzgünüm arkadaşım,” dedi Grado gülerek. “Koruma alfanda değilsin. Devlet sana telefon vermez.” Sizli-bizli konuşmayı bırakıvermişti.</p>

  <p>İnes ve Ketil yerlerinden kalkmadan elleriyle Grado’yu selamlayıp yolcu ettiler.</p>

  <p>“Çok güzel,” dedi Ketil.</p>

  <p>“Artık soruşturmamıza kaldığımız yerden devam ederiz,” dedi İnes.</p>

  <p>Grado’dan iki şey saklamışlardı. Birincisi, Portoroz sınır kapısının şefi Franko Tudiç’in söyledikleriydi. Onu bir kez daha aramakta yarar vardı. Polis devreye girerse buradan bir şey çıkmazdı. İkincisi ise Helle Madsen’in Michael’le dışarıdan göründüğünden daha fazla bir tanışıklığının olmasıydı.. Bu konu ortaya, bazı bilgilerin çıkmasını sağlayacaksa polise bırakmak akıllıca değildi. Helle Madsen’le konuşarak kendileri halletmeliydi.</p>

  <p>“Yarın da uzun bir gün olacak,” dedi Ketil ve esneyerek gerindi. “Dışarıdaki goriller seni eve mi götürecekler şimdi?” Ketil’in sesinde, hayır cevabı verdirecek bir kurnazlık gizlenmişti ustaca.</p>

  <p>“Hayır,” dedi İnes elini Ketil’in bacaklarının üzerine koyarak, “burası benim için daha güvenli.”</p>
</body>
</html>
