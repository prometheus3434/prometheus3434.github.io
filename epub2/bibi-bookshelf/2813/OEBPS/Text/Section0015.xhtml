<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>BALKANLAR’DA BÎR YER</b></i></p>

  <p>Bir suça maruz kalmıştı. Bedenine, ruhuna karşı işlenen bir suç. Onu derin bir aynıma zorlamışlardı. İki kişilik arasında derin bir ayrım: Makine ve insan. Şizofrenmiş gibi. Kim bilir öyleydi belki sahiden.</p>

  <p>Şu an kendisiydi. İnsandı. Ne kadar zamandır burada olduğunu düşünüyordu. Bu yalnız kaldığı odada ya da herkesin önünde görücüye çıktıkları büyük salonda... Hesap etmeye çalıştı. İnip kalkan sopaların sesini duyduğundan beri sekiz gün geçmişti. Oradan kaçarak kurtulma düşüncesini sona erdiren sesler. Darko’nun çıldırıp, Slevanka ve Darliya’yı sopayla dövmesiyse altıncı güne denk gelmişti. Hesabına göre on dört gündür bu cehennemdeydi. Ve bu cehennemde kalmaya devam edecek gibi görünüyordu. Bu yüzden ruhunu ikiye ayırmıştı: Bir yanda duygusuz “Ben” vardı, öte yanda her zaman o olan diğer “Ben”. Gün gelip de bu cehennemden kurtuluncaya kadar hayatta kalabilmenin tek yolu buydu.</p>

  <p>Anladığı kadarıyla kendisi Darko’nun favorisiydi. İlk kez o ırzına geçmiş, benliğini ezip parçalayarak mesleğe hazırlamıştı onu. O zamandan beri de arada bir canı istediğinde gelip tepesine biniyordu. Diğerleri gibi para ödemesi de gerekmiyordu. Kızları kendi zevki için kullanmayan tek kişi, onları taşıyan kamyonun şoförüydü. Bir keresinde kalacakları başka bir yere gittiklerinde kibarlık gösterisinde bile bulunmuştu. O zaman adamın kendilerine yardım edebileceğini düşünmüştü. Ama Darko’nun sopayla yaptığı gösterinin ardından oradan kaçıp kurtulma hayallerini paketleyip rafa kaldırma zamanının geldiğini anlamıştı.</p>

  <p>Yine anahtar şıkırtıları gelmeye başladı dışarıdan. Sesler duyuyordu. Sırp - Hırvatça konuşuluyordu. Üç çift ayak görmüştü, içini yine o iğrenme ve acı duyguları kapladı. Yerinden kalktı ve makine “Ben”i açtı.</p>
</body>
</html>
