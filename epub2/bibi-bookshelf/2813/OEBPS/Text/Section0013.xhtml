<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>ŞEHİR MERKEZÎ, LJUBLJANA</b></i></p>

  <p>Ketil biletini alıp istasyonun otomatik kapısından çıktı. Kapının her iki yanında bulunan dükkânlardan biri döviz bürosu, diğeriyse porno dergi ve diskler satan küçük bir büfeydi. Aniden yağmur bastırmca koşarak Trebniye otobüsüne atladı. Şoföre bileti gösterip ön sıralarda oturan deri ceketli beş adamın yanından geçerek arkalarda bir koltuğa oturdu. Yumuşak ve arkası yüksek mavi koltuklara oturunca etrafını kolaçan etmeye başladı.</p>

  <p>Otobüste dağınık oturan ve yanlarındaki koltuğa spor çantalarını bırakmış gençler vardı. Birçoğu elindeki telefona bakıyor,sms,e-posta, vesaire yazmakla meşgul gibi görünüyordu. Hırpani kılıklı, üzerlerinde Adidas tişörtler bulunan ve aynı stil kahverengi deri ceketli iki adam daha otobüse bindi Adamlar biletlerini otobüse binince aldılar ve şoförün paranın üstünü verebileceği kadar küçük banknot bulmak için uzun süre cüzdanlarını karıştırdılar.</p>

  <p>Uzun boylu, siyah mantolu ve saçlarını topuz yapıp toplamış bir kadın daha otobüse bindi; o da biletini şoförden aldı. Kadın gergin görüiıüyordu. Ketil, kadının şoföre Novo Mesto’ya gideceğini söyleyişini duyar gibi oldu.</p>

  <p>Otobüs şehir merkezinin içinden geçerken Ketil düşüncelerini toparlamaya çalışıyordu. Neydi bu olan bitenin anlamı? Polis muhbirliği teklifine mi evet demişti? Bir cinayeti aydınlatmak için yardımda bulunmakta yanlış bir şey yoktu tabii. Tuhaf tarafı, Grado’nun Ketil’in yardım edebileceğinden eminmiş gibi davranmasıydı. “Sen gazetecisin ya,” demişti Grado. Ketil’i araştırmış mıydı yoksa? Yok, bununla zaman kaybedecek birine benzemiyordu. Zdenka söylemişti herhalde gazeteciliğim.</p>

  <p>Otobüs Ljubljana’nın kenar mahallelerini geride bıraktıktan sonra otoyola çıkıp Novo Mesto istikametine yol almaya başladı. Şoför gaza yüklenerek sol şeride geçti. Şiddetli yağmur nedeniyle silecekler son hızda çalışıyordu. Lâkin ne yağmurun şiddeti, ne de otobüsün hızı spor çantalı gençlerin bakışlarım telefonlarından kaldırmalarına yetti. Hırpani görünümlü iki adam da ifadesiz bakışlarla oturuyordu, ön sırada oturan deri ceketli grupsa, şoförün de katıldığı bir sohbete dalmıştı.</p>

  <p>Sadece otobüsün en arka sırasında oturan uzun boylu kadın, otobüsün süratinden biraz korkmuş görünüyordu. Bir yandan çantasını karıştırırken, diğer yandan otobüste neler olup bittiğini izlemek istercesine bakışlarım kaldırıyordu.</p>

  <p>Ketil kadına gülümsedi. Beriki bir anlığına karşılık verecekmiş gibi göründü ama son anda vazgeçti. Ketil kırk beş dakika sonra sol tarafında Trebniye kasabasını, ana caddesinin yukarısında kalan kısımlarında tepelere doğru yayılmış binaları gördü. Ana cadde, kasabanın konutlarının bulunduğu bölgenin alt sınırını oluşturuyordu. Yolun sağ tarafındaysa çam ağaçlarıyla kaplı dik tepeler vardı. Hatırladığı kadarıyla kasabada bir yabancının ilgisini çekebilecek hiçbir şey yoktu: Trebniye, tanıdığın yoksa yahut bizzat oturmuyorsan vakit geçirilmeyecek türde yerlerdendi. Zdenka’yla Michael, Trebniye’ye sakin bir hayat yaşamak ve Ljubljaııa’da tutabileceklerinden daha büyük bir evde oturabilmek için taşınmışlardı. Trebniye’yi tercih etmelerinin bir başka nedeniyse kasabanın, Zdenka’nın ailesinin yaşadığı Hırvatistan yolu üzerinde olmasıydı. Ljubljana’daki dairenin kirasına nasıl para yetiştirebildiklerine şaşırmıştı Ketil. Ama Michael’in kaçakçılıktan da para kazandığı düşünülünce iki ev kirasına nasıl para buldukları anlaşılıyordu.</p>

  <p>Otobüs bir köprüden geçerek kasabaya girdi ve kilisenin karşısındaki durakta durdu. Ketil otobüsten ilk inendi. Şansına yağmur dinmişti. Zdenka ve Michael’in evlerinin yerini hatırlıyordu. Kasabanın meydanı Goliyev’e doğru yürümeye başladı. Dev bir Sanje reklam tabelası dikkatini çekti. Bu market zinciri ülkenin her yerindeydi. Ljubljana’da, otelden polis merkezine kadar üç Sanje marketin önünden geçmişti. Birkaç yüz metre ilerledikten sonra Slavoka Ulitsa Caddesi’ne saptı. Ev bu caddedeydi. Saat daha on ikiye çeyrek vardı ama Ketil’e gün çoktan bitmiş gibi geliyordu. Caddede konutların başladığı yere kadar biraz yokuş çıkması gerekiyordu. Yolda ilerlerken Gostilna Pavlin adlı bir barın önünden geçti. Burada Michael’le oturup bira içtiklerini hatırladı. Sol tarafındaki tepede bir zamanlar Vanya’nın gittiği çocuk yuvası vardı. Yuvanın önündeki direğe yapışmış bayrak sırılsıklamdı.</p>

  <p>Çocuk yuvasıyla okulun arasındaki alanda suni çimle kaph bir futbol sahası vardı. Okuldaki sınıflardan birinin beden eğitimi dersiydi herhalde; kuş sürüsü misali toplanmış bir grup çocuk, bir topun peşinden koşturuyordu.</p>

  <p>Zdenka ve Michael’in evleri bakımlı ve yeni boyanmış gibi duruyor, mahallenin diğer evlerinin stiliyle uyum sağhyordu. Sükûnet ve köy huzuru hâkimdi etrafta.</p>

  <p>Kapı ziline basarken elleri titriyordu. Son kez buraya geldiğinde yaşadıkları gözlerinin önünden film şeridi gibi akıp geçiyordu. Vanya altı yaşındaydı, salonda koşup oynuyordu. Ketil, Zdenka ve Michael mutfaktaki masada oturmuş kahve ve sigara içiyorlardı.</p>

  <p>Şimdiyse içeride keder ve hüzün vardı.</p>

  <p>Kapı açıldı. Ketil, Zdenka’yı görünce gözlerine inanamadı. Kadıncağızın güzelim siyah saçları karmakarışık, yapış yapıştı. Üzerinde, sadece Doğu AvrupalIların ya da Ortadoğuluların satın alıp kullanmayı akıllarına getirebilecekleri türden, açık mavi bir bornoz vardı.</p>

  <p>“Ketil,” dedi Zdenka gülümsemeden. Ağzından sigarasını sağ eliyle çıkarıp sol kolunu uzatarak Ketil’e sarıldı. Uzun süre öyle kaldılar. Zdenka’nın elindeki sigara yere düştü ve Zdenka bu kez iki koluyla Ketil’e sımsıkı sarıldı.</p>

  <p>“Zdenka, ne kadar üzgünüm bilemezsin,” dedi Ketil. Zdenka, Ketil’i bıraktı ve biraz geri çekilip kara gözleriyle donuk ve bomboş baktı.</p>

  <p>“Gel sana bir kahve yapayım,” dedi Zdenka.</p>

  <p>“Sağ ol.”</p>

  <p>Doğruca mutfağa geçtiler; Zdenka sıcak suyu termosa doldurdu. Savaş yıllarında ilk karşılaştıkları mülteci kampındaki gibi bitkin ve çökmüş görünüyordu.</p>

  <p>Zdenka’nın hikâyesi çok sarsıcı ve trajikti. Ketil, başına gelenleri bilen bir avuç insandan biriydi. .Michael, Zdenka’yla evlendikten yıllar , sonra, sarhoş olduğu bir anda anlatmıştı. Ayrıntısına fazla girmemiş, Ketil’se merakına rağmen bir türlü Michael’e soramamıştı. Michael ve Zdenka, Michael’in mülteci kampına yardım malzemesi getirdiği sayısız seferlerinden birinde tanışmışlardı. Michael kampın, hapishane görevi gören kapalı kısmına da yardım malzemesi dağıtıyordu. Zdenka da burada kalıyordu. Cinayet suçlamasıyla yargılanıyordu. Sırpların Vukovar’da giriştiği etnik temizlikten kaçıp kampa getirilen Vukovarlı bir mülteciyi öldürmekle şuçlamyordu. Zdenka SUÇLUYDU. Adamı öldürmüştü. Vukovar’daki etnik temizlik esnasında Zdenka’ya tecavüz etmişti adam. Zdenka tecavüze uğradıktan sonra şehirden çıkarılan kadın ve çocuklarla birlikte mülteci kampına getirilmişti. Savaş rüzgârları terse dönüp Hırvatlar karşı saldırıya geçince, Zdenka’nın ırzına geçen Sırp tecavüzcü, Hırvat askerlerine esir düşmüştü. Ama Sırp, kendisini yakalayanları Hırvat olduğuna ikna etmeyi başarmıştı. Savaş başlamadan kıisa süre önce Hırvat kimliği edinmişti. Askerler açıklamasını kabul etmiş, adamı tutup Zdenka’nın kaldığı kampa getirmişlerdi. Savaş bitip ülkenin yeniden inşası başlayıncaya kadar kampta kalacaklardı.</p>

  <p>Zdenka kampın mutfağında adamla bir gün yüz yüze gelince şok geçirmiş ama kısa sürede şoku atlatıp mutfağa çay yapmaya gelen adamı ekmek bıçağıyla öldürmüştü. Savaşlarda bu tür olaylarla sık karşılaşılırdı.-Tecavüze uğrayan pek çok kadın planlayarak ya da tesadüfen tacizcisini öldürüp intikam alırdı. Ama Zdenka hikâyesine kimseyi inandıramamıştı. Tecavüze uğradığını ispat edemiyordu. Adam resmen Hırvat sanıldığından, ortada hafifletici bir nedeiı de yoktu, öldürülen adam Sırp olsa polisler umursamayacak, soruşturma bile açmayacaklardı. Ama maktul kendilerinden biriydi. Zdenka’nın, iğne atılsa yere düşmeyecek kadar dolu Zagreb cezaevine düşmesi an mesele-siydi. Ama Birleşmiş Milletler yetkililerinin baskısına dayanamayan kamp yetkilileri, dava duruşmaları başlayıncaya kadar Zdenka’yı kampın kapalı bölümüne yerleştirmişti.</p>

  <p>Michael, Zdenka’yla orada tanışmıştı. Tam Zdenka’nın hamileliğini fark ettiği günlerde.</p>

  <p>Vanya, tecavüzden doğan kızdı.</p>

  <p>Michael, Zdenka’nın hikâyesini baştan sona kadar dinlemiş ve doğru söylediğine inanmıştı. Saatlerce Zdenka konuşmuştu. Ağır geçen hamilelik dönemi ve doğum esnasında da Zdenka’nın yanından ayrılmamıştı. Zdenka’nın bir erkeğe güven duyması imkânsızdı ama ona deli gibi âşık olan Michael, her nasılsa Zdenka’yı sevgisine inandırmayı başarmış, Vanya doğunca kendi adına kaydettirmişti.</p>

  <p>İki yıl süren soruşturmanın ardından polis nihayet Zdenka’nın doğru söylediğine kanaat getirmiş ve dava düşmüştü. Zdenka ve Michael iki yaşındaki Vanya’yla kamptan ayrılmış ve Ljubljana’daki apartman dairesine yerleşmişlerdi. Sonrasında Michael UNHCR’de şoförlük yapmayı bırakmış, Sanje firmasına girmişti. Hayata sıfırdan başlamış ve Vanya’ya hiçbir şey söylememeyi kararlaştırmışlardı. Ama Ketil biliyordu ailenin hikâyesini. Zdenka ilk duyduğunda, anlattığı için kocasına kızmış ama sonraları Ketil’in de sır saklayacağına inandığı için kabullenmişti “Vanya’ya her şeyi anlattım,” dedi Zdenka.</p>

  <p>Zdenka’nın fincanları masaya koyarken verdiği bu bilgi o kadar ani geldi ki, Ketil hazırlıksız yakalandı. Zdenka düşüncelerini okumuştu sanki.</p>

  <p>“Ne? Anlattın mı?” diye sordu Ketil.</p>

  <p>“Evet, şimdi de deliler gibi pişmanım. Bir an boş bulundum ve belki açışım hafifletir diye söyleyiverdim. Şimdi de bana o kadar kızgın ki, benden nefret ettiğini söylüyor.”</p>

  <p>“Nerede şimdi?” diye sordu Ketil ve yerinden kalkıp Zdenka’ya yeniden sarılmak için masanın karşı tarafına yürüdü.</p>

  <p>“Dün akşam Diyaski Dom’a gitti. Kaldığı öğrenci yurduna... Odasına kapanıp dünyayla ilişkisini kesmiş, öyle diyor yurtta-kiler. Tamamen içine kapanmış, ne düşündüğünü, neler hissettiğini kimse bilmiyormuş. Anlıyorum tabu kızı. Michael onun babasıydı hep. Bense on dokuz yıllık bir yalanı itiraf ettim. Tabu... Benden nefret etmeyecek de ne yapacak?”</p>

  <p>Zdenka birden masanın üzerine kapandı ve hıçkırarak ağlamaya başladı. Michael’i kaybedenin sadece kendisi olmadığını, Vanya’nın da babasım kaybettiğini daha yeni anlıyordu sanki.</p>

  <p>“Anlamıyorum. Michael’in niçin ölmesi gerekiyordu?” dedi Zdenka.</p>

  <p>Ketil yine anlayamadığı bir tereddüt içinde hissetti kendini, İvo Grado’nun anlattıklarının ne kadarını sorabileceğini kestirmeye çalışıyordu.</p>

  <p>“En son ne zaman gördün Michael’i?”</p>

  <p>“Pazar akşamı. Burada üçümüz akşam yemeği yedik. Vanya’yı yurda bırakacak, sonra da Ljubljana’daki dairede geceleyecekti. Sabah havaalanına gitmesi kolay olur diye... Sabah saat beşte işbaşı yapacağı zamanlarda sık sık orada kalırdı. Akşam pasaportunu burada unuttuğunu fark ettim. Kaç kez telefon açtım ama cevap vermedi. Sabah erkenden kalkıp pasaportunu götürmeye karar verdim. Apartmanın önüne geldiğimde asfaltta cansız yattığını gördüm.”</p>

  <p>Zdenka tüm bedenine kramp girmiş gibi yine hıçkırıklarla ağlamaya başladı. Ağlaması bir dakika bile sürmedi ya, o anda, o durumda Ketil’e sonsuza kadar ağlamış gibi geldi. Zdenka’ya sıkıca, şefkatle sarıldı ve bırakmadı.</p>

  <p>Zdenka hem ağlıyor, hem konuşmaya çalışıyordu: “Onu orada görünce yanına gidip sarstım, yumrukladım ama ölmüştü... ölmüştü... ölmüştü...”</p>

  <p>Zdenka, Ketil’in kollarından kurtulup ağlamaya devam etti.</p>

  <p>“Onu kim öldürmek isteyebilir? Senin bir fikrin var mı?”</p>

  <p>“Sadece polisin olayı soruşturduğunu biliyorum. Bana da Michael’in düşmanının olup olmadığını sordular. Hiçbir şey bilmiyorum ki... Sen ne biliyordun?”</p>

  <p>“Tek bildiğim, buradan uzaklaşıp seni ziyaret edeceğiydi. Son seferine çıkmadan önce ve geldikten sonra üzerinde bir huzursuzluk vardı. Belki o kadar yılın ardından Danimarka’ya gidecek olmasından kaynaklanıyordur diye düşündüm.”</p>

  <p>“Belki de bir şeylerden korkuyordu?”</p>

  <p>“Bilmiyorum, olabilir. Bana birinden korktuğunu falan söylemedi hiç. Ben hiçbir şey bilmiyordum...”</p>

  <p>Zdenka sustu.</p>

  <p>Sanki kaçak sigara ve içkilerden bahsedecekken son anda vazgeçmişti. Belki de utanıyordu, öte yandan, polis merkezine gittiği için Ketil’in kaçakçılık olayım bildiğim düşünüyordu belki. Şimdilik bir önemi yoktu gerçi.</p>

  <p>Ketil fazla ayrıntıya girmeden, sıradan bir soru sormayı tercih etti: “Michael işi hakkında ne düşünüyordu?”</p>

  <p>Zdenka titreyen bir sesle, “Tüm Balkanlar’da Sanje için mal dağıtımı yapıyordu. Sırbistan’a, Bosna’ya, Hırvatistan’a, Karadağ’a seferler yapıyor, hatta Makedonya’ya bile gittiği oluyordu. Bir gitti mi, üç dört gün gelmiyordu. Dönünce de kamyonunu Ljubljana’da bırakıyor, hemen eve geliyordu,” dedi ve devam etti: “Ne yapacağım ben şimdi? Michael benden koparıldı. Belki Vanya da bir daha yüzümü görmek istemeyecek. Yapayalnız kaldım.”</p>

  <p>Zdenka sigara paketine uzandı. Bir sigara çıkarıp yaktı. Dumanım üflerken, “Ketil bana bir iyilik yapar mısm?” dedi. “Tabii, ne istiyorsun?”</p>

  <p>“Vanya’yla konuşur musun? Hemen bugün? Sırrımı neden anlattığımı, benim için önemli olmadığını anlamasını istiyorum.” “Elbette.”</p>

  <p>Ketil, ilerleyen günlerde yas tutan bir kadm ve kıza yardım etmekle kalmayacağım, bu Ölüm olayının üzerindeki esrar perdesini kaldırmak için tüm enerjisini kullanacağım o anda anladı.</p>

  <p>“Michael’i kimin öldürdüğünü de bulup ortaya çıkaracağım,” diye ekledi Ama Zdenka’nın bu sözü, yaşadığı kederin ortasında ne kadar ciddiye alacağım bilmiyordu. Zdenka cevap vermedi. Vereceği cevabm herhangi bir anlamı olmayacaktı. Michael geri gelmeyecekti. Ketil, Zdenka’ya birkaç soru daha sormak istiyordu ama daha uygun bir zaman beklemeye karar verip vazgeçti. Belki yarın ya da cenaze töreninden sonra... Zdenka’yı Şu halinde daha da yıpratmak istemiyordu.</p>

  <p>Bir süre konuşmadılar.</p>

  <p>Sonunda, “Annem babam, ağabeyim ve karısı yarım saat sonra gelecek; bana yardım edecekler,” dedi Zdenka. Artık Ketil’in ziyaretinin sona ermesi gerektiğini gösteren bir işaretti bu. Vanya’yla en kısa zamanda konuşmasını istediği açıktı. Devamlı birbirlerinin evlerine girip çıkan ve ayrılırken birbirlerini uğurlamaya gerek duymayan çok samimi iki komşu gibi mutfakta vedalaştılar. Böylesi, ikisine de çok daha doğal gelmişti.</p>

  <p>“Perşembe görüşürüz. Ben gidip Vanya’yla konuşayım,” dedi Ketil.</p>

  <p>“Teşekkür ederim, Ketil.”</p>

  <p>“Bir şey değil, ne demek? Bir ihtiyacın olursa ya.da konuşmak istersen ara mutlaka.”</p>

  <p>“Tamam,” dedi Zdenka ve Ketil’e sımsıkı sarıldı. Ketil dışan çıkınca bir sigara daha yaktı. Çocuk yuvası ve meyhanenin bulunduğu yöne, yokuş aşağı yürümeye başladı. Oradan da istasyon ve otobüs duraklarının olduğu yere geçecekti.</p>

  <p>Otobüsün gelmesi fazla zaman almadı ve Ketil hemen otobüse bindi. Bu otobüsün şoförü daha yaşhydı ve Ketil’in ücreti tam vermesine sevindi. Ketil’in arkasından otobüse binen iki yolcu da ücreti tam verdi. Trebniye’ye gelirken de otobüste bulunan Adidas tişörtlü, kahverengi deri ceketli adamlardı bunlar. Uzun boylu, siyah saçlı kadın da oradan otobüse bindi. Ketil, kadının Novo Mesto’ya gideceğini sanmıştı oysa. O da şoföre tam ücret verdi. Bir de orta yaşh beş altı adam otobüse binerse tam deja vu olacaktı.</p>

  <p>Ama onlar gelmedi. Neredeyse tamamen dolan otobüs hareket etti ve otoyola çıkmak için birkaç yüz metrelik mesafeyi kat etmeye başladı. Bu şoför diğerinin tersine otobüsü fazla hızlı sürmüyordu. Sadece otoyola çılanca otobüsün sürati biraz arttı, o kadar. Otobüsün değişmeyen hızı düzenli bir motor gürültüsü ortaya çıkarıyordu. Ketil sakinleşti, gevşedi, gözlerini kapattı.</p>

  <p>Öğrenci yurdu Park Hotel’in tam karşısındaydı. Ketil buraları iyi bilirdi. Yaz aylarında bina, sırt çantalı turistlere <i>hosteslik&nbsp;</i><i>görevi yapıyordu.</i> Ketil 1990’lı yılların başında, kalacak yer bulamadığı için burada birkaç gece kalmıştı. Otobüs durağından doğruca Kotnikova Ulitsa Caddesi’ne yürüyerek yurdun giriş kapısına ulaştı. Kapı kapalıydı ama kapıda zil ve buna bağlı bir diyafon vardı. Zile bastı; bir kadın sesi cevap verdi.</p>

  <p>“Merhaba. Ben bu yurtta kalan Vanya Petan Jensen’in bir arkadaşıyım. Onunla görüşmek istiyorum,” dedi Ketil.<br /></p>

  <p>“Almanca biliyor musunuz?” diye sordu diyafondaki kadın sesi.</p>

  <p>“Evet,” dedi Ketil ve bu kez aynı cümleyi Almanca söyledi.</p>

  <p>“Oda numarasını biliyor musunuz?”</p>

  <p>“Bilmiyorum. Ama kapıyı açıp beni içeri alırsanız durumu açıklayabilirim.”</p>

  <p>“Sizi içeri alamam. Ya bana oda numarasını verirsiniz ya da cep telefonundan arayıp kapıya inmesini istersiniz.”</p>

  <p>“Numarası yok bende.”</p>

  <p>“O zaman bulun numarasını... Sizi içeri alamam,” dedi kadın. Şansa o anda kapı açıldı ve iki genç dışarı çıktı. Ketil fırsatı değerlendirip açık kapıdan içeri girdi. İçerisi dikkat çekecek derecede sakindi, öğrenciler derslerini ciddiye alıyor olmalıydılar ki, herkes derse gitmişti. Ketil etrafına bakınca kapısı açık duran bir odada kızıl saçlı bir kadın gördü. Diyafonda konuşan bu kadın olmalıydı. <a id="footnote1"></a><sup><a href="../Text/Section0030.xhtml#bookmark0">1</a></sup></p>

  <p>“Size içeri giremezsiniz demedim mi?” dedi kadın Ketil’i karşısında görünce.</p>

  <p>Ketil becerebildiğince hızla ve Almanca, “Evet, çok özür dilerim. Açıklamama izin verin lütfen. Buraya çok önemli bir iş için geldim. Vanya babasını kaybetti,” dedi. “Ayrıca annesine küsmüş ve onunla konuşmak istemiyor. Annesinden çok önemli bir mesaj getirdim; acelem var çünkü Vanya’nın babası perşembe günü toprağa verilecek.” Kadın, şişe dibi kalınlığındaki gözlüğünün ardından şüpheyle bakıyordu.</p>

  <p>“Evet, duymuştum, öğrencilerden biri babasını kaybetmiş... Ama kurallara uymak zorundayım.”</p>

  <p>“Peki, odasına çıkıp benim burada olduğumu ve kendisiyle konuşmak istediğimi söyleseniz? Benim adım, Ketil Brandt. Danimarkalıyım.”</p>

  <p>“Tamam. Bakın bu olur,” dedi kadın ve önündeki uzun bir listeyi inceledikten sonra ayağa kalktı.</p>

  <p>“Ketil mi demiştiniz?”</p>

  <p>“Evet.”</p>

  <p>Kadın odanın önündeki koridorda yirmi metre kadar yürüyüp sola saptı. Ayak seslerinden merdiven çıktığı anlaşılıyordu.</p>

  <p>Kadın gözden kaybolunca Ketil masanın üzerindeki listeye baktı. Sayfalan karıştırdı ve üçüncü sayfada Vanya Jensen’in adım gördü. 102 numaralı odada kalıyordu. Kadının ayak sesleri iyice uzaklaştı.</p>

  <p>Aradan beş dakika kadar zaman geçti ve Ketil yeniden kadının ayak seslerini duydu. Kestirebildiği kadarıyla aşağı sadece bir kişi iniyordu.</p>

  <p>Kadın, Ketil’in yanından geçerek odasına girdi ve çalışma masasının başına geçti.</p>

  <p>“Maalesef,” dedi sonunda. “Defolsun gitsin, dedi.”</p>

  <p>“Annesinden bir haber getirdiğimi söylediniz mi?”</p>

  <p>“Söyledim. Galiba ona kızdı.”</p>

  <p>Ketil hızla kararını verdi ve kadının biraz önce yürüdüğü istikamette, koridorda koşmaya başladı. Sola dönüp merdiveni çıktı. İlk katın giriş kapısını açıp etrafına bakındı. Kapılarda yazılı numaralara baktı, 118... 116... 102 numaralı odanın kapısına varıncaya kadar yürürken çıkan ayak sesleri tavanda ve yan duvarlarda yankılanıyordu.</p>

  <p>Kapının önüne gelince durdu, derin bir nefes aldı.</p>

  <p>“Vanya? Benim, Ketil.”</p>

  <p><i>“Fuck offl”</i> dedi Vanya, kapıyı açmadan.</p>

  <p>“Vanya, babana çok üzüldüm. Ne olur, birazcık konuşamaz mıyız?”</p>

  <p>“Kimseyle konuşmak istemiyorum. Yalnız kalmak istiyorum. Sen de yürü git yoluna, haydi,” dedi Vanya.</p>

  <p>Ketil başını çevirip sağ tarafına baktı. Kapıdaki nöbetçi kadın, yanında neredeyse iki metre boyunda, iri yarı bir adamla geliyordu. Ketil içeri koşunca hademelere haber vermişti anlaşılan.</p>

  <p>“Vanya, lütfen,” dedi Ketil ve cebinden kalemini çıkardı. Trebniye’ye giderken aldığı otobüs biletinin üzerine telefon numarasını yazdı ve kapının altındaki boşluktan içeri ittirdi.</p>

  <p>“Park Hotel’de kalıyorum. Oda numaram 211. Günün hangi saatinde olursa olsun beni arayabilirsin. Mutlaka ara. Çok önemli,” dedi Ketil. Hademe, Ketil’i yakasından kavradı. Yurdun kapısına kadar sürükleme niyetindeydi anlaşılan.</p>

  <p>Ketil kollarını kaldırıp teslim olur gibi bir hareket yaptı ve kendi rızasıyla dışarı çıkacağını belirtti.</p>

  <p>“Çok özür dilerim. Bu çok önemli,” dedi ve sırayla bir kadına, bir de hademeye baktı. Berikiler yanıt vermedi ve Ketil’in arkasından yürümeye başladılar. Dışarı çıkana kadar peşinden ayrılmayıp arkasından kapıyı kapattılar.</p>

  <p>Ketil dışarı çıkar çıkmaz bir durum değerlendirmesi yaptı.</p>

  <p>Vanya’nın merakını biraz uyandırmış olabilirdi. Belki bu yüzden Vanya arardı. Tersi de mümkündü: Ketil yurt odasının kapısını çalacak kadar ileri gitti diye tamamen içine de kapanabi-lirdi Vanya. Onun aramasını beklemeye karar verdi. Yirmi dört saat... Aramazsa, yine yurda gidip konuşmaya çalışacaktı.</p>

  <p>Köşeyi dönüp otelin girişine geldi. Resepsiyondaki görevliden internete girebilmek için şifre alıp odasına çıktı. E-posta programını açtı ve gözlerine inanamadı. Gelen mesajlar kutusunda Michael’den bir mesaj vardı. Tıklayıp mesajı okumaya başladı: “Merhaba Ketil, görüşmeyeli ne kadar zaman geçti! Ben yarın sabah Kopenhag’dayım. Saat 09.50’de Kastrup Havaalanı’na iniyorum. Görüşüp son yıllarda, birbirimizi ihmal ettiğimiz zamanlarda yaşadıklarımızı bir araya getirmeye ne dersin? Beni yarın cep numaramdan arayabilirsin. Birkaç yıl önce Zdenka sana benim numaramı vermişti ama garanti olsun diye yine yazıyorum: 00386 48 936 534. Selamlar, Michael.”</p>

  <p>Ketil, otelin lokantasında yediği akşam yemeği ve içtiği fiçı biranın oda hesabına yazılmasını istedi. Bedeni bir an önce yatmasını istiyordu. Ama aldı Michael’den gelen mesajla meşguldü. Darda kaldığı bir zamanda Ketil’in yardım edebileceğini düşünerek mesaj göndermişti Michael. Nasıl bir yardıma ihtiyacı vardı peki? On dört gün önce bilet aldığına göre, ne zamandır kendini zorda hissediyordu acaba?</p>

  <p>Resepsiyonda yeni gelen müşterilerin oluşturduğu bir kuyruk vardı. Dışarıda hava çoktan kararmıştı. Asansörlere yürüdü. Asansörün kapısı açıldı ve içeriden ikisi erkek, biri kadm, üç Amerikalı turist çıktı. Slovenya’daki kayak merkezlerinde yeterince kar olup olmadığını tartışıyorlardı. Asansöre girerken geri dönüp resepsiyona doğru bakınca gözleri fal taşı gibi açıldı. Trebniye’ye giderken ve dönerken otobüste gördüğü uzun boylu siyah saçlı kadın koşarak asansöre doğru geliyordu. Kadm doğrudan Ketil’in gözlerinin içine mi bakıyordu? Otobüsteki gibi? Ketil, ikinci katın düğmesine bastı. Asansörün kapısı kapandı ve Ketil koşan ayak seslerinin asansörün tam önünde kesildiğini duydu.</p>

  <p>Asansör yukarı çıkmak yerine aşağı inmeye başladı. Alt katlardan birinde binleri ondan önce asansörü çağırmış olmalıydılar. Aradan üç dört saniye geçtikten sonra asansör alt kata inip durdu. Kapı açıldı. Dışarıda dört işçi duruyordu. İşçilerden birinin elinde alet çantası vardı. Alet çantalı adam tam adımını asansöre atmıştı, asansörün kapısı kapanmaya başladı ve kapının çarpmasıyla sendeleyen adamın elindeki alet çantasından bir sürü vida ve cıvata yere döküldü. Cıvatalardan biri&nbsp;asansörün kapısının yerleşeceği yarığa düşünce kapı kapanmadı. Adam eğildi, küfürler savurarak yerdeki cıvataları ve somunları toplamaya başladı. Adam yerdeki cıvataları toparlarken asansörün kapısı da devamlı gelip gidip adamın sırtına çarpıyordu. Arkadaşlarından biri de devamlı asansör kapısının düğmesine basıp duruyordu. Ketil ilgiyle olan biteni izlerken yandaki asansörün kapısı açıldı. Uzun boylu, siyah saçlı kadın yine karşısındaydı.</p>

  <p>Kadın dikkatle Ketil’e bakarak, “Hangi oda?” dedi. “Konuşmalıyız.”</p>

  <p>“Ne?” dedi Ketil: “Niçin? Beni takip mi ediyorsunuz?”</p>

  <p>Yerdeki cıvataları toplayan işçi işini bitirmişti. Bir diğeri çıkacakları katın düğmesine basınca kadının cevap vermesine fırsat kalmadan asansörün kapısı kapandı ve yukan çıkmaya başladılar.</p>

  <p>Asansör ikinci kata çıkıyordu. Kadın gün boyu peşinde mi dolaşmıştı? Neden şimdi konuşmayı seçmişti? önlemlerini almalı, dikkatli olmalıydı. Asansör ikinci kata kadar durmadan çıktı. Kadın yetişmiş olamazdı.</p>

  <p>Ketil asansörden çıktı ve işçiler on ikinci kata devam ettiler.</p>

  <p>Odasının bulunduğu sağ tarafa dönmek yerine merdivene doğru yürüdü ve üçüncü kata çıktı. Burada gizlenebileceğim düşünüyordu. Biraz ileride yangın merdivenlerinin bulunduğu köşede bir salon çiçeğinin arkasına gizlendi ama koridorda yürüyünce lambalar otomatik yanmıştı. Yine de onu orada kimsenin görmesi mümkün değildi. Merdivende gittikçe yaklaşan topuk seslerini duymaya başladı. Sesler alt katta kesildi. Kadın ya Ketil’in odasının hangi katta olduğunu biliyordu ya da asansörün ne kadar yukarı çıktığını görmek için ikinci kata çıkmıştı. Kadının merdiveni çıkmaya başladığını duydu. Üçüncü kata, Ketil’in olduğu kata geliyordu. Ketil’i saklandığı yerde görmesi zordu ama belli olmazdı. Kadının kim olduğuna bağlıydı; korktuğu kadar tehlikeli biri değildi belki, öyle olsa bodrumda konuşmaya çalışmazdı hem. Ama riske girmeye değer miydi?</p>

  <p>Ketil hızla karar verip botlarım çıkardı. Kadın merdivenin sonuna yaklaşmıştı. Ketil saklandığı yerden başını uzattı, kadım izlemeye başladı. Kadın son merdiven basamağını çıkıp asansörün önünden geçti. Artık hızlı yürümüyordu. Ketil asansörün kaçıncı kata ulaştığını göremiyordu ama on ikinci kata ulaşmak üzere olduğunu tahmin ediyordu. Belki bu yüzden kadın şimdi durmuştu. Belki de ulaşacağı hedefin nerede olduğunu bildiğini sandığından acele etmiyordu.</p>

  <p>Kadın, asansörün ekranını inceledikten sonra bir yukarı kata çıkmak üzere merdivene doğru yürümeye başladı. Ketil şimdi harekete geçmeliydi. Hızla ve sessizce arkasından yaklaşıp kadını sertçe ittirdi. Kadın sendeleyerek düşünce Ketil hızım alamayıp üzerine yuvarlandı. Sol eliyle kadının tokasım tutup sağ eliyle omzunda asılı çantasını çekip aldı. Dizini kadının sırtına dayayıp saçını çekince kadın acı içinde inledi.</p>

  <p>“Kimsin sen? Neden benimle konuşmak istiyorsun?”</p>

  <p>“Dur açıklayayım... Çantamı bırak!” dedi kadın.</p>

  <p>Ketil bu arada kadının çantasım ters çevirip içinde ne varsa boşaltmıştı. Bir bloknot, ses kayıt cihazı, cüzdan, birkaç tükenmez kalem, iki paket sigara ve bir çakmak... Silah yoktu çantada.</p>

  <p>“Tamam. Bir de mantonu çıkar bakayım,” dedi Ketil.</p>

  <p>“Tamam, tamam. Sakin ol biraz,” diye cevap verdi kadın. Kadın yattığı yerde kollarını uzattı ve vücudunun üst kısmını yerden hafif kaldırdı. Ketil mantonun sağ kolunu tuttu, kadm kolunu içeri çekti. Aynı şekilde kadının sol koluyla da aynı hareketi yaptılar. Ketil kadının sırtından dizini kaldırmadan mantoyu tamamen çekip çıkardı ve yokladı. Mantonun ceplerinde sert bir cisim yoktu. Kadın silahsızdı. Tüm gücüyle mantoyu fırlattı Ketil.</p>

  <p>“Senin iyiliğin için buradayım ben ve ikimizin konuşması çok önemli,” dedi kadın.</p>

  <p>“Kimsin sen?”</p>

  <p>“İnes Sivonik... Novi gazetesinde çalışıyorum. Gazeteciyim.”</p>

  <p>“Beni takip mi ediyordun?”<br /></p>

  <p>“Evet.”</p>

  <p>“Neden?”</p>

  <p>“Daha doğrusu, seni takip eden bazı kişileri takip ediyordum... Odana gidemez miyiz? Bizi burada bulacaklarından korkuyorum.”</p>

  <p>“Bulacaklarından mı korkuyorsun? Ne demek şimdi bu?”</p>

  <p>“Odana girelim. Her şeyi açıklayacağım. Birileri seni takip ediyor. Otelin önünde bir araba içinde bekliyorlar. Belki arabadan çıkıp buraya gelmezler ama işimizi şansa bırakmayalım.”</p>

  <p>“Kimliğin var mı?”</p>

  <p>“Var. Cüzdanımı aç, bak.”</p>

  <p>Ketil kadının cüzdanını çıkarıp içindekileri yere döktü. Cüzdanda, üzerinde <i>Novi</i>gazetesinin logosunun bulunduğu, İnes Sivonik adına bir sürü kartvizit vardı. Bir sürücü ehliyeti, birkaç Avro ve bir Slovenya banknotu...</p>

  <p>“Tamam. Mantonu ben taşıyacağım. Çantam topla, iki metre önümde yürü. Bir alt kata ineceğiz,” dedi Ketil.</p>

  <p>“Tamam, sorun değil,” dedi kadın.</p>

  <p>Ketil kadının sırtından dizini kaldırdı, yavaşça ayağa kalktı ve iki metre ötedeki mantoyu almak için gerisin geri yürüdü. İnes yere saçılan eşyalarını toplayıp çantasına koyduktan sonra Ketil’e baktı ve gülümseyerek, “Korkmana, en azından benden korkmana gerek yok,” dedi.</p>

  <p>“Sen önden inmeye başla. Ben botlarımı alacağım koridorun sonundan,” dedi Ketil ve gözlerini İnes’ten ayırmadan, yeniden geri geri yürümeye başladı.</p>

  <p>Ketil, kimsenin onları o şekilde görmemiş olmasının ne büyük şans olduğunu düşünüyordu. Görülseler ortalık çok karışır, görenler mutlaka zavallı kadının yardımına koşardı.</p>

  <p>“Benim odam bu katta, bu tarafta,” dedi Ketil ve odasının bulunduğu tarafı işaret etti. İnes hâlâ önde yürüyordu ve Ketil’in talimatına uyarak sağa döndü.</p>

  <p>“Şurada yangın merdiveni mi var?” diye sordu İnes.</p>

  <p>“Evet, neden?”</p>

  <p>“Otelden ayrılırken yangın merdiveninden inmem gerekecek.”</p>

  <p>211 numaralı odaya yaklaştıklarında işetil öne geçti ve kartını okutarak kapıyı açtı, önce kendi girip lambayı yaktı. Ardından İnes girdi ve kapıyı kapattı.</p>

  <p>“Pencereye gidip biraz dışarı bakar mısın?” dedi İnes. “Anlamadım. Neden?”</p>

  <p>“Doğal olsun diye. Yani senin odana girdiğini ve yalnız olduğunu, hiçbir şeyden şüphelenmediğini düşünsünler.” “Şüphelenmek mi? Neden şüphelenecekmişim?”</p>

  <p>“Takip edildiğinden. Açıklayacağım. Bir sigara yak. Her şey normalmiş gibi davran.”</p>

  <p>Ketil, İnes’in kara gözlerine baktı. Kadının bakışlarım kaçırma-yışı dürüst olduğunu düşündürüyordu. İç cebinden sigara paketini ve çakmağım çıkardı. Pencere kenarına kadar gidip perdeleri açtı. İnes bu arada yatağa oturmuş, sırtım duvara dayamıştı.</p>

  <p>“Odada başkasının bulunduğunu düşünmesinler diye buraya oturuyorum,” dedi İnes. “Telefonunu çıkar, konuşuyormuş gibi yap.” Ketil telefonu kulağına götürüp biriyle konuşuyormuş gibi, İnes’e sordu: “Neden beni takip ediyorsun?”</p>

  <p>“Tamamen rastlantı. Ta baştan anlatayım istersen,” dedi İnes ve bir sigara çıkarıp dudaklarına yerleştirdi. Sigarasını yaktı ve devam etti: “Dediğim gibi,&nbsp;Novi’de çalışıyorum. Adli muhabirim. Bu sabah polis merkezine gidip aldığım bir istihbaratla ilgili polisle konuşmak istedim. Polisteki adamlarımdan biri İvo Grado’nun, ölen şahsın arkadaşı, Danimarkalı bir gazetecinin ifadesini aldığım söyledi. Şensin o değil mi?”</p>

  <p>Ketil sigarasından derin bir duman çekti ve İnes’in cümle kurarken seçtiği sözcükleri düşünmeye başladı. Gazeteci olduğunu bilen biriyle ikinci defa karşılaşmıştı.<br /></p>

  <p>“Evet,” dedi Ketil sigara dumanını hem ağzından, hem burun deliklerinden üfleyerek.</p>

  <p>“Adın ne senin?” diye sordu İnes.</p>

  <p>“Sen biliyorsun ya,” dedi Ketil.</p>

  <p>“Hayır, bilmiyorum. Telefondaymış gibi konuşmaya devam et.” “İvo Grado’yla benim hakkımda mı konuşacaktın?”</p>

  <p>“Hem evet, hem hayır. Daha sonra anlatırım. Fazla zamanımız yok. Buradan ne kadar çabuk ayrılırsam o kadar iyi. Yarın gizlice buluşup konuşmamız lazım. Şimdi beni iyi dinle: Polis merkezinin karşısındaki kaldırımda yürüyordum. Yanından geçtiğim iki adamın konuşmalarım duydum. Biri, ‘Hah işte bu adam. Danimarkalı,’ dedi. Diğeri, ‘Anladım,’ dedi. Sen o anda polis merkezinin kapısından çıkıyordun. Slovence konuşuyorlardı. Seni takip etmeye başladılar. Kahverengi ceketli iki adamdı. Trebniye’ye giderken de otobüsteydiler.”</p>

  <p>“Adidas tişörtlü iki adam mı?” diye sordu Ketil ve otobüs yolculuğunda edindiği izlenimleri hatırlamaya çalıştı.</p>

  <p>“Evet. Ben de onları izlemeye başladım. İlginç geldi bana.” “Kim onlar? Beni neden izliyorlar?” diye sordu Ketil. “Bilmiyorum. Ama caddenin karşı tarafındaki arabanın içinde oturanlar onlar. Şimdi bakma. Baksan da göremezsin. Slovenya toplumunun üst katmanlarından binleri tarafından gönderildiklerini düşünüyorum. Bu teorimi sana yarın açıklanm. Adamlar benim kim olduğumu bilmiyorlar galiba. En azından şimdilik; ama öğrenmeleri an meselesi. O yüzden biraz sonra buradan çıkmam gerekiyor. Onlar benim kim olduğumu öğrenmeden önce mümkün olduğunca fazla zaman kazanmamız lazım. O yüzden yarın akşam benimle buluşmanı istiyorum. Fazla göze batacak bir şey yapma gün içinde. Hatta Michael Jensen ve ölümüyle ilgili hiçbir şey yapma.”</p>

  <p>“Michael Jensen’in ölümüyle bunun ne ilgisi var?”</p>

  <p>“Önemli bir şeylerin kokusunu alıyorum. Yarın anlatırım. Orto Bar diye bir bar var, oraya gel. Bu otele çok yakın, Metelkova Caddesi’nde. Kolayca bulursun. Ben, iki kız arkadaşımla oturuyor olacağım. Telefonunu da resepsiyona bırak. Belki senin izini bulamazlar. Barda diğer müşterilerin ve benim iki arkadaşımın gürültüsü içinde kimseye fark ettirmeden konuşuruz. Bizi tesadüfen görmüşsün, yanımıza oturmak için izin istermişsin gibi yaparak gel, otur.”</p>

  <p>“Şimdi anlatsan olmaz mı? Benim de neler olup bittiğini bilmeye hakkım var. Arkadaşım ölmüş, polis benden yardım istiyor ve bir otobüs dolusu insan beni takip ediyor! Ne oluyor?” dedi Ketil.</p>

  <p>“Polis senden ne istedi?”</p>

  <p>“Bildiklerini anlatırsan ben de anlatırım,” dedi Ketil ve bir süre sustular. İnes tam bir şeyler söyleyecekken Ketil konuşmaya başladı: “Sen randevu almadan doğru polis merkezine mi gittin?”</p>

  <p>“Evet,” diye cevap verdi İnes.</p>

  <p>“Oraya o kadar kolay girilebiliyor mu? Oldukla sıkı korunan, kapalı bir yere benziyor.”</p>

  <p>“Polisle aram iyidir. Beni tanırlar. Grado’yla profesyonellik ve karşılıklı güvene dayanan bir ilişkimiz var. Bu tür değerler sayesinde habercilik yapabiliyorum ben. Grado’yla o seninle konuştuktan sonra gidip konuşacaktım asbnda. Michael Jensen olayıyla ilgili. Kulağıma bir istihbarat gelmişti...”</p>

  <p>“Ne istihbaratı?”</p>

  <p>“Karışık bir iş. En iyisi ben şimdi kalkayım. Yarın akşam gelip beni bulacağına söz ver. Bu olayı çözebilmem için sana ihtiyacım var. Ben de senin işine yararım hem. Ortaya böyle bir fırsat çıktı. Yararlanalım bu fırsattan.”</p>

  <p>“Senin bu işten çıkarın ne?”</p>

  <p>“Michael Jensen’in ölümüyle ilgili ayrıntıları ortaya çıkarmak... O zaman başka şeyler de ortaya çıkacak. Şimdi gitmem gerekiyor.”</p>

  <p>“Neler ortaya çıkacakmış?” diye sordu Ketil.</p>

  <p>“Yarın her şeyi anlatacağım. Unutma, alışılmışın dışında bir hareket yapma yarın. Ya otelde kal ya da alışverişe falan çık. Ama polislik oynamaya kalkışma. Grado senden hangi konuda yardım istemişti?”</p>

  <p>“Ben de sana bunun cevabını yarın veririm. Olmaz mı?”</p>

  <p>“Tamam. Anlaştık o zaman. Geleceksin yarm, değil mi?”</p>

  <p>Ketil, “Geleceğim. Bir aksilik çıkmazsa tabii,” dedi ve Vanya’yı düşündü bir an.</p>

  <p>“Hayır. Geleceğine söz ver!”</p>

  <p>“Tamam, söz. Bana cep numaranı verir misin?”</p>

  <p>“Vereyim ama beni ararsan farkımıza varırlar.”</p>

  <p>“Seni mi dinliyorlar, beni mi?” dedi Ketil azarlamasına,</p>

  <p>“Kim bilir? Bilmiyorum bizi dinleyip dinleyemeyeceklerini; ama adımlarımızı dikkatli atmalıyız. O adamlar tahmin ettiğim kimselerse, kesin dinliyorlardır. Yarın otelden ayrılırken telefonunu kapatmadan resepsiyondaki kasaya teslim et,” dedi İnes ve numarasını bir kâğıda yazdı.</p>

  <p>“Kim sence bu tipler?” diye sordu Ketil.</p>

  <p>“Bilmiyorum. Belki istihbarat teşkilatı SÖVA’nın adamlarıdır. Ya da diğer daha az resmi bir örgüt... Bütün tahminlerimi sana anlatırım yarın. Şimdi telefon konuşmasını bitiriyormuş gibi yapar mısın? Perdeleri kapat, karartma perdesini de çek. Yatacakmışsın gibi...”</p>

  <p>Ketil de telefonu kapatıyormuş, konuşmasını bitiriyormuş gibi bir hareket yaptı ve İnes’in söylediği şekilde perdeleri kapattı. İnes yerinden kalktı.</p>

  <p>“Adın ne senin?”</p>

  <p>“Ketil.”</p>

  <p>“Yarın görüşürüz Ketil. Söz verdin bana unutma.”</p>

  <p>“Tamam geleceğim. Benim hayatım da tehlikede mi?”</p>

  <p>“Hayır, değil. En azından şimdi değil. Ama yarın şüphe uyandıracak tuhaf bir şey yapma. Yarın akşam bir plan yaparız. Tamam mı?”</p>

  <p>“Tamam.”</p>
</body>
</html>
