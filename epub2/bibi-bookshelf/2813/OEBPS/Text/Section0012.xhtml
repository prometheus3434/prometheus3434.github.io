<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><i><b>BALKANLAR’DA BÎR YER</b></i></p>

  <p>Yine dışarıdan anahtar sesleri gelmeye başladı. Bunun bir tek anlamı olabilirdi. Onu seçmişlerdi yine. Grubun en güzelini... Biraz sonra odaya girecek adam, ulaşılmaz bir ödülü ele geçirmiş gibi hissedecekti kendini. Aslında onun seviyesinden çok daha aşağıda ama onunla birleşecek bir adam olacaktı.</p>

  <p>Adama izin vermekten başka bir seçeneği yoktu. Karşı çıkmanın sonuçları çok daha ağırdı. Düşünmek bile istemiyordu.</p>

  <p>Adam kapıdan girer girmez oturduğu şilteden kalktı. Adam sivil giyimliydi. Her zaman böyle olmuyordu. Sivil giyimli olması durumu daha iyileştirmiyordu elbette. Adamla göz göze gelmemeye çalıştı. Beynini adeta otomatik pilota bağladı. Hayatta kalmanın bir yoluydu bu. Birkaç gündür böyle yapıyordu. Yanındaki diğer kadınlara, beynini devreden çıkarınca vücudunun bir makine gibi çalıştığını anlatmıştı. Kimi anlamış, kimi boş boş bakmıştı. Herkesin yapısı farklıydı. Herkesin ıstırabı azaltmak için kendi yöntemi vardı.</p>

  <p>Adam kapıyı kapattı ve onunla göz göze gelmeye çalıştı. Başaramadı. Taşlaşmış gözlerle beton zemine bakıyor, şilteye yaklaşan ayakkabıları görüyordu sadece. Fazlasıyla sessiz davranması üzerine adamın hangi milletten olduğunu düşünmeye başladı. Böylesiyle ilk defa karşılaşıyordu. Şimdiye dek üstüne çöken adamların kendi ana dillerinde bağırıp inlemelerine kafayı takmamayı başarmıştı. Duymuyor ama hafızasına kaydediyordu. Adamlar gittikten sonra hatırladıkları açık bir yara misali ıstırap veriyordu. Adam kendi milliyetini ortaya çıkaracak bir şey yapmadığı için bunu merak etmeye başlamıştı galiba...</p>

  <p>Sırp mıydı, Rus muydu yoksa başka bir milletten miydi? Yunan,</p>

  <p>Danimarkalı? Artık hiçbir şeye şaşırmıyordu.</p>

  <p>Adam iyice yaklaşıp önünde durdu. Çenesini tutup eğik başını kaldırdı. Adamın boğazına bakıyordu şimdi. Adam ter ve içki kokuyordu. Ama göz göze gelmemeyi hâlâ becerebiliyordu.</p>

  <p>Adam başını iki eliyle tutup aşağı bastırmaya başladı. Fermuarını indirince kusmamak için kendini zor tuttu. Kusmamalıydı. Kusarsa alacağı cezanın boyutunu düşünmek bile istemiyordu.</p>
</body>
</html>
