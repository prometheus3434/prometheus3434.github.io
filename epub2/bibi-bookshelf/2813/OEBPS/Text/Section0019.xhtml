<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-weight:bold;font-style:italic;">LJUBLJANA-POSTOYNA OTOYOLU</span></p>

  <p>“Takım elbise yakışmış,” dedi İnes eliyle hafifçe Ketil’in koluna vurarak.</p>

  <p>“Sen de çok şıksın,” dedi Ketil ve İnes’in pek de ucuz sayılmayacak kürk ceketinin kolunu çekiştirdi.</p>

  <p>Ketil şoför mahallindeki İnes’in yanındaki koltukta oturuyordu. Sol şeride girmiş, hız kesmeden yola devam ediyorlardı. Rüzgârlıklı takipçilerinden kurtulduktan beş dakika sonra Tina’nın Toyota Yashi marka arabasını yerine bırakmışlardı. Adamlar Ketil’in arabaya atladığını görememelerine rağmen istasyonun önünde bir süre beklemişlerdi. Şimdiyse İnes’in bej renkli Skoda Fabia marka arabasındaydılar. İnes’in arabası daha genişti ve Ketil’in uzun bacaklarının sığacağı koltuk aralığına sahipti.</p>

  <p>Otoyolda güneydoğu istikametinde yol alıyorlardı. Bu yol Slovenya’nın Adriyatik kıyısına götürecekti onları. Arabanın kilometre göstergesi devamlı 140’la 150 arasında duruyor, bu hız Ketil’e, Slovenya’ya geldiğinden beri ilk kez, bir türlü özgürlük duygusu yaşatıyordu.</p>

  <p>İnes, Ketil’in düşüncelerini okumuşçasına, “Artık istediğimiz gibi çalışabiliriz,” dedi.</p>

  <p>“Sence takip edenler beni tesadüfen kaybettiklerini mi düşünüyorlardır?” diye sordu Ketil.</p>

  <p>“Öyle görünüyordu. Her yöne baktılar ama arabaya dikkat etmediler hiç.”</p>

  <p>“Ne şans,” dedi Ketil.</p>

  <p>“Ve şimdi biz, bir hafta sonu kaçamağı için yola çıktık,” dedi İnes.</p>

  <p>“Ne demek şimdi bu?”</p>

  <p>“Yani, onların gözünde öyledir,” dedi İnes gülerek.</p>

  <p>Ketil birden ciddileşti. Takipçiler izlerini bulurlarsa sevgili rolü oynayacaklardı demek. İnes, bu yöntemin öne geçmek için - en iyi yol olduğuna karar vermişti. Ketil stratejinin ne kadar işe yarayacağı konusunda şüpheliydi ve İnes, sessiz kalmasından anlamıştı.</p>

  <p>“Yoksa onları oyalayamayız,” dedi İnes.</p>

  <p>“Haklısındır herhalde.”</p>

  <p>“Belki sen Grado’yu hemen bugün araşan iyi olur. Daha sonra karar veririz buna.”</p>

  <p>Nasıl bir yalan söyleyecekleri konusunda anlaşmaya varamadıkları için her ikisi de yanlarına cep telefonlarım almıştı. Bunu yapmalarının tek sebebi, takip edildiklerinin farkında olmadıkları izlenimi yaratmaktı. Gerçekten dinleniyor ve hareketleri takip ediliyorsa telefonları takipçileri yanıltmak için de kullanılabilirdi. Dün Orto Bar’a giderken telefonu otelde bırakması bu açıdan işe yaramıştı. İnes de, telefonu da dinleniyorsa ki buna inanıyordu, telefonunu arkadaşının arabasında bırakarak yanıltma yolunu seçmişti. Ketil ve İnes için en önemlisi daima önde kalıp hiçbir şey yokmuş gibi davranmak ve ne kadar bildiklerini başkalarının öğrenmelerini engellemekti.</p>

  <p>"Geldik sayılır,” dedi İnes ve otoyoldan Postoyna’ya giden sapağa girdi. Araba değiştirirken geçirdikleri zaman dâhil, kireçtaşı mağaralarıyla ünlü bu şehre gelmeleri otuz beş dakikalarım almıştı.</p>

  <p>“Bayağı hızlı sürdün,” dedi Ketil.</p>

  <p>“Hava kararmadan gelmemiz gerekiyordu. Fazla zamanımız yok,” dedi İnes ve gülümsedi. Kısa süre sonra şehir merkezine giden yola saptı, sağa döndü.</p>

  <p>Postoyna Mağaraları tabelasını gördü Ketil. İnes’in tabelaları takip etmeden, oraları iyi bilen bir şoförmüş gibi araba kullandığına dikkat etti.</p>

  <p>“Sen daha önce geldin mi buraya?”</p>

  <p>"Kendine saygısı olan her Sloven buraya gelmiştir. Sen de geldin buralara değil mi?”</p>

  <p>“Yıllar önce Michael’le birlikte gelmiştim. Ama şehri hatırlamıyorum hiç.”</p>

  <p>Kısa süre sonra şehir merkezine vardılar. İnes, yaya ve alışveriş caddesine benzer bir yolun başlangıcından sola döndü. Biraz gittikten sonra yeniden şehirden çıktılar ve ormanlık bir arazide yol almaya başladılar. Beş dakika sonra İnes arabayı yavaşlattı. Varacakları yere gelmişlerdi.</p>

  <p>"Komünist turist rolü oynamaya hazır mısın?” diye sordu İnes gülümseyerek ve arabayı dev bir park yerine doğru sürmeye başladı. Bu park yeri yaz aylarında buraya turist getiren otobüsler ve özel araçlar için yapılmıştı.</p>

  <p>Park yeri neredeyse tamamen boştu. Kayalıkların dibindeki otelde de fazla bir yoğunluk görülmüyordu.</p>

  <p>İnes, komünist turist derken oteli kastetmişti. Otel binası Komünist Doğu Avrupa mimarisine sahipti.</p>

  <p>ines otelin girişindeki park yerlerinden birine arabayı soktu. Ketil çantasını ve paltosunu alıp dışarı çıktı. İnes’se bagajı açarak büyük bir bavul çıkardı.</p>

  <p>“Neden bu kadar büyük bir bavul aldın yanına?” diye sordu Kelil. “Ben senin kadar hazırlıklı gelmedim.” Ljubljana’dan ayrılacağı anlaşılmasın diye giysilerini otelde bırakmıştı. Sadece üzerindeki elbiseleri vardı yanında.</p>

  <p>“Kadınların her zaman erkeklerden daha fazla eşyaya ihtiyacı olur,” dedi İnes.</p>

  <p>Ketil, İnes’in sözlerine yorum yapmadı. Otelin merdivenini çıkıp resepsiyona geldiler. Hiçbir sorun yaşamadan iki kişilik bir odaya kayıt yaptırdılar. Oda birinci katta olmasına rağmen asansöre binerek yukarı çıktılar.</p>

  <p>“Yarım saat vaktimiz var,” dedi İnes ve saate baleti. Ketil dördü çeyrek geçe otelden çıkacaktı. Hava kararmaya başlamıştı; üstelik bulutluydu. Her şey tam istedikleri gibiydi.</p>

  <p>Odaya girince ikisi de yatağa yorgun oturdular. Bir süre hiç konuşmadılar. İçeride çok güzel bir sükûnet vardı ve İnes de Ketil kadar bu sükûnetin tadını çıkarıyordu. Aynı zamanda Ketil, geri dönünceye kadar İnes’in odada hareketsiz kalma düşüncesinden nefret ettiğini hissedebiliyordu.</p>

  <p>“Unutma, alabileceğin tüm ayrıntıları al,” dedi İnes.</p>

  <p>“Ben gazeteciyim.”</p>

  <p>“Özür dilerim. Basın kartını unutmamışsmdır umarım.”</p>

  <p>“Hâlâ bana takılıyorsun. Sen beni ne sanıyorsun?”</p>

  <p>“Basma konuşma yasağı yabancı gazetecileri kapsamıyormuş. Maya’ya haber verdim. Kamp müdürüyle konuşup her şeyi ayarlamış. Tek yapacağımız, dakik davranmak,” dedi İnes. Ketil başıyla onayladı.</p>

  <p>“Sen şefine ne dedin peki?”</p>

  <p>“Sorarlarsa resmi izinde olduğum yalanını söyleyecek. Gerçekteyse üzerinde çalıştığımız haberle ilgili araştırma aşa-masındayım. O da kabul etti. Tatil açıklaması ayrıca Gradoyu aramamam için iyi bir gerekçe. En azından şimdilik aramamam lazım...”</p>

  <p>Ketil başını salladı. Neredeyse sözleşmişçesine aynı anda sigara çıkarıp yaktılar. Artık hava iyice kararmaya başlamıştı. Birbirlerine onaylar bakışlarla baktılar ve İnes telefon ahizesini kaldırıp resepsiyonu aradı. Slovence konuşmalarından yakaladığı birkaç kelime sayesinde Ketil, İnes’in taksi çağırttığım anladı.</p>

  <p>“On dakika içinde gelecek,” dedi ve telefonu kapattı İnes.</p>

  <p>Ketil bir sigara daha yaktı ve İnes’e kendi telefonunu verdi. İnes de ona onluk ve yirmilik banknotlar halinde iki yüz Avro verdi. İkisi de konuşmuyorlardı. Ketil odadan çıkarken de birbirlerine bir şey söylemediler. Ketil asansörle aşağı indi, otelden çıktı ve bekleyen taksiye bindi.</p>
</body>
</html>
