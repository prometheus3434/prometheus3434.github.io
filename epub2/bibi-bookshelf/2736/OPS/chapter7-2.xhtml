<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çalınan Kent</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<p><span epub:type="pagebreak" title="89" id="page89"></span><st c="0">Geçen yıl sınıfça Belgrad Ormanı’na pikniğe gitmiş, birlikte top oynamış, ip atlamıştık. </st><st c="89">Ece, Levent ve Mehmet, o güne ait fotoğraflar paylaşmışlardı. </st><st c="151">O fotoğrafları görünce serinliği yüzümde hisseder, yaprakların hışırtısını duyar gibi oldum. </st><st c="244">Yazdıklarını okuduğumdaysa iyice hırslandım.</st></p>
		<section>
			<p><st c="288">Bizi nasıl ormansız bırakırlar ? </st><st c="322">O ağaçlar bizim !</st></p>
			<hr />
			<p><st c="339">Ağaçsız, ormansız bir şehirde yaşamak istemiyorum ! </st><st c="392">Çıldıracağım !</st></p>
			<hr />
			<p><st c="406">Belgrad Ormanı gittiği için mi bugün bu kadar sıcak ?</st></p>
			<hr />
			<p><st c="460">Oğlum, bizim evde kertenkele çıktı, annem delirmek üzere. </st><st c="519">Ormanın börtü böceği ortalığa mı yayıldı ne ?</st></p>
			<hr />
			<p><st c="564">Benimki sabahtan beri temizlik yapıyor, sinirini de benden çıkarıyor. </st><st c="635">Ağaçlar gidince bütün toz toprak bizim eve doldu sanki.</st></p>
			<hr />
			<p><st c="690">İstanbul’u çaldırmayacağız ! </st><st c="720">Bu kent bizim !</st></p>
		</section>
		<p><st c="735">Sonuncu Engin’dendi.</st></p>
		<section>
			<p><st c="756">Yedikule’nin çalınmasıyla İstanbul, taa Bizans öncesinden beri yaşayan bir kent değil de, yalnızca Osmanlılar’dan kalmış bir kent gibi oldu.</st></p>
		</section>
		<p><span epub:type="pagebreak" title="90" id="page90"></span><st c="897">‘Ah Engin!’ dedim içimden. </st><st c="925">‘Az önce dinlediklerimi duysaydın, İstanbul’un tarihinin ne kadar eskiye dayandığına şaşar kalırdın.’</st></p>
		<p><st c="1026">Osman’ın kayboluşu daha basına yansımamıştı. </st><st c="1072">Onu da öğrenince bizimkiler iyice sinirleneceklerdi.</st></p>
		<p><st c="1124">Bana hitaben yazılmış pek çok yazı da vardı aralarında.</st></p>
		<section>
			<p><st c="1180">Hadi Mustafa !</st></p>
			<hr />
			<p><st c="1195">Anıtlarımızı, ormanımızı geri istiyoruz Mustafa !</st></p>
			<hr />
			<p><st c="1245">Sana güveniyoruz Mustafa !</st></p>
		</section>
		<p><st c="1272">Sonuncuyu yazan Bülent’ti. </st><st c="1300">Okul açıldığında Süleymaniye Camisi, Yerebatan Sarayı ve Galata Köprüsü’nün bulunmasındaki katkımı anlattığımda, yüzüme kuşkuyla bakan, alaycı bir ifadeyle gülen Bülent!</st></p>
		<p><st c="1469">Daraldım. </st><st c="1480">Elif’in kaçırılması, tehlikede olduğu düşüncesi üzerime bir karabasan gibi çökmüşken, bir de arkadaşlarımın baskısını kaldıramayacaktım. </st><st c="1617">Kalktım, odada bir tur attım. </st><st c="1647">Pencerenin yanına gelince gözüm dışarıya ilişti. </st><st c="1696">Sokakta arabalar vızır vızır gidip geliyor, insanlar yürüyor, dükkânlara girip çıkıyorlardı. </st><st c="1789">‘Dün de bu pencereden baksam, benzer bir manzara görecektim,’ diye düşündüm. </st><st c="1866">İstan</st><span epub:type="pagebreak" title="91" id="page91"></span><st c="1871">bul böylesine tehdit altındayken, günlük hayatın hiçbir şey olmamışçasına devam etmesini aklım almıyordu.</st></p>
		<p><st c="1977">Bilgisayarın başına döndüm. </st><st c="2006">Bu kadar kısa sürede bile pek çok yeni yazı eklenmişti. </st><st c="2062">Tam sayfayı kapatacaktım ki, #BizDeAzDeğiliz etiketli yazılar gözüme çarptı. </st><st c="2139">Ece, bundan sonra anıtlarımızı, İstanbul’u nasıl koruyacağımız sorusunu ortaya atmış; Zeynep de nöbet tutmayı, hırsızları yaklaştırmamayı önermişti. </st><st c="2288">Aydın, İstanbul’un zenginliğinden, çok sayıda anıt olduğundan, korumanın zorluğundan söz edince, #BizDeAzDeğiliz etiketli yazılar dönmeye başlamıştı. </st><st c="2438">Hemen nöbet listeleri oluşturmuşlar, annelerini, babalarını bile organize etmişlerdi. </st><st c="2524">Gece dışarıda kalmak için izin alamayınca, her gece bir yetişkinin onlarla kalması için ailelerini ikna etmişlerdi. </st><st c="2640">Nöbet tutamayanlarsa, kaçırılanların bulunmasında yararı olur düşüncesiyle anıtlarla ilgili araştırma yapacaklardı. </st><st c="2756">Bizimkilerin bu kadar becerikli olduğunu bilmiyordum doğrusu. </st><st c="2818">‘Vay be! </st><st c="2827">Helal olsun size!’ dedim içimden.</st></p>
		<p><st c="2860">İyice gerilere kadar gittim, ama Elif’ten tek haber yoktu. </st><st c="2920">Yeni bir pencere daha açıp, arama motoruna “helikopterin icadı” yazdım. </st><st c="2992">Bir sürü site vardı. </st><st c="3013">Rasgele birini açtım. </st><st c="3035">Okuduklarımla iyice allak bullak oldum. </st><st c="3075">Leonardo da Vinci’nin 1480’lerin başla</st><span epub:type="pagebreak" title="92" id="page92"></span><st c="3113">rındaki çalışmalarında, helikopter çizimlerine rastlanmıştı. </st><st c="3175">1878’de yine İtalyan bir mucidin yaptığı insansız bir helikopter yirmi saniye kadar yerden on iki metre yukarıda kalabilmişti. </st><st c="3302">Yirmi dokuz yıl sonra iki Fransız kardeşin geliştirdiği helikopterse pilotunu bir dakikalığına yerden altmış santim kadar havalandırabilmişti. </st><st c="3445">Bilgiler böyle uzayıp gidiyor, sitede Danimarkalı, Arjantinli, Amerikalı, Hollandalı, Macar, İtalyan, Rus mucitlerin geliştirdikleri helikopterler anlatılıyordu.</st></p>
		<p><st c="3606">Hepsini okumaya sabrım yetmedi. </st><st c="3639">Kendimi tutmasam, “Yangın var!” diye bağıracaktım. </st><st c="3690">Bunlardan hangisini asıl bilgi kabul edecektim? </st><st c="3738">Elif’le Özden Abla’yı, diğer kaçırılanları aramaya nereden başlayacaktık?</st></p>
		<p><st c="3811">“N’oldu?” Ömer Abi kapıdan endişeyle bana bakıyordu.</st></p>
		<p><st c="3864">“Hiçbir şey,” dedim. </st><st c="3886">“Niye sordun?”</st></p>
		<p><st c="3900">“Per– Pek iyi görünmüyorsun da.”</st></p>
		<p><st c="3933">Herhalde, “Perişan görünüyorsun,” diyecekti; moralimi bozmamak için lafını değiştirmişti.</st></p>
		<p><st c="4023">“Helikopterin icat edildiği ülkeyi arıyordum da. </st><st c="4073">Deli çıkacaktım neredeyse.”</st></p>
		<p><st c="4100">“Ya, dün gece ben de baktım, çok karışık,” dedi Ömer Abi. </st><st c="4159">“Bilim tıpkı bir binanın yapımı gibi, bir önceki çalışmanın üstüne tuğla tuğla inşa ediliyor. </st><span epub:type="pagebreak" title="93" id="page93"></span><st c="4253">Pek çok bilim insanı helikopterin icadında etken olmuş. </st><st c="4309">Carmen kim bilir hangisini kastetti?”</st></p>
		<p><st c="4346">“Teknik servisten bir haber çıktı mı?” diye sordum.</st></p>
		<p><st c="4398">“Var bir şeyler, ama işe yaramayabilir.”</st></p>
		<p><st c="4439">“Ne diyorlar?”</st></p>
		<p><st c="4454">“Konuşmalardan pek bir şey anlamak mümkün olmuyormuş. </st><st c="4509">Bol bol cızırtı. </st><st c="4526">Sinyaller de karışık... </st><st c="4550">Ama Necati’ye kalsa, sinyaller Karadeniz’den geliyormuş.”</st></p>
		<p><st c="4607">“Yani Karadeniz’e kıyısı olan bir ülkeye mi gidiyorlar?” dedim heyecanla. </st><st c="4682">Haritayı gözümün önüne getirmeye çalıştım: Bulgaristan, Romanya, Ukrayna, Rusya, Gürcistan. </st><st c="4774">Topu topu beş ülke vardı. </st><st c="4800">“Bu ülkelere sırayla bakalım!” dedim heyecanla.</st></p>
		<p><st c="4847">Ömer Abi sıkıntıyla başını salladı, “Yok, yok!” dedi. </st><st c="4902">“Necati’nin dediğine göre, sinyaller belirli bir rota izlemiyormuş. </st><st c="4970">‘Sanki dolanıyorlar gibi,’ diyor. </st><st c="5004">Bu yüzden de, ‘Acaba başka sinyallerle mi karıştırıyorum?’ diye şüpheye düşmüş.”</st></p>
		<p><st c="5084">Hayda! </st><st c="5092">Bu da ne demekti? </st><st c="5110">Bu adamlar Yedikule Hisarı’nı yurtdışına kaçırıp, benzer bir yerin altına sakladıktan sonra satmayacaklar mıydı? </st><st c="5223">Karadeniz’de nereye saklayabilirlerdi ki? </st><st c="5265">Yoksa... </st><st c="5274">Yoksa denize mi atacaklardı koca yapıyı? </st><st c="5315">Karadeniz, Yedikule’yi sarıp sarmalayacak, onu gizleyecek miydi?</st></p>
		<p><span epub:type="pagebreak" title="94" id="page94"></span><st c="5379">Birden gözümün önüne uğursuz bir görüntü geldi. </st><st c="5428">Kanım dondu. </st><st c="5441">Haydutlar, Elif ve Özden Abla bir helikopterdeler. </st><st c="5492">Haydutlar önde, Elif ve Özden Abla arkada oturuyorlar. </st><st c="5547">Haydutlar kendi aralarında pis pis konuşuyor, ara sıra dönüp ikisine tehdit dolu bakışlar atıyorlar. </st><st c="5648">Yedikule’yi ise bir zincirle helikoptere bağlamış, çekiyorlar. </st><st c="5711">Karadeniz’in tam ortasına gelince helikopterin pilotu bir düğmeye basıyor ve Yedikule zincirlerinden boşanarak Karadeniz’e düşüp batıyor. </st><st c="5849">Diğer haydut, “İşte bu kadar!” diyor. </st><st c="5887">“Onu burada polis hayatta bulamaz. </st><st c="5922">Önce paralara konar, sonra da müşteriye yerini tarif ederiz. </st><st c="5983">Gelir, buradan alırlar.” Öteki de sırıtıyor ve, “Tabii ya!” diyor. </st><st c="6050">Sonra Elif’le Özden Abla’yı işaret ediyor. </st><st c="6093">“Ya bunlar?” Haydut korkunç bir kahkaha atıyor. </st><st c="6141">“Aynı yere tabii!” diyor ve arka koltuğa zıplıyor. </st><st c="6192">Özden Abla’yı kollarından yakalıyor, helikopterin kapısını açtığı gibi onu aşağıya atıyor. </st><st c="6283">Elif bir çığlık atıyor, Özden Abla’yı yakalamak için hamle ediyor. </st><st c="6350">Haydut onu da tekmeliyor ve Elif de dışarı savruluyor. </st><st c="6405">Düşmemek için helikopterin kenarına tutunmaya çalışıyor, ama haydut bu sefer de ellerine basıyor. </st><st c="6503">Elif acıyla bağırıyor ve kendini bırakıyor. </st><st c="6547">İkisi de düşüyor, düşüyor ve Karadeniz’in serin sularına gömülüyorlar. </st><st c="6618">Telaşla kollarını, bacaklarını oynatarak çırpınıyor, yukarı çıkmaya çalışıyorlar. </st><st c="6700">Ama zamanla </st><span epub:type="pagebreak" title="95" id="page95"></span><st c="6712">ikisinin de gücü tükeniyor. </st><st c="6740">Elif saçları sularda dalgalanarak gözden yitiyor...</st></p>
		<p><st c="6791">Yok yok, böyle olamazdı! </st><st c="6817">‘Yedikule’yi niye Karadeniz’e atsınlar?’ diye düşündüm hemen. </st><st c="6879">Denizin dibinden çıkarması kolay değil ki, oraya gizlesinler. </st><st c="6941">Hem Elif iyi yüzdüğünü söylemişti. </st><st c="6976">Onları kurtaracak bir tekneye ya da ne bileyim, kıyıya kadar yüzebilirdi herhalde.</st></p>
		<p><st c="7058">Ömer Abi, “Onları takibe, hem geç kalmadan başlamalı, hem de bir adım önde olmalıyız,” diyerek devam etti. </st><st c="7166">“Onları gidecekleri yerde beklemeliyiz! </st><st c="7206">Geç kalırsak anıtlar el değiştirebilir, sonra da hiç bulamayız.”</st></p>
		<p><st c="7270">Hiç bulamayız derken Ömer Abi’nin sesi titremişti. </st><st c="7322">Herhalde, Özden Abla’yı kaybedebileceğini, bir daha hiç göremeyebileceğini düşünmüştü.</st></p>
		<p><st c="7408">“Abi...” dedim ürkekçe. </st><st c="7433">“Bu adamlar Elif’le Özden Abla’ya bir zarar verirler mi?’</st></p>
		<p><st c="7490">“Sanmam. </st><st c="7500">Zarar verecek olsalar, ilk başta verirlerdi.”</st></p>
		<p><st c="7545">“Peki, niye onları bırakmadılar? </st><st c="7579">Niye onları da kaçırdılar?”</st></p>
		<p><st c="7606">“Bilemiyorum ki Mıstık. </st><st c="7631">Özden’le Elif onları gördüğü için arkada bırakmak istememiş olabilirler. </st><st c="7704">Hani polise eşkâllerini bildirmesinler diye.”</st></p>
		<p><st c="7749">Eğer kaçırılma nedenleri buysa, korktuğum ger</st><span epub:type="pagebreak" title="96" id="page96"></span><st c="7795">çek olabilirdi. </st><st c="7812">Ölüler kimseyi tarif edemezdi!</st></p>
		<p><st c="7842">“Ya onları öldürürlerse?” diye sordum korku içinde. </st><st c="7895">Aynı anda aklıma gelen başka bir düşünceyle elim ayağım buz kesti. </st><st c="7962">Ağzıma kekremsi bir tat doldu. </st><st c="7993">Belki de çoktan öldürmüşlerdi bile!</st></p>
		<p><st c="8028">Ömer Abi, “Hırsızlık başka, cinayet başka,” dedi. </st><st c="8079">“İnsan öldürmek o kadar kolay değil.”</st></p>
		<p><st c="8116">Ömer Abi’nin haklı olduğunu umdum. </st><st c="8152">Birini öldürdüğünde ya da ölümüne neden olduğunda duyacağın vicdan azabı korkunçtu ve bir ömür yakanı bırakmazdı herhalde. </st><st c="8275">Rahatlayamadım. </st><st c="8291">Aklıma, gazetelerin üçüncü sayfalarında gördüğüm, üç beş kuruş ya da bir bilezik için işlenen cinayetlerin haberleri ve acımasız seri katillerin yüzleri geldi. </st><st c="8451">Belki de bazı insanların vicdanları kör, yürekleri sağırdı. </st><st c="8511">Belki bunlar hiçbir şey olmamış gibi yaşamlarına devam edebiliyorlardı. </st><st c="8583">İçim titredi. </st><st c="8597">Elif’le Özden Abla’yı kaçıranların bu tür insanlardan olmamasını diledim.</st></p>
		<p><st c="8670">Tam Ömer Abi’ye bunları söyleyecektim ki, düşüncelerimi kendime saklamaya karar verdim. </st><st c="8759">Zaten fazlasıyla kaygılıydı.</st></p>
		<p><st c="8787">Ben de düşündüklerimin etkisinden bir türlü kurtulamıyordum. </st><st c="8849">Helikopterden düşen, Karadeniz’e batan Elif’in görüntüsünü aklımdan çıkarmaya çalışarak, “Helikopterle kaçırmış olabilirler,” dedim. </st><st c="8982">“Geçen seferki gibi.”</st></p>
		<p><span epub:type="pagebreak" title="97" id="page97"></span><st c="9003">“Bu benim de aklıma geldi,” dedi Ömer Abi. </st><st c="9047">“Ama helikopter sesinin telefondan yansıması gerekirdi. </st><st c="9103">Sordum, hiç öyle bir ses duymamışlar. </st><st c="9141">Hem geçen yılki soygunda Spil Dağı’nın doğal mıknatısını kullanmışlardı. </st><st c="9214">Şimdi neyle çekecekler koskoca anıtı?”</st></p>
		<p><st c="9252">Gerçekten de, eteklerine Manisa kentinin kurulduğu koca dağın doğal mıknatıs özelliği müthişti.</st></p>
		<p><st c="9348">Neredeyse, “Yaşasın!” diye bağıracaktım. </st><st c="9390">Zihnimde canlanan o uğursuz helikopter sahnesi gerçek olmayacak, Elif ve Özden Abla aşağıya düşmeyecek, Karadeniz’de boğulmayacaklardı.</st></p>
		<p><st c="9525">Sonra birdenbire sevindiğim hızla yılgınlığa düştüm. </st><st c="9579">Elif’le Özden Abla’nın helikopterle kaçırılmamış olması, onların tehlikede olduğu gerçeğini değiştirmiyordu ki. </st><st c="9691">Üstelik, nasıl yol aldıklarını bilmediğimizde, onları bulmamız daha da zorlaşıyordu.</st></p>
	</section>
<div id="charCountTotal" value="9775"></div></body>
</html>
