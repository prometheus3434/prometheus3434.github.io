<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çalınan Kent</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="9" id="page9"></span><span><st c="0">1.</st></span><st c="3"> Ömer Abi</st><br /><st c="12">günü</st></h1>
		<p><st c="17">Sabahları yataktan kalkmak bana çok zor gelir. </st><st c="65">Annem defalarca yanıma uğrar, kalkmamı söyler. </st><st c="112">Ben de her seferinde, “Beş dakika sonra kalkıyorum; iki dakika sonra; sen git, geliyorum!” gibi sözlerle onu geri gönderirim. </st><st c="238">Ömer Abi günleri hariç!</st></p>
		<p><st c="261">O gün de Ömer Abi günüydü. </st><st c="289">Annem bir kere bile kalk demeden, neşeyle yataktan fırlamıştım. </st><st c="353">Acaba başımıza neler geleceğini bilsem, gene böyle hevesle güne başlar mıydım?</st></p>
		<p><st c="431">Ömer Abi, açtığı dedektiflik bürosunda çalışma</st><span epub:type="pagebreak" title="10" id="page10"></span><st c="478">ya başladığımdan beri can dostum, kankam! </st><st c="521">Beni evden alacak, önce bir yerlerde biraz zaman geçirecek, sonra birlikte konsere gidecektik.</st></p>
		<p><st c="615">Çabucak hazırlanıp mutfağa geçtim. </st><st c="651">Annem kahvaltıyı hazırlıyordu. </st><st c="682">Çaydanlığı sofraya götürmek üzere ocaktan aldım.</st></p>
		<p><st c="730">Annem arkamdan seslendi. </st><st c="756">“Sağ ol, Mıstık’çığım. </st><st c="779">Hangi dağda kurt öldü böyle?”</st></p>
		<p><st c="808">“Aman anne, ben sana her zaman yardım etmez miyim?”</st></p>
		<p><st c="860">Annem elinde ekmek sepeti bana yetişti, yanağımdan bir makas alarak, “Etmezsin,” dedi. </st><st c="948">İşin kötüsü, haklıydı. </st><st c="971">Sonra masaya doğru ilerlerken birden yön değiştirdi, yana döndü, zıpladı, ayağını hırsla yere vurdu.</st></p>
		<p><st c="1071">“Ne o anne?” diye kıkırdadım, “Değişik bir spora mı başladın?”</st></p>
		<p><st c="1134">Annem ekşi bir suratla, “Böcek!” dedi. </st><st c="1174">“Bir böcek vardı.”</st></p>
		<p><st c="1192">Bu annem için felaket demektir. </st><st c="1225">Sanırım bunu, yaptığı onca temizliğe ya da “titiz Tülay Hanım” şanına karşı bir hakaret gibi algılıyor.</st></p>
		<p><st c="1328">Bana sofrayı işaret edip, “Sen başlayadur,” dedi ve bir bez alıp, az önce böceği öldürdüğü yeri kırklamaya başladı.</st></p>
		<p><st c="1444">Ağzıma ikinci dilim ekmeği tıkıştırırken kapı ça</st><span epub:type="pagebreak" title="11" id="page11"></span><st c="1493">lındı. </st><st c="1501">Ben lokmamı yutana, ağzımı silene kadar annem kapıya varmıştı bile.</st></p>
		<p><st c="1568">“Hoş geldin, Ömer.”</st></p>
		<p><st c="1588">“Hoş bulduk, Tülay Abla. </st><st c="1614">Amirim yok mu?”</st></p>
		<p><st c="1629">“Sorma! </st><st c="1638">Cumartesi falan demeden, sabah erkenden çıktı. </st><st c="1685">Bu aralar çok çalışıyor. </st><st c="1710">Düşünüyorum da, acaba daha mı çok suç işleniyor, yoksa esas suçlu sen misin, Ömer? </st><st c="1793">Sen Emniyet’ten ayrılmadan önce bu kadar çok çalışmıyordu Mahmut.”</st></p>
		<p><st c="1859">Ömer Abi geniş bir gülümsemeyle, “Olur mu hiç öyle şey, Tülay Abla?” diye karşılık verdi. </st><st c="1950">“Esas suçlu amirim. </st><st c="1970">O başarılı oldukça, omuzlarına daha fazla sorumluluk yüklüyorlar.”</st></p>
		<p><st c="2036">Yanına koştum, Ömer Abi’yle yumruklarımızı tokuşturduk.</st></p>
		<p><st c="2092">“N’aber Mıstık? </st><st c="2109">İşler yolunda mı?” dedi.</st></p>
		<p><st c="2133">“Harika!” dedim, başparmağımı havaya kaldırarak.</st></p>
		<p><st c="2182">Annem, “İçeri gir, sana bir kahve yapayım,” diyerek Ömer Abi’yi davet etti.</st></p>
		<p><st c="2258">Ömer Abi, benim kıpır kıpır halime dikkat etmemişti herhalde ki, ayakkabılarını çıkarmaya başladı. </st><st c="2358">“Zahmet olmasın.”</st></p>
		<p><st c="2375">Salona geçerken saçlarımı karıştırdı. </st><st c="2414">“Bu yaz gene birlikte çalışıyoruz, değil mi?” diye sordu.</st></p>
		<p><st c="2471">Hevesle, “Evet,” dedim. </st><st c="2496">Aklıma, geçen yaz onun </st><span epub:type="pagebreak" title="12" id="page12"></span><st c="2519">yanında çalışmaya başladığım ilk gün geldi. </st><st c="2563">Nasıl biri acaba diye endişelenmiş, iş olmazsa bana yerleri temizletir mi diye kuruntu yapmıştım. </st><st c="2661">Gülümsedim. </st><st c="2673">Ömer Abi hiç korktuğum gibi birisi çıkmamış, iş açısındansa hiç sıkıntı çekmemiştik. </st><st c="2758">Öyle bir olayın içine düşmüştük ki...</st></p>
		<p><st c="2795">Annem gülümsedi. </st><st c="2813">“Mustafa dünden razı,” dedi. </st><st c="2842">“Mahmut’un da gönlü var, ama senin bir dedektif yardımcısına ihtiyacın var mı gerçekten?”</st></p>
		<p><st c="2931">Ömer Abi hararetle, “Var, var,” dedi. </st><st c="2970">“Geçen yaz yaşananlar bizim dedektiflik bürosunun epey tanınmasını sağladı. </st><st c="3046">Süleymaniye Camisi’nin kubbesinin çalınması, ardından Yerebatan Sarayı’yla Galata Köprüsü’nün elden gitmesi çok dehşet verici, çok büyük olaylardı. </st><st c="3194">Hırsızların yakalanması ve anıtların yurda geri getirilmesi muazzam yankı yarattı tabii. </st><st c="3283">Başlarda kaçınmıştım, ama sonra bıraktım ipin ucunu; günlerce basında yer aldık.” Gülümsedi. </st><st c="3376">“Sonuçlarına bakınca fena da olmamış hani.”</st></p>
		<p><st c="3419">Geçen yaz yaşananlar gerçekten inanılmazdı. </st><st c="3464">İstanbul’un üç değerli anıtı çalınmış, yer yerinden oynamıştı. </st><st c="3527">Bakanlar, müsteşarlar, üst düzey yetkililer babamı bunaltmış, anıtların bulunmasını, geri getirilmesini istemişlerdi. </st><st c="3645">Babam ve tüm Emniyet Teşkilatı böylesine alışılmadık ve karmaşık bir hırsızlık karşısında çaresiz kalmıştı. </st><st c="3753">Elif, konuyu teyzesi Öz</st><span epub:type="pagebreak" title="13" id="page13"></span><st c="3776">den Abla’ya açmasaydı, belki de bu güzelim eserleri tümden kaybedecektik. </st><st c="3851">Özden Abla, anıtların nereye kaçırılmış olabileceğini tahmin etmişti de, Emniyet’ten Mehmet İsmail ve ekibi Hindistan’a gidip Süleymaniye’nin kubbesinin yerini bulmuş, hırsızlardan Carmen Sandiego ve Veli Uzunelli’yi yakalamıştı. </st><st c="4081">Ömer Abi de Özden Abla’yla Venedik’e gitmiş, Acar Tezkaçar’ı yakalayamasa da Galata Köprüsü’nü ve Yerebatan Sarayı’nı bulabilmişti.</st></p>
		<p><st c="4212">Gazeteler, televizyonlar günlerce bu olayı konu etmişlerdi. </st><st c="4273">Babam çok meşhur olmuş, her kanal ayrı ayrı onu çağırmış, anıtların bulunmasının ayrıntılarını öğrenmek istemişlerdi. </st><st c="4391">Babam, Süleymaniye Camisi’nde yapılan büyük törende, Ömer Abi’ye ve bana teşekkür ettiği için biz de bu şöhretten payımızı almıştık. </st><st c="4524">Okullar açılınca ilk birkaç gün çok havam olmuş, arkadaşlarım, öğretmenlerim bana daha farklı davranmıştı. </st><st c="4631">Sonra herkes olaya alışmış, her şey eski tas eski hamam devam etmişti.</st></p>
		<p><st c="4701">Ömer Abi de az değildi ama. </st><st c="4730">Bu karmaşanın ortasında bir de Özden Abla’nın kalbini çalmayı başarmıştı. </st><st c="4804">Gerçi Elif’in dediğine göre, Özden Abla da ilk gördüğü andan itibaren Ömer Abi’den hoşlanmış. </st><st c="4898">O zaman belki çok da zor olmamıştır, ne bileyim? </st><st c="4947">Elif, Süleymaniye’deki törenden sonra elimi tutmasa, ben yıllarca ona açılamazdım.</st></p>
		<p><span epub:type="pagebreak" title="14" id="page14"></span><st c="5029">Ömer Abi, “Günün programını açıklıyorum, Mıstık,” dedi. </st><st c="5086">“İlk önce Emirgan’a gidiyoruz. </st><st c="5117">Tuna’yla buluşmam lazım. </st><st c="5142">Çınaraltı kahvesinde sözleştik. </st><st c="5174">Hem Boğaz keyfi de yaparız...”</st></p>
		<p><st c="5204">Annem kahvelerle gelirken söze girdi. </st><st c="5243">“Tuna kim?”</st></p>
		<p><st c="5254">Ömer Abi, “Liseden bir arkadaşım,” dedi, “Boğaziçi Üniversitesi Tarih Bölümü’nde doktora yapıyor. </st><st c="5353">Uzun zamandır görüşmemiştik. </st><st c="5382">Bir tarih kitabı alacağım da ondan.”</st></p>
		<p><st c="5418">“Hayrola Ömer, tarihe mi merak saldın?”</st></p>
		<p><st c="5458">“Yalnız tarihe olsa iyi, Tülay Abla. </st><st c="5496">Bir gün tarihe, öbür gün arkeolojiye, mimariye... </st><st c="5546">Çok maymun iştahlı oldum.”</st></p>
		<p><st c="5572">“Sakın bu işin altından Özden’le aşık atmak sevdası çıkmasın?” diye sordu annem muzip muzip.</st></p>
		<p><st c="5665">Ömer Abi mahcup bir ifadeyle güldü. </st><st c="5702">“Aşık atmak değil ama, Özden’in sohbetleri o kadar güzel, o kadar derin ki, insan kendini yetersiz hissediyor.”</st></p>
		<p><st c="5813">‘Âşık olanlar hep aşık mı atarlar acaba?’ diye düşündüm. </st><st c="5871">Zaten ikisi de aynı kelime gibiydi. </st><st c="5907">Elif geldi aklıma. </st><st c="5926">Ben de hep onu etkilemek istiyordum. </st><st c="5963">İstiyordum ki, beni yakışıklı, akıllı bulsun, dediklerime çok önem versin, şakalarıma kimseninkine gülmediği kadar gülsün... </st><st c="6088">Acaba o da benim için aynı şeyleri düşünüyor muydu?.. </st><st c="6142">Ama o zaten çok güzel </st><span epub:type="pagebreak" title="15" id="page15"></span><st c="6164">ve çok akıllıydı. </st><st c="6182">Bunları dert etmesine hiç gerek yoktu ki.</st></p>
		<p><st c="6223">Ömer Abi kahvesini içtikten sonra kalktık. </st><st c="6267">Dışarı çıkınca sıcak bir rüzgâr yüzümüzü yaladı.</st></p>
		<p><st c="6315">“Of ne sıcak!” dedim.</st></p>
		<p><st c="6337">Ömer Abi, “Sorma,” dedi. </st><st c="6363">“Size gelene kadar canım çıktı. </st><st c="6395">Sanki nisan değil de, ağustos havası. </st><st c="6433">Şansımız varsa, klimalı bir otobüse denk geliriz.”</st></p>
		<p><st c="6483">Varmış. </st><st c="6492">Gelen otobüse atladık. </st><st c="6515">Üstelik, çok kalabalık da değildi. </st><st c="6550">Yol boyunca erguvan ağaçları yeşilliklerin arasından sürpriz yaparcasına fışkırıyor, insanın içini sevinçle, mutlulukla dolduruyordu. </st><st c="6684">Bebek’te Ömer Abi eliyle dışarıyı işaret etti. </st><st c="6731">Yolun ortasına sarılı, kırmızılı laleler dikmişlerdi. </st><st c="6785">Gerçekten çok güzeldi. </st><st c="6808">Erguvanlarla, çiçeklerle içim iyice şenlendi. </st><st c="6854">Rumeli Hisarı’nın önünde de bolca lale vardı. </st><st c="6900">Ömer Abi, “Bir gün de seninle Emirgan Parkı’na gidelim,” dedi. </st><st c="6963">“Laleleri esas orada görmek gerek.”</st></p>
		<p><st c="6998">Emirgan’da otobüsten inince, sanki sıcak bir fırının içine girmiş gibi olduk. </st><st c="7077">Tişörtüm bir anda üstüme yapıştı. </st><st c="7111">Yolun karşısına geçip ağaçlar altındaki kahveye girdik. </st><st c="7167">Burası ağaçların gölgesinde kaldığı için daha serindi. </st><st c="7222">Acaba oturanlardan hangisi Ömer Abi’nin arkadaşıydı? </st><st c="7275">Tahmin etmeye çalıştım. </st><st c="7299">Çok çabalamam gerekmedi. </st><st c="7324">Masaların büyük çoğunluğunda kalabalık gruplar oturuyordu. </st><st c="7383">İleride, canlı </st><span epub:type="pagebreak" title="16" id="page16"></span><st c="7398">renklerle bezenmiş bir tişört giymiş ve sarı kıvırcık saçlarını arkadan toplamış bir kız, güzel havanın, manzaranın tadını çıkarmak isteyenlerin aksine denize sırtını dönmüş, elindeki kitaba dalmıştı. </st><st c="7599">Ömer Abi de o yana yöneldi.</st></p>
		<p><st c="7626">“N’aber Tuna? </st><st c="7641">Dalmışsın!”</st></p>
		<p><st c="7652">Sarışın kız sıçradı. </st><st c="7674">“Vay, Ömer! </st><st c="7686">Nasılsın? </st><st c="7696">Geçin oturun.”</st></p>
		<p><st c="7710">Bize karşısındaki boş yerleri işaret etti. </st><st c="7754">Manzaralı koltukları bize ayırmasına memnun oldum. </st><st c="7805">Boğaz, koyu laciverdiyle şıkır şıkırdı. </st><st c="7845">Karşı kaldırımda insanlar geziniyor, kimileri balık tutmaya çalışıyordu.</st></p>
		<p><st c="7917">“Sana Mustafa’yı tanıştırayım, Tuna. </st><st c="7955">Mahmut Amirim’in oğlu. </st><st c="7978">Tatillerde bana yardım ediyor. </st><st c="8009">Mıstık, bu da Tuna. </st><st c="8029">Bizim sınıfın en güzel kızı. </st><st c="8058">Ne canlar yakmıştı bir zamanlar!”</st></p>
		<p><st c="8091">Tuna Abla güldü. </st><st c="8109">Gülerken burnunu kırıştırıyor, yamuk dişleri de ona ayrı bir sevimlilik katıyordu. </st><st c="8192">“Sen Ömer’e bakma, Mustafa,” dedi. </st><st c="8227">“Okuldayken çok kısa boyluydum, yüzüm de sivilcelerden gözükmezdi. </st><st c="8294">Bunları da bir dert ederdim ki, sorma. </st><st c="8333">Sonra bir yaz boyum uzadı, sivilceler de ânında yok oldu... </st><st c="8393">Aç mısınız? </st><st c="8405">Buranın kahvaltısı nefis!”</st></p>
		<p><st c="8431">Ömer Abi, “Ben yerim bir şeyler,” dedi, “Mıstık, sen de ister misin?”</st></p>
		<p><st c="8501">Onlar güzel bir kahvaltı sipariş ettiler, ben yal</st><span epub:type="pagebreak" title="17" id="page17"></span><st c="8551">nızca tatlı istedim; kazandibi. </st><st c="8584">Garson az sonra büyük bir tepsiyle geldi. </st><st c="8626">Masaya menemeni, sucuğu ve kahvaltılıkları koyarken, birden peynir tabağının altından fırlayan bir böcek, masanın ortasına yerleşti. </st><st c="8759">Antenlerini sallayarak bize bakıyordu ki, garson böceği masadan aşağı itti, üstüne bastı.</st></p>
		<p><st c="8848">Tuna Abla, “Bak şimdi!” dedi. </st><st c="8879">“Bütün iştahım kaçtı!”</st></p>
		<p><st c="8901">Garson telaşlandı. </st><st c="8921">“Merak etmeyin, hanımefendi,” dedi, “kurumumuz çok temizdir. </st><st c="8982">Gelin, mutfağı gezin isterseniz. </st><st c="9015">Bu böcekleri bugün görmeye başladık... </st><st c="9054">Dışarıdan geliyorlar. </st><st c="9076">Arzu ederseniz, örtüyü değiştireyim.”</st></p>
		<p><st c="9113">Garson yeni örtü getirmeye gidince, Ömer Abi kıkırdadı. </st><st c="9170">“Böcekleri ismen tanıyor, evlerini barklarını bile biliyor herhalde.”</st></p>
		<p><st c="9239">Tuna Abla, “Haklı olabilir ama,” dedi. </st><st c="9279">“Ben buraya sık sık gelirim. </st><st c="9308">Hiç böyle bir şeyle karşılaşmamıştım.”</st></p>
		<p><st c="9346">Daha sonra doğallıkla lise anılarına daldılar. </st><st c="9394">Anlaşılan ikisi de epey haylazlık etmişti. </st><st c="9437">Acaba benimle dalga mı geçiyorlardı? </st><st c="9474">Çünkü anlattıkları Hababam Sınıfı’na bile taş çıkarırdı. </st><st c="9531">İşin tuhafı anlattıklarını kolaylıkla gözümde canlandırabiliyordum. </st><st c="9599">Babam kadar yaşlandığı zaman bile, Ömer Abi’yi bir çocuk olarak düşünmek zor olmayacaktı.</st></p>
		<p><span epub:type="pagebreak" title="18" id="page18"></span><st c="9688">Onlar eski günleri anar ve kıkır kıkır gülerken, Tuna Abla birden telaşla saatine baktı, “Ooo, zaman ne çabuk geçmiş böyle?” dedi, “Benim on beş dakika içinde Rumeli Hisarı’nda olmam gerek. </st><st c="9879">Molyer’le buluşacağız.”</st></p>
		<p><st c="9902">Ömer Abi’nin meraklı bakışlarını görünce açıklama gereği duydu. </st><st c="9967">“Molyer Osman canım. </st><st c="9988">Bizim sınıftaki... </st><st c="10007">Bize teneffüslerde oynadığı oyunları hatırlamıyor musun?”</st></p>
		<p><st c="10064">Ömer Abi bir kahkaha attı. </st><st c="10092">“Yahu, onu liseden beri görmüyorum ben.”</st></p>
		<p><st c="10132">Tuna Abla, “Bak ne diyeceğim,” dedi. </st><st c="10170">“Hadi, siz de gelin. </st><st c="10191">Osman sonunda tiyatrocu oldu. </st><st c="10221">Şimdi Devlet Tiyatrosu’nda çalışıyor. </st><st c="10259">Tarihi bir oyun yazmış. </st><st c="10283">Oyunla tarihi olaylar arasında bir tutarsızlık olup olmadığına bakmamı istiyor.”</st></p>
		<p><st c="10363">Ömer Abi bana göz kırptı. </st><st c="10390">“Ne dersin Mıstık? </st><st c="10409">Nasılsa daha zamanımız var. </st><st c="10437">Bu arada Hisar’ı da gezmiş oluruz.”</st></p>
		<p><st c="10472">Olur anlamında başımı salladım. </st><st c="10505">Molyer Osman’ı da merak etmiştim doğrusu.</st></p>
	</section>
<div id="charCountTotal" value="10546"></div></body>
</html>
