<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css"/>
</head>

<body>
  <h2 style="text-align: center;" title="12: Kütüphane"><b>12</b></h2>

  <h2 class="sigil_not_in_toc" style="text-align: center;"><b>Kütüphane</b></h2>

  <h5 class="sigil_not_in_toc" style="text-align: center;"><b>D.S. 321</b></h5>

  <div style="text-align: center;">
    <img alt="kisim11" src="../Images/kisim11.jpeg"/><b><br/></b>
  </div>

  <p>Büyük taştan binaya yaklaşırlarken, Arlen, Cob’un arkasından heyecanlı bir şekilde yürüyordu. O gün yedincigündü ve normalde olsa, mızrak antrenmanı yapamayıp binicilik derslerini alamadığı için keyfi kaçmış olurdu ancak bugün, kaçıramayacağı kadar güzel bir şey yapacaktı: İlk defa Dük’ün Kütüphanesi’ne gidiyordu.</p>

  <p>O ve Cob, diğer Muhafazacılarla muhafaza değiş tokuşuna başladıklarından beri, ustasının işleri patlamış ve böylece şehirde doldurulmasına çok ihtiyaç duyulan bir boşluk doldurulmuştu. Sahip oldukları karadefter kütüphanesi, hızla Miln’in, hatta belki de dünyanın en büyük karadefter kütüphanesine dönüşmüştü. Aynı zamanda, gediği kapatmakta oynadıkları rolün haberleri şehre yayılmış, hiçbir yeniliği kaçırmayan Asiller de bunu fark etmişti.</p>

  <p>Asiller ile çalışmak sinir bozucu bir şeydi. Sürekli saçma sapan isteklerde bulunan Asiller, muhafazaları, ait olmadıkları yerlere koydurmaya çalışıyordu. Cob, fiyatları iki katma, hatta üç katına çıkarmış olsa bile fark etmiyordu. Muhafaza ustası Cob tarafından muhafazalandırılmış bir malikâneye sahip olmak, bir statü sembolü haline gelmişti. Ama şimdi, şehirdeki en değerli yapıyı muhafazalandırmak üzere çağrılmışlardı ve Arlen, bunun, her şeye değer olduğunu biliyordu. Kütüphanenin içini ancak birkaç şehirli görebilmişti. Euchor, koleksiyonunu kıskanç sevgililer gibi gözünden bile sakınıyor, sadece yüksek sınıflardan ricacılara ve onların yardımcılarına giriş izni veriyordu.</p>

  <p>Dük tarafından el konulmadan önce kilise tarafından yaptırılmış olan kütüphane, her zaman bir Rahip tarafından yönetilirdi. Bu adamın ise genelde, değerli kitapları dışında, az sayıda yardımcısı olurdu. Bu mevki, Büyük Katedral ya da Dük’ün kişisel tapınağı dışında, Kutsal Adamların gelebileceği en yüksek konumlardan biriydi.</p>

  <p>Girişte bir yardımcı tarafından karşılandıktan sonra, yine aynı adam tarafından, baş kütüphaneci olan Rahip Ronnell’ın odasına götürüldüler. Yürürlerken, Arlen’ın gözleri ok gibi hareket ediyor, her tarafı tarıyordu. Küf kokan rafları ve kitap yığınlarının arasında dolaşan sessiz bilginleri büyük bir dikkatle inceliyordu. Karadefterler sayılmazsa, Cob’un koleksiyonunda otuzu aşkın kitap vardı ve Arlen, bu koleksiyonun büyük bir hazine olduğunu düşünmüştü. Dük’ün Kütüphanesi’nde ise binlercesi vardı ve bir ömür harcasa yine de hepsini okuyamazdı. Dük’ün tüm bunları bir yere kilitleyip saklaması Arlen’in hiç hoşuna gitmemişti.</p>

  <p>Rahip Ronnell, baş kütüphaneci olarak sahip olduğu bu imrenilen mevkiye rağmen genç bir adamdı. Saçları biraz kırlaşmış olsa da, kahverengi tonunu büyük oranda koruyordu. Onları sıcak bir şekilde karşılayıp oturttu ve bir hizmetkâr göndererek içecek bir şeyler istetti.</p>

  <p>“Ününüz, sizden önde gidiyor Usta Cob,” dedi Ronnell. Tel çerçeveli gözlüklerini çıkardıktan sonra kahverengi cübbesine silerek temizledi. “Umut ederim bu işi kabul edersiniz.”</p>

  <p>“Şu ana kadar gördüğüm tüm muhafazalar temiz ve keskin,” dedi Cob.</p>

  <p>Ronnell, gözlüklerini yeniden taktı ve rahatsız bir şekilde boğazını temizledi. “Son gedikten sonra, dük, koleksiyonu için endişeleniyor,” dedi. “Ekselansları... özel önlemler arzu ediyor.”</p>

  <p>“Ne tür özel önlemler?” diye sordu Cob, şüpheyle. Ronnell oturduğu yerde kımıldanınca, Arlen, adamın birazdan söyleyecekleri yüzünden tedirgin olduğunu anladı.</p>

  <p>En sonunda Ronnell iç çekti ve doğrudan, “Tüm masalar, sandalyeler ve raflar, ateş püskürmesine karşı muhafazalandırılacak,” dedi.</p>

  <p>Cob’un gözleri yerinden fırladı. “Bu aylar alır!” dedi, tükürükler saçarak. “Hem hangi amaca hizmet edecek ki? Bir ateş iblisi şehrin bu kadar içine girebilmiş olsa bile, bu binanın muhafazalarını asla geçemez. Diyelim ki geçti, o zaman kitap raflarından daha büyük endişeleriniz olacaktır.”</p>

  <p>Bu sözü duyunca Ronnell’ın bakışları sertleşti. “Bundan daha büyük bir endişe yok Usta Cob,” dedi. “Bu konuda Dük ve ben mutabığız. Nüvelikler, eski çağların kütüphanelerini yaktığında neler kaybettiğimizi hayal bile edemezsiniz. Biz burada, toplanıp biriktirilmesi tam bin yıl sürmüş son bilgi zerrelerini koruyoruz.”</p>

  <p>“Özür dilerim,” dedi Cob. “Saygısızlık etmek amacında değildim.”</p>

  <p>Kütüphaneci onaylayarak başını salladı. “Sizi anlıyorum. Ve çok da haklısınız, risk en az seviyede. Yine de, Ekselanslarının isteği bu. Bu iş için size bin altın güneş ödeyebilirim.”</p>

  <p>Arlen, hesabı kafasından hemen yaptı. Bin altın, çok paraydı. Tek bir iş için alacakları en fazla para bu olacaktı, ancak işin gerektireceği aylarca zaman ve düzenli işlerin kaybı hesaba katılacak olursa...</p>

  <p>“Korkarım size yardımcı olamayacağım,” dedi Cob sonunda. “Çünkü bu görev, işimden ve işyerimden çok uzun bir süre ayrı kalmamı gerektiriyor.”</p>

  <p>“Bu, Dük’ün gözündeki yerinizi sağlamlaştıracaktır,” diye ekledi Ronnell.</p>

  <p>Cob omuz silkti. “Onun babası için Ulaklık yapmıştım. Bu bana yeterince iltimas sağladı. Daha fazlasına ihtiyacım pek yok. Daha genç bir Muhafazacı deneyin,” diye öneride bulundu. “Kanıtlayacak bir şeyleri olan birisi.”</p>

  <p>“Ekselansları, özellikle sizin isminizi andı,” diye bastırdı Ronnell.</p>

  <p>Cob, ellerini çaresiz bir şekilde iki yana açtı.</p>

  <p>“Ben yaparım,” diye aniden atıldı Arlen. Bunu duyunca iki adam da dönüp ona baktı. Bu kadar cesur olmasına şaşırmışlardı.</p>

  <p>“Dük’ün, bir çırağın hizmetlerini kabul edeceğini sanmıyorum,” dedi Ronnell.</p>

  <p>Arlen omuz silkti. “Ona söylemenize gerek yok ki,” dedi. “Ustam, raflar ve masalar için kullanılacak muhafazaların taslaklarını oluşturur, bana da onları çizip yerleştirme işi kalır.” Konuşurken Cob’a baktı. “Eğer işi almış olsaydın, muhafazaların yarısını, hatta daha fazlasını ben oyacaktım zaten.”</p>

  <p>“İlginç bir uzlaşma,” dedi Ronnell, düşünceli bir şekilde. “Siz ne dersiniz Usta Cob?”</p>

  <p>Cob, Arlen’a şüpheli gözlerle baktı. “Bu senin nefret ettiğin türden usandırıcı bir iş diyorum,” dedi. “Senin bu işten çıkarın ne olacak evlat?” diye sordu.</p>

  <p>Arlen gülümsedi. “Dük, kütüphanesinin Muhafaza ustası Cob tarafından muhafazalandırıldığını ilan edebilecek,” diye başladı. “Sen, bin altın güneşini alacaksın. Ve ben de...” diyerek Ronnell’a döndü, “dilediğim zaman kütüphaneyi kullanabileceğim.”</p>

  <p>Ronnell kahkaha attı. “İşte tam kafama göre bir çocuk!” dedi. “Anlaştık mı öyleyse?” diye sordu Cob’a.</p>

  <p>Cob gülümsedi ve iki adam el sıkıştılar.</p>

  <p style="text-align: center;"><img alt="kisim2" src="../Images/kisim2.jpeg"/><br/></p>

  <p>Rahip Ronnell, Cob ve Arlen’ı, kütüphaneyi incelemeleri için gezdiriyordu. Bunu yaparlarken, Arlen, ne kadar muazzam bir görev üstlendiğinin farkına varmaya başladı. Hesaplamaları atlayıp göz kararı çalışacak olsa bile, yarım seneden uzun sürecek bir iş gibi görünüyordu bu.</p>

  <p>Yine de, içeride dolaşıp kitaplara bakarken, buna değeceğini biliyordu. Ronnell, ona, hayatının geri kalanı boyunca, kütüphaneye gece-gündüz tam giriş izni vereceğine söz vermişti.</p>

  <p>Oğlanın yüzündeki coşku ifadesini gören Ronnell gülümsedi. Aklına birden bir düşünce geldi ve hazır Arlen kendi düşüncelerine dalıp gitmişken, Cob’u bir kenara çekti.</p>

  <p>“Bu çocuk bir çırak mı yoksa bir Hizmetkâr mı?” diye sordu Muhafazacı’ya.</p>

  <p>“Tüccar sınıfından,” dedi Cob, “eğer sorduğun buysa tabii.”</p>

  <p>Ronnell başıyla onayladı. “Peki anne babası kim?”</p>

  <p>Cob kafasını olumsuz anlamda salladı. “Anne babası yok. En azından Miln’de.”</p>

  <p>“Onu sen temsil ediyorsun öyleyse?” diye sordu Ronnell.</p>

  <p>“Kendi kendini temsil ediyor demek daha doğru olur,” diye cevapladı Cob.</p>

  <p>“Sözlendiği biri var mı?” diye sordu Rahip.</p>

  <p>İşte yine bu konu açılmıştı. “İşlerim açıldığından beri, bana bu soruyu soran çok kişi oldu,” dedi Cob. “Hatta bazı Asiller bile, güzel kızlarını, oğlanı görsünler diye atölyeye yolladı. Ama Yaratıcı’nın, oğlanın burnunu kitaplardan çıkarıp da etrafına bakmasını sağlayabilecek kadar güzel bir kız yarattığını düşünmüyorum.”</p>

  <p>“Bu duyguya aşinayım,” dedi Ronnell, küçük bir kızı işaret ederek. Kız, önünde açık duran yarım düzine kitapla bir masada oturuyor, dalgın dalgın okuma yapıyordu.</p>

  <p>“Mery, buraya gel!” diye seslendi. Kız kafasını kaldırdı, açık olan sayfaları ustaca işaretledi ve ayağa kalkmadan önce kitaplarını üst üste koydu. Arlen gibi on dört yaz görmüş gibi duruyordu. İri kahverengi gözlere ve uzun, parlak kahverengi saçlara sahipti. Yumuşak, yuvarlak bir yüzü ve parlak bir gülüşü vardı. Üzerine de kütüphanenin tozlarıyla kaplı rahat bir elbise giymişti. Eteğini topladı ve hızlı bir reverans yaptı.</p>

  <p>“Muhafaza ustası Cob, bu benim kızım Mery,” dedi Ronnell.</p>

  <p>Kız kafasını kaldırdı, duyduğu şey karşısında aniden heyecanlanmıştı sanki. <i>”Ünlü</i> Muhafaza ustası Cob mu?” diye sordu.</p>

  <p>“Aa, sen benim çalışmalarımı biliyor musun?” diye sordu Cob.</p>

  <p>“Hayır.” Mery başım olumsuzca salladı. “Ancak, karadefter koleksiyonunuzun eşi benzeri olmadığını duymuştum.”</p>

  <p>Cob kahkaha attı. “Kızınız ne kadar tatlı, Rahip,” dedi.</p>

  <p>Rahip Ronnell kızına doğru eğildi ve Arlen’ı gösterdi. “Şuradaki genç Arlen, Usta Cob’un çırağı. Bizim için kütüphaneyi muhafazalandıracak. Neden ona etrafı göstermiyorsun?”</p>

  <p>Oğlan, kızın bakışlarından tamamen habersiz bir şekilde etrafı incelerken, Mery onu izledi. Arlen’ın pis, sarı saçları biraz uzamıştı. Pahalı kıyafetleri kırışmış ve lekelenmiş durumdaydı. Ancak bakışlarında zekâ vardı. Yüz hatları düzgün ve simetrikti; göze nahoş gelmiyordu. Kız eteğini düzeltip Arlen’ın yanma giderken, Cob, Ronnell’ın bir dua mırıldandığını duydu.</p>

  <p>Arlen, Mery’nin yanma geldiğini fark etmemiş görünüyordu. “Merhaba,” dedi kız.</p>

  <p>“Selam,” diye karşılık verdi Arlen; gözlerini kısmış, üst raflarda duran bir kitabın kapağını okumaya çalışıyordu.</p>

  <p>Mery kaşlarını çattı. “Benim adım Mery,” dedi. “Rahip Ronnell babam olur.”</p>

  <p>“Arlen,” dedi Arlen, raftan bir kitap alıp yavaşça sayfalarını çevirerek.</p>

  <p>“Babam, sana kütüphaneyi dolaştırmamı istedi,” dedi Mery.</p>

  <p>“Teşekkürler,” dedi Arlen; kitabı yerine koyduktan sonra bir raf sırasını takip ederek, kütüphanenin diğer kısımlarından bir iple ayrılmış olan bölüme kadar yürüdü. Mery ise onu takip etmek zorunda kaldı, öfkesi yüzünden okunuyordu.</p>

  <p>“Kızım normalde umursanmamaya değil, umursamamaya alışkın,” dedi Ronnell. Bu durumdan keyif alıyormuşa benziyordu.</p>

  <p>“D.Ö.” dedi Arlen. İple ayrılmış bölümün üzerindeki kemerin üstünde böyle yazıyordu. “D.Ö. de ne demek?” diye mırıldandı.</p>

  <p>“Dönüşten Önce,” dedi Mery. “Bunlar, eski dünyadan kalan kitapların orijinal kopyalarıdır.”</p>

  <p>Arlen, sanki kızın varlığını o anda fark etmiş gibi dönüp Mery’ye baktı. “Gerçekten mi?” diye sordu.</p>

  <p>“Dük’ün izni olmadan oraya gitmek yasaktır,” dedi Mery, Arlen’in suratının asıldığını izleyerek. “Tabii,” diye gülümsedi, “benim iznim var. Babam sayesinde.”</p>

  <p>“Baban mı?” diye sordu Arlen.</p>

  <p>“Ben Mery, Rahip Ronnell’ın kızıyım,” diye hatırlattı Mery, kaşlarını çatarak.</p>

  <p>Gözleri fal taşı gibi açılan Arlen beceriksizce reverans yaptı. “Tibbet Deresi’nden Arlen,” dedi.</p>

  <p>Salonun karşı tarafında, Cob kıkırdadı. “Oğlanın hiç şansı yoktu.”</p>

  <p style="text-align: center;"><img alt="kisim2" src="../Images/kisim2.jpeg"/><br/></p>

  <p>Arlen’ın aşina olduğu bir çalışma düzenine girmesiyle birlikte, aylar eriyip gitti. Ragen’ın malikânesi kütüphaneye daha yakındı, o yüzden çoğu gece orada kalıyordu. Bacağı hızla iyileşen Ulak çok geçmeden tekrar yollara düşmüştü.</p>

  <p>Elissa, Arlen’ı, odasını kendi özel odası olarak rahatça kullanması için teşvik ediyor ve bu odanın Arlen’ın aletleriyle, kitaplarıyla dolup taşmasından özel bir zevk duyuyordu. Hizmetkârlar da Arlen’in evde oluşuna bayılıyordu. Onun evde olduğu zamanlar, Leydi Elissa’nın daha uysal birisine dönüştüğünü söylüyorlardı.</p>

  <p>Arlen, gün doğumundan bir saat önce kalkıyor, malikânenin yüksek tavanlı avlusundaki fenerin ışığında, mızrak tekniklerini çalışıyordu. Güneş ufukta belirdiğinde ise, bir saat boyunca evin önündeki avluda, hedef talimi ile binicilik idmanlarını yapıyordu. Bunları, Elissa’yla birlikte yaptığı -tabii eğer evdeyse Ragen’ın da katıldığı hızlı bir kahvaltı takip ediyordu. Kahvaltıdan sonraysa kütüphaneye doğru yola koyuluyordu.</p>

  <p>Kütüphaneye geldiği zaman, vakit hâlâ erken oluyordu. Heybetli binanın alt kısmındaki küçük odalarda kalan Ronnell’ın yardımcıları dışında, kütüphanede kimseler olmazdı. Yardımcılar, ustalarının yanma çağrılmadan ya da izin almadan gidip konuşabilen Arlen’dan korkuyor ve ona karşı mesafelerini koruyordu.</p>

  <p>Arlen’a atölyesi olarak kullanabileceği, etraftan yalıtılmış küçük bir oda verilmişti. Oda, raflı iki kitap dolabını, çalışma tezgâhını ve üzerinde çalışmakta olduğu mobilya parçalarını içine alabilecek büyüklükteydi. Kitap dolaplarından biri, boyalar, fırçalar ve muhafaza işleme aletleriyle doluydu. Diğerinde ise ödünç aldığı kitaplar duruyordu. Odanın zemini, üzerine muhafaza sembolleri oyduğu mobilyalardan çıkan kıvrık talaşlarla ve etrafa sıçramış boya ve cila lekeleriyle kaplıydı.</p>

  <p>Arlen, her sabah bir saatini okumaya ayırıyor, sonra istemeye istemeye kitabını kaldırıp işine başlıyordu. Haftalar boyunca sandalyelerden başka hiçbir şey muhafazalandırmamıştı. Sandalyeleri bitirdikten sonra, oturma sıralarına geçmişti. İş, tahmin ettiğinden çok daha uzun zaman alsa da, Arlen bundan rahatsız değildi.</p>

  <p>Mery’nin yüzü, geçen aylar içerisinde Arlen için hoş bir görüntü olmuştu. Kız ya sadece şöyle bir gülümsemek ya da duyduğu bir dedikoduyu paylaşmak için kafasını sık sık atölye kapısından içeri sokuyor; sonra da işlerine kaldığı yerden devam etmek için hızla oradan uzaklaşıyordu. Arlen, işinin ve araştırmalarının uğradığı bu kesintilerin zamanla canını sıkacağını düşünse de, tam tersi olmuştu. Mery’yi göreceği zamanları dört gözle bekliyor, hatta onun, alışılagelmiş sıklığıyla ziyaret etmediği günlerde dikkatinin dağıldığını fark ediyordu. Öğle yemeklerini ise, şehre ve ötedeki dağlara bakan, kütüphanenin geniş çatısında beraber yiyorlardı.</p>

  <p>Mery, Arlen’in şimdiye kadar tanıdığı kızlardan çok farklıydı. Babası Dük’ün kütüphanecisi ve baş tarihçisi olduğu için, belki de şehirdeki kızların en okumuşuydu. Arlen, hiçbir şey okumayıp yalnızca onunla konuşsa bile, herhangi bir kitabın sayfalarından öğreneceği kadarını pekâlâ öğrenebildiğini fark etmişti. Ama kızın konumu, yalnızlığı da beraberinde getiriyordu. Yardımcılar, ondan, Arlen’dan çekindiklerinden bile daha fazla çekiniyordu ve kütüphanede, Mery’nin yaşıtı olan başka kimse yoktu. Mery, aksakallı bilginlerle mükemmel bir rahatlık içinde tartışıyordu, ama Arlen’in etrafındayken, utangaç ve güvensiz birine dönüşüyordu.</p>

  <p style="text-align: center;"><img alt="kisim2" src="../Images/kisim2.jpeg"/><br/></p>

  <p>“Ulu Yaratıcı! Jaik, sanki hiç pratik yapmamışsın gibi çalıp söylüyorsun,” dedi Arlen, kulaklarını kapatarak.</p>

  <p>“Acımasız olma Arlen,” dedi Mery. “Şarkın çok güzeldi Jaik.”</p>

  <p>Jaik kaşlarını çattı. “Öyleyse neden sen de kulaklarını kapatıyorsun?” diye sordu.</p>

  <p>“Şey...” dedi kız, parlak bir gülümseme eşliğinde ellerini kulaklarından indirerek. “Babam, günaha giden yolun müzik ve danstan geçtiğini söyler, o yüzden dinleyemedim. Ama eminim çok güzel bir şarkıydı.”</p>

  <p>Arlen kahkaha atınca, Jaik surat asıp lavtasını aşağı indirdi.</p>

  <p>“Bir de hokkabazlık numaralarını denesene,” diye öneride bulundu Mery.</p>

  <p>“Hokkabazlık numaralarını izlemenin günah olmadığından emin misin?” diye sordu Jaik.</p>

  <p>Mery, “Sadece iyiyse...” diye mırıldandı ve Arlen yine kahkaha attı.</p>

  <p>Jaik’in lavtası eski ve yıpranmış bir lavtaydı. Nedense her zaman tellerinden biri ya da ikisi eksik oluyordu. Oğlan çalgısını yere koydu ve Jonglörlük malzemelerinin bulunduğu küçük torbanın içinden renkli tahta toplarını çıkardı. Topların boyası soyulmuştu ve üzerlerinde çatlaklar vardı. Toplardan birini havaya fırlattı, bunu diğer ikisi izledi. Aynı numarayı birkaç saniye daha sürdürmeyi başardı ve Mery ellerini çırptı.</p>

  <p>“İşte bu çok daha iyi!” dedi.</p>

  <p>Jaik gülümsedi. “Bir de şunu izleyin!” dedi, dördüncü bir topa uzanarak.</p>

  <p>Toplar aniden düşüp de yerdeki zemine sertçe çarpınca, Arlen ve Mery irkildi.</p>

  <p>Jaik’in yüzü kızardı. “Belki de üç topla daha fazla pratik yapmalıyım,” dedi.</p>

  <p>“Evet, bence de daha fazla pratik yapmalısın,” diye katıldı Arlen.</p>

  <p>“Babam bundan hoşlanmıyor,” dedi Jaik. ‘“Eğer hokkabazlıktan başka yapacak bir şeyin yoksa evlat, hemen sana birkaç angarya bulayım!’ diyor.”</p>

  <p>“Benim babam da, beni dans ederken yakaladığında öyle der,” dedi Mery.</p>

  <p>İkisi de bir yorum bekliyormuş gibi Arlen’a baktı. “Benim babam da öyle derdi,” dedi Arlen.</p>

  <p>“Usta Cob demiyor mu?” diye sordu Jaik.</p>

  <p>Arlen kafasını hayır anlamında salladı. “Neden desin ki? Her dediğini yapıyorum.”</p>

  <p>“Peki Ulaklık talimlerini yapmak için nasıl zaman buluyorsun?” diye sordu Jaik.</p>

  <p>“Kendime zaman yaratmaya çalışıyorum,” dedi Arlen.</p>

  <p>“Nasıl?” diye sordu Jaik.</p>

  <p>Arlen omuz silkti. “Erken kalkıp. Geç saate kadar yatmayıp. Yemeklerden sonra hemen sıvışıp. Ne yapmam gerekiyorsa. Yoksa tüm hayatın boyunca bir değirmenci olarak mı kalmayı yeğlersin?”</p>

  <p>“Değirmenci olmakta yanlış bir şey yok ki Arlen,” dedi Mery.</p>

  <p>Jaik kafasını sağa sola salladı. “Hayır, Arlen haklı,” dedi. “Eğer istediğim şey buysa, daha sıkı çalışmalıyım.” Arlen’a baktı. “Daha fazla çalışacağım,” diye söz verdi.</p>

  <p>“Canını sıkma,” dedi Arlen. “Küçük köylerdeki köylüleri eğlendiremesen bile, şarkı söyleyişinle yoldaki iblisleri korkutup kaçırarak iyi para kazanabilirsin.”</p>

  <p>Jaik gözlerini kıstı. Mery kahkaha atınca da, tahta toplarını Arlen’a fırlatmaya başladı.</p>

  <p>“İyi bir Jonglör beni vurabilirdi!” diye dalga geçti Arlen, fırlatılan her toptan çevik hareketlerle kurtularak.</p>

  <p style="text-align: center;"><img alt="kisim2" src="../Images/kisim2.jpeg"/><br/></p>

  <p>“Fazla ileri uzanıyorsun,” diye bağırdı Cob. Adamın söylediği şeyi uygulamalı olarak göstermek isteyen Ragen, bir elini kalkanından çekti ve Arlen’in mızrağının uç kısmını, hemen alt tarafından yakaladı. Arlen mızrağını geri çekmeye fırsat bulamadan, Ragen silahı bir hamlede çekti ve dengesini kaybeden Arlen düşüp karların içine yuvarlandı.</p>

  <p>“Ragen, dikkatli ol,” diye uyarıda bulundu Elissa; sabahın ayazında, üstündeki şalı sımsıkı tutuyordu. “Onu inciteceksin.”</p>

  <p>“Ragen, bir nüveliğe göre çok daha yumuşak davranıyor, leydim,” dedi Cob, Arlen’ın da duyabileceği kadar yüksek bir sesle. “Uzun mızrağın amacı, geri çekilirken iblisleri belli bir mesafede tutmaktır. Bu, savunma amaçlı bir silahtır. Mızrağım -tıpkı buradaki genç Arlen gibi saldırı amacıyla kullanan Ulakların sonu ölüm olur. Bunun olduğunu gördüm. Bir gün Lakton yolunda giderken...”</p>

  <p>Arlen kaşlarını çattı. Cob iyi bir öğretmendi, ama derslerini, diğer Ulakların dehşet verici ölüm hikâyeleriyle süslemekten çok hoşlanıyordu. Amacı aslında Arlen’in cesaretini kırmaktı ama sözleri tamamen zıt bir etki yaratıyor, Arlen’in, diğerlerinin başarısız olduğu yerde, başarma kararlılığını güçlendiriyordu. Arlen karların içinden zorlana zorlana ayağa kalktı ve bu sefer ayaklarını yere daha sağlam basıp ağırlığını topuklarına verdi.</p>

  <p>“Uzun mızraklar için bu kadarı yeter,” dedi Cob. “Şimdi de kısalarını deneyelim biraz.”</p>

  <p>Elissa kaşlarım çattı. Arlen, iki metrelik mızrağı yerine koydu ve Ragen ile birlikte, boyu bir metreden kısa olan mızrakları aldılar. Bunlar, yakın mesafe dövüşü için tasarlanmıştı. İtme yerine saplama hareketlerine olanak sağlıyorlardı. Arlen mızrağa ek olarak kendine bir kalkan da seçti ve karlarla kaplı avluda Ragen’la yeniden karşı karşıya geldiler. Arlen, artık daha uzun boylu ve daha geniş omuzluydu. On beş yaşındaydı ve vücudu yağsız, sırım gibiydi. Üzerine Ragen’ın eski deri zırhını giymişti. Bu zırh, şimdilik vücuduna büyük geliyordu ama gün geçtikçe bu durum tersine dönüyordu.</p>

  <p>“Tüm bunların amacı nedir?” diye sordu Elissa, sabrı tükenmiş bir halde. “Bir iblise o kadar yaklaşıp da hayatta kalması imkânsız zaten.”</p>

  <p>“Daha önce hayatta kalanları gördüm,” diye karşı çıktı Cob, Arlen ve Ragen’ın talimini izleyerek. “Ayrıca, şehirlerin arasında iblisler dışında başka tehlikeler de var leydim. Vahşi hayvanlar, hatta haydutlar.”</p>

  <p>“Kim bir Ulak’a saldırır ki?” diye sordu Elissa, şok içinde.</p>

  <p>Ragen, Cob’a kızgın bir bakış attı, ama Cob onu görmezden geldi. “Ulaklar varlıklı adamlardır,” dedi. “Ve hem Tüccarların hem de Asillerin kaderlerini belirleyecek mesajlar ve değerli mallar taşırlar. Çoğu insan, bir Ulak’a zarar vermeye cüret edemez, ancak bu yine de olabilir. Ayrıca hayvanları da hesaba katmak gerek... Nüvelikler en zayıf ve en yavaş olan hayvanları öldürdüğü için, sadece en güçlü avcılar geriye kalıyor.”</p>

  <p>“Arlen!” diye bağırdı Muhafazacı. “Üzerine bir ayı saldırdığında ne yaparsın?”</p>

  <p>Arlen, gözlerini Ragen’dan ayırmadan ve hiç tereddüt etmeden, aynı şekilde bağırarak karşılık verdi: “Boğazına uzun mızrağı sapla, kanarken geri çekil, sonra gardım düşürdüğünde hayati organlarına sapla.”</p>

  <p>“Başka ne yapabilirsin?” diye bağırdı Cob.</p>

  <p>“Kıpırdamadan yat,” dedi Arlen, tiksintiyle. “Ayılar, ölülere çok nadir saldırır.”</p>

  <p>“Ya aslan?” diye sordu Cob.</p>

  <p>“Orta boy mızrak,” diye bağırdı Arlen, Ragen’ın bir saplama hareketini kalkanıyla karşılayıp karşı saldırıda bulunurken. “Omuz eklemine sapla ve kedi kendini mızrağa geçirirken sağlam dur, sonra kısa mızrağını -artık hangisi daha uygunsa ya yan tarafına ya da göğsüne sapla.”</p>

  <p>“Kurt?”</p>

  <p>“Bunları daha fazla dinleyemeyeceğim,” dedi Elissa, malikâneye öfkeli adımlarla yürüyerek.</p>

  <p>Arlen, kadını duymazdan geldi. “Orta boy mızrakla burnuna indirilecek iyi bir darbe, genellikle yalnız bir kurdu kaçırtır,” dedi. “Bu olmazsa, aslanlarda kullanılan taktiğin aynısı.”</p>

  <p>‘Ya sürü halindelerse?” diye sordu Cob.</p>

  <p>“Kurtlar ateşten korkar,” dedi Arlen.</p>

  <p>“Peki bir yabandomuzuyla karşılaşırsan?”</p>

  <p>Arlen kahkaha attı. <i>”Bütün Nüve peşindeymiş gibi kaç,”</i> diyerek, eğitmenlerinin verdiği talimatı aynen tekrar etti.</p>

  <p>Arlen, bir kitap yığınının üzerinde uyandı. Bir anlığına, nerede olduğunu merak etti ve sonra, yine kütüphanede uyuyakaldığını anladı. Pencereden dışarı baktı ve karanlığın çoktan çöktüğünü gördü. Kafasını yavaşça kaldırınca çok yukarıdan geçen bir rüzgâr iblisinin hayaletimsi şeklini çıkartabildi. Malikâneye gitmediği için Elissa üzülecekti.</p>

  <p>Geçmişleri ta Bilim Çağı’na kadar uzanan kadını tarih kitapları okuyordu. Bu kitaplarda eski dünyanın Albinon, Thesa, Büyük Linm ve Rusk gibi krallıklarından; denizlerden, inanılmaz mesafeleri kapsayan devasa göllerden ve bunların öte yakasındaki diğer krallıklardan bahsediliyordu. İnsanı hayrete düşüren şeylerdi bunlar. Eğer kitaplar doğruyu söylüyorsa, dünya, hayal ettiğinden çok daha büyüktü.</p>

  <p>Üstüne yığılı kaldığı açık kitabın sayfalarını çevirdi ve şaşkınlık içinde bir haritaya rast geldi. Gözleri, yerlerin isimlerini tararken, fal taşı gibi açıldı. Haritada, çok açık bir şekilde, Miln Düklüğü yazıyordu. Daha yakından baktığında, Miln Kalesi’nin temiz su ihtiyacını karşılayan nehri ve şehrin sırtını dayadığı dağları gördü. İşte orada küçük bir yıldız şeklinde, başkent işaretlenmişti.</p>

  <p>Birkaç sayfa daha çevirip kadını zamanların Miln’i hakkındaki yazıları okudu. Miln şimdi olduğu gibi o zamanlarda da, bir maden ve taş ocağı şehriydi. Toprakları büyük bir alanı kapsıyordu. Miln Dükü’nün birçok köy ve kasabayı da içeren geniş toprakları, Bölen Nehir’de bitiyordu. Bu nehir, Angiers Dükü’nün topraklarıyla sınırı oluşturuyordu.</p>

  <p>Arlen, kendi yolculuğunu hatırladı ve haritanın üzerinde batıya doğru geri dönerek, o sığınmış olduğu harabeleri buldu ve bu harabelerin, zamanında Newkirk Kontu’na ait olduğunu öğrendi. Heyecandan neredeyse titreyerek, haritanın üzerinde biraz daha geriye gitti ve aradığı şeyi buldu: göle dökülen küçük bir su akıntısı.</p>

  <p>Tibbet Baronluğu.</p>

  <p>Tibbet, Newkirk ve diğerleri, Miln’e vergi veriyordu. Miln Düklüğü ise, Angiers Düklüğü ile birlikte Thesa Kralı’na bağlıydı.</p>

  <p>“Thesalılar,” diye fısıldadı Arlen, kelimenin ağzından nasıl çıktığını merak ederek. “Hepimiz Thesalıyız.”</p>

  <p>Bir kalem çıkardı ve haritanın kopyasını çıkarmaya başladı.</p>

  <p style="text-align: center;"><img alt="kisim2" src="../Images/kisim2.jpeg"/><br/></p>

  <p>“Bu isim, bir daha ikinizin de ağzından çıkmayacak,” diye azarladı Ronnell, Arlen ve kendi kızını.</p>

  <p>“Ama...” diye başladı Arlen.</p>

  <p>“Bunun bilinmediğini mi sanıyorsunuz?” diyerek sözünü kesti kütüphaneci. “Ekselansları, Thesa ismini telaffuz eden herkesin tutuklanmasını emretmiştir. Yıllarınızı, Dük’ün Madenleri’nde taş kırarak mı harcamak istiyorsunuz?” “Neden ama?” diye sordu Arlen. “Ne zararı var ki?” “Dük kütüphaneyi kapatmadan önce,” dedi Ronnell, “bazı insanlar, Thesa’yı saplantı haline getirmişti. Haritalardaki kayıp noktacıkları bulsunlar diye parasını verip Ulak tutuyorlardı.”</p>

  <p>“Bunun neresi yanlış ki?” diye sordu Arlen.</p>

  <p>“Kral üç yüz yıl önce öldü Arlen,” dedi Ronnell. “Ve Dükler, kendilerinden başka birisine boyun eğmektense savaşa girmeyi tercih ederler. Yeniden birleşmeyle alakalı konuşmalar, insanlara hatırlamamaları gereken şeyleri hatırlatıyor.” “Tüm dünyanın Miln’in surlarıyla sınırlı olduğunu düşünmek daha mı iyi yani?” diye sordu Arlen.</p>

  <p>‘Yaratıcı bizleri affedene ve vebayı bitirmek üzere Kurtarıcı’sını gönderene kadar, öyle,” dedi Ronnell.</p>

  <p>“Bizi ne için affetmesi gerekiyor ki?” diye sordu Arlen. “Ne vebası?”</p>

  <p>Ronnell, Arlen’a bakarken, gözlerinde hem şaşkınlık hem de öfke vardı. Bir an için, Arlen, Rahip’in ona vuracağını sandı. Vücudunu kasarak kendisini bu darbeye hazırladı.</p>

  <p>Ne var ki Ronnell bunu yapmak yerine kızına döndü. “Nasıl olur da bilmez?” diye sordu inanamayarak.</p>

  <p>Mery onaylar biçimde kafasını salladı. “Tibbet Deresi’ndeki Rahip... biraz tuhafmış herhalde,” dedi.</p>

  <p>“Evet hatırlıyorum,” dedi Ronnell. “Rahip yardımcılığı yaptığı dönemde ustası nüveler tarafından öldürülmüş, o yüzden eğitimi yarım kalmıştı. Dere’ye yeni birisini göndermek hep aklımızdaydı ama...” Adam masasına ağır adımlarla yürüdü ve bir mektup yazmaya başladı. “Bu böyle devam edemez,” dedi. “Ne vebasıymış diye soruyor!”</p>

  <p>Ronnell homurdanmaya devam edince, Arlen, bunu kapıya yönelmesi için bir işaret olarak algıladı.</p>

  <p>“Siz ikiniz,” dedi Ronnell. “Durun bakalım, ikiniz de beni hayal kırıklığına uğrattınız. Cob’un dinine düşkün bir adam olmadığını biliyorum Arlen, ama ihmalkârlığın bu kadarı affedilemez.” Kızına döndü. “Ve sen, genç hanım!” dedi. “Bunu biliyordun ve hiçbir şey yapmadın, öyle mi?”</p>

  <p>Mery boynunu eğdi. “Üzgünüm baba,” dedi.</p>

  <p>“Olsan iyi edersin zaten,” dedi Ronnell. Masasından kalın bir CİLT çıkardı ve kızına uzattı. “Öğret ona,” diye emretti, Kutsal Kitap’ı verirken. “Eğer Arlen bir ay içinde kitabı baştan aşağı ezberlemezse, ikiniz de benden kayışı yiyeceksiniz!” Mery kitabı aldı ve Arlen’la beraber son sürat odadan kaçtılar.</p>

  <p>“Ucuz kurtulduk,” dedi Arlen.</p>

  <p>“Bayağı ucuz kurtulduk hem de,” diye katıldı Mery. “Babam haklıydı. Daha önceden bir şey söylemeliydim.”</p>

  <p>“Bu kadar endişelenmene gerek yok,” dedi Arlen. “Sadece bir kitap. Yarın sabaha okumuş olurum.”</p>

  <p>“Bu sadece bir kitap değil!” dedi Mery. Arlen, kıza meraklı gözlerle baktı.</p>

  <p>“İlk Kurtarıcı tarafından yazılmış olan, Yaratıcı’nın sözleri,” dedi Mery.</p>

  <p>Arlen bir kaşını kaldırdı. “Gerçekten mi?” diye sordu.</p>

  <p>Mery başıyla onayladı. “Okuman yetmez. Bu kitabı yaşaman gerek. Her gün. Bu, insanlığı vebaya neden olan günahlardan kurtarmak için yazılmış bir rehber.”</p>

  <p>“Ne vebası?” diye sordu Arlen. Belki de aynı soruyu on beşinci defa sorduğunu düşünerek.</p>

  <p>“İblisler tabii ki,” dedi Mery. “Nüvelikler.”</p>

  <p style="text-align: center;"><img alt="kisim2" src="../Images/kisim2.jpeg"/><br/></p>

  <p>Arlen, birkaç gün sonra kütüphanenin çatısında oturuyordu. Ezberinden okurken gözleri kapalıydı:</p>

  <p>“Ve insan yine fazla gururlanıp fazla cesaretlendi,</p>

  <p>Yaratıcı’ya ve Kurtarıcı’ya karşı geldi.</p>

  <p>Ona hayat verene hürmet etmemeyi seçip,</p>

  <p>Ahlaka sırtını çevirdi.</p>

  <p>Bilim, onun yeni dini oldu,</p>

  <p>Duanın yerini, makine ve kimya aldı.</p>

  <p>Ölmesi alnında yazanı iyileştirerek insan</p>

  <p>Kendini tanrısıyla eşit gördü.</p>

  <p>Kardeş kardeşle savaştı, kimsenin yararına</p>

  <p>Dışarıda biten kötülük, içte büyüyüp,</p>

  <p>İnsanın ruhunda ve kalbinde tohumlandı.</p>

  <p>Bir zamanlar ak ve saf olanın yerini, kara bir karanlık aldı.</p>

  <p>Ve böylece Yaratıcı, tüm hikmetiyle,</p>

  <p>Kayıp evlatlarına musallat etti vebayı.</p>

  <p>Bir kez daha açtı Nüve’yi,</p>

  <p>Göstermek için insana büyük yanlışlarını.</p>

  <p>Ve böyle olacak bundan sonra,</p>

  <p>O, yeniden gönderene kadar Knrtarıcı’yı.</p>

  <p>Çünkü Kurtarıcı insanı arındırdığında,</p>

  <p>Kalmayacak Nüveliklerin hiçbir gıdası</p>

  <p>Ve bak gör, tanıyacaksın Kurtarıcı’yı</p>

  <p>Çünkü çıplak eti işaretli olacak</p>

  <p>Ve iblisler bu manzaraya dayanamayıp,</p>

  <p>Dehşetle ondan kaçışacak.”</p>

  <p>“Çok iyi!” diye kutladı Mery, gülümseyerek.</p>

  <p>Arlen kaşlarını çattı. “Sana bir şey sorabilir miyim?” diye sordu.</p>

  <p>“Tabii ki,” dedi Mery.</p>

  <p>“Gerçekten de bunlara inanıyor musun?” diye sordu Arlen. “Rahip Harral, her zaman, Kurtarıcı’nın sadece bir insan olduğunu söylerdi. Büyük bir general ama sadece bir insan. Cob ve Ragen da öyle söylüyor.”</p>

  <p>Mery’nin gözleri fal taşı gibi açıldı. “Babam bunları duymazsa senin için çok daha iyi olur,” diye uyardı.</p>

  <p>“Nüveliklerin bizim kendi suçumuz olduğuna inanıyor musun?” diye sordu Arlen. “Onları hak ettiğimize?”</p>

  <p>“Tabii ki inanıyorum,” dedi kız. “Bu, Yaratıcı’nın sözüdür.”</p>

  <p>“Hayır,” dedi Arlen. “Bu sadece bir kitap. Kitaplar, insanlar tarafından yazılır. Eğer Yaratıcı bize bir şeyler söylemek istese, neden ateşle gökyüzüne yazmayıp bir kitap kullansın ki?”</p>

  <p>Mery gökyüzüne baktı. “Bazen, oradan bizi izleyen bir Yaratıcı olduğuna inanmak zor olabiliyor,” dedi kız. “Ama başka türlü nasıl olabilir ki? Dünya kendi kendini yaratmış olamaz. Hem yaratılışlarındaki irade olmasa muhafazaların gücü nereden gelirdi ki?”</p>

  <p>“Peki ya veba?” diye sordu Arlen.</p>

  <p>Mery omuz silkti. “Tarih kitapları korkunç savaşlar anlatır,” dedi. “Belki de gerçekten hak etmişizdir.”</p>

  <p>“Hak etmiş miyizdir?” diye üsteledi Arlen. “Benim annem, yüzyıllar önce olmuş bir savaş yüzünden ölmeyi <i>hak etmedi!”</i></p>

  <p>“Annen senden alındı mı?” diye sordu Mery, oğlanın koluna dokunarak. “Arlen, hiç bilmiyordum...”</p>

  <p>Arlen bir hamlede kolunu çekti. “Fark eden bir şey yok zaten,” dedi, kapıya doğru hızlı adımlarla yürüyerek. “Oymam gereken muhafazalar var. Gerçi, eğer hepimiz yataklarımızda iblisleri hak ediyorsak, muhafazalarla neden uğraşıyoruz ki!”</p>
</body>
</html>