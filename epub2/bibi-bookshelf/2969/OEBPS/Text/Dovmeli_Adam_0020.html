<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css"/>
</head>

<body>
  <h2 style="text-align: center;" title="21: Sadece Bir Chin"><b>21</b></h2>

  <h2 class="sigil_not_in_toc" style="text-align: center;"><b>Sadece Bir <i>Chin</i></b></h2>

  <h5 class="sigil_not_in_toc" style="text-align: center;"><b>D.S.328</b></h5>

  <div style="text-align: center;">
    <img alt="kisim11" src="../Images/kisim11.jpeg"/><b><br/></b>
  </div>

  <div style="text-align: center;">
    <img alt="kisim33" src="../Images/kisim33.jpeg"/><br/>
  </div>

  <p>“Nedir bu yaptığınız?” diye sordu Arlen.</p>

  <p>“Kaji’nin Mızrağı, Shar’Dama Ka’nın ellerine aittir,” diye cevapladı Jardir, yaklaşırken. “O, sen değilsin.”</p>

  <p>Arlen, mızrağı, sanki ellerinden uçacakmış gibi sımsıkı tuttu. Birkaç saat önce yemek yediği aynı adamlar üzerine doğru yaklaşırken, gözlerinde o dostça bakıştan eser yoktu. Jardir, Arlen’ı, destekçilerinden uzağa çekerek akıllıca davranmıştı.</p>

  <p>“Böyle olmak zorunda değil,” dedi Arlen. Tuzak alanının ortasındaki iblis çukurunun kenarına kadar geriledi, uçurumu topuklarında hissediyordu. Uzaktan da olsa, çukurdaki kum iblisinin tıslayışını duyabiliyordu.</p>

  <p>“Bu silahtan daha fazla yapabilirim,” diye devam etti. “Her <i>dal’Sharum</i> için bir tane. Bu yüzden buraya geldim.”</p>

  <p>“Bunu kendimiz de yapabiliriz,” diye gülümsedi Jardir, sakallı yüzüne soğuk bir ifade yerleşmişti. Dişleri, ay ışığında parlıyordu. “Bizim kurtarıcımız sen olamazsın. Sadece bir <i>chin’</i> sin.”</p>

  <p>“Seninle dövüşmek istemiyorum,” dedi Arlen. “Öyleyse dövüşme dostum,” dedi Jardir yumuşak bir sesle. “Silahı bana ver, atım al ve şafak söktüğü zaman bir daha geri dönmemek üzere burayı terk et.”</p>

  <p>Arlen duraksadı. Krasialı Muhafazacıların, mızrağın kopyalarını en az onun kadar iyi bir şekilde üretebileceğinden kuşkusu yoktu. Kısa bir sürede, kutsal savaşlarının gidişatını tersine çevirebilirlerdi. Binlerce hayat kurtarılacak, binlerce iblis öldürülecekti. Övgüyü kimin aldığının bir önemi var mıydı?</p>

  <p>Ama Arlen, bunun yanlış olduğunu biliyordu. Mızrak, sadece Krasia için bir hediye değildi. Bu, TÜM insanlar için bir hediyeydi. Peki Krasialılar mızrağı başkalarıyla paylaşır mıydı? Eğer içinde bulunduğu durumun anlattığı bir şey varsa, o da bunun pek mümkün gözükmediğiydi.</p>

  <p>“Hayır,” dedi. “Sanırım mızrak biraz daha bende kalacak. Senin için bir tane yapmama izin ver, ondan sonra giderim. Beni bir daha görmeyeceksin ve istediğin şeye sahip olacaksın.”</p>

  <p>Jardir parmaklarını şıklattı ve adamlar Arlen’ın üzerine doğru hareketlendi.</p>

  <p>“Lütfen,” diye yalvardı Arlen. “Hiçbirinizin canını yakmak istemiyorum.”</p>

  <p>Jardir’in elit savaşçıları, bu söze güldü. Ne de olsa tüm ömürlerini mızrağa adamışlardı.</p>

  <p>Ancak aynı şey Arlen için de geçerliydi.</p>

  <p>“Düşman, nüvelikler!” diye haykırdı, adamlar saldırıya geçtiğinde. “Ben değilim!” Ama itiraz ederken bile çoktan harekete geçmişti. Üzerine gelen iki mızrak ucunu silahının tek hareketiyle savurup adamlardan birinin kaburgalarına vurdu ve adamı bir başkasının üzerine fırlattı. Aynı hızla adamların ortasına dalıp mızrağını bir dövüş sopası gibi savurdu. Keskin ucunu kullanmayı istemiyordu.</p>

  <p>Mızrağım bir savaşçının yüzüne geçirdi ve adamın çenesinin kırıldığını hissetti. Hareketini devam ettirerek eğildi ve metal mızrağı bir başka adamın diz kapağına indirdi. Adam acıyla haykırıp yere düşerken, başka bir mızrak Arlen’ın kafasının tam üzerinde havayı delip geçti.</p>

  <p>Metal mızrak, nüveliklerle savaştığı zamanın aksine, ellerine ağır geliyordu, insanlara karşı kullanılırken sıradan bir mızraktan fazlası değildi. Arlen, silahını yere saplayıp zıplayarak adamlardan birinin boğazına tekme attı. Mızrağın keskin olmayan ucuyla, bir başkasının midesine vurarak adamın iki büklüm yere düşmesine sebep oldu. Daha sonra silahın keskin ucuyla üçüncü bir adamın bacağını deşti ve adam elindeki mızrağı düşürüp acıyla yarasını tuttu. Arlen, biraz daha geriledi ve adamlar çevresini saramasın diye arkasını iblis çukuruna verdi.</p>

  <p>“Bu hatayı tekrarlamayacağıma söz vermiş olmama rağmen, seni yine hafife aldım,” dedi Jardir. Elini salladı ve başka askerler de koşarak diğerlerinin arasına katıldı.</p>

  <p>Arlen, kendini oldukça iyi savunmuştu ama dövüşün sonucu baştan belliydi. Kafasının yan tarafına yediği mızrak sapıyla yere düşünce, savaşçılar üzerine vahşice çullandı. Mızrağını bırakıp kollarıyla kafasını tutuncaya kadar yumruklarını yağmur gibi yağdırmaya devam ettiler.</p>

  <p>Ama mızrak ellerinden kurtulduğu anda, darbeler son buldu. Arlen askerler tarafından ayağa kaldırıldı; iki kaslı savaşçı kollarını arkaya büküp hareketsiz kalmasını sağladı. Baş Savaşçı yere eğilip mızrağı eline aldı ve ganimetini sıkıca kavradıktan sonra Arlen’ın gözlerine baktı.</p>

  <p>“Gerçekten üzgünüm dostum,” dedi. “Başka bir yolu olmasını dilerdim.”</p>

  <p>Arlen bunun üzerine adamın suratına tükürdü. “Everam ihanetini izliyor!” diye bağırdı.</p>

  <p>Jardir gülümsemekle yetinerek tükürüğü yüzünden sildi. “Bana Everam’dan bahsetme <i>chin.</i> Onun Sharum Ka’sı benim, sen değilsin. Ben olmadan, Krasia düşer. Seni özleyecek kimin var <i>Par’chin</i>? Öldüğünde, ardından tek bir gözyaşı şişesi bile dolduramazsın.”</p>

  <p>Arlen, düştüğünde aldığı darbeden kendini toparlayamamıştı ki, Jardir’in kendi kaliteli mızrağı, önündeki toprağa saplandı. Kafasını kaldırıp altı metrelik çukurun ağzına baktığında, Baş Savaşçı’nın ona doğru baktığını gördü.</p>

  <p style="text-align: center;"><img alt="kisim3" src="../Images/kisim3.jpeg"/><br/></p>

  <p>Arlen’ı tutan adamlara baktı. “Onu çukura atın.”</p>

  <p>“Onurunla yaşadın <i>Par’chin</i>,” dedi Jardir. “Ölümün de onurlu olsun. Savaşarak öl ve cennette uyan.”</p>

  <p>Arlen, çukurun diğer tarafında ayaklarının üzerinde doğrulan kum iblisine baktı. Yaratık, jilet keskinliğindeki dişlerini açığa çıkararak hırladı.</p>

  <p>Arlen da ayağa kalktı ve yara bere içindeki kaslarının acısını unutmaya çalıştı. Yavaşça mızrağa uzanırken, gözlerini, iblisinkilere kilitledi. Ne ürkek ne tehditkâr olan duruşu, yaratığın kafasını karıştırmıştı. İblis, dört ayağı üzerinde ne yapacağını bilemeden ileri geri hareket etmeye başladı.</p>

  <p>Kolay bir iş olmasa da, bir kum iblisini muhafazasız bir mızrakla öldürmek mümkündü. Alınlarındaki kemiksi çıkıntılar tarafından korunan küçük, kapaksız gözleri, saldırdıkları zaman genişlerdi. Vücutlarının yegâne zayıf noktası, gözleriydi. Oraya gelecek isabetli bir darbe eğer beyinlerine ulaşacak kadar sert olursa, yaratığı anında öldürebilirdi. Ancak iblisler sihirli bir hızla iyileşirdi ve isabetsiz bir vuruş ya da öldürücü olmayan bir darbe, sadece yaratığı daha fazla öfkelendirmeye yarardı. Ay’ın ve yukarıdaki yağ lambalarının loş ışığı altında, bunu bir kalkana bile sahip olmadan yapabilmek, neredeyse imkânsız bir şeydi.</p>

  <p>İblis, onun davranışlarını çözmeye uğraşırken, Arlen, mızrağın ucunu yavaşça zeminde gezdirerek, önüne muhafaza çizgileri çizmeye başladı. Yaratık muhtemelen tam cepheden saldıracaktı çünkü. Gerçi muhafazanın etrafından çabucak dolanabilirdi, ama Arlen bu sayede zaman kazanmış olacaktı. Yavaş hareketlerle, sembolleri zemine çizmeye devam etti.</p>

  <p>Kum iblisi, çukurun duvarlarına geri çekildi. Yukarıdan gelen ışıkların oluşturduğu gölgeler o noktada görüşü bir hayli zorlaştırıyordu. Yaratığın kahverengi pulları kilden duvarın rengiyle birleşince iblis neredeyse görünmez olmuştu. Sadece iri, kara gözleri belli oluyor; çukurun içine düşen zayıf ışığı Arlen’ın üzerine yansıtıyordu.</p>

  <p>Arlen, saldırı anını önceden tahmin etmeyi başardı. Arka ayaklarını yere iyice yaklaştıran iblisin gerilen kasları şişip titremeye başlamıştı. Kendisini, çizdiği muhafaza sembollerinin arkasında konumlandıran Arlen ise göz temasını keserek, teslim olmuş gibi bir tavır takındı.</p>

  <p>Kükreyişe dönüşen hırlamasıyla nüvelik, pençelerden, tırnaklardan ve zırhlı kaslardan oluşan elli kiloluk vücuduyla hücuma kalktı. Arlen ise yaratık muhafazalara çarpana kadar bekledi ve semboller parladığı zaman mızrağını yaratığın savunmasız kalan gözlerine sapladı. İblisin saldırı hızı, darbesine güç katmıştı.</p>

  <p>Yukarıda, onu izleyen Krasialılar tezahürat yapıyordu.</p>

  <p>Arlen, mızrak ucunun hedefini bulduğunu hissetmişti, ancak yeterince derine saplanamadan, sihir parlaması yaratığı çukurun diğer tarafına fırlattı. Arlen mızrağına baktığında, ucunun kırılmış olduğunu gördü. Metal uç, yaratığın gözünde, ay ışığında parıldıyordu. İblis kendini toparlayıp acıyı üstünden atarak ayakları üzerinde doğrulduğunda, yüzünü pençeledi ve mızrak ucunu gözünden çıkardı. Kanaması şimdiden durmuştu.</p>

  <p>Nüvelik hırlaya hırlaya ona doğru sürünmeye başladı. Arlen da yarım çemberini tamamlamak için acele ederek, yaranğın yavaş yavaş yaklaşmasına izin verdi. İblis tekrar havaya zıpladığında, aceleyle kazınmış muhafazalar parıldayarak yaratığı durdurdu. Arlen mızrağını bir kez daha sapladı. Bu seter, mızrağın kırık ucunu iblisin ağzından sokup boğazındaki zayıf noktayı bulmaya çalışmıştı. Ne var ki fazlasıyla hızlı davranan nüvelik, Arlen’ın mızrağını dişleriyle yakalayıp çenesini kilitledi. Tam bunu yaptığı sırada da muhafazalar tarafından tekrar geri püskürtüldü ve ağzındaki mızrakla beraber arkaya fırladı.</p>

  <p>“Lanet olsun,” diye küfretti Arlen. Çemberini tamamlayamamıştı ve mızrak olmadan tamamlaması imkânsızdı.</p>

  <p>Arlen, birdenbire muhafazalarının arkasından fırlayıp yaratığın üzerine çullandığında, kum iblisi daha yeni yeni toparlanıyordu, hazırlıksız yakalanmıştı. Yukarıdaki izleyiciler bunu görünce tezahüratları bir kükreyişe dönüştü.</p>

  <p>Nüvelik ısırıp tırmalamaya çalıştı ama daha hızlı davranan Arlen manevra yaparak kollarını, yaratığın koltuk altından geçirerek parmaklarını kafasının arkasında kenetledi. Kendini yukarı çektiğinde, iblisin ayakları yerden kesildi.</p>

  <p>Arlen, kum iblisinden daha iri ve daha ağırdı ama çırpman nüvelik ondan daha güçlüydü. Yaratığın kasları Miln madenlerinde kullanılan halatlar gibiydi, arka ayaklarındaki pençeler de Arlen’in bacaklarını lime lime edebilecek keskinlikteydi. Arlen iblisi sağa sola savurarak en sonunda çukurun duvarına çarptı. Toparlanmasına fırsat vermeden yaratığı geri çekip duvara tekrar yapıştırdı. Güçlü nüveliğin çırpınışları karşısında gücü tükenmeye başlayan Arlen, kendi vücut ağırlığını son kez kullanarak iblisi biraz önce çizdiği muhafazaların üzerine fırlatınca, parlayan sihrin ışığıyla çukur aydınlandı. Arlen, yaratığa toparlanma fırsatı vermeden mızrağını kaptı ve muhafazalarının arkasına koştu.</p>

  <p>Öfkeli iblis, tekrar tekrar muhafazaların üzerine saldırmaya başladı; ama sırtını duvara veren Arlen, yarı çemberini çabucak tamamlamıştı. Ağda delikler olsa da, Arlen bu deliklerin bir iblisin içinden geçemeyeceği kadar küçük olduklarını umut ediyordu.</p>

  <p>Ne var ki nüveliğin çukur duvarının üzerine atlamasıyla birlikte, o umut çok geçmeden kayboldu. Yaratık, kil duvara geçirdiği pençeleri sayesinde Arlen’a doğru ilerlerken ağzından salyalar akıyordu.</p>

  <p>Arlen’ın aceleyle çizilmiş muhafazaları zayıftı. Kısa bir koruma çapı olan çemberi, bir iblisin zıplayarak geçemeyeceği kadar yüksek değildi. Nüveliğin, duvarı kullanarak bu muhafazaların üzerine tırmanabileceğini anlaması çok uzun sürmezdi.</p>

  <p>Kendini çarpışmaya hazırlayan Arlen, duvara en yakın olan muhafazanın üstüne ayağını koydu ve sihri devre dışı bıraktı. Gerçi ayağını zeminden bir-iki santim yukarıda tutuyordu, zira işareti silmek amacında değildi. İblisin üzerine atlayacağı zamana kadar bekledi. Tam o anda ayağını çekti ve muhafazayı devreye soktu.</p>

  <p>Ağ tekrar devreye girdiğinde, nüvelik çemberin içine yarı yarıya geçmişti. Böylece yaratığın yarısı Arlen’la çemberin içine, diğer yarısı ise pat diye bir ses çıkarak dışarıya düştü.</p>

  <p>Arka tarafı kopmuş olan yaratık, hâlâ pençe atıp ısırmaya çalışıyordu. Arlen geriye çekilerek iblisi mızrağıyla kendinden uzakta tuttu. Birkaç adım atıp muhafazalarının dışına çıkarak, kum iblisinin belden yukarısını yarı çemberin içinde hapsetti. Yaratık, hâlâ titriyordu. Kumlar onun siyah karıma bulanmıştı.</p>

  <p>Arlen kafasını kaldırdığında, Krasialıların şaşkın gözlerle ona baktığını gördü. Kaşlarım çattı ve mızrağı dizinde ikiye böldü. İblisten ilham alarak, mızrağın kırık ucunu çukur duvarının yumuşak kiline soktu. Kol kaslarını şişirerek kendini yukarı çekti ve bu sefer diğer kolunu savurarak, mızrağın diğer parçasını da biraz daha yukarıya sapladı.</p>

  <p>Arlen aynı hareketi tekrarlaya tekrarlaya çukurun altı metrelik duvarını tırmandı. Yukarıda onu neyin beklediğini hiç düşünmüyordu. Sadece o an yapmakta olduğu işe odaklanarak, kaslarının yanmasının verdiği acıyı görmezden geldi.</p>

  <p>En sonunda çukurun ağzına ulaştığında, Krasialılar fal taşı gibi açılmış gözleriyle geriledi. Birçoğu Everam’ın adını anarak göğüs ve alınlarına dokundu. Diğerleri ise sanki Arlen bir iblismiş gibi, havaya muhafazalar çizdi.</p>

  <p>Artık uzuvlarını hissetmeyen Arlen, ayakları üzerinde doğrulurken zorlandı. Görüşü bulanık olsa da, Baş Savaşçı’nın gözlerine baktı. “Eğer benim ölmemi istiyorsan,” diye haykırdı, “o işi kendin yapmak zorundasın. Labirent’te istediğin şeyi yapacak bir iblis kalmadı.”</p>

  <p>Jardir, öne doğru bir adım attıysa da adamlarından gelen homurdanmaları duyunca duraksadı. Arlen, kendini bir savaşçı olarak kanıtlamıştı. Artık onu öldürmek, onursuzca bir davranış olurdu.</p>

  <p>Arlen bu gerçeğe güveniyordu, ancak adamlar bunu etraflıca düşünemeden, Jardir ileri atıldı ve muhafazalı mızrağının keskin olmayan kıç tarafını, Arlen’ın şakağına geçirdi.</p>

  <p>Arlen aldığı darbeyle yüzüstü yere yığıldı. Başı dönüyordu. Tükürdü ve ellerinden destek alarak kalkmaya çalıştı. Kafasını kaldırdığında en son, Jardir’in tekrar hareketlendiğini gördü. Metal mızrağın yüzüne isabet ettiğini hissetti ve bayıldı.</p>
</body>
</html>