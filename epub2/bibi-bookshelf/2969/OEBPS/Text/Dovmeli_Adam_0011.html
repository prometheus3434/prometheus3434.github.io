<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css"/>
</head>

<body>
  <h2 style="text-align: center;" title="11: Gedik"><b>11</b></h2>

  <h2 class="sigil_not_in_toc" style="text-align: center;"><b>Gedik</b></h2>

  <h5 class="sigil_not_in_toc" style="text-align: center;"><b>D.S. 321</b></h5>

  <div style="text-align: center;">
    <img alt="kisim11" src="../Images/kisim11.jpeg"/><b><br/></b>
  </div>

  <p>“Üç gümüşüne iddiaya girerim ki doğuya gidecek,” dedi Gaims, gümüş sikkeleri şıngırdatarak. Tek Kol yerden yükselip maddeleşmek üzereydi.</p>

  <p>“Kabul,” dedi Woron. “Üç gecedir doğuya gidiyor. Bence bu gece bir değişiklik yapacak.”</p>

  <p>Her zamanki gibi, kaya iblisi, kapıdaki muhafazaları sınamadan önce etrafı yavaş yavaş kokladı. Sistemli bir şekilde hareket ediyor, hiçbir noktayı atlamıyordu. Nüvelik kapının güvenliğinin aşılamaz olduğunu anladığında, doğuya yöneldi.</p>

  <p>“Lanet gece,” diye küfür etti Woron. “Bu sefer farklı bir şey yapacağından neredeyse emindim.” Sikkeleri çıkarmak için cebine uzandığında, iblisin çığlıkları ve harekete geçen muhafazaların çatırtıları birden yok oldu.</p>

  <p>İki muhafız da, girdikleri iddiayı unutarak tırabzana koşup baktılar ve Tek Kol’un sura şüpheyle baktığını gördüler. Diğer nüvelikler de oraya toplandı, ancak dev kaya iblisinden saygılı bir şekilde uzakta kaldılar.</p>

  <p>Birdenbire, iblis, yalnızca iki pençesini önüne kaldırıp taşduvara hücum etti. Muhafazalardan hiçbir parlama gelmediği gibi, muhafızlar taşın çatladığını da işitti. Kanları donmuştu.</p>

  <p>Kaya iblisi, bir zafer kükreyişiyle bir darbe daha indirdi. Yıldızların ışığı dışında başka hiçbir aydınlatma olmasa da, muhafızlar, yaratığın pençesinin büyük bir taş parçasını söküp kopardığını görebildiler.</p>

  <p>“Boru,” dedi Gaims, tırabzanı titreyen elleriyle kavrayarak. Bu sırada bacağına bir ılıklık yayıldı ve altını ıslattığını anlaması için biraz zaman gerekti. “Boruyu çal.”</p>

  <p>Yanında hiçbir hareketlenme olmadığını fark edip Woron’a döndüğünde, nöbet arkadaşının, ağzı bir karış açık, kaya iblisine bakakaldığını ve yanağından tek bir damla yaş süzüldüğünü gördü.</p>

  <p style="text-align: center;"><img alt="kisim2" src="../Images/kisim2.jpeg"/><br/></p>

  <p>“Lanet olası boruyu çal!” diye çığlık attı Gaims. Woron, şaşkınlığım üzerinden atarak, muhafız kulesindeki boruya koşturdu. Borudan ses çıkarabilmesi için birkaç kez denemesi gerekti. O sırada Tek Kol kendi etrafında dönerek dikenli kuyruğuyla surlara vuruyor ve her seferinde daha çok taş koparıyordu.</p>

  <p>Cob, Arlen’ı sarsarak uyandırdı.</p>

  <p>“Kim... ne oldu?” diye sordu Arlen, gözlerini ovalayarak. “Sabah mı oldu?”</p>

  <p>“Hayır,” dedi Cob. “Borular çalınıyor. Bir gedik açılmış.” Arlen hızla yatağından doğruldu, yüzü buz kesmişti. “Gedik mi dedin? Şehirde nüvelikler mi var yani?”</p>

  <p>“Evet öyle,” diye karşılık verdi Cob. ‘Ya da biraz sonra girmiş olacaklar. Fırla ayağa!”</p>

  <p>İkisi de fenerlerini ve aletlerini almak için aceleyle koşturdular. Üzerlerine kalın pelerinler ve parmak bölümleri kesilmiş eldivenler giydiler. Bu eldivenler sayesinde, soğuk havadan etkilenmeden işlerini yapabileceklerdi.</p>

  <p>Borular yine üflendi. “İki boru sesi,” dedi Cob. “Biri kısa, diğeri uzun. Gedik, ana kapının doğusunda, birinci ve ikinci gözetleme kuleleri arasında.”</p>

  <p>Dışarıdan, kaldırım taşlarında takırdayan toynak sesleri geldi ve bu sesleri, kapının sertçe vurulması izledi. Kapıyı açtıklarında, üzerinde zırhı ve elinde uzun, mızrağıyla Ragen’ı gördüler. Muhafazalı kalkanı, büyük bir süvari atının eyer kaşına bağlanmıştı. Gecegözü gibi zarif ve sıcakkanlı bir at olmayan bu hayvan, geniş vücutlu ve hırçındı. Çok önceki bir çağ için yetiştirilmiş güçlü bir savaş atıydı.</p>

  <p>“Elissa dört dönüyor,” diye açıklamada bulundu Ulak, “ikinizi hayatta tutmam için beni size gönderdi.”</p>

  <p>Arlen, Elissa’nın sürekli olarak annelik taslaması karşısında kaşlarını çattıysa da, uykudan kalkmasıyla içini saran korku, Ragen’ın gelişiyle yok olmuştu. Güçlü katırlarını, muhafaza yapmakta kullanacakları aletlerle dolu olan arabaya bağladılar ve bağırışları, ışık parlamalarını ve şangırtı seslerini takip ederek gediğe doğru yola koyuldular.</p>

  <p>Sokaklar bomboştu; kapılar ve panjurlarsa sıkıca kapatılmıştı, ancak Arlen, bunların arasından sızan ışıkları görebiliyor, uyanan Miln halkının korkuyla tırnaklarını yediklerini ve muhafazaların dayanması için dua ettiklerini biliyordu. Bir ağlama sesi duydu ve Milnlilerin surlarına ne kadar bağımlı olduklarını düşündü.</p>

  <p>Gediğe ulaştıklarında, mutlak bir karmaşanın hüküm sürdüğü korkunç bir sahneyle karşı karşıya kaldılar. Muhafızlar ve Muhafazacılar kaldırım taşlarında ya ölü olarak yatıyor ya da can çekişiyordu. Mızrakları kırılmış veya tutuşmuştu. Üstü başı kan içinde üç asker, bir rüzgâr iblisiyle güreşiyor; bir çift Muhafazacı çırağının, yaratığı taşınabilir bir muhafaza çemberinin içine hapsetmesi için zaman kazanmaya çalışıyordu. Diğerleri ise, içi su dolu kovalarla oraya buraya koşturuyor, ateş iblisleri zevkten dört köşe etrafa ateş saçarken, söndürebildikleri yangınları söndürmeye çalışıyordu.</p>

  <p>Arlen, gediğe baktı ve bir nüveliğin, sert kayalardan yapılmış yedi metrelik bir duvarı delip geçebilmiş olmasına hayret etti. İblisler, açılan bu deliği vücutlarıyla tıkamış, şehre daha önce girmek için birbirlerini pençeliyordu.</p>

  <p>Bir rüzgâr iblisi delikten sıkış tıkış geçti ve kanatlarını açıp, havalanmak üzere koşmaya başladı. Bir muhafız mızrağını yaratığa fırlattıysa da mızrağı kısa düştü ve iblis, hiçbir engelle karşılaşmadan şehrin derinliklerine doğru uçmaya başladı. Bir an sonra, bir ateş iblisi, artık silahsız olan muhafızın üstüne atlayıp boğazını parçaladı.</p>

  <p>“Çabuk ol evlat!” diye bağırdı Cob. “Muhafızlar bize zaman kazandırmaya çalışıyor, ama böyle büyük bir gediğe daha fazla dayanamazlar. Deliği çabucak mühürlememiz gerekli!” Arabadan şaşırtıcı bir çeviklikle atladı ve arkadan iki taşınabilir çember kapıp birini Arlen’a verdi.</p>

  <p>Ragen, yanlarından atıyla ilerleyip onları korurken, Arlen ve Cob, Muhafazacılar Loncası’nın, üzerinde anahtar muhafazası sembolü bulunan bayrağına doğru tüm güçleriyle koştu. Orada, koruyucu bir çember oluşturan Muhafazacılar kendi üslerini kurmuştu. Silahsız Otacılar, onlarca yaralıya müdahale etmeye çalışıyor, çemberin içinden korkusuzca atılarak, kendilerine ulaşmaya çalışan adamlara yardım ediyordu. Çok fazla yaralı olmasına rağmen, Otacıların sayısı çok azdı.</p>

  <p>Dük’ün danışmanı Jöne Ana ve Muhafazacılar Loncası’nın başı Usta Vincin, onları selamladı. Jöne Ana, “Usta Cob, iyi ki geldin...” diyecek olduysa da, Cob onu tamamen duymazdan gelerek, Vincin’e, “Bize nerede ihtiyaç duyuluyor?” diye sordu.</p>

  <p>“Büyük gedik,” dedi Vincin. “On beşle otuzuncu dereceler arasındaki direkleri alın,” dedi, bir muhafaza direği yığınına işaret ederek. “Ve Yaratıcı adına, dikkatli olun! Orada şeytani bir kaya iblisi var. Gediği ilk açan da o. Şehirde daha fazla ilerlememesi için onu kapana kıstırdılar, ama konumunuzu almak için muhafazaların dışına çıkmanız gerekecek.</p>

  <p>Yaratık şimdiden üç Muhafazacı öldürdü ve Yaratıcı bilir, kaç tane muhafız öldürmüştür.”</p>

  <p>Cob onaylayarak başını salladı ve Arlen’la birlikte direklere yöneldiler. “Bu gün batımında kim nöbetteydi?” diye sordu Cob, yüklerini alırlarken.</p>

  <p>“Muhafazacı Macks ve çırakları,” diye cevapladı Jöne. “Dük, bunun için onları astıracak.”</p>

  <p style="text-align: center;"><img alt="kisim2" src="../Images/kisim2.jpeg"/><br/></p>

  <p>“O zaman Dük aptalın teki,” dedi Vincin. “Dışarıda neler olduğunu kimse bilemez. Ayrıca Miln’in de sahip olduğu tüm Muhafazacılara, hatta daha fazlasına ihtiyacı var.” Uzun bir nefes verdi. “Bu geceden sonra yeterince azalmış olacağız zaten.”</p>

  <p>“İlk önce çemberini yerleştir,” dedi Cob üçüncü kez. “Çemberin içinde güvende olduğun zaman, direği kaidesinin içine yerleştir ve magnezyumu bekle. Güneş gibi parlak olacak, o yüzden ışık gelene kadar gözlerini kapat. Sonra da kendi aynanı ana direkteki aynaya doğru merkezle. Diğer direklerle bağlantı kurmaya çalışma. Diğer Muhafazacılara güven. Bittiğinde, kazıkları taşların arasına sür ve direği sabitle.”</p>

  <p>“Ya sonra?” diye sordu Arlen.</p>

  <p>“Çıkman söylenene kadar lanet çemberin içinde kal!” diye bağırdı Cob. “Ne görürsen gör, eğer tüm gece orada kalman gerekse bile kalacaksın! Anlaşıldı mı?”</p>

  <p>Arlen evet anlamında başını salladı.</p>

  <p>“İyi,” dedi Cob. Önündeki karmaşa ortamını gözleriyle tarayarak bekledi, bekledi, bekledi ve sonra bağırdı: “Şimdi!” Ateşlerin, cesetlerin ve döküntülerin arasından koşarak, konumlarına yöneldiler. Saniyeler içinde bir bina sırasını geçtiler ve tek kollu kaya iblisinin bir manga askerle bir düzine cesedin önünde heyula gibi yükseldiğini gördüler. Pençelerindeki tırnakları ve çenesi, fener ışığında, kanla parlıyordu.</p>

  <p>Arlen’ın kanı dondu. Birden durarak Ragen’a baktı ve Ulak, bir an için onunla göz göze geldi. “Keerin’ın peşinde olmalı,” dedi Ragen alaycı bir tavırla.</p>

  <p>Arlen ağzını açtı, ama cevap vermeye fırsat bulamadan Ragen, “Dikkat et!” diye bağırdı ve mızrağını Arlen’in olduğu yere savurdu.</p>

  <p>Arlen düştü ve direğini de düşürerek, dizini kaldırım taşlarına kötü bir şekilde çarptı. Ragen’ın mızrağının ucu, pike yapan rüzgâr iblisinin yüzünde patlayıp kırılırken bir çatırtı sesi geldi ve Arlen, tam zamanında yuvarlanarak, nüveliğin Ulak’ın kalkanından yediği darbeyle yere çakılmasını izledi.</p>

  <p>Ragen, savaş atıyla yaratığı ezip geçtikten sonra atını topukladı. Arlen direğini aldığı anda, Ulak, onu kavradı ve geçmesi gereken konumuna yarı sürükleyip yarı taşıyarak ulaştırdı. Cob kendi taşınabilir çemberini çoktan kurmuş, muhafaza direğini koyacağı kaideyi hazırlıyordu.</p>

  <p>Arlen, kendi çemberini kurmakta hiç vakit kaybetmedi, ama gözleri sürekli Tek Kol’a kayıyordu. İblis, aceleyle kurulmuş muhafazalara pençelerini indiriyor, gücüyle onları delip geçmeye çalışıyordu. Arlen, her ışık parlamasında, ağdaki zayıflıkları görebiliyor, sonsuza kadar dayanamayacağını biliyordu.</p>

  <p>Kaya iblisi etrafı kokladı ve birden kafasını kaldırarak Arlen’in gözlerine baktı. İkisi de bir an için adeta iradelerini boy ölçüştürdüler. Arlen, iblisin gözlerine daha fazla bakamayıp gözlerini kaçırdı. Tek Kol çığlık attı ve zayıflayan muhafazaları delip geçmek için sarf ettiği gayreti ikiye katladı.</p>

  <p>“Arlen, boş boş bakmayı bırak da, lanet işini yap!” diye bağırdı Cob, Arlen’ı şaşkınlığından kurtararak. Nüveliğin çığlıklarıyla askerlerin bağırışlarını kafasından atmaya çalışan Arlen, açılıp kapanabilen demir kaideyi yerleştirdi ve muhafaza direğini kaidenin içine oturttu. Zayıf ışıkta yapabildiği en iyi şekilde açıyı ayarladı ve sonra elini gözlerinin üstüne koyarak, magnezyumu bekledi.</p>

  <p>Alev, bir saniye sonra patladı ve geceyi güne dönüştürdü. Muhafazacılar, kendi direklerinin açısını çabucak ayarladılar ve yerlerine kazıklarla sabitlediler. Bitirdiklerini işaret etmek için ellerindeki kumaşları salladılar.</p>

  <p>Kendi işi bitmiş olan Arlen, bulunduğu alanın geri kalanını gözleriyle taradı. Birkaç Muhafazacı ve çırak, kendi direklerini kurmakta zorlanıyordu. Bir direk, iblis ateşiyle tutuşmuştu. Nüvelikler, magnezyum yüzünden çığlıklar atıp irkiliyor; nefret ettikleri güneşin aniden doğduğunu sanıp dehşete düşüyordu. Askerler, mızraklarıyla ileriye atılarak, muhafaza direkleri etkin olmadan önce nüvelikleri geri püskürtmeye çalışıyordu. Ragen’da aynı şeyi yapıyor; süvari atını koşturarak cilalı kalkanıyla ışığı yansıtıyor, nüveliklerin korku içinde kaçışmasına neden oluyordu.</p>

  <p>Ancak bu sahte ışık, nüveliklerin canını yakamazdı. Işıktan cesaret alan bir manga muhafız, mızraklarını Tek Kol’a fırlattığı zaman dev canavar irkilmedi bile. Çoğu mızrak ucu ya kırıldı ya da iblisin zırh gibi derisinden sekip gitti. Yaratık diğerlerine uzanarak onları, bir çocuğun oyuncak bir bebeği sallaması gibi kolayca çekip aldı.</p>

  <p>Arlen, bu katliamı dehşet içinde izliyordu. İblis, bir adamın kafasını ısırarak kopardı ve başsız cesedini diğerlerinin üzerine savurarak, birkaçının ayaklarının yerden kesilip devrilmesine yol açtı. Bir başka adamı ayakları altında ezdi ve dikenli kuyruğuyla vurduğu üçüncüsünü de havaya fırlattı. Kuyruk darbesiyle uçan adam, yere sertçe düştü ve bir daha kalkamadı.</p>

  <p>İblisi geride tutan muhafazalar, cesetlerin ve kanların altında kalmıştı. Tek Kol, bir boğa gibi ileri atılarak istediğini istediği şekilde öldürmeye başladı. Muhafızlar geri çekildiler. Hatta bazıları tamamen kaçtı. Ama muhafızlar geri çekilir çekilmez kaya iblisi onları hemen unuttu; zira dev nüvelik, Arlen’in taşınabilir çemberine doğru saldırıya geçmişti.</p>

  <p>“Arlen!” diye çığlık attı Ragen, süvari atını çevirerek. Hücuma geçen iblisin görüntüsü karşısında duyduğu panik yüzünden, Arlen’in taşınabilir bir muhafaza çemberinin içinde olduğunu unutmuştu. Mızrağını yatırarak atını topukladı ve Tek Kol’un sırtını hedef aldı.</p>

  <p>Onun gelişini duyan kaya iblisi son anda dönerek, mızrağı tamamen göğsüne yedi. Silah parçalara ayrıldı ve dev yaratık, pençelerini küçük gören bir edayla savurarak atın kafatasını parçaladı.</p>

  <p>Süvari atının kafası yan tarafa düştü ve hayvan, Cob’un çemberine doğru geri geri giderek yaşlı Muhafazacı’yı devirdi. Adam da devrilirken kendi muhafaza direğine çarpıp direğini yamulttu. Atının kafası yere düşerken, Ragen kendini kurtaracak vakti bulamadı; başsız kalan at yere düşerken Ulak’ı da kendiyle beraber aşağı çekerek bacağının üzerine devrildi. Bacağı atının altında kalan Ulak hareket edemiyordu. Tek Kol, öldürmek üzere harekete geçti.</p>

  <p>Arlen haykırdı ve yardım bulmak için etrafına bakındı ama Ragen’ın imdadına koşacak kimse yoktu. Kendi muhafaza direğine sıkıca tutunan Cob, ayağa kalkmaya çalışıyordu. Gediğin etrafındaki diğer tüm Muhafazacılar, sinyal gönderiyorlardı. Yanan direği değiştirmişlerdi ve sadece Cob’unki yerinde değildi, ama ona da yardım edecek kimse yoktu; zira askerler, Tek Kol’un son saldırısında büyük oranda imha edilmişti. Cob, kendi direğini çabucak düzeltseydi bile, Arlen, Ragen’ın sonunun geldiğini biliyordu. Tek Kol, ağın yanlış tarafındaydı.</p>

  <p>“Hey!” diye bağırdı Arlen, çemberinden bir adım atıp kollarını sallayarak. “Hey, çirkin şey!”</p>

  <p>“Arlen, lanet çemberine geri dön!” diye haykırdı Cob, ama artık çok geçti. Arlen’in sesini duyduğu anda, kaya iblisinin kafası bir kırbaç gibi döndü.</p>

  <p>“Evet, sen,” diye mırıldandı Arlen. Yüzü aniden yanmaya başlamış, ama hemen sonra soğumuştu. Muhafaza direklerinin ötesine baktı. Magnezyum ışıklarının etkisi yok olmaya başladığı için, nüvelikler gitgide cesaretleniyordu. Oraya adım atmak intihar olurdu.</p>

  <p>Ama Arlen, kaya iblisiyle daha önce karşılaştığı anları hatırladı ve yaratığın, onu nasıl kendisininmiş gibi gördüğünü anımsadı. Bu düşünceyle döndü ve muhafaza direklerini geçerek koşmaya başladı. Koşarken de tıslayan bir ateş iblisinin dikkatini üzerine çekti. Nüvelik gözleri ateş saçarak hızla ona doğru koşturdu, ancak Tek Kol da aynı şeyi yaptı ve öne doğru atılarak küçük ateş nüveliğini ayakları altında ezdi.</p>

  <p>Yaratık büyük bir öfkeyle Arlen’a döndüğünde, Arlen, muhafaza direklerinin arasından çoktan dalışa geçmişti. Tek Kol pençesini sertçe Arlen’in üzerine indirdi ama ışık parladı ve darbe önlenmiş oldu. O sırada Cob kendi direğini düzeltmeyi başarmış ve muhafaza ağını tamamlamıştı. Tek Kol öfkeyle çığlık atarak muhafaza duvarına darbeler indiriyorsa da, çember artık geçilmezdi.</p>

  <p>Arlen, Ragen’ın yanma koştu. Bu sırada Cob, Arlen’ı kolları arasına alıp sıkıca kucakladı ve hemen ardından kulağını çekti. “Eğer bir daha böyle bir numara yaparsan,” diye uyardı ustası, “senin o sıska bacaklarını kırarım.”</p>

  <p>“Seni koruması gereken <i>bendim...”</i> diyerek Cob’a katıldı Ragen, zayıf bir sesle. Acıyla seğiren dudaklarında belli belirsiz bir gülümseme belirmişti.</p>

  <p style="text-align: center;"><img alt="kisim2" src="../Images/kisim2.jpeg"/><br/></p>

  <p>Vincin ve Jöne, Muhafazacıları azat ettiğinde, şehrin içinde hâlâ serbestçe dolaşan nüvelikler vardı. Saldırıyı atlatan askerler, Otacılara, yaralıları hastaevlerine götürmek üzere yardım ediyordu.</p>

  <p>“Birilerinin, kaçan nüvelikleri araması gerekmiyor mu?” diye sordu Arlen, ustasıyla birlikte Ragen’ı arabanın arkasına dikkatlice yerleştirirlerken. Ulak’ın bacağına düz bir tahta sarılmış, Otacılar da acısı dinsin diye adama çay yapmıştı. Ragen, bu yüzden uykulu ve kendinde değilmiş gibi görünüyordu.</p>

  <p>“Hangi amaç için?” diye sordu Cob. “Bu sadece, onları avlayanların ölmesine neden olur ve sabahleyin pek bir fark yaratmaz. En iyisi içeri girmek. Miln’de kalan nüvelikler varsa, güneş onların işini görecektir.”</p>

  <p>“Güneşin doğmasına daha saatler var,” diye karşı çıktı Arlen, arabaya çıkarken.</p>

  <p>“Ne öneriyorsun peki?” diye sordu Cob, arabalarıyla ilerlerlerken etrafını dikkatli gözlerle izleyerek. “Bu gece Dük’ün muhafızlarının gücünü kendi gözlerinle gördün. Mızrak ve kalkanlara sahip yüzlerce adam. Eğitimli Muhafazacılar da cabası. Tek bir iblisin öldürüldüğünü gördün mü? Tabii ki hayır. Onlar ölümsüzdür.”</p>

  <p>Arlen kafasını olumsuzca salladı. “Ama birbirlerini öldürüyorlar. Bunu gayet iyi gördüm.”</p>

  <p>“Onlar sihirli yaratıklardır Arlen. Ölümlülerin icadı olan silahların onlara yapamayacağı şeyi birbirlerine yapabilirler.” “Güneş onları öldürebiliyor ama,” dedi Arlen.</p>

  <p>“Güneş, seni ya da beni aşan bir güç,” dedi Cob. “Bizler sadece birer Muhafazacıyız.”</p>

  <p>Bir köşeyi dönerlerken dehşetle nefeslerini tuttular. Tüm organları dışarıya çıkmış bir ceset, kaldırım taşlarını kırmızıya boyamıştı. Cesedin bazı parçalarının üzerinde duman tütüyordu. Yanmış insan etinin leş gibi kokusu havaya tutunmuştu.</p>

  <p>“Dilenci,” dedi Arlen, yırtık pırtık kıyafetleri işaret ederek. “Gece vakti dışarıda ne yapıyordu ki?”</p>

  <p>“İki Dilenci,” diye düzeltti Cob, bir kumaş parçasıyla ağız ve burnunu kapatarak. Çok da uzak olmayan bir yerdeki başka bir katliamı işaret etmişti. “Sığınaktan geri çevrilmiş olmalılar.”</p>

  <p>“Bunu yapabilirler mi?” diye sordu Arlen. “Halk sığınaklarının herkesi almak zorunda olduğunu sanıyordum.” “Tamamen dolana kadar,” dedi Cob. “Oralarda yeterince güvende olmazsın zaten. Tecavüz olayları olur, yiyecek ve giysi yüzünden kavgalar çıkar. Çoğu, şansını sokakta denemeyi yeğler.”</p>

  <p>“Neden hiç kimse bu konu hakkında bir şey yapmıyor?” diye sordu Arlen.</p>

  <p>“Herkes bunun bir sorun olduğu konusunda hemfikir,” dedi Cob. “Ama şehirliler, bu sorunu Dük’ün halletmesi gerektiğini söylüyor ve Dük de, şehrine hiçbir katkıda bulunmayan bu insanları korumak adına, hemen hemen hiçbir gereksinim duymuyor.”</p>

  <p><i>”İşi biten muhafızları o gece için evlerine geri göndermek ve bu sorunu nüveliklerin halletmesine izin vermek daha iyi öyle mi yani?” diye öfkeyle çıkıştı Arlen. Cob’un ise, bu soruya, sokaklardan çabucak kurtulmak için dizginleri şaklatmaktan başka verecek cevabı yoktu. k</i></p>

  <p>İki gün sonra tüm şehir büyük meydana çağrılmıştı. Ortaya bir darağacı dikilmiş, Muhafazacı Macks de idam sehpasının üzerine çıkarılmıştı. Bu, gediğin açıldığı gece görevde olan Muhafazacı’ydı.</p>

  <p>Euchor’un kendisi gelmemişti ama Jöne, Dük’ün buyruğunu okumak üzere oradaydı: “Dağların Işığı ve Miln Lordu olan Dük Euchor adına! Muhafaza surunda bir gedik açılmasına izin vermek ve görevlerinde başarısız olmaktan suçlu bulundun. Senin başarısızlığının bedelini sekiz Muhafazacı, iki Ulak, üç Otacı, otuz yedi asker ve on sekiz şehirli ödedi.”</p>

  <p>“Sanki bunu dokuz Muhafazacı’ya çıkarmak bir işe yarayacak,” diye mırıldandı Cob. Kalabalıktan yuh sesleri yükseldi ve insanlar ellerindeki çöpleri Muhafazacı’ya fırlattı</p>

  <p>“Cezan ölümdür,” dedi Jöne. Bunun üzerine kapüşonlu adamlar Macks’i kollarından tutup ipe götürdü ve ilmeği boğazına geçirdi.</p>

  <p>Gür siyah sakalları ve üzerindeki ağır cübbesiyle uzun boylu, geniş omuzlu bir Rahip, adamın yanına gitti ve alnına bir muhafaza çizdi. “Yaratıcı başarısızlığını affetsin,” dedi, monoton bir sesle. “Ve hepimize, Onun bu vebasının son bulması için, Kurtuluş’a ulaşmamız için saf bir yürek bahşetsin.”</p>

  <p>Rahip geriye çekildi ve idam sehpasının zeminindeki kapı açıldı. Muhafazacı Macks boşluğa düşüp de boynundaki ip gerildiğinde, kalabalıktakiler tezahürat yaptı.</p>

  <p>“Aptallar,” diyerek tükürdü Cob. “Bir sonraki gedikte savaşmak için bir adam daha azız şimdi.”</p>

  <p>“Ne demek istedi?” diye sordu Arlen. “Veba ve kurtuluş hakkında yani?”</p>

  <p>“Kalabalığı uyutmak için uydurulmuş saçmalıklar,” dedi Cob. “Kafanı bunlarla doldurmazsan daha iyi olur.”</p>
</body>
</html>