<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css"/>
</head>

<body>
  <h2 style="text-align: center;" title="29: Şafak Öncesinin Işığında"><b>29</b></h2>

  <h2 class="sigil_not_in_toc" style="text-align: center;"><b>Şafak Öncesinin Işığında</b></h2>

  <h5 class="sigil_not_in_toc" style="text-align: center;"><b>D.S. 332</b></h5>

  <div style="text-align: center;"><img alt="kisim12" src="../Images/kisim12.jpeg"/><img alt="kisim11" src="../Images/kisim11.jpeg" style="line-height: 1.2em; text-indent: 1em;"/></div>

  <p>Dövmeli Adam uyandığında fırtına geçici olarak durmuştu ama gri bulutlar gökyüzüne tutunmayı sürdürüyor, yağmurun yağmaya devam edeceğini işaret ediyordu. Mağarasına baktı ve muhafazalı gözleriyle karanlığı kolayca delip geçerek, iki atı ve uyuyan Jonglör’ü seçebildi. Ancak Leesha ortalıkta yoktu.</p>

  <p>Vakit hâlâ erkendi. Gerçek gün doğumundan önceki sahte ışık etrafı az da olsa aydınlatmıştı. Nüveliklerin çoğu Nüve’ye kaçmış olmalıydı, ama ağır bulutların olduğu bir gökyüzünün altında kimse tamamen güvende olamazdı. Ayağa kalktı ve bir gece önce Leesha’nın sardığı sargıları söküp çıkardı. Yaralarının hepsi iyileşmişti.</p>

  <p>Otacı’nın ayak izleri kalın çamurların üzerinde kolayca takip edilebiliyordu. Onu fazla uzak olmayan bir yerde, yere eğilmiş, şifalı otlar toplarken buldu. Eteğini, çamurdan korumak amacıyla dizinin epeyce üzerine çekmişti; genç kadının pürüzsüz, bembeyaz tenini görünce Dövmeli Adam’ın yüzü kızardı. Leesha şafak öncesinin ışığında çok güzel görünüyordu.</p>

  <p>“Dışarıya çıkmaman gerekirdi,” dedi Dövmeli Adam. “Güneş daha doğmadı. Güvenli değil.”</p>

  <p>Leesha ona baktı ve gülümsedi. “Kendimi tehlikeye atmam konusunda <i>sen</i> mi bana ders vereceksin?” diye sordu, bir kaşını kaldırarak. “Hem,” diye devam etti, adam cevap vermediğinde, “sen buradayken hangi iblis bana zarar verebilir ki?”</p>

  <p>Dövmeli Adam omuz silkip genç kadının yanma çömeldi. “Tıkaçotu mu?” diye sordu.</p>

  <p>Leesha başıyla onayladı. Küme halinde bir araya toplanmış kalın tomurcukları olan sert yapraklı bitkiyi kaldırdı. “Bir pipodan içildiğinde, kasları gevşetip keyifli duygular uyandırır. Gökçiçeğiyle birlikte kullanıldığında ise, öfkeli bir aslanı bile yere yıkacak kadar güçlü bir uyku iksiri yapılabilir.”</p>

  <p>“İblisler üzerinde işe yarar mı?” diye sordu Dövmeli Adam.</p>

  <p>Leesha kaşlarını çattı. “Başka bir şey düşünmez misin sen?” diye sordu.</p>

  <p>Dövmeli Adam incinmiş göründü. “Beni tanıdığını sanma,” dedi. “Nüvelikleri öldürüyorum, evet ve bu sayede, yaşayan hiçbir insanın hatırlamadığı yerleri gördüm. Sana kadını Rusk dilinden çevirdiğim şiiri okuyayım mı? Anoch Sun’un duvar resimlerini çizeyim mi? Ya da yirmi adamın ışını tek başına yapan eski dünyadan kalına makineleri anlatayım mı?”</p>

  <p>Leesha, bir eliyle kolunu tutunca Dövmeli Adam sessizleşti. “Üzgünüm,” dedi Leesha. “Seni yargılamam hatalıydı. Eski dünyadan kalma bilgileri korumanın ağırlığını bilirim.”</p>

  <p>“Sorun değil,” dedi Dövmeli Adam. ‘Yargılanmaya alıştım.”</p>

  <p>“Yine de özür dilerim,” diye karşılık verdi Leesha. “Soruna gelince... Dürüst olmam gerekirse, bilmiyorum. Nüvelikler de bir şeyler yiyip etrafa pisliyorlar. Yani mantıken uyutulabilmeleri gerekir. Hocam, eski Otacıların, İblis Savaşı’nda nüveliklere büyük zayiat verdirdiklerini söylemişti.”</p>

  <p>“Biraz gökçiçeğim var,” diye devam etti Leesha. “Eğer istersen, Ormancı Çukuru’na gittiğimizde iksiri hazırlayabilirim.”</p>

  <p>Dövmeli Adam başıyla onayladı. “Bana bir başka şey de hazırlayabilir misin?” diye sordu.</p>

  <p>Leesha göğüs geçirdi. “Bunu ne zaman soracağını merak ediyordum,” dedi. “Ama sana sıvı iblisateşi yapmayacağım.”</p>

  <p>“Neden peki?” diye sordu Dövmeli Adam.</p>

  <p>“Çünkü ateşin sırları söz konusu olduğunda erkekler güvenilmezdir,” dedi Leesha, ona dönerek. “Eğer bunu sana verirsem, yapmak istediğin şey dünyanın yarısını ateşe vermeni gerektirse bile bunu kullanırsın.”</p>

  <p>Dövmeli Adam ona baktı ve cevap vermedi.</p>

  <p>“Zaten neden buna ihtiyacın olsun ki?” diye sordu Leesha. “Birkaç şifalı otun üretebileceğinin çok ötesinde güçlere sahipsin.”</p>

  <p>Dövmeli Adam, “Ben sadece bir insanım...” diye başlayacak olduysa da, Leesha sözünü kesti.</p>

  <p>“İblis tezeği!” dedi. “Yaraların dakikalar içinde iyileşiyor ve tüm gün boyunca, nefes nefese bile kalmadan bir at kadar hızlı koşabiliyorsun. Orman iblislerini, sanki çoluk çocukmuş gibi etrafa savuruyorsun. Gecenin karanlığında sanki öğle vaktiymiş gibi görebiliyorsun. Sen, <i>sadece</i> bir insan değilsin.”</p>

  <p>Dövmeli Adam gülümsedi. “Gözünden hiçbir şey kaçmıyor,” dedi.</p>

  <p>Adamın bunu söyleyiş şekli, nedense Leesha’nın tüm vücudunu ürpertti. “Hep böyle miydin?” diye sordu.</p>

  <p>Adam kafasını sağa sola salladı. “Nedeni muhafazalar,” dedi. “Muhafazalar, geri tepkime esasına göre çalışır. Bu kelimeyi biliyor musun?”</p>

  <p>Leesha başıyla onayladı. “Eski dünyadan kalma bilim kitaplarında geçer,” dedi.</p>

  <p>Dövmeli Adam homurdandı. “Nüvelikler, sihirli yaratıklardır,” dedi. “Savunma muhafazaları, o sihrin bir bölümünü emerek, muhafaza duvarım oluşturmak için kullanır. Bir iblis ne kadar güçlü olursa, onu geri fırlatan güç de o kadar etkili olur. Saldırı muhafazaları da aynı şekilde çalışır. Darbeyi güçlendirirken, nüveliklerin zırhını zayıflatırlar. Cansız varlıklar, bu gücü içlerinde fazla tutamaz ve enerji kaybolur. Ama ben ne zaman bir iblise vursam ya da içlerinden biri bana vursa, onun gücünün bir kısmı da bana geçiyor.”</p>

  <p>“İlk gece derine dokunduğum zaman o karıncalanmayı hissetmiştim,” dedi Leesha.</p>

  <p>Dövmeli Adam başıyla onayladı. “Yani vücudumu muhafaza sembolleriyle kapladığım için, yalnızca görüntüm değil, vücudumun işleyişi de insanlıktan çıktı...”</p>

  <p>Leesha başını sağa sola sallayıp Dövmeli Adam’ın yüzünü ellerinin arasına aldı. “Bizi insan yapan, vücutlarımız değildir,” diye fısıldadı. “Eğer istersen insanlığını geri alabilirsin, sadece bunu istemen gerek.” Biraz daha yaklaşıp Dövmeli Adam’ı hafifçe öptü.</p>

  <p>Adam ilk başta kasıldı, ama bu ilk şoku atlattıktan sonra o da birdenbire Leesha’nın dudaklarına cevap vermeye başladı. Leesha gözlerini kapatıp dudaklarını araladı, bu sırada ellerini yukarı kaldırıp adamın pürüzsüz kafasını okşamaya başladı. Muhafazaları değil, sadece onun sıcaklığını ve yaralarını hissediyordu.</p>

  <p><i>İkimizin de yaraları var,</i> diye düşündü. <i>Onun yaraları tüm dünyaya karşı çırılçıplak sadece.</i></p>

  <p>Leesha kendini arkaya doğru bırakırken kendiyle beraber adamı da çekti. “Çamurlanacağız,” diye uyardı Dövmeli Adam.</p>

  <p>“Zaten çamurlandık,” dedi Leesha, sırtüstü uzanıp Arlen’ı kendi üstüne çekerken.</p>

  <p style="text-align: center;"><img alt="kisim4" src="../Images/kisim4.jpeg"/><br/></p>

  <p>Dövmeli Adam onu öperken, Leesha kanının damarlarında akışını kulaklarında hissediyordu. Ellerini, adamın sert kaslarında dolaştırırken bacaklarını açtı ve kasıklarını onunkilere bastırdı.</p>

  <p><i>İlk sevişmem bu olsun,</i> diye düşündü. O <i>adamlar ölüp gitti. Bu adam ise onların izini üzerimden silebilir. Bunu kendim istediğim için yapıyorum, başka bir nedenle değil.</i></p>

  <p>Ama korkuyordu. <i>Jizell haklıymış,</i> diye düşündü. <i>Bu kadar beklememem gerekirdi. Ne yapacağımı bilmiyorum. Herkes ne yapacağımı bildiğimi sanıyor, oysa bilmiyorum. O da Otacı olduğum için benden ne yapacağımı bilmemi bekleyecek.</i></p>

  <p><i>Ulu Yaratıcı! Ya onu mutlu edemezsem?</i> diye kaygılandı. <i>Ya birisine söylerse?</i></p>

  <p>Kendini zorlayıp bu düşünceyi zihninden uzaklaştırdı. <i>Kimseye söylemez. O yüzden ilk onunla birlikte oluyorum zaten. Onunla olması gerekiyormuş. Çünkü o da aynı benim gibi. Herkese karşı bir yabancı. Aynı yolu o da yürümüş.</i></p>

  <p>Elini Dövmeli Adam’ın cüppesine götürüp, kasıklarını örtmek için altına giydiği kumaş parçasını çözdü. Erkekliğini tutup çektiğinde adam inledi.</p>

  <p><i>Benim iki gün önceye kadar bakire olduğumu biliyor,</i> diye hatırlattı kendine, eteğini kaldırırken. O <i>sert, ben de ıslağım, daha bilmem gereken ne var ki?</i></p>

  <p>“Ya seni hamile bırakırsam?” diye fısıldadı Dövmeli Adam.</p>

  <p>“Umarım bırakırsın,” diye aynı şekilde fısıldayarak karşılık verdi Leesha, sonra da onu içine aldı.</p>

  <p style="text-align: center;"><img alt="kisim4" src="../Images/kisim4.jpeg"/><br/></p>

  <p><i>Bilinecek ne var ki?</i> diye düşündü yeniden ve sırtı zevkle ürperdi.</p>

  <p>Leesha onu öperken, Dövmeli Adam şoke oldu. Leesha’nın bacaklarına hayran hayran bakmasının üzerinden sadece birkaç dakika geçmişti ama, bu çekimi onun da paylaşabileceğini hayal dahi etmemişti. Ya da herhangi bir kadının...</p>

  <p>Bir an için kasıldı, felç olmuş gibiydi. Ama bir şeye ihtiyaç duyduğunda hep olduğu gibi, kontrolü vücudu devraldı. Genç kadını sarmaladı ve dudaklarına şehvetli bir şekilde karşılık verdi.</p>

  <p>En son bir kadın tarafından öpülmesinin üzerinden ne kadar zaman geçmişti? Mery’yi evine bıraktığı ve kızın asla bir Ulak eşi olmayacağını söylediği gecenin üzerinden ne kadar zaman geçmişti?</p>

  <p>Leesha elini cüppesine götürünce, Arlen, Leesha’nın bu öpüşmeyi daha da ileriye götürmek istediğini anladı. Daha önce kendisi de bundan daha ileriye gitmemişti. Büyük bir korku vardı içinde. Hiç alışık olmadığı bir duygu. Ne yapması gerektiği konusunda tek bir fikri yoktu. Bir kadın nasıl tatmin edilirdi? Yoksa Leesha, savaştaki maharetinin bu konuda da geçerli olacağını mı düşünmüştü?</p>

  <p>Ama kim bilir belki de öyle olurdu. Zira kafasının içinde binlerce düşünce uçuşurken bile, vücudu kendiliğinden hareket ediyor, onu zamanın başlangıcından beri her yaşayan varlığın içine işlenmiş olan içgüdüleri yönlendiriyordu. Onu savaşa çağıran içgüdüleriyle aynı içgüdüler...</p>

  <p>Ama bu bir savaş değildi. Başka bir şeydi.</p>

  <p><i>Acaba aradığım kadın o mu?</i> diye bir düşünce yankılandı zihninde.</p>

  <p>Eğer oysa, neden Renna değildi mesela? Eğer şimdiki gibi bir iblis savaşçısı değil de ortalama bir erkek olsaydı, şu anda on beş yıllık evli ve birkaç çocuk sahibi olurdu. Bir anda aklına yine aynı görüntü geldi: Şu anda Renna nasıl görünüyordu acaba? Kadınlığının en olgun yıllarını yaşayan ve sadece ona ait olan Renna...</p>

  <p>Ya da o aradığı kadın neden Mery değildi? Eğer Mery bir Ulak karısı olmaya razı gelseydi evleneceklerdi. Kendisini aşkı için Miln’e bağlayacaktı. Tıpkı Ragen gibi... Eğer Mery ile evlenseydi, onun için daha iyi olurdu. Bunu artık görüyordu. Ragen haklıydı. O, Elissa’ya sahipti...</p>

  <p>Leesha’nın elbisesinin üstünü aşağı çekip yumuşak göğüslerini açığa çıkarırken, zihninde Elissa’nın görüntüsü parıldadı. Bir seferinde, Marya’yı emzirmek için göğüslerini açan Elissa’yı gördüğünde, kısa bir süre de olsa, o küçük bebeğin yerinde kendisinin olduğunu düşlemişti. Gerçi ondan sonra kendinden utanmıştı ama bu görüntü her zaman için zihninde taze kalmıştı.</p>

  <p>Aradığı kadın Leesha mıydı gerçekten de? Kaderinde o mu yazıyordu? Böyle bir şey var mıydı? Bir saat önce olsa, böyle bir düşünceyle alay ederdi; ama şu anda Leesha’ya baktığında, ne kadar güzel, ne kadar istekli ve onun kim olduğunu ne kadar iyi anlayan bir kadın olduğunu görebiliyordu. Eğer sevişirken beceriksiz şeyler yaparsa, nereye dokunması, nereyi okşaması gerektiğini şaşırırsa, Leesha ona anlayış gösterirdi. Şafak öncesinin ışığında, böylesi çamurlu bir toprak parçası, iyi bir gerdek yatağı değildi elbette, ama o an, Ragen’ın malikânesindeki kuştüyü yataktan bile daha iyi görünüyordu.</p>

  <p>Ama şüphe, içini kemiriyordu.</p>

  <p>Kendini gece vakti riske atmak başka bir şeydi, zira kaybedeceği hiçbir şeye sahip değildi. Kimse onun ardından ağıt yakmazdı. Ölümü, bir gözyaşı şişesi bile doldurmazdı. Ama eğer Leesha onu güvende bir yerde bekliyorsa, bu riskleri alabilir mıydı? Savaşmaktan vazgeçip babası gibi bir adama mı dönüşürdü? Saklanmaya alıştığı için kendini savunamayacak kadar sünepe bir erkek mi olurdu?</p>

  <p>Elissa, <i>çocukların babalarına ihtiyaçları vardır,</i> derdi.</p>

  <p>“Ya seni hamile bırakırsam?” diye fısıldadı, öpücüklerin arasında. Leesha’nın ona ne söylemesini istediğini bilmiyordu.</p>

  <p>“Umarım bırakırsın,” diye aynı şekilde fısıldayarak karşılık verdi Leesha.</p>

  <p>Onu kendine doğru çekti, hem de tüm dünyasını altüst etmek istercesine. Ancak Leesha bundan daha da fazlasına sahipti ve Arlen kendisine sunulanı hevesle kabul etti.</p>

  <p>Leesha’nın içine girdiğinde, kendini tamamlanmış hissetti.</p>

  <p style="text-align: center;"><img alt="kisim4" src="../Images/kisim4.jpeg"/><br/></p>

  <p>Bir an için, dünyada, kalp atışlarının sesiyle tenlerinin birbirine sürtünmesi dışında hiçbir şey yoktu. Zihinleri düşüncelerden kurtulmuştu ve vücutları kolayca birbirine uyum sağlıyordu. Dövmeli Adam’ın cüppesi bir kenara atılmıştı. Leesha’nın elbisesi de belinin çevresine toplanmıştı. Çamurun içinde, birbirlerinden başka hiçbir şey düşünmeden kıvranıyor, inliyorlardı.</p>

  <p>Ta ki bir orman iblisi onlara saldırana kadar.</p>

  <p>Nüvelik, çıkardıkları hayvani sesleri duyup sessizce onları izlemişti. Şafağın az sonra sökeceğini, o nefret edilesi güneşin çok yakında doğacağını bilmesine rağmen, çıplak insan etinin görüntüsüne dayanamamıştı. Nüve’ye pençelerinde ılık kanlar ve ağzında taze insan etiyle dönme arzusuyla üzerlerine sıçradı.</p>

  <p>İblis, Dövmeli Adam’ın saldırıya açık sırtına sert bir darbe indirdi. Oradaki muhafazalar parlayıp da nüveliği geriye savururken âşıkların kafaları birbirine çarptı.</p>

  <p>Kolay kolay yılmak istemeyen iblis çabucak toparlandı. Yere düşerken kol ve bacaklarını vücuduna topladıktan sonra tekrar zıpladı<b>.</b> Leesha çığlık attı, ama Dövmeli Adam bir anda döndü ve ona uzanan pençeleri, muhafazalı elleriyle yakaladı. Yaratığın kendi hızını da kullanarak nüveliği çamura fırlattı.</p>

  <p>Hiç duraksamadan Leesha’nın üzerinden kalkıp, sahip olduğu avantajı devam ettirmeyi amaçladı. Çıplaktı, ama bunun hiçbir önemi yoktu, zira muhafazaları derisine dövme yaptığı ilk günden beri çıplak dövüşüyordu.</p>

  <p>Havada tam bir dönüş yaparak topuğunu nüveliğin çenesine geçirdi. Ne var ki sihir parlamadı, zira muhafazaları çamurla kapanmıştı. Ancak yıllardır muhafazalı dövüşmenin kazandırdığı güç sayesinde, bu da epey sert bir darbe olmuştu; iblis, Alacakaranlık Dansçısı’ndan güçlü bir tekme yese ancak bu kadar sarsılabilirdi. Darbenin etkisiyle yaratık geriye tökezleyince, Dövmeli Adam haykırarak nüveliğin üzerine saldırdı. Eğer yaratığa bir saniye bile zaman tanırsa, göreceği zararı biliyordu.</p>

  <p>Nüvelik, kendi türüne göre büyük bir iblisti. Boyu neredeyse iki buçuk metreydi ve güçleri karşılaştırıldığında, Dövmeli Adam’dan daha avantajlıydı. Dövmeli Adam üst üste yumruk ve tekmeler savurup dirsek attı. Ancak her tarafında çamur olduğu için, neredeyse tüm muhafazaları işlevsiz kalmıştı. Nüveliğin ağaç kabuğuna benzeyen zırhı, Arlen’in derisini soymuştu. Vurduğu darbelerinin fazla etkisi olmuyordu.</p>

  <p>Nüvelik bir anda döndü ve kuyruğunu, Dövmeli Adam’ın midesine bir kırbaç gibi savurdu. Darbenin etkisiyle nefesi kesilen Dövmeli Adam yere düştü. Leesha tekrar çığlık atınca, bu ses iblisin dikkatini çekti. Güçlü bir kükreyişle genç kadının üzerine saldırdı.</p>

  <p>Dövmeli Adam, yaratığın arkasından koştu ve tam kadına ulaşacakken bileğinden yakaladı. Sertçe çekip iblisi düşürdü. Çamurların içinde kendilerinden geçmiş gibi güreşiyorlardı. En sonunda, Dövmeli Adam, bacağını yaratığın koltuk altından boğazına geçirmeyi başardı. Diğer bacağıyla da kilitleyip sıktı. İki eliyle de, yaratığın bükük bacaklarından birini tutuyor, iblisin ayakları üzerine kalkmasını önlüyordu.</p>

  <p>Nüvelik debelendi, pençeledi ama Dövmeli Adam avantajlıydı, yaratık kaçamıyordu. Uzun bir süre çamurların içinde, birbirlerine kilitli bir şekilde yuvarlandılar ve sonunda, güneş ufukta yükselip bulutların arasından ışıklarını gönderdi. Bunun üzerine ağaç kabuğunu andıran derisi tütmeye başlayan nüvelik can havliyle kurtulmaya çalıştı. Ama Dövmeli Adam, tutuşunu daha da sıkılaştırdı.</p>

  <p>Sadece birkaç saniye daha...</p>

  <p>Ama tam o anda beklenmedik bir şey oldu. Etrafındaki dünya puslu görünmeye, maddeselliğini kaybetmeye başladı.</p>

  <p>Yerin çok altından bir çekiş hissetti ve iblisle birlikte batmaya başladı.</p>

  <p>Duyularına giden bir patika açıldı ve Nüve onu çağırdı.</p>

  <p>Nüvelik onu aşağıya çekerken, Dövmeli Adam’ın dehşet ve tiksinti hisleriyle doldu. Dünya sadece bir gölgeden ibaret kalmış olsa bile, iblisi hâlâ katı bir şekilde hissediyordu. Kafasını kaldırdı ve değerli güneşin uzaklaşmakta olduğunu gördü.</p>

  <p>Hayat bağına tutundu. Bacak kilidini açtı ve iblisin bacağına asılarak çekti. Yaratığı tekrar ışığa, yani yukarıya çekmeye çalıştı. Nüvelik, delicesine mücadele ediyordu ama onun bu korkusu Dövmeli Adam’a yeni bir güç verdi. Sessiz bir kararlılık haykırışıyla, yaratığı yüzeye geri çekmeyi başardı.</p>

  <p>Güneş, onları karşılamak üzere oradaydı. Yaratık alev alırken, Dövmeli Adam kendini yeniden maddeleşmiş, beden kazanmış hissetti. Yaratık zemini pençeliyordu ama Dövmeli Adam’ın ellerinden kurtulamıyordu.</p>

  <p>En sonunda küle dönüşen nüvelik cesedini bırakan Dövmeli Adam, tüm vücudunun kan içerisinde olduğunu gördü. Leesha yanma koştuysa da Dövmeli Adam genç kadını iterek uzaklaştırdı. Hâlâ dehşet içindeydi. Nasıl olmuştu da Nüve’ye bir yol bulabilmişti? Kendisi de bir nüvelik mi olmuştu? Lekeli tohumundan hayat bulacak çocuk ne tür bir canavar olurdu kim bilir?</p>

  <p>“Yaralanmışsın,” diye karşı çıktı Leesha, tekrar ona uzanarak.</p>

  <p>“İyileşirim,” dedi Dövmeli Adam, kendini çekerken. Az önce Leesha’yla fısıldaşırken kullandığı kibar, sevgi dolu sesin yerini Dövmeli Adam’ın soğuk ve tekdüze sesi almıştı. Gerçekten de, vücudundaki küçük kesiklerin ve sıyrıkların çoğu şimdiden kabuk bağlamaya başlamıştı.</p>

  <p>“Ama...” diye karşı çıktı Leesha, “aramızdaki iliş...?”</p>

  <p>“Ben seçimimi uzun zaman önce yaptım ve geceyi seçtim,” dedi Dövmeli Adam. “Bir an için bunu geri alabileceğimi sandım, ama...” diyerek kafasını sağa sola salladı. “Artık geri dönüş yok.”</p>

  <p>Cüppesini aldı ve yaralarını temizlemek üzere yakındaki küçük, serin dereye doğru yürümeye başladı.</p>

  <p>“Lanet olsun sana!” diye haykırdı Leesha onun arkasından. “Sana ve delice saplantına lanet olsun!”</p>
</body>
</html>