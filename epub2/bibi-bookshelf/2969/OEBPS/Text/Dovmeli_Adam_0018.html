<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css"/>
</head>

<body>
  <h2 style="text-align: center;" title="19: Krasia'nın İlk Savaşcısı"><b>19</b></h2>

  <h2 class="sigil_not_in_toc" style="text-align: center;"><b>Krasia’nın İlk Savaşçısı</b></h2>

  <h5 class="sigil_not_in_toc" style="text-align: center;"><b>D.S. 328</b></h5>

  <div style="text-align: center;">
    <img alt="kisim11" src="../Images/kisim11.jpeg"/><b><br/></b>
  </div>

  <div style="text-align: center;">
    <img alt="kisim33" src="../Images/kisim33.jpeg"/><br/>
  </div>

  <p>Çöl yolu, aslında bir yol bile sayılmazdı. Seyahat edenlerin yolunu kaybetmemesi için konulmuş kadını işaret direklerinden ibaretti. Bunların bazılarında pençe izleri varken, diğerleri rüzgârdan dolayı kumlara yarı gömülmüş bir şekilde duruyordu. Ragen’ın da bir keresinde söylediği gibi, çöl tamamen kumdan oluşmazdı; tabii günlerce yürüyüp kumdan başka bir şey görmemek mümkündü. Çölün dış kısmında, yüzlerce kilometre boyunca uzanan sert, tozlu düzlükler ve orada burada rastlanabilecek küçük bitki örtüsü kalıntıları vardı. Bu kum denizinde, kum tepelerinden başka gölge kaynağı yoktu. Güneş bazen o kadar sıcak oluyordu ki, Arlen bunun Miln’e serin ışıklar gönderen aynı güneş olduğuna inanamıyordu. Rüzgâr sürekli estiği için, Arlen kum yutmamak için yüzünü kapatmak zorunda kalıyordu. Boğazı devamlı kuru oluyordu.</p>

  <p>Geceler ise daha kötüydü. Zeminde biriken ısı, güneş ufukta kaybolduktan dakikalar sonra hava tarafından emiliyor, nüvelikleri soğuk ve ıssız bir şekilde karşılıyordu. Ancak burada bile hayat vardı. Yılan ve kertenkeleler minik kemirgenleri avlıyordu. Leş yiyen kuşlar, nüvelikler tarafından öldürülmüş ya da yolunu kaybederek kendini çölde bulmuş yaratıkların cesetlerini arıyordu. Bilinen iki büyük vaha vardı. Büyük bir su birikintisi, bu iki vahayı çevreleyen topraklarda yenebilir bitkilerin yetişmesini sağlıyordu. Diğer vahalar ise daha küçüktü ve kavruk bitkilerle küçük yaratıklara ev sahipliği yapıyordu. Arlen bu minik çöl sakinlerinin geceleri kendilerini kuma gömüp, birikmiş ısıyı kullanarak soğuktan ve yüzeye hâkim olan nüveliklerden korunduklarına şahit olmuştu.</p>

  <p>Çölde kaya iblisi yoktu zira yeterince av da yoktu. Ateş iblisleri ise, yakılacak çok az şey olduğu için çöle uğramazdı. Orman iblisleri, çölde, renklerini benzetip kamufle olabilecekleri bir ağaç kabuğu ya da tırmanacak dal bulamazdı. Su iblisleri kumda yüzemezdi, rüzgâr iblisleri içinse konabilecekleri bir tünek yoktu. Çöldeki kum tepeleri, sadece kum iblislerine aitti. Ama onlar bile çölün derinliklerine uğramazdı. Çoğunlukla vahaların etrafına toplanırlar ancak ateş gördükleri anda, kilometrelerce uzaktan da olsa gelirlerdi.</p>

  <p>Rizon Kalesi’nden Krasia’ya beş haftalık bir yol vardı ve yolun yarısından fazlası çölden geçerdi. Ulakların en dayanıklılarının, en sertlerinin bile göze alamadıkları bir yoldu bu. Kuzeyli tüccarların Krasia ipeği ile baharatı için teklif ettiği son derece yüksek fiyatlara rağmen, bu yoldan geçecek kadar umutsuz ya da deli, çok az insan vardı.</p>

  <p>Arlen ise, bu yolculuğu huzurlu bulurdu. Günün en sıcak zamanlarında, üzerine beyaz kumaştan bir tulum geçirip semerinde uyurdu. Atma sık sık su verir ve taşınabilir çemberlerinin altına muşambalar serip, gece vakti muhafazaların kuma gömülüp etkisiz hale gelmesini önlerdi. Etrafını çevreleyen kum iblislerine saldırmak adına içinde bir istek uyansa da, yaraları onu zayıflatmıştı ve mızrağın elinden gitmesi demek, sıradan bir rüzgârın, silahı sonsuza dek kumların altına gömmesi demekti.</p>

  <p>Kum iblislerinin çığlıklarına rağmen, Tek Kol’un kükreyişlerinden yoksun geceler, Arlen’a fazla sessiz geliyordu. Artık, hiç olmadığı kadar huzurla uyuyabiliyordu.</p>

  <p>Hayatında ilk defa, önündeki yolun, kaliteli bir getirgötür işçisi olmanın ötesine uzandığını görüyordu. Kaderinde Ulaklıktan daha fazlasının olduğunu en başından beri biliyordu. Onun kaderi savaşmaktı. Ancak şimdi, kaderinde savaşmaktan daha da fazlasının olduğunu fark etmişti. Onun kaderi, <i>diğerlerini</i> savaşa çağırmaktı.</p>

  <p>Muhafazalı mızrağın bir benzerini yapabileceğinden emindi ve şimdiden, bunu diğer silahlara nasıl uydurabileceğini düşünmeye başlamıştı. Oklar, dövüş sopaları, sapan taşları... Olasılıklar sonsuzdu.</p>

  <p>Gördüğü onca yerde, bir tek Krasialılar nüveliklerin dehşetinin gölgesi altında yaşamayı reddetmişti. Bu nedenle Arlen, onlara herkesten daha fazla saygı duyuyordu. Yanında taşıdığı hediyeyi daha fazla hak eden bir halk yoktu. Onlara mızrağı gösterecek ve onlar da, her gece yaşanan bu savaşın gidişatını değiştirmeye yarayacak silahları yapabilmesi için gereken her şeyi ona sağlayacaktı.</p>

  <p>Uzaktan uzağa vahayı gördüğü anda bu düşünceler kafasından uçup gitti. Kumlar mavi gökyüzünün ışığını yansıtıp insanı yanıltabilir, orada olmayan bir su birikintisine doğru koşturabilirdi. Ancak atı hızlanmaya başlayan Arlen, bunun gerçek olduğunu biliyordu. Şafak Habercisi, suyun kokusunu alabilirdi.</p>

  <p>Yanlarındaki su, bir gün önce bitmişti ve gölete ulaştıklarında, hem Arlen hem de atı susuzluktan ölüyordu. Aynı anda kafalarını serin suya daldırdılar ve kana kana içtiler.</p>

  <p>İçebildikleri kadarını içtiklerinde, Arlen, su mataralarını doldurdu ve onları, vahanın sessiz bir nöbetçisi gibi duran kumtaşı anıtlarından birinin gölgesine koydu. Taşa oyulmuş olan muhafazaları incelediğinde, sağlam olduklarını gördü, ancak yıpranma belirtileri vardı. Rüzgârla salman kum tanecikleri zaman geçtikçe onları yıpratmış, sembollerin kenarlarını belirsizleştirmişti. Muhafaza yapmakta kullandığı araç gereçlerini çıkaran Arlen, muhafaza ağını sağlamlaştırmak için anıtın üstündeki sembolleri derinleştirip keskinleştirdi.</p>

  <p>Şafak Habercisi, seyrek çimenliğin ve kavruk çalıların üzerinde dinlenirken, Arlen vahadaki ağaçlardan hurma, incir ve benzeri başka meyveler topladı. Topladığı meyveleri karnı doyana kadar yedi ve geri kalanları güneşte kurumaları için yere koydu.</p>

  <p>Vahayı, yeraltından akan bir nehir besliyordu, insanlar, hafızanın ötesindeki yıllarda, kumları kazıp alttaki taşları delerek akıntıya ulaşmayı başarmıştı. Arlen, serin yeraltı odasına inen taş basamaklardan aşağı indi ve orada muhafaza edilen ağları alıp suya attı. Yeraltı odasını terk ettiğinde, yanında tatmin edici miktarda balık vardı. Birkaç tanesini kendine ayırıp diğerlerini temizledi ve tuzladıktan sonra da kurumaları için meyvelerin yanına koydu.</p>

  <p>Vaha depolarından çatal şeklinde bir araç alan Arlen, taşların arasında gezindi ve sonunda kumdaki izleri gördü. Çok geçmeden, çatallı sopanın ucunda bir yılanla geri döndü ve sopayı bir kırbaç gibi sallayarak yılanı öldürdü. Büyük ihtimalle yakınlarda bir yerde yumurtaların olduğu bir yuva vardı ancak onları aramak için herhangi bir girişimde bulunmadı. Vahanın sunduğu nimetleri gereğinden fazla sömürmek onurlu bir davranış olmazdı. Yılandan bir parçayı kenara koydu ve geri kalanını yine kurumaya bıraktı.</p>

  <p>Üzerinde oradan gelip geçen birçok Ulak’ın mührünü taşıyan büyük kumtaşlarının birinin içe doğru oyulmuş bir kısmında, Arlen, bir önceki Ulak’ın bıraktığı kurutulmuş meyve, balık ve etleri alıp heybelerini doldurdu. O gün topladığı yiyecekler kuruduğunda, kendisi de bir sonraki Ulak’ın gelip alması için onları o oyuğun içine yerleştirecekti.</p>

  <p>Şafak Vahası’nda mola vermeden çölü geçmek imkânsızdı. En yakın su kaynağı yüz elli kilometre ötede olduğu için, hangi yöne gidiyor olursa olsun tüm çöl seyyahlarının muhakkak uğradığı bir duraktı. Bu seyyahların çoğu Ulaklar ve Muhafazacılardan oluşurdu. Yıllar boyu bu kendine münhasır grup, oradan geçtiklerini ilan etmek için etrafta bolca bulunan kumtaşlarına isimlerini kazımıştı. Taşların üzerinde düzinelerce isim vardı; bazıları basitçe kazınmıştı, diğerleri ise birer kaligrafi başyapıtı bile sayılabilirdi. Çoğu Ulak isimlerinden de daha fazlasını yazardı, isimlerinin altına, ziyaret ettikleri yerleri ya da Şafak Vahası’na kaç kere uğradıklarını da eklerlerdi.</p>

  <p>Vahadan on birinci kez geçen Arlen, ismini ve ziyaret ettiği şehirlerle köyleri yazmayı çoktan bitirmişti. Ancak asla keşif yapmayı bırakmadığından, her gelişinde ekleyeceği başka bir yer ismi mutlaka olurdu. Yavaşça, okunaklı harfler kullanarak, gördüğü harabelerin isimlerinin yanma Anoch Sun ismini saygı dolu bir şekilde ekledi. Başka hiçbir Ulak’ın bu ismi taşlara kazımamış olması, içini gururla doldurup göğsünü kabarttı.</p>

  <p>Bir sonraki gün, Arlen, vaha depolarındakileri erzaklara ilavelerde bulunmaya devam etti. Vaha depolarına erzak ilavesinde bulunup eskisinden daha iyi hale getirmek, Ulaklar arasında bir onur meselesiydi. Bu, Ulaklardan birinin yaralanmış ya da güneş çarpmasından zayıf düşmüş halde vahaya ulaşması ihtimaline karşı konmuş, yazılı olmayan bir kuraldı.</p>

  <p>Ertesi gün yaptığı ilk şey, Şafak Vahası’nı terk ederek, güneydoğuya doğru yola çıkmak oldu. Beş gün boyunca, kum tepeleri ile kum iblislerinden başka hiçbir şey görmedi. Ancak altıncı günün erken saatlerinde, Çöl Mızrağı Krasia Kalesi, manzaraya dahil oldu.</p>

  <p>Uzaktan, başka bir kum tepesi gibi görünüyordu. Kumtaşından yapılmış surları, çevredeki kumların rengine bürünmüştü. Şehir, Şafak Vahası’ndan çok daha büyük olan bir vahanın etrafında inşa edilmişti. Kadını haritalara göre, bu vaha, Şafak Vahası’nı besleyen aynı yeraltı nehri tarafından besleniyordu. Güneşin altında azametle duran muhafazalı surlarda, semboller, boyanmak ya da çizilmekten çok, oyulmuş haldeydi. Şehrin tepesinde de Krasia’nın çapraz duran iki mızraktan oluşan bayrağı, doğan güneşin üzerinde şerefle dalgalanıyordu.</p>

  <p>Cümle kapısındaki muhafızlar, Krasia’nın savaşçı sınıfını oluşturan <i>dal’Sharum</i> kastının kıyafeti olan kara cüppelerden giyiyordu. Zalim kumlardan korunmak içinse peçe takmışlardı. Milnliler kadar uzun boylu olmasalar da, Krasialılar, Angierslılardan ya da Laktonlulardan bir baş daha uzundu. Sırım gibi sert kaslara sahiplerdi. Arlen, geçerken muhafızlara başıyla selam verdi.</p>

  <p>Muhafızlar ise buna mızraklarını havaya kaldırarak cevap verdi. Krasialı erkekler arasında bu, en basit selamlamaydı ancak Arlen, sırf bu selamı hak edebilmek için bile çok uğraşmıştı. Krasia’da bir erkeğin taşıdığı savaş yaralarına ve kaç <i>alagai</i> –nüvelik öldürdüğüne bakılırdı. Şehir dışından gelenler ya da Krasialıların verdiği isimle <i>chirı</i> -yani Ulaklar bile savaşmayı bırakmış korkaklar olarak görülür ve <i>dal’Sharum</i>’dan gelecek herhangi bir kibarlığı ya da saygıyı hak etmezdi. <i>Chirı</i> kelimesi, bir hakaretti.</p>

  <p>Ama Arlen, yanlarında savaşmayı teklif ederek Krasialıları şaşkına çevirmişti. Krasia savaşçılarına yeni muhafazalar öğretip birçok iblisin ölümünde rol oynadıktan sonra artık ona <i>Par’chin,</i> yani ‘cesur yabancı’ demeye başlamışlardı. Onu asla kendilerine denk kabul etmeyeceklerdi ancak <i>dal’Sharum</i> onun ayaklarına tükürmeyi bırakmıştı. Hatta Arlen birkaç iyi arkadaş bile edinmişti.</p>

  <p>Kapıdan geçtikten sonra Labirent’e girdi. Burası, şehrin ana kısmına ulaşmadan önce girilen geniş bir alandı. Duvarlar, siperler ve çukurlarla doluydu. Her gece, ailelerini iç surların ardındaki güvenli evlerine kilitleyen <i>dal’Sharum, alagai’sharak’ta</i> rol alırdı. Bu, iblislere karşı girişilen Kutsal Savaş’tı. Nüvelikler Labirent’e çekilir ve askerler tarafından tuzaklara düşürüldükten sonra, güneş tekrar yükselene kadar muhafazalı çukurların içinde tutulurdu. Verilen kayıpların miktarı yüksekti, ancak Krasialılar, <i>alagai’sharak</i>’ta ölmenin, Everam’ın, yani Yaratıcı’nın yanındaki yerlerini garanti altına aldığına inanırdı. Bu nedenle, ölüm bölgesine memnuniyetle giderlerdi.</p>

  <p><i>Yakında,</i> diye düşündü Arlen, <i>burada ölenler sadece nüvelikler olacak.</i></p>

  <p>Ana kapının hemen ardında Büyük Pazar vardı. Burada, tüccarlar, ağzına kadar yükle dolu yüzlerce arabanın üzerinden birer şahin gibi müstakbel müşterilerine bakıyordu. Hava, acı Krasia baharatları, tütsüler ve egzotik parfümlerin kokularıyla kesifti. Halılar, kaliteli kumaşlar ve zarifçe süslenmiş çanak çömlekler; meyve yığınlarının ve meleyip duran çiftlik hayvanlarının hemen yanında sergileniyordu. Yüksek sesli pazarlıkların yapıldığı gürültülü ve kalabalık bir mekândı burası.</p>

  <p>Arlen’in gördüğü diğer pazar yerlerinde erkekler çoğunlukta olurdu ancak Büyük Pazar, neredeyse tamamen kadınlarla doluydu. Kadınlar, baştan aşağı kalın siyah kumaştan elbiseler içindeydi. Birbirlerine bağıra çağıra alım satım yapıyorlardı. Yıpranmış altın sikkelerini birbirlerine istemeye istemeye verdikleri, her hallerinden belli oluyordu.</p>

  <p>Pazar’da bol miktarda mücevherat ve parlak kumaşlar da satılırdı ancak Arlen bunların giyildiğini hiç görmüyordu. Konuştuğu adamlar Arlen’a, kadınların, aksesuarlarını kara kıyafetlerinin içine giydiklerini anlatmışlardı ancak bunu gerçekten bilen kişiler, sadece kocalarıydı.</p>

  <p>On üç yaşının üstündeki tüm Krasialı erkekler neredeyse tamamen savaşçıydı. Krasia’nın dünyevi liderleri olarak da görev yapan Kutsal Adamlar, yani <i>dama</i>lar ise çok azdı. Bu iki hizmetin dışında bir meslek sahibi olan erkekler onurlu sayılmazdı. Bir zanaat ile uğraşanlara <i>khaffıt</i> denirdi ve halk arasında aşağılık sayılan bu insanlar, Krasia toplumunda, kadınlardan ancak bir nebze yukarıda sayılırdı. Şehirdeki tüm günlük işleri kadınlar yapardı. Çiftçilik, yemek yapma, çocuk bakma, kil çıkarıp çanak çömlek yapma, evleri inşa edip onarma, hayvanları eğitme, kasaplık yapma, pazaryerinde pazarlık yapma... Kısacası, savaşmak dışında her şeyi kadınlar yapıyordu.</p>

  <p>Yine de kadınlar, sonu gelmez işlerine rağmen, erkeklere köle gibi itaat ediyordu. Bir erkeğin eşleri ve evlenmemiş kızları onun malı sayılırdı. Öldürmek de dahil, onlara her istediğini yapabilirdi. Bir erkek birçok eş sahibi olabilirken, bir kadın, kocası olmayan bir erkeğe peçesiz yüzünü gösterecek olursa idam bile edilebilir, hatta genelde edilirdi. Krasialı kadınlara <i>harcanabilir</i> gözüyle bakılırdı. Erkekler için ise, durum tam tersiydi.</p>

  <p>Arlen, kadınları olmadan, Krasialı erkeklerin bir hiç olduğunu biliyordu, ancak kadınlar erkeklere genelde saygıyla bakar, kocalarına ise neredeyse tapardı. Bir önceki gecenin <i>alagai’sharak</i>’inin arkasından sabah vakti toplanıp erkeklerinin cesetlerinin yanında ağıtlar yakarlar ve değerli gözyaşlarını minik şişelere akıtırlardı. Su, Krasia’da para demekti ve ölmüş bir savaşçının toplumsal statüsü, ölümünden sonra dolan gözyaşı şişelerinin sayısıyla ölçülürdü.</p>

  <p>Bir erkek öldüğü zaman, erkek kardeşleri ya da arkadaşlarının, bu adamın eşlerini kendi yanma alması beklenirdi, böylece kadınlar her zaman hizmet edecekleri bir erkeğe sahip olurdu. Bir keresinde Arlen, Labirent’teyken, ölmekte olan bir savaşçı, ona üç karısını da almasını teklif etmişti. “Güzel kadınlardır <i>Par’chin,”</i> diye temin etmişti. “Ayrıca doğurganlardır. Sana bir sürü erkek evlat verirler. Onları alacağına söz ver!”</p>

  <p>Arlen, onlarla ilgileneceğine söz vermiş ancak daha sonra onları almaya istekli bir başkasını bulmuştu. Krasialı kadınların tamamen kapalı kıyafetlerinin altında neler olduğunu bir hayli merak etse de, bu, taşınabilir çemberini kilden yapılmış bir eve ve özgürlüğünü bir aileye değişmesine yetecek kadar güçlü bir merak değildi.</p>

  <p>Neredeyse her kadının arkasında onları takip eden esmer tenli çocuklar olurdu. Kızların saçları örtülürken, erkek çocukları paçavradan kepler giyerdi. On bir yaşından itibaren kızlar evlenmeye başlar ve üstlerine kadınların giydiği kara kıyafetleri geçirirdi. Erkek çocukları ise eğitim sahalarına alınır ve bu çocukların çoğu eninde sonunda <i>dal’Sharum’un</i> kara cüppelerinden giyerdi. Birkaçı ise üzerlerine <i>dama</i> sınıfının beyaz cübbelerini geçirip, hayatlarını, Everam’a hizmet etmeye adardı. Bu iki meslekte de başarısız olanlar <i>khaffıt</i> olur ve ölene kadar, utanç içinde kahverengi kıyafetler giymek zorunda kalırdı.</p>

  <p>Arlen, pazaryerinden atıyla geçerken, kadınlar, onu görüp birbirleriyle heyecanlı bir şekilde fısıldaşmaya başladı. Onları izleyen Arlen ise eğleniyordu, zira hiçbiri onun gözlerine doğrudan doğruya bakamaz ya da ona yaklaşamazdı. Heybesindeki mallara ağızlarının suyu akarak bakıyorlardı; kaliteli Rizon yünü, Miln’den gelen mücevherler, Angiers kâğıdı ve kuzeyin diğer hâzineleri... Ancak o bir erkekti, hatta daha da kötüsü bir <i>chin</i>’di ve yaklaşmaya asla cesaret edemezlerdi. <i>Dama</i>’nın gözleri her yerdeydi.</p>

  <p><i>”Par’chin!”</i> diye bağırdı, tanıdık bir ses. Arlen döndüğünde dostu Abban’ın yaklaşmakta olduğunu gördü. Şişman tüccar, koltuk değneğinden destek alarak topallaya topallaya yürüyordu.</p>

  <p>Çocukluğundan beri topal olan Abban bir <i>khaffıt’</i>ti. Ne savaşçılar arasında bir yeri vardı ne de Kutsal Adam olabilecek kabiliyete sahipti. Buna rağmen hali vakti yerindeydi, zira kuzeyden gelen Ulaklarla ticaret yapıyordu. Sinekkaydı tıraşının yanı sıra, üstünde <i>khaffit</i>lerin giydiği kahverengi bir gömlek ve aynı renkten bir kepi vardı. Eşlerinin, <i>dal’Sharum</i>”dakilerin sahip olduğu kadınlar kadar güzel olduğunu iddia ederdi.</p>

  <p>“Everam adına, seni görmek ne güzel Jeph’in oğlu!” diye bağırdı Abban, mükemmel bir Thesa aksanıyla. Arlen’in sırtına vurarak, “Sen şehrimizi şereflendirdiğinde, güneş daha da parlıyor!” dedi.</p>

  <p>Arlen ise tüccara babasının ismini söylememiş olmayı diledi. Krasia’da, bir erkeğin babasının adı, kendininkinden daha önemliydi. Babasının bir korkak olduğunu bilseler kim bilir ne düşünürlerdi...</p>

  <p>Ne var ki Arlen karşılık olarak Abban’ın sırtına vurup içten bir gülümseme takındı. “Seni görmek de öyle dostum,” dedi. Eğer topal tüccarın yardımı olmasaydı, ne Krasia dilinde ustalaşabilir, ne de garip ve çoğu zaman tehlikeli olan Krasia kültürünün sularında yolunu bulabilirdi.</p>

  <p>“Gel!” dedi Abban. “Gölgemde ayaklarını dinlendir. Boğazındaki tozu temizlemek için suyumdan iç!” Arlen’ı pazardaki arabaların arkasındaki renkli bir çadıra götürdü. Ellerini çırptığında, karıları ve kızları -Arlen hiçbir zaman aralarındaki farkı göremiyordu çadırın muşambadan yapılma kapısını açmak için acele ettiler. Sonra Şafak Habercisi’yle ilgilenmek üzere hareketlendiler. Ağır yüklü heybelerini alıp içeri taşırlarken, Arlen onlara yardım etmemek için kendini tutmak zorunda kaldı, zira erkeklerin herhangi bir iş yapması, Krasialıların pek de kabul ettikleri bir şey değildi. Kadınlardan biri, kumaşa sarılı olarak semerde asılı duran muhafazalı mızrağa uzandığında, Arlen, kadının dokunmasına fırsat vermeden silahı kaptı. Bunun üzerine kadın yerlere kadar eğilerek özür diledi. Bir çeşit hakarette bulunduğundan korkmuştu.</p>

  <p>Çadırın içi, renkli ipek yastıklar ve özenli bir şekilde dokunmuş halılarla doluydu. Arlen içeri girmeden önce tozlu çizmelerini çıkardı ve çadırın güzel kokulu serin havasını içine çekti. Abban’ın kadınları ona su ve meyve getirirlerken, Arlen yerdeki yastıkların birine yavaşça oturdu.</p>

  <p>Kendini tazeledikten sonra, Abban ellerini bir kez daha çırptı ve kadınlar, onlara çayla birlikte ballı çörekler getirdiler. “Çöldeki yolculuğun iyi geçti mi?” diye sordu Abban.</p>

  <p>“Ah, evet.” diye gülümsedi Arlen. “Çok iyi hem de.”</p>

  <p>Bir süre havadan sudan konuştular. Abban, bu tür formalitelerde son derece başarılıydı ancak gözleri, mütemadiyen Arlen’ın heybelerine kayıyordu.</p>

  <p>“Başlayalım öyleyse?” diye sordu Arlen, bunun kaba olmayacağına karar verdiği zaman.</p>

  <p>“Tabii ki. Ne de olsa <i>Par’chin</i> meşgul bir adam,” diye katıldı Abban, parmaklarını şaklatarak. Kadınlar aceleyle, baharatlar, parfümler, ipekler, mücevherler, halılar ve diğer Krasia ürünlerinden getirdi.</p>

  <p>Abban, Arlen’ın kuzeydeki müşterilerinden gelen malları incelerken, Arlen da tüccarın getirttiği malları gözden geçirdi. Abban, her malda bir defo bulup kaşlarını çatıyordu. İncelemeleri bittiği zaman, “Çölü sırf bunları getirmek için mi geçtin?” diye sordu yüzünü ekşiterek. “Burada yolculuğuna değecek hiçbir şey yok.”</p>

  <p>Abban’la birlikte oturup, kendilerine ikram edilen taze çayları alırlarken, Arlen dudaklarında beliren tebessümü gizledi. Fiyat pazarlığı hep böyle başlardı.</p>

  <p>“Saçmalık,” diye karşılık verdi. “Kör bir adam bile, bunların Thesa’nın sunabileceği en kaliteli mallar olduğunu görebilir. Kadınlarının benim önüme getirdiği bu kalite yoksunu mallardan çok çok daha iyi oldukları kesin. Umarım başka bir yerde biraz daha malın vardır. Çünkü...” diyerek, ustalıkla dokunmuş bir halıya işaret etti, “bu halılardan daha iyilerini, harabelerde çürürken gördüm.”</p>

  <p>“Beni yaralıyorsun!” diye bağırdı Abban. “Ben ki, sana su ve gölge veriyorum! Ne elemdir ki, çadırımdaki bir misafir bana böyle davranıyor!” diye hayıflandı. “Karılarım, dokuma tezgâhında sabah akşam çalışıp en kaliteli yünden dokudular onu! Bundan daha iyi bir halıyı asla göremezsin!”</p>

  <p>Bundan sonra, geriye kalan tek şey pazarlıktı ve Arlen yıllar önce yaşlı Hog ile Ragen’ı izlerken öğrendiklerini unutmamıştı. Her zamanki gibi, pazarlık bittiğinde iki adam da gaspa uğramış gibi davranır, ancak içten içe karşılarındakine üstün geldiklerini düşünürdü.</p>

  <p>“Kızlarım, mallarını paketleyip sen gidene kadar burada tutacaklardır,” dedi Abban en sonunda. “Bu akşam yemeğe kalacak mısın? Karılarım, senin kuzeyde oturduğun masaların yakınından bile geçemeyeceği bir masa hazırlayacaklar!” Arlen, üzülerek kafasını salladı. “Bu gece savaşmaya gidiyorum,” dedi.</p>

  <p>Abban da kafasını salladı. “Korkarım, bizim âdetlerimizi fazla iyi öğrendin <i>Par’chin.</i> Sen de aynı ölümü arıyorsun.” “Ne ölmeye niyetim var, ne de bir sonraki hayattan bir cennet bekliyorum.”</p>

  <p>“Ah, dostum, kimse gençliğinin baharında Everam’ın yanına gitmek istemez, <i>Ancakalagai’sharak’a.</i> gidenleri bekleyen kader budur. Çöldeki kum taneleri kadar fazla olduğumuz zamanları hatırlayabiliyorum, ama şimdi...” diyerek kafasını kederle salladı. “Şehir neredeyse bomboş. Karılarımızın karınlarını çocuklarla şişiriyoruz, ancak yine de geceleri ölenler gün içinde doğanlardan daha fazla. Eğer âdetlerimizi değiştirmezsek, bundan on sene sonra, Krasia, çöl tarafından yutulup gidecek.”</p>

  <p>“Sana bunu değiştirmek için geldiğimi söylesem?” diye sordu Arlen.</p>

  <p>“Jeph’in oğlunun yüreği dürüst,” dedi Abban. “Ama <i>Damaji</i> seni dinlemeyecektir. Everam’ın savaş istediğini söylerler ve hiçbir <i>chin</i> onların düşüncelerini değiştiremez.” <i>Damaji,</i> şehri yöneten konseydi ve üyeleri, on iki Krasia kabilesindeki en yüksek rütbeli damalardan oluşurdu. Everam’ın lütfunu en çok bahşettiği <i>dama</i> olan Andrah’ya hizmet ederlerdi. Andrah’nın ağzından çıkan her söz, kanundu.</p>

  <p>Arlen gülümsedi. “Onları <i>Alagai’sharak</i>’tan vazgeçiremem,” diye katıldı. “Ancak onların kazanmasına yardımcı olabilirim,” Mızrağını açıp Abban’a uzattı. Muhteşem silahın görüntüsü karşısında Abban’ın gözleri fal taşı gibi açıldı, ancak elini havaya kaldırıp kafasını sağa sola salladı. “Ben bir <i>khaffif</i> im, <i>Par’chin.</i> Temiz olmayan dokunuşumla mızrakları kirletemem.”</p>

  <p>Arlen silahı geri çekti ve özür dileyerek başını eğdi. “Amacım hakaret etmek değildi.”</p>

  <p>“Hah!” diyerek güldü Abban. “Sen belki de bana selam veren tek adamsın! <i>Par’chin</i>’in bile bir <i>khaffif t</i> hakaret etmekten korkmasına gerek yoktur.”</p>

  <p>Arlen surat astı. “Sen de diğerleri gibi bir insansın,” dedi. “Bu düşüncelerle, sonsuza kadar <i>chirı</i> kalacaksın,” dedi Abban, ancak gülümsedi. “Bir mızrağın üstüne muhafaza sembolleri yerleştiren ilk insan sen değilsin,” dedi. “Eskinin savaş muhafazaları olmadan, hiçbir fark yaratmaz.”</p>

  <p>“Bunlar <i>gerçek</i> savaş muhafazaları,” dedi Arlen. “Mızrağı Anoch Sun’un harabelerinde buldum.”</p>

  <p>Abban’ın beti benzi attı. “Kayıp şehri buldun mu yani?” diye sordu. “Harita doğru muymuş?”</p>

  <p>“Neden şaşırdın ki?” diye sordu Arlen. “Bana kesinlikle doğru olduğunu söylemiştin!”</p>

  <p>Abban öksürdü. “Ee şey...” dedi. “Kaynağıma güveniyordum tabii ki, ancak oraya üç yüz yıldır kimse gitmedi. Haritanın kesinlikle doğru olduğunu kim söyleyebilirdi ki?” diye gülümsedi. “Hem, eğer yanılmış olsaydım, bana paranı geri istemek için gelebilme ihtimalin azdı.” İkisi de güldüler.</p>

  <p>“Everam adına, bu müthiş bir hikâye <i>Par’chin,”</i> dedi Abban, Arlen kayıp şehirdeki macerasını anlatmayı bitirdiğinde. “Ama eğer hayatına değer veriyorsan, <i>Damaji’</i>ye, kutsal şehir Anoch Sun’u yağmaladığını söylemezsin.”</p>

  <p>“Söylemeyeceğim,” dedi Arlen. “Ama yine de, mızrağın değerini anlayacaklardır, değil mi?”</p>

  <p>Abban kafasını salladı. “Seninle görüşmeyi kabul etseler bile <i>Par’chin,”</i> dedi, “ki bundan şüpheliyim, bir <i>chin</i>’in onlara getirdiği herhangi bir şeyde değer görmeyi reddedeceklerdir.”</p>

  <p>“Haklı olabilirsin,” dedi Arlen. “Ama en azından denemeliyim. Andrah’nın sarayına götürmem gereken haberler var zaten. Benimle gelsene.”</p>

  <p>Abban koltuk değneğini kaldırdı. “Saraya giden yol uzundur <i>Par’chin,”</i> dedi.</p>

  <p>“Yavaş yürürüm,” dedi Arlen. Değneğin, Abban’ın gelmek istememesiyle hiçbir alakası olmadığını biliyordu.</p>

  <p>“Pazaryerinin dışında benimle görülmen hiç hoş olmaz dostum,” diye uyardı Abban. “Sadece bu bile, Labirent’te kazandığın saygıya mal olabilir.”</p>

  <p>“Öyleyse daha fazlasını kazanırım,” dedi Arlen. “Eğer dostumla yürüyemeyeceksem, saygı ne işe yarar ki?”</p>

  <p>Abban, boynunu eğdi. “Bir gün,” dedi, “Jeph’in oğlu gibi soylu adamları yaratan toprakları görmeyi dilerim.”</p>

  <p style="text-align: center;"><img alt="kisim3" src="../Images/kisim3.jpeg"/><br/></p>

  <p>Arlen gülümsedi. “O gün geldiğinde Abban, seni çölden bizzat ben geçireceğim.”</p>

  <p>Abban, Arlen’ı kolundan yakaladı. “Dur,” diye emretti. Arlen itaat etti, ancak dostuna güvense de, etrafta tehlikeli bir durum göremedi. Kadınlar sokakta ağır yükler taşıyarak yürüyor ve bir grup <i>dal’Sharum</i> da onların önünden gidiyordu. Bir başka grup ise ters yönden yaklaşıyordu. Her iki grupta da, beyaz cüppeler içindeki <i>damalar</i> başı çekiyordu.</p>

  <p>“Kaji kabilesi,” dedi Abban, çenesiyle önlerindeki savaşçıları işaret ederek. “Diğerleri ise Majah. Burada biraz beklesek ikimiz için de iyi olacak.”</p>

  <p>Arlen iki gruba da gözlerini kısarak baktı. Tüm savaşçılar aynı siyah kıyafetlere bürünmüşlerdi ve basit, süslenmemiş mızraklar taşıyorlardı. “Aralarındaki farkı nereden anladın?” diye sordu.</p>

  <p>Abban omuz silkti. “Asıl sen nasıl anlayamıyorsun?” Grupların geçişini izlerlerken, cumalardan biri, diğerine bir şey söyledi. Yüz yüze geldiler ve tartışmaya başladılar. “Sence ne hakkında tartışıyorlar?” diye sordu Arlen.</p>

  <p>“Her zaman aynı şey,” dedi Abban. “Kajilerin <i>daması,</i> kum iblislerinin Cehennem’in üçüncü katmanında, rüzgâr iblislerinin ise dördüncü katmanında olduğuna inanıyor. Maj ahların <i>daması</i> ise tam tersini söylüyor. Evejah’ta bu konu biraz muğlak,” diye de ekledi, Krasia’nın kutsal kitabını kastederek.</p>

  <p>“Ne fark eder ki?” diye sordu Arlen.</p>

  <p>“Alt katmanlarda olanlar, Everam’ın görüşünden en uzakta olanlardır,” dedi Abban. “Ve önce onlar öldürülmelidir.” <i>Damalar</i> artık bağrışmaya başlamıştı ve her iki taraftaki <i>dal’Sharum</i> savaşçıları, mızraklarını öfkeyle tutuyor, kendilerini liderlerini savunmaya hazırlıyordu.</p>

  <p>“Önce hangi iblisi öldürecekleri konusunda birbirleriyle kavga mı ediyorlar yani?” diye sordu Arlen inanamayarak.</p>

  <p>Abban yere tükürdü. “Kajiler ve Majahlar, çok daha azı için bile birbirleriyle savaşır <i>Par’chin.”</i></p>

  <p>“Ama güneş battığında savaşılacak gerçek düşmanlar olacak!” diye karşı çıktı Arlen.</p>

  <p>Abban başını olumlu anlamda salladı. “Ve öyle olduğunda, Kajiler ile Majahlar birleşecekler,” dedi. “Bizim bir deyişimiz vardır. <i>Gece olduğunda düşmanım kardeşim olur.</i> Ama gün batımına daha saatler var.”</p>

  <p>Kaji savaşçılarından biri, Majah savaşçılarından birinin suratını mızrağının sapıyla dağıtarak adamı yere serince, saniyeler içinde, iki taraftaki tüm savaşçılar dövüşmeye başladı. <i>Damaları</i> ise bir kenarda, şiddetin dışında ve umursamaz bir şekilde birbirlerine bağırmaya devam ediyordu.</p>

  <p>“Neden buna izin veriliyor?” diye sordu Arlen. “Andrah yasaklayamaz mı?”</p>

  <p>Abban kafasını hayır anlamında salladı. “Andrah, aynı anda hem tüm kabilelere mensup hem de hepsinin dışında olmak zorunda. Ancak işin aslına bakılacak olursa, her zaman, içinden yetiştiği kabileyi kayırır. Ama öyle davranmasa bile, Krasia’daki tüm kan davalarını bitirmesi imkânsızdır. Erkeklere, erkek olmayı asla yasaklayamazsın.”</p>

  <p>“Daha çok çocuk gibi davranıyorlar,” dedi Arlen.</p>

  <p><i>”Dal’Sharum</i> savaşçıları mızraktan başka bir şey bilmez, tıpkı damaların Evejah’tan başka bir şey bilmediği gibi,” diye katıldı Abban, kederle.</p>

  <p>Savaşçılar, silahlarının keskin uçlarını kullanmıyor olsa da, şiddet gittikçe artıyordu. Eğer birisi müdahale etmezse, kesinlikle ölüm olacaktı.</p>

  <p>“Aklından bile geçirme,” dedi Abban, ileri doğru harekete geçen Arlen’ın kolunu tutarak.</p>

  <p>Arlen, karşı çıkmak için arkasına döndü ama omzunun üzerinden bakan dostu, nefessiz kalarak bir dizinin üstüne çöktü. Arlen’in da aynısını yapması için kolunu çekiştirmeye başladı.</p>

  <p>“Eğer postunu kurtarmak istiyorsan diz çök,” diye fısıldadı.</p>

  <p>Arlen etrafına bakındığında, Abban’ın korkusunun kaynağım gördü. Yoldan kutsal beyaz renge bürünmüş bir kadın geçiyordu. <i>”Dama’ting,”</i> diye fısıldadı. Krasia’nın gizemli Otacıları çok nadir görülürdü.</p>

  <p>Kadın geçerken, Arlen gözlerini yere dikti ancak diz çökmedi. Zaten bunun bir önemi yoktu, zira kadın ikisini de görmemiş, dövüşenlerin olduğu yere doğru sakince yürümeye devam etmişti. Savaşa tutuşmuş erkekler ise onu, çok yakınlaşana kadar fark etmedi. Damalar onu gördükleri zaman adamlarına seslenerek bir şeyler söyledi. Böylece dövüş bir anda durdu ve savaşçılar <i>dama’ting</i> geçebilsin diye yol açmak için birbirlerinin üzerine çıktı. <i>Dal’Sharum</i> savaşçıları ve damalar, onun gelmesiyle hemen etrafa dağıldı ve sokaktaki trafik, az önce olağandışı hiçbir şey olmamış gibi kaldığı yerden devam etti.</p>

  <p>“Cesur musun <i>Par’chin,</i> yoksa deli mi?” diye sordu Abban, kadın gittiğinde.</p>

  <p>“Ne zamandan beri erkekler kadınlar karşısında diz çöküyor?” diye sordu Arlen, hayretle.</p>

  <p>“Erkekler <i>dama’ting</i>lere diz çökmez ama <i>khaffitle</i>r ve <i>chin</i>ler diz çöker, tabii akılları varsa,” dedi Abban. “Damalar ve <i>dal’Sharum</i> savaşçıları bile onlardan korkar. Onların geleceği gördükleri, kimlerin geceyi atlatıp kimlerin öleceğini bildikleri söylenir.”</p>

  <p>Arlen omuz silkti. “Bilseler ne olur ki?” diye sordu aşikâr bir kuşkuyla. Labirent’e gittiği ilk gece, bir <i>dama’ting</i> ona fal bakmıştı ancak bu deneyiminin hiçbir tarafı, Arlen’ı, Otacıların geleceği görebildiğine dair bir inanca sevk etmemişti.</p>

  <p>“Bir <i>dama’tinge</i> hakaret etmek, kadere hakaret etmektir,” dedi Abban, Arlen sanki bir aptalmış gibi.</p>

  <p>Arlen kafasını sağa sola salladı. “Kendi kaderlerimizi kendimiz çizeriz,” dedi. <i>”Dama’tingler</i> kaderlerimizi önceden görse bile bu değişmez.”</p>

  <p>“Yine de, eğer onlardan birine hakaret edecek olursan, senin kaderini kıskanacağımı pek sanmıyorum,” dedi Abban.</p>

  <p>Yürümeye devam ettiler ve çok geçmeden Andrah’nın sarayına ulaştılar. Saray, muhtemelen şehrin kendisi kadar eski olan, beyaz taşlardan yapılma, devasa kubbeli bir yapıydı. Muhafazaları altınla çizilmişti ve büyük kulelerine düşen parlak gün ışığında ışıl ışıl parlıyordu.</p>

  <p>Daha saray basamaklarına gelememişlerdi ki bir <i>dama</i> koşarak geldi. “Defol git buradan <i>khaffitl”</i> diye bağırdı.</p>

  <p>“Çok özür dilerim,” dedi Abban. Gözlerini yere çevirip başını eğerken geriye doğru birkaç adım attı. Arlen ise olduğu yerde durdu.</p>

  <p>“Ben Jeph’in oğlu Arlen, <i>Par’chin</i> olarak da bilinen kuzeyli Ulak,” dedi Krasia dilinde. Mızrağım yere sapladı. Silah kumaşa sarılı olsa bile ne olduğu belliydi. “Andrah ve bakanlarına mektuplar ve hediyeler getirdim,” diye devam etti Arlen, çantasını yukarı kaldırarak.</p>

  <p>“Bizim dilimizi konuşan birine göre arkadaşlarını çok kötü seçiyorsun, kuzeyli,” dedi <i>dama</i>, Abban’a çatık kaşlarla bakmaya devam ederek. Abban ise tozun içinde yere kapanmıştı.</p>

  <p>Arlen bunu duyunca öfkelendi, ama dilinin ucuna kadar gelen öfke sözcüklerini kendine saklamayı bildi.</p>

  <p><i>”Par’chin’</i>in yön bulmaya ihtiyacı vardı,” dedi Abban, sanki yerdeki kumlarla konuşur gibi. “Ben sadece kendisine kılavuzluk ettim...”</p>

  <p>“Sana konuşmanı söylemedim <i>khaffitl”</i> diye bağırdı <i>dama,</i> Abban’ı vücudunun yan tarafına sert bir tekme indirerek. Arlen’ın kasları gerildi ama dostundan gelen uyarıcı bakışı görünce olduğu yerde durdu.</p>

  <p><i>Dama,</i> sanki hiçbir şey olmamış gibi Arlen’a döndü. “Mektupları ben alırım,” dedi.</p>

  <p>“Rizon Dükü, gönderdiği bir hediyeyi <i>Damaji’</i>ye bizzat benim vermemi istedi,” diye meydan okudu Arlen.</p>

  <p>“Hem bir <i>chin’in</i> hem de bir <i>khaffıf</i> in saraya girmesine hayatta izin vermem,” dedi <i>dama.</i></p>

  <p>Cevap moral bozucuydu ancak beklenmedik bir şey değildi. Arlen <i>Damaji’</i>yi görmeyi hiçbir zaman başaramamıştı. Mektup ve paketleri <i>dama’</i>ya verdi, <i>dama</i> basamakları çıkarken de kaşlarını çatıp arkasından baktı.</p>

  <p><i>”Sana söylemiştim</i> demekten üzüntü duyuyorum dostum,” dedi Abban.</p>

  <p>“Daha önce beni saray arazisine kabul etmişlerdi,” diye homurdandı Arlen.</p>

  <p>“Senin yanından olmam pek yardımcı olmadı,” diye katıldı Abban. “Ama sana <i>Damaji’</i>nin bir yabancıyı, hatta Rizon Dükü’nün bizzat kendisini bile huzuruna kabul etmeyeceğini anlatırken doğruyu söylemiştim, içeriye girsen bile kibarca, beklemen gerektiğini söyleyeceklerdi. Sen de ipek bir yastığın üzerine oturup, çağrılmayı boş yere beklerken tüm itibarını yitirecektin.”</p>

  <p>Arlen dişlerini sıktı. Krasia’ya yaptığı ilk ziyarette bu muamelenin aynısını görmüştü. Acaba Ragen bu durumda ne yapardı. Akıl hocası, böylesi muamelelere tahammül eder miydi acaba?</p>

  <p>“Peki şimdi akşam yemeğine kalacak mısın?” diye sordu Abban. “Bir kızım var. On beş yaşında ve çok güzel. Sana kuzeyde iyi bir eş olur, sen seyahat ederken evini düzenli tutar.”</p>

  <p><i>Hangi ev?</i> diye düşündü Arlen, Angiers Kalesi’nde satın aldığı, içi kitaplarla dolu olan minik odayı düşünerek. Oraya bir senedir gitmemişti bile. Abban’a baktı. Düzenbaz arkadaşının, kızının mutluluğundan veya Arlen’in evinin düzeninden ziyade, kuzeye göndereceği kızı sayesinde orada kuracağı ticari bağlantılarla ilgilendiğini biliyordu.</p>

  <p>“Beni onurlandırıyorsun dostum,” diye cevapladı. “Ama işi bırakmaya henüz hazır değilim.”</p>

  <p>“Ben de öyle düşünmüştüm,” diyerek iç geçirdi Abban. “Sanırım <i>onu</i> görmeye gideceksin, yanılıyor muyum?”</p>

  <p>“Evet, onu görmeye gideceğim,” dedi Arlen.</p>

  <p><i>”Dama</i> gibi o da benim varlığıma tahammül edemez,” diye uyarıda bulundu Abban.</p>

  <p>“O senin değerini biliyor,” diye karşı çıktı Arlen.</p>

  <p>Abban kafasını sağa sola salladı. “Benim varoluşuma tahammül etmesinin tek sebebi sensin,” dedi. ‘“Sharum Ka, sen Labirent’e ilk girdiğinden beri kuzey dili öğrenmek için ders almak istiyor.”</p>

  <p>“Ve Krasia’da bu dili bilen tek insan Abban,” dedi Arlen. “Bu da Abban’ı, yani seni, bir <i>khaffit</i> olmana rağmen, Baş Savaşçı’nın gözünde değerli kılıyor.” Abban eğilerek teşekkür etti, ama ikna olmuş görünmedi.</p>

  <p>Saraydan çok da uzak olmayan eğitim sahalarına yöneldiler. Şehrin merkezi, tüm kabileler için ortak bir alandı. Burada, dua edip <i>alagai’sharak’z</i> hazırlanırlardı.</p>

  <p>Vakit, gün batımına yakındı ve kampta büyük bir hareketlilik vardı. Arlen ve Abban, ilk önce, silah yapan demirci ustalarının ve Muhafazacılarm atölyelerinden geçti. <i>Dal’Sharu m’a</i> dahil olmaya layık bulunan yegâne zanaatlar bunlardı. Bunların ötesinde ise talim yapılan açık alanlar vardı.</p>

  <p>Daha uzak tarafta, Sharum Ka ile teğmenlerinin (teğmenlere <i>kai’Sharum</i> deniyordu) sarayı vardı. Andrah’nın devasa sarayından sonra en büyük yapı olan bu büyük kubbeli yapı, savaş alanında büyük kahramanlıklarda bulunmuş olan en onurlu savaşçılara ev sahipliği yapıyordu. Sarayın altında, bu savaşçılar cesur kanlarını gelecek nesillere aktarabilsinler diye yaptırılmış olan büyük bir harem olduğu söylenirdi.</p>

  <p>Abban, değneğiyle topallaya topallaya yürürken, dik bakışlar ve mırıldanmadan öteye gitmeyen küfürlerle karşılaştılar ancak kimse yollarını kesmedi. Abban, Sharum Ka’nın koruması altındaydı.</p>

  <p>Önünden geçtikleri yerler arasında, yan yana dizilmiş askerlerin mükemmel bir disiplin içerisinde aynı anda mızraklı dövüş hareketlerini çalıştığı ve diğerlerinin, vahşi ama bir o kadar da etkili olan <i>sharusahk</i> hareketlerinin idmanlarını yaptığı bir alan da vardı. <i>Sharusahk,</i> Krasia’ya özgü, silahsız bir dövüş sanatıydı. Savaşçılar nişancılıklarını geliştirmeye yönelik antrenmanlar yaparak ya da koşmakta olan mızrakçı çocukların üzerine ağ fırlatarak, geceleyin girişecekleri savaştan önce yeteneklerini bilemeye çalışıyordu. Tüm bunlarında ortasındaysa büyük bir çadır duruyordu; çadıra ulaştıklarında, Jardir’in adamlarından biriyle planların üzerinden geçtiğini gördüler.</p>

  <p>Ahmann asu Hoshkamin am’Jardir. Krasia’nın Sharum Ka’sının (Thesa dilinde bu, ‘Baş Savaşçı’ anlamına geliyordu) ismi buydu. İki metreye yakın boyuyla uzun bir adam olan Jardir, kapkara kıyafetinin yanı sıra, kafasına da beyaz bir sarık takmıştı. Arlen’in tam olarak anlayamadığı şekilde, Sharum Ka unvanı aynı zamanda dini bir unvandı ve bu dinselliği de sarık temsil ediyordu.</p>

  <p>Baş Savaşçı’nın cildi, koyu bakır rengindeydi. Gözleri, saçları gibi karaydı. Bir çeşit yağ ile geriye yatırdığı saçları, ensesini kapatacak kadar uzundu. Çatallanmış kara sakalı kusursuz bir şekilde kesilmişti, ama adamda yumuşak bir havadan eser yoktu. Bir avcı gibi, hızlı ve kendinden emin hareket ediyordu. Kıyafetinin geniş kolları sıvanmış ve yara izleriyle kaplı olan kaslı, sert kollarını açığa çıkarmıştı. Otuzlu yaşlarının başlarındaydı.</p>

  <p>Çadırdaki muhafızlardan biri, yaklaşmakta olan Arlen ve Abban’ı görür görmez Jardir’in kulağına bir şeyler fısıldamak için eğildi. Baş Savaşçı, üzerinde çalışmakta olduğu taş tahtadan başını kaldırıp döndü.</p>

  <p>“<i>Par’chin!</i>” diye haykırdı, kollarını büyük bir gülümsemeyle iki yana açıp onları karşılamak üzere hareketlenirken. “Çöl Mızrağı’na tekrar hoş geldin!” Thesa dilinde konuşuyordu ve kelime dağarcığı, Arlen’in son ziyaretinden beri bir hayli gelişmişti. Arlen’a sıkıca sarılıp yanaklarından öptü. “Geri döndüğünü bilmiyordum. <i>Alagailer</i> bu gece korkudan sinecek!”</p>

  <p>Abban’a döndü. “Burada, erkekler arasında ne işin var senin <i>khaffit</i>?” diye sordu, yüzünü ekşiterek. “Seni çağırmadım.”</p>

  <p>“O benimle,” dedi Arlen.</p>

  <p>“Seninle <i>idi,”</i> dedi Jardir. Abban abartılı şekilde eğilerek selam verdi ve topal bacağının izin verdiği ölçüde hızla kaçtı.</p>

  <p>“O <i>khaffit</i> ile neden zamanını boşa harcadığını anlamıyorum, <i>Par’chin”</i> diyerek yere tükürdü Jardir.</p>

  <p>“Benim geldiğim yerde, bir insanın değeri, sadece mızrak kaldırmakla ölçülmez,” dedi Arlen.</p>

  <p>Jardir güldü. “Senin geldiğin yerde, <i>Par’chin,</i> mızrak hiç kaldırılmıyor ki!”</p>

  <p>“Thesa dilinde kendini geliştirmişsin,” dedi Arlen.</p>

  <p>Jardir homurdandı. “Senin bu <i>chin</i> dilin hiç kolay değil. Ayrıca sen yokken bu dili geliştirmek için bir <i>khaffit’e</i> ihtiyaç duymam yüzünden işimin zorluğu iki katına çıkıyor.” Abban’ın topallaya topallaya uzaklaşmasını izlerken, adamın parlak ipek kıyafetlerine küçümsemeyle baktı. “Şuna baksana. Kadın gibi giyiniyor.”</p>

  <p>Arlen, karşı tarafta su taşımakta olan bir kadına baktı. Kadının vücudu siyah kumaşlarla sarmalanmıştı. “Daha önce hiç böyle giyinen bir kadın görmemiştim,” dedi.</p>

  <p>“Sana peçelerini kaldıracağın bir kadın bulmama izin vermiyorsun da ondan,” diyerek sırıttı Jardir.</p>

  <p>“Damaların, kadınlarınızdan biriyle evlenmek isteyen kabilesiz bir <i>chin’e</i> onay vereceğini sanmam,” dedi Arlen.</p>

  <p>Jardir elini geçiştirir gibi salladı. “Saçmalık,” dedi. “Labirent’te, birlikte kan döktük kardeşim. Seni kabileme alsam, Andrah’nın kendisi bile buna karşı çıkmaya cüret edemez!”</p>

  <p>Arlen bundan pek emin değildi, ama karşı çıkmaması gerektiğini biliyordu. Krasialılar, kendileriyle övündükleri zaman karşı çıkıldığı takdirde saldırganlaşmaya başlardı. Jardir en azından <i>Damaji</i>’yle aynı güce sahipmiş gibi görünüyordu. Savaşçılar, damalarına karşı gelecek bile olsalar, sorgusuz sualsiz ona itaat ederlerdi.</p>

  <p>Ancak Arlen’in, ne Jardir’in kabilesine ne de bir başkasına katılmak gibi bir arzusu vardı. Krasialıları rahatsız eden birisiydi. <i>Alagai’sharak’ta.</i> savaşıp da gündüzleri <i>khaffıt</i>’in tekiyle arkadaşlık eden bir <i>chin...</i> Verdiği bu rahatsızlık, bir kabileye katılmasıyla azalabilirdi ancak bunu yaptığı anda, o kabilenin <i>Damaji</i>’sine tabi olacaktı. Kabilenin tüm kan davalarına dahil olacak ve bir daha şehri terk etmesine izin verilmeyecekti.</p>

  <p>“Şimdilik evlenmeye hazır olduğumu pek sanmıyorum,” dedi.</p>

  <p>‘Yine de fazla beklemesen iyi olur, yoksa adamlar seni <i>push’ting</i> sanacak,” dedi Jardir, kahkahayla Arlen’in omzunu yumruklayarak. Arlen, bu kelimenin ne anlama geldiğinden pek emin değildi, ama yine de başını salladı.</p>

  <p>“Ne zamandır şehirdesin dostum?” diye sordu Jardir.</p>

  <p>“Sadece birkaç saattir,” dedi Arlen. “Mektupları saraya ulaştırmamın üzerinden bir saat bile geçmedi.”</p>

  <p>“Ve şimdiden mızrağını sunmak için buradasın! Everam adına,” diye haykırdı Jardir adamlarına. <i>”Par’chin</i> Krasia kanı taşıyor olmalı!” Adamları da onunla beraber kahkaha attı.</p>

  <p>“Benimle gel,” dedi Jardir, kolunu Arlen’ın omzuna koyup diğerlerinden uzaklaşarak. Arlen, Jardir’in şimdiden gece vakti gerçekleşecek savaşta onu nereye yerleştireceğine karar vermeye çalıştığını biliyordu. “Bajinler, dün gece bir Çukur Muhafazacısı’nı kaybetti,” dedi. “O boşluğu doldurabilirsin.”</p>

  <p>Çukur Muhafazacıları, Krasialı askerler arasında en önemlilerindendi. Nüvelikleri tuzağa düşürmek için kazılmış iblis çukurlarını muhafazalarlar ve daha da önemlisi, iblisler çukurlara düştükten sonra muhafazaların aktif duruma geçmesi görevini üstlenirlerdi. Bu riskli bir işti, zira çukurları gizlemekte kullanılan muşambaların çukurun içine düşmemesi ve bu yüzden muhafazaların üzerinin bütünüyle açılmaması durumunda, bir kum iblisinin, çukurdan yukarı tırmanıp, muhafazaların üstündeki muşambayı kaldırmaya çalışan Muhafazacı’yı öldürmesini önleyecek çok az şey vardı. Çukur Muhafazacılığı ölüm oranının yüksekliği bakımından ikinci sıradaydı.</p>

  <p>“Ben Hücum Muhafızı olmayı tercih ederim,” diye karşılık verdi Arlen.</p>

  <p>Jardir kafasını sağa sola salladı, ama gülümsüyordu. “Hep en tehlikeli görevi seçersin zaten,” dedi. “Eğer öldürülürsen, mektuplarımızı kim taşıyacak?”</p>

  <p>Arlen, Jardir’in kaba aksanına rağmen, bu sorudaki alaycılığı anlamıştı. Mektuplar Jardir için hiçbir anlam ifade etmiyordu. <i>Dal’Sharum</i> savaşçılarının çok azı okuma bilirdi.</p>

  <p>“Bu gece o kadar da tehlikeli bir görev değil,” dedi Arlen. Heyecanını daha fazla bastıramadı ve yeni mızrağını, kumaşını açarak, Baş Savaşçı’ya gururla gösterdi.</p>

  <p>“Krallara layık bir silah,” diyerek başını salladı Jardir. “Ancak geceden galip çıkacak olan, mızrak değil, savaşçıdır <i>Par’chin.”</i> Elini Arlen’in omzuna koyup gözlerine baktı. “Silahına gereğinden fazla güvenme. Senden daha fazla savaş görmüş adamların, mızraklarım boyamalarına rağmen acı sonla buluştuklarım gördüm.”</p>

  <p>“Silahı ben yapmadım,” dedi Arlen. “Anoch Sun’un harabelerinde buldum.”</p>

  <p>“Kurtarıcı’nın doğum yerinde mi?” diyerek güldü Jardir. “Kaji’nin Mızrağı bir efsanedir <i>Par’chin</i> ve kayıp şehir, çöl tarafından geri alınmıştır.”</p>

  <p>Arlen kafasını sağa sola salladı. “Oradaydım,” dedi. “Seni oraya götürebilirim.”</p>

  <p>“Ben, Çöl Mızrağı’nın Sharum Ka’sıyım <i>Par’chin</i>,” diye karşılık verdi Jardir. “Bir devenin sırtına atlayıp da, sadece kadim metinlerde var olan bir şehri aramak için çöle çıkamam.”</p>

  <p>“Bence bu gece fikrin değişecek,” dedi Arlen.</p>

  <p>Jardir sabırlı bir şekilde gülümsedi. “Bana, aptalca bir şey denemeyeceğine söz ver,” dedi. “Muhafazalı bir mızrağın olsa da olmasa da, sen Kurtarıcı değilsin. Seni gömmek zorunda kalmak, üzücü olur.”</p>

  <p>“Söz,” dedi Arlen.</p>

  <p>“İyi öyleyse!” diyerek omzuna vurdu Jardir. “Gel dostum, vakit geç oluyor. Bu akşam, herkes Sharik Hora’nın önünde toplanmadan önce benim sarayımda karnını doyur!”</p>

  <p style="text-align: center;"><img alt="kisim3" src="../Images/kisim3.jpeg"/><br/></p>

  <p>Akşam yemeğinde, baharatlı etler, yer fıstığı ve Krasialıların sıcak, cilalı kaya parçalarının üzerinde pişirdiği kâğıt inceliğindeki ekmeklerden vardı. Arlen, Jardir’in yanında onur konuğu olarak oturuyordu. Etraflarında, <i>kai’Sharumhr</i> ve onlara hizmet etmekte olan Jardir’in kendi eşleri vardı. Arlen, Jardir’in ona neden bu kadar saygılı davrandığını asla anlamamıştı ama Andrah’nın sarayında maruz kaldığı muameleden sonra, bu, çok iyi gelmişti.</p>

  <p>Adamlar, birçok defa dinlemiş olmalarına rağmen, ondan</p>

  <p>Tek Kol’u sakat bırakma hikâyesini anlatmasını tekrar istediler. Her zaman, Tek Kol’un -onların deyimiyle Alagai Ka’nın hikâyelerini dinlemek istiyorlardı. Kaya iblisleri Krasia’da nadiren görülürdü. Bu yüzden Arlen isteklerini yerine getirirken, adamlar onu büyülenmiş bir şekilde dinledi.</p>

  <p>“Son ziyaretinden sonra yeni bir akrep inşa ettik <i>Par’chin”</i> dedi <i>kai’Sharumhrdîn</i> birisi. Yemekten sonra nektarlarım yudumluyorlardı. “Bir mızrağı, kumtaşından duvarları delip geçecek kadar hızlı fırlatıyor. Alagai Ka’nın postunu delmek için bir yol bulacağız, sen hiç merak etme.”</p>

  <p>Arlen kesik kesik gülerek kafasını sağa sola salladı. “Korkarım bu gece Tek KoPu göremeyeceksiniz,” dedi. “Ya da başka herhangi bir gece... Sonunda güneşi gördü.</p>

  <p><i>Kai’Sharumhrm</i> gözleri yerlerinden fırladı. “Alagai Ka öldü mü?” diye sordu içlerinden biri. “Bunu nasıl başardın?” Arlen gülümsedi. “Size hikâyeyi bu geceki zaferimizden sonra anlatacağım,” dedi. Bunu söylerken yanında duran mızrağını kibarca okşadı. Bu hareketi, Baş Savaşçı’nın gözlerinden kaçmamıştı.</p>
</body>
</html>