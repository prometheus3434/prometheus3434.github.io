<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css"/>
</head>

<body>
  <h2 style="text-align: center;" title="26: Hastaevi"><b>26</b></h2>

  <h2 class="sigil_not_in_toc" style="text-align: center;"><b>Hastaevi</b></h2>

  <h5 class="sigil_not_in_toc" style="text-align: center;"><b>D.S. 332</b></h5>

  <div style="text-align: center;"><img alt="kisim13" src="../Images/kisim13.jpeg" style="line-height: 1.2em; text-indent: 1em;"/><img alt="kisim12" src="../Images/kisim12.jpeg" style="line-height: 1.2em; text-indent: 1em;"/></div>

  <div style="text-align: center;"></div>

  <p>“Hey Jizell!” diye bağırdı Skot, yaşlı Otacı ona elinde tasıyla yaklaşırken. “Neden bu işi bir kere de çırağına yaptırmıyorsun?” Başka bir adamın sargılarını değiştirmekle uğraşan Leesha’yı kafasıyla işaret etti.</p>

  <p>“Hah!” diye bağırdı Jizell. İri yapılı bir kadındı; kısa gri saçlara ve otoriter bir sese sahipti. “Eğer sünger banyolarını ona verirsem, Angiers’ın yarısı bir haftaya kalmaz hastayım diye kapıma dizilir.”</p>

  <p>Odadaki diğer herkes buna kahkahalarla gülerken, Leesha başını sağa sola salladı ama kendisi de gülümsedi. Skot zararsız bir adamdı. Bir Ulak’tı, yolculuk sırasında atı onu sırtından atmıştı. İki kolu da kırılmış olmasına rağmen bir şekilde atını bulup eyerine geri dönmeyi başarmıştı ve hayatta olduğu için şanslı sayılırdı. Ona bakacak bir karısı olmadığı için, Ulaklar Loncası, kendisini toparlayana kadar Jizell’in hastaevinde kalmasına yetecek kadar parayı toparlamıştı.</p>

  <p>Jizell elindeki bezi ılık, sabunlu suya daldırdı ve adamın üzerindeki örtüyü kaldırdı. İşini bitirdiği sırada Ulak’tan bir çığlık gelince Jizell güldü. “Sünger banyolarını iyi ki ben hallediyorum,” dedi yüksek sesle, aşağı tarafa bakarak. “Zavallı Leesha’yı hayal kırıklığına uğratmak istemeyiz.”</p>

  <p>Yataklarında olan diğer hastalar, adama kahkahalarla güldü. Oda doluydu ve hepsi de uzun süredir yatakta olmaktan biraz sıkılmıştı.</p>

  <p>“Bence senin bulduğundan daha değişik bir <i>biçimde</i> bulurdu <i>onu,”</i> diye homurdandı Skot, öfkeden kızararak. Jizell, tekrar kahkaha attı.</p>

  <p>“Zavallı Skot senden hoşlanıyor,” dedi Jizell, Leesha’ya, daha sonra ecza odasında şifalı otları ezerlerken.</p>

  <p>“Hoşlanıyor mu?” diye güldü daha genç çıraklardan biri olan Kadie. “Hoşlanmıyor. Ona deli gibi âşıııııık!” Bunu duyacak kadar yakında olan diğer çıraklar ve gönüllü çocuklar kendilerini tutamayıp kıkırdamaya başladı.</p>

  <p>“Bence tatlı birisi,” dedi Roni.</p>

  <p>“Sana kalırsa herkes tatlı,” dedi Leesha. Roni, daha yeni serpiliyordu ve kafayı erkeklere takmıştı. “Ama umarım, sana sünger banyosu için yalvaran bir adamdan daha iyisini seçecek kadar ağız tadın vardır.”</p>

  <p>“Kızın aklına fikir sokmasana,” dedi Jizell. “Roni’ye kalsa, hastaevindeki her adama sünger banyosu yaptıracak.” Tüm kızlar kıkırdadı ve buna Roni bile karşı çıkmadı.</p>

  <p>“Bari yüzün kızarsaydı,” dedi Leesha, kıza. Tüm kızlar yeniden kıkır kıkır güldüler.</p>

  <p>“Yeter! Hadi dağılın bakalım sizi kıkırdaklar!” diye güldü Jizell. “Leesha’yla konuşmam gereken şeyler var.”</p>

  <p>“Buraya gelen erkeklerin çoğu senden hoşlanıyor,” dedi Jizell, diğerleri gittiğinde. “İçlerinden biriyle, sağlığı dışında bir konudan konuşsan ölmezsin.”</p>

  <p>“Aynı annem gibi konuşuyorsun,” dedi Leesha.</p>

  <p>Jizell, elindeki tokmağı masaya vurdu. “Hiç de değil,” dedi; Elona hakkındaki birçok şeyi yıllardır dinlemişti. “Sadece ona inat olsun diye bakire olarak ölmeni istemiyorum. Erkeklerden hoşlanmak suç değil.”</p>

  <p>“Ben erkeklerden hoşlanıyorum zaten,” diye karşı çıktı Leesha.</p>

  <p>“Ben hiç öyle bir şey görmedim,” dedi Jizell.</p>

  <p>“Skot’a sünger banyosu yaptırmak için öne mi atılmalıydım yani?” diye sordu Leesha.</p>

  <p>“Tabii ki hayır,” dedi Jizell. “... en azından herkesin önünde değil,” diye de ekledi, gözünü kırparak.</p>

  <p>“Şimdi de Bruna gibi konuşuyorsun,” diye homurdandı Leesha. “Benim kalbimi kazanacak erkeğin, birkaç kaba saba yorumdan daha fazlasını yapabilmesi gerek.” Skot’unkiler gibi istekler Leesha için yeni değildi. Tıpkı annesininki gibi dolgun bir vücuda sahipti ve bu, erkeklerden büyük bir ilgi görmesine yol açıyordu. İstese de, istemese de...</p>

  <p>“Ne yapması gerek mesela?” diye sordu Jizell. “Kalbinin muhafazalarını hangi erkek fethedebilir?”</p>

  <p>“Güvenebileceğim bir erkek,” dedi Leesha. “Beni ahırın arkasına attığını arkadaşlarına söylemesinden endişe etmeden yanağından öpebileceğim birisi.”</p>

  <p>Jizell alaycı bir ses çıkardı. “Öyle erkek nerede? İyi kalpli bir nüvelik araşan daha kolay bulursun,” dedi.</p>

  <p>Leesha omuz silkti.</p>

  <p>“Bence korkuyorsun,” diye suçladı Jizell. “Bakireliğini kaybetmek için bu kadar beklediğin için, her kızın yaşadığı basit ve doğal bir şeyi aşılmaz bir duvar haline getirdin.”</p>

  <p>“Bu çok gülünç,” dedi Leesha.</p>

  <p>“Öyle mi?” diye sordu Jizell. “Kadınlar gelip sana yatak sorunlarını anlattıklarında yüzünün ne şekle girdiğini gördüm. Öfkeyle kızarıp geçiştirmeye, tahmin yürütmeye çalışıyordun. Kendi vücudunu bile tanımadan, başkalarının vücutları hakkında nasıl tavsiye verebilirsin ki?”</p>

  <p>“Neyin nereye girdiğini gayet iyi biliyorum,” dedi Leesha alay edercesine.</p>

  <p>“Ne dediğimi anladın,” dedi Jizell.</p>

  <p>“Peki bu konuda ne yapmamı önerirsin?” diye sordu Leesha. “Rasgele bir erkek seçip bu işi bitirmemi mi?”</p>

  <p>“Eğer gereken buysa, evet,” dedi Jizell.</p>

  <p>Leesha, ona kızgın gözlerle baktı, ama Jizell, bu bakışa aynı şekilde cevap verdi ve gözünü bile kırpmadı. “Bekâretini o kadar uzun süredir koruyorsun ki, artık senin gözünde dünyadaki hiçbir erkek onu almaya layık değil,” dedi. “Kimsenin göremediği bir çiçek neye yarar ki? Solduğunda, kim onun güzelliğini hatırlar?”</p>

  <p>Leesha boğulur gibi hıçkırınca, Jizell hemen yanma gelip onu sıkıca sarmaladı. “Geçti canım, geçti,” diye sakinleştirmeye çalıştı, gözyaşlarına boğulan Leesha’yı. Saçlarını okşadı. “Aslında o kadar da kötü bir şey değil.”</p>

  <p style="text-align: center;"><img alt="kisim4" src="../Images/kisim4.jpeg"/><br/></p>

  <p>Akşam yemeğinin ertesinde, muhafazalar kontrol edildikten, gönüllü çocuklar evlerine, annelerinin yanına, çıraklar çalışmalarına geri döndükten sonra, Leesha ile Jizell en sonunda kendilerine bitki çayı demleyip, sabah gelen Ulak’ın getirdiği mektup çantasını açacak zamanı buldu. Masanın üzerinde, uzun süre kullanılacak şekilde fitili kesilip içi doldurulmuş bir lamba duruyordu.</p>

  <p>“Gün boyu hastalar, gece olunca da mektuplar...” diye iç geçirdi Jizell. “Sanki Otacıların uykuya ihtiyacı yokmuş gibi!” Çantayı ters çevirip masanın üzerine çok sayıda parşömen döktü.</p>

  <p>Hastalara yazılmış mektupları çabucak ayırdıktan sonra, bir mektup destesini rasgele eline alıp damgalarına baktı. “Bunlar senin,” dedi. Ellerindekileri Leesha’ya uzatıp yığının içinden bir başka mektubu aldı. Açıp okumaya başladı.</p>

  <p>“Bu Kimber’dan gelmiş,” dedi çok geçmeden. Kimber, Jizell’in şehir dışına gönderdiği çıraklardan bir diğeriydi. Kızı, güneyde bir günlük mesafede bulunan Çiftçi Çotuğu’na göndermişti. “Fıçıcının kurdeşeni kötüleşmiş, yine yayılmış.”</p>

  <p>“Çayı yanlış demliyor, eminim,” diye homurdandı Leesha. “Hiçbir zaman yeterince kaynatmıyor, sonra da zayıf ilaçlarına hayret ediyor. Eğer kendisinin demleyemediği çayı demlemek için Çiftçi Çotuğu’na gitmek zorunda kalırsam, onu eşek sudan gelinceye kadar döveceğim!”</p>

  <p>“Bunu biliyor,” diye güldü Jizell. “O yüzden bu sefer bana yazmış!”</p>

  <p>Çok geçmeden Leesha da Jizell’in kahkahalarına katıldı. Jizell’i çok seviyordu. Jizell durum gerektirdiği zaman en az Bruna kadar sert olabiliyordu, ancak kahkaha atmaya da her zaman hazırdı.</p>

  <p>Leesha, Bruna’yı çok özlüyordu. Bunu düşününce gözlerini tekrar elindeki mektuplara çevirdi. Bu gün haftanın dördüncü günüydü ve haftada bir gelen Ulak, Çiftçi Çotuğu’ndan, Ormancı Çukuru’ndan ve güneydeki diğer köylerden topladığı mektupları o gün getirdi. Destedeki ilk mektup, babasının temiz yazılı parşömeniydi.</p>

  <p>Vika’dan da bir mektup vardı. Leesha ilk olarak o mektubu okudu. Yaşlılar yaşlısı Bruna’nın iyi olduğuna dair birkaç sözcük görene kadar ellerini her zamanki gibi sımsıkı yumruk yapıp mektubu süratle okudu.</p>

  <p>“Vika doğurmuş,” diye fark etti. “Bir erkek. Jame. Uç kilo üç yüz gram.”</p>

  <p>“Bu üçüncüsü mü?” diye sordu Jizell.</p>

  <p>“Dördüncüsü,” dedi Leesha. Vika, Evlat Jona’yla -artık Rahip Jona’ydı-evlenmiş ve genç adamın çocuklarını doğurmakta hiç zaman kaybetmemişti.</p>

  <p>“Angiers’a geri gelme şansı pek kalmadı öyleyse,” diye hayıflandı Jizell.</p>

  <p>Leesha güldü. “Sanırım ilk çocuğunu doğurduğu zaman bu belli olmuştu zaten.”</p>

  <p>Vika ile yer değiştirmesinin üzerinden yedi sene geçtiğine inanmak zordu. Geçici olacağı düşünülen değişim, kalıcı olacağa benziyordu ki Leesha da bu durumdan pek hoşnutsuz sayılmazdı.</p>

  <p>Leesha’nın ne yaptığından bağımsız olarak, Vika, Ormancı Çukuru’nda kalacaktı ve görünüşe bakılırsa orada Bruna, Leesha ve Darsy’nin toplamından daha fazla seviliyordu. Bu düşünce, Leesha’ya, var olduğunu daha önce hayal bile etmediği bir özgürlük hissi veriyordu. Bir gün Çukur’a geri döneceğine ve kasabanın ihtiyaç duyduğu Otacı’ya sahip olmasını sağlayacağına dair söz vermişti ama Yaratıcı, bu işi onun adına çoktan halletmişti bile. Artık geleceğine kendisi karar verebilirdi.</p>

  <p>Babası, Leesha’ya, üşüttüğünü ama Vika’nın bakımı sayesinde yakında iyileşmeyi umduğunu yazıyordu. Bir sonraki mektup Mairy’dendi. En büyük kızı sözlenmişti. Mairy, yakında büyük ihtimalle büyükanne olacaktı. Leesha iç geçirdi.</p>

  <p>Destenin içinde iki mektup daha vardı. Leesha; Mairy, Vika ve babasıyla neredeyse her hafta mektuplaşıyordu ama annesi daha az yazardı.</p>

  <p>“Her şey yolunda mıymış?” diye sordu Jizell, kendi mektubundan kafasını kaldırıp, Leesha’nın asılmış suratını gördüğü zaman.</p>

  <p>“Annem işte,” dedi Leesha, mektubunu okumaya devam ederken. ‘Yazım tarzı ruh haline göre değişse de, söylediği şey hep aynı: ‘Evine dön ve fazla yaşlanıp Yaratıcı senden bu şansını almadan çocuk sahibi ol.’” Jizell homurdandı ve kafasını sağa sola salladı.</p>

  <p>Elona’nın mektubunun içinde başka bir kâğıt daha vardı. Büyük ihtimalle Gared’dan geliyordu ama yazı annesinin yazısıydı, zira Gared’ın okuma yazması yoktu. Ama annesi Leesha’yı bunların Gared’ın sözleri olduğuna inandırmak için ne kadar uğraşmış olursa olsun, Leesha, mektubun en azından yarısının -Gared’ın hiçbir katkısı olmadanbizzat annesi tarafından kaleme alındığından emindi. Hatta muhtemelen diğer yarısı da annesinin zihninden çıkmaydı. Gared’ın ‘yazdırdığı’ mektupların içeriği, tıpkı annesinin mektuplarında olduğu gibi, asla değişmezdi. Gared iyiydi. Gared onu özlemişti. Gared onu bekliyordu. Gared onu seviyordu.</p>

  <p>“Gared’ın kafiyesiz de olsa bir şiir yazabileceğine inanmamı beklediğine göre,” dedi Leesha alaycı bir sesle, “annem benim çok aptal olduğumu düşünüyor olmalı.”</p>

  <p>Jizell güldü, ama Leesha’nın ona katılmadığını görünce gülmeyi hemen kesti.</p>

  <p>“Ya haklıysa?” diye sordu Leesha birdenbire. “Elona’nın herhangi bir konu hakkında haklı olduğunu düşünmek ne kadar hazin bir şey olursa olsun, bir gün çocuk sahibi olmak istiyorum. Ayrıca çocuk sahibi olmak için artık günlerimin sayılı olduğunu da biliyorum, bunu bilmek için Otacı olmaya gerek bile yok. Hem sen bile en iyi yıllarımı boşa harcadığımı söyledin.”</p>

  <p>“Ben öyle bir şey söylemedim,” diye karşılık verdi Jizell. “Ama doğru, en iyi yıllarımı boşa harcadım,” dedi Leesha kederle. “Gared ve Marick’ten sonra bile, doğru erkeğin bir gün öylece kapıdan içeri gireceğini düşündüm hep. Onu gördüğüm anda hayatımın erkeği olduğunu anlayacağımı...” “Bunu zaman zaman hepimiz hayal ederiz tatlım,” dedi Jizell. “Ve bir süre bu hayal iyi bir fantezi olmaya devam eder. Ama umutlarını buna bağlayamazsın.”</p>

  <p>Leesha, elindeki mektubu sıkıp biraz buruşturdu. “Öyleyse geri dönüp şu Gared’la evlenmeyi mi düşünüyorsun?” diye sordu Jizell<b>.</b></p>

  <p>“Ulu Yaratıcı! Ağzından yel alsın!” diye haykırdı Leesha. “Tabii ki hayır!”</p>

  <p>Jizell homurdandı. “İyi bari. Kafana yumruk geçirme zahmetinden kurtardın beni.”</p>

  <p>“Karnım bir bebek için ne kadar hasret çekerse çeksin,” dedi Leesha, “Gared’ın çocuğunu doğuracağıma bakire olarak ölürüm daha iyi. Sorun şu ki, Çukur’da buna teşebbüs edecek adamın yakasını asla bırakmaz.”</p>

  <p>“Onun çözümü kolay,” dedi Jizell. “Burada çocuk yap.” “Ne?” diye sordu Leesha.</p>

  <p>“Ormancı Çukuru, Vika sayesinde artık emin ellerde,” dedi Jizell. Kızı kendim eğittim. Ayrıca kalbi de orada atıyor artık.” Kadın daha da yaklaştı ve etli elini Leesha’nınkinin üzerine koydu. “Kal,” dedi. “Angiers’ı evin belle ve ben emekli olduğum zaman hastaevini devral.”</p>

  <p>Leesha’nın gözleri büyüdü. Ağzını açtı, ama hiçbir ses çıkmadı.</p>

  <p>“Bu kadar sene, benim sana öğrettiğim kadar sen de bana öğrettin,” diye devam etti Jizell. “İşimi yönetmesi için güvenebileceğim bir başkası yok. Vika yarın geri dönse bile...”</p>

  <p>“Ne diyeceğimi bilemiyorum,” dedi Leesha.</p>

  <p>“Bir şey söylemek için acele etme,” dedi Jizell, Leesha’nın elini okşayarak. “Zaten yakın vadede emekliye ayrılmak gibi bir planım yok. Sadece biraz düşün.”</p>

  <p>Leesha onaylayarak başını salladı. Jizell kollarını açınca, kendini o kolların arasına bırakıp yaşlı kadına sıkıca sarıldı. Birbirlerinden ayrılırlarken, dışarıdan gelen bir bağırışla yerlerinden zıpladılar.</p>

  <p>“Yardım edin! Yardım edin!” diye haykırdı birisi. İkisi de pencereden dışarı baktılar. Karanlık iyice çökmüştü.</p>

  <p>Gece vakti panjur açmak, Angiers’ta kırbaçla cezalandırılan bir suçtu ama Leesha ve Jizell, pencerelerini bir hamlede açarken bunu düşünmediler bile. Tahta kaldırımda üç şehir muhafızının koştuğunu gördüler. Muhafızlardan ikisi iki adam taşıyordu.</p>

  <p>“Hey, hastaevi!” diye haykırdı en öndeki muhafız. Lamba ışığıyla aydınlanmış odanın penceresinin açıldığını gördüler. “Kapılarınızı açın! Korunma gerek! Korunma! Korunma ve şifa!”</p>

  <p>Leesha ve Jizell aynı anda merdivenlere koşturdu ve kapıya yetişmek için acele ederlerken neredeyse yuvarlanacak gibi oldular. Mevsim kıştı ve şehrin Muhafazacıları muhafaza ağını kar ve buzdan, ölmüş yapraklardan ne kadar arındırmaya çalışırsa çalışsın, birkaç rüzgâr iblisi şehrin içine girmeyi bir şekilde başarıyor, evsiz dilencilerle arada bir sokağa çıkma yasağını delen aptalları avlıyordu. Bir rüzgâr iblisi sessiz bir kaya gibi yere düşüp pençeli kanatlarını birdenbire açarak, kurbanını kaçamadan yakalayabilir, arka pençeleriyle kavradığı kurbanını başka bir yere götürebilirdi.</p>

  <p>Sonunda kapıyı açtıklarında, muhafızların yaklaştığını gördüler. Dış kapının üst eşiği muhafazalıydı ve kapı açık olsa bile, içerideki hastalar güvendeydi.</p>

  <p>“Neler oluyor?” diye haykırdı Kadie, kafasını merdivenlerin üstündeki balkondan dışarı uzatarak. Onun arkasında, diğer çıraklar da odaya doluşuyordu.</p>

  <p>“Önlüklerinizi takın ve buraya inin!” diye emir verdi Leesha. Genç kızlar söyleneni yapmak için koşuşturdu.</p>

  <p>Adamlar hâlâ uzaktaydı ama var güçleriyle koşuyorlardı. Gökyüzünden gelen çığlıkları duyduğunda Leesha’nın içi ürperdi. Etrafta rüzgâr iblisleri vardı ve açılan panjurlardan dışarı yayılan ışığı görmüş, çıkan sesleri işitmişlerdi.</p>

  <p>Ama muhafızlar mesafeyi hızla kapatıyordu. Leesha artık başaracaklarını umut etmeye başlamıştı ki, adamlardan biri bir buz kalıntısına basıp kayarak sertçe yere düştü. Çığlık attı ve taşıdığı adam, tahta kaldırıma yuvarlandı.</p>

  <p>Omzunun üzerindeki adamı taşımaya hâlâ devam eden diğer muhafız ise diğer arkadaşına haykırarak bir şeyler söyledi ve kafasını eğerek hızını artırdı. Yükü olmayan öndeki muhafız da döndü ve düşen silah arkadaşına geri koştu.</p>

  <p>Ne var ki deriye benzeyen kanatlarını uyarırcasına aniden çırpan rüzgâr iblisi yaklaşıp talihsiz muhafızın kafasını vücudundan kopardı. Kopan baş kaldırımda yuvarlanıyordu. Kadie çığlık attı. Boyun bölgesinden daha kan akmaya başlamadan, rüzgâr iblisi, bir çığlıkla gökyüzüne geri fırladı ve başsız cesedi de yanında götürdü.</p>

  <p>Bu arada, yükü olan muhafız, muhafazaları geçti ve taşıdığı adamı hastaevine sokmayı başardı. Leesha, arkada kalan ve biraz önce omzundaki adamla birlikte yere düşen diğer muhafıza baktı. Adam bütün gücüyle ayağa kalkmaya çalışıyordu.</p>

  <p>“Leesha hayır!” diye haykırdı Jizell, onu tutmaya çalışarak. Ama Leesha, çevik bir hamleyle yana sıçrayıp tahta kaldırımın üzerinde hızla koşmaya başladı.</p>

  <p>Rüzgâr iblislerinin soğuk havada tiz bir sesle çınlayan çığlıkları eşliğinde, keskin zikzaklar çizerek koşmaya devam etti. Nüveliklerden biri yine de dalışa geçip saldırdı ama Leesha’yı birkaç santimle de olsa kaçırdı. Yaratık, tahta kaldırıma çarpıp düştü ama kendini çabucak toparladı; kalın derisi, çarpışmadan hiç zarar görmemişti. Leesha arkasına dönüp, Bruna’nın kör edici pudrasından bir tutamı yaratığın yüzüne fırlattı. Yaratık acıyla kükrerken, Leesha koşmaya devam etti.</p>

  <p>“Onu kurtar, beni değil!” diye bağırdı yerden kalkmaya çalışan muhafız, Leesha yaklaştığında. Kaldırımın üzerinde hareketsiz yatan diğer adamı işaret etmişti. Muhafızın ayak bileği garip bir açıyla duruyordu, belli ki kırılmıştı. Leesha, kaldırımda yüzükoyun yatan diğer adama baktı, ikisini de taşıması imkânsızdı.</p>

  <p>“Beni değil!” diye haykırdı muhafız yeniden.</p>

  <p>Leesha kafasını sağa sola salladı. “Seni güvene alma şansım daha yüksek,” dedi. Ses tonu, tartışmaya yer bırakmayacak cinstendi. Muhafızın koluna girdi ve derin bir nefes aldı.</p>

  <p>“Başını aşağıda tut,” dedi muhafız nefes nefese. “Yere yakın duran canlılara daha az saldırıyorlar.”</p>

  <p>Leesha da olabildiğince eğildi ve iriyarı adamın ağırlığı altında zorlana zorlana yürümeye başladı. Başını aşağıda da tutsa yukarı da tutsa bu hızla başaramayacaklarını biliyordu.</p>

  <p>Jizell’in “Şimdi!” diye haykırdığını duyunca Leesha kafasını kaldırdı ve Kadie ile diğer çırakların hep birlikte kafalarının üzerinde tuttukları beyaz bir çarşafla tahta kaldırıma koştuklarını gördü. Dalgalanan beyaz kumaş neredeyse her yerdeydi ve rüzgâr iblislerinin bir hedef bulmalarını zorlaştırıyordu.</p>

  <p>Bu örtünün altında, Sahibe Jizell ve ilk muhafız onların yanma ulaştı. Jizell, Leesha’ya yardım ederken, muhafız, baygın olarak yerde yatmakta olan adamın yanma koşup adamı kucağına aldı. Korkunun verdiği güçle, kalan mesafeyi çabucak kapatarak hastaevine girdiler ve kapıyı sürgülediler.</p>

  <p style="text-align: center;"><img alt="kisim4" src="../Images/kisim4.jpeg"/><br/></p>

  <p>“Bu ölmüş,” dedi Jizell, soğuk bir sesle. “Bahse girerim öleli bir saati geçmiştir.”</p>

  <p>“Kendimi ölü bir adam için neredeyse feda mı ettim yani?” dedi bileği kırık muhafız. Leesha onu umursamayıp diğer yaralının yanına gitti.</p>

  <p>Yuvarlak, çilli yüzü ve ince yapılı vücuduyla, yetişkin bir adamdan çok yeniyetme bir delikanlıya benziyordu. Feci şekilde dövülmüştü ama nefes alıyordu ve kalbi güçlüydü. Leesha, zaman kaybetmeden çocuğu inceledi, parlak yamalardan oluşan kıyafetlerini kesti ve hangi kemiklerinin kırıldığını, rengârenk giysisini sırılsıklam etmiş olan kanın nereden geldiğini bulmaya çalıştı.</p>

  <p>“Ne oldu?” diye sordu Jizell yaralı muhafıza, adamın kırık ayak bileğini incelerken.</p>

  <p>“Son devriyeden sonra içeri giriyorduk,” dedi muhafız sıktığı dişlerinin arasından. “Bu ikisini kaldırımda yatar halde bulduk. Jonglöre benziyorlardı. Büyük ihtimalle gösteriden sonra soyulmuşlar. İkisi de hayattaydı ama durumları kötüydü. Karanlık çökmek üzereydi ve tedavi görmeden geceyi atlatacak gibi görünmüyorlardı. Bu hastaevini hatırladım ve koşabildiğimiz kadar hızlı koşarak buraya geldik. Rüzgâr iblislerinin görüş alanından uzak durmaya çalıştık.”</p>

  <p>Jizell başını aşağı yukarı salladı. “Doğrusunu yapmışsınız,” dedi.</p>

  <p>“Bunu zavallı Jonsin’e söylesene bir de,” dedi muhafız. “Ulu Yaratıcı. Karısına ne diyeceğim ben şimdi?”</p>

  <p>“Bunu yarın düşünürsün,” dedi Jizell, adamın dudaklarına bir matara götürerek. “İç bunu.”</p>

  <p>Muhafız, kadına şüpheyle baktı. “Nedir o?” diye sordu.</p>

  <p>“Seni uyutacak,” dedi Jizell. “Bileğini yerine oturtmam gerekli; emin ol, bunu yaptığımda uyanık olmak istemezsin.”</p>

  <p>Muhafız başıyla onayladı ve iksiri çabucak içti.</p>

  <p>Leesha delikanlının yaralarını temizliyordu ki, genç Jonglör nefes nefese uyanıp doğruldu. Gözlerinden biri kapanacak kadar şişmişti ama diğeri, parlak yeşil gözü, heyecanlı bir şekilde etrafı inceliyordu. “Jaycob!” diye haykırdı.</p>

  <p>Yerinde vahşice debelendi ve onu yatağına geri yatırmak için, Leesha, Kadie ve sağlığı yerinde olan diğer muhafız hep birlikte uğraşmak zorunda kaldılar. “Jaycob nerede?” diye sordu delikanlı. “O iyi mi?”</p>

  <p>“Senin yanında bulunan yaşlı adam mı?” diye sordu Leesha. Delikanlı başıyla onayladı.</p>

  <p>Leesha sözcüklerini seçmek için duraksadı. Ancak bu duraksama yeterince açık bir cevaptı ve delikanlı çığlık atıp yeniden debelenmeye başladı. Muhafız onu yatağına bastırarak gözlerine baktı.</p>

  <p>“Bunu sana yapanı gördün mü?” diye sordu.</p>

  <p>“Cevap verecek durumda değil...” diye araya girdi Leesha, ama muhafız öfkeli bir bakışla onun sözünü kesti.</p>

  <p>“Bu akşam bir adamımı kaybettim,” dedi. “Bekleyecek zamanım yok.” Delikanlıya döndü. “Evet?” diye sordu.</p>

  <p>Delikanlı, adama yaşlı gözlerle baktı. Sonunda kafasını sağa sola salladı ama muhafız vazgeçmedi. “Bir şey görmüş olmalısın,” diye üsteledi.</p>

  <p>“Bu kadar yeter,” diyen Leesha, muhafızın kollarını tutup sertçe çekti. Adam bir an için direndiyse de delikanlıyı serbest bıraktı. “Git diğer odada bekle,” dedi Leesha sert bir sesle. Adam kaşlarını çatmasına rağmen söyleneni yaptı.</p>

  <p>Leesha ona tekrar döndüğünde, delikanlı hüngür hüngür ağlıyordu. “Beni geceye geri bırakın,” dedi, sakat olan elini yukarı kaldırarak. “Çok uzun zaman önce ölmem gerekirdi, beni kurtarmaya çalışan herkesin sonu ölüm oluyor.”</p>

  <p>Leesha, delikanlının sakat elini tutup gözlerine baktı. “Şansımı deneyeceğim,” dedi, tuttuğu eli sıkarak. “Bizler gibi sağ kalanlar, birbirlerine sahip çıkmalıdır.” Delikanlının dudaklarına uyku ilacı matarasını götürdü ve elini tutmaya devam ederek, gözleri kapanana kadar ona güç verdi.</p>

  <p style="text-align: center;"><img alt="kisim4" src="../Images/kisim4.jpeg"/><br/></p>

  <p>Hastaevinde keman sesleri yankılanıyordu. Hastalar alkış tutarken, çıraklar da bir yandan işlerini yapıp bir yandan dans ediyordu. Leesha ve Jizell’in bile adımlarında dans havası vardı.</p>

  <p>“Bir de genç Rojer tedavi masrafını ödeyemeyeceğinden korkuyordu,” dedi Jizell, öğle yemeğini hazırlarlarken. “Bense, ayağa kalktıktan sonra gelip buradaki hastalan eğlendirsin diye onu tutsam mı diye düşünüyorum.”</p>

  <p>“Hastalar da kızlar da ona bayılıyor,” diye katıldı Leesha.</p>

  <p>“Kimsenin görmediğini sandığın zamanlarda, bakıyorum sen de dans ediyorsun,” dedi Jizell.</p>

  <p>Leesha gülümsedi. Rojer, keman çalmadığı zamanlarda, çırakları, yatağının etrafına toplayacak hikâyeler anlatıyor, onlara Dük’ün metreslerinden öğrendiğini söylediği makyaj numaraları öğretiyordu. Jizell ona sürekli annesiymiş gibi davranırken, diğer çırakların hepsi delikanlının üzerine titriyordu.</p>

  <p>“Onun tabağına fazladan kalın bir et parçası koyayım öyleyse,” dedi Leesha, eti kesip, içi patates ve meyve dolu olan tabağa ilave ederken.</p>

  <p>Jizell kafasını sağa sola salladı. “Bu kadar yiyecek delikanlının neresine gidiyor anlamış değilim,” dedi. “Sen ve diğerleri bir aydan fazladır tıka basa yediriyorsunuz ama hâlâ dal gibi incecik.”</p>

  <p>“Öğle yemeği!” diye bağırdı ve kızlar tepsileri almak için içeri doluştular. Roni, doğrudan doğruya, içinde fazladan yiyecek olan tabağa yöneldiyse de Leesha, tepsiyi ondan uzaklaştırdı. “Bunu kendim götüreceğim,” dedi, mutfaktaki diğer kızların hayal kırıklığı ile dolu yüz ifadelerine gülerek.</p>

  <p>“Rojer’in mola verip bir şeyler yemesi lazım, siz kızlar ona etini keserken özel hikâyeler anlatması değil,” dedi Jizell. “Salyalarınızı çocuğun üstüne daha sonra akıtabilirsiniz.”</p>

  <p>“Mola!” diye bağırdı Leesha, odaya girdiğinde. Ancak buna gerek yoktu, zira odada göründüğü anda, Rojer’in yayı kemanının tellerinden çoktan ayrılmıştı. Delikanlı gülümseyip el salladı ve kemanını kenara koyarken tahta bir kupayı yere düşürdü. Kırık parmakları ve kolu iyileşmişti ama bacağındaki alçı hâlâ iplere bağlıydı. Yatağın yanındaki masaya kolayca erişemiyordu.</p>

  <p>“Bugün çok acıkmış olmalısın,” diyerek güldü Leesha, tepsiyi delikanlının kucağına koyup kemanı alarak. Rojer tepsiye baktıktan sonra başını kaldırıp gülümsedi.</p>

  <p>“Eti kesmeme yardım edebilir misin?” diye sordu, sakat elini göstererek.</p>

  <p>Leesha bir kaşını kaldırdı. “Kemanım çalarken parmakların yeterince sağlam görünüyor,” dedi. “Neden şimdi işe yaramıyorlar?”</p>

  <p>“Çünkü yalnız başıma yemekten nefret ediyorum,” diye güldü Rojer.</p>

  <p>Leesha gülümsedi ve yatağın yanına oturarak bıçaklı çatalı eline aldı. Kalın bir lokma et kesti ve Rojer’in ağzına götürmeden önce et sosuyla patateslere bandı. Delikanlı ona gülümsedi ve biraz et sosu ağzından dökülünce Leesha kıkırdadı. Rojer’in yüzü kızardı ve solgun yanakları, saçları gibi kızıllaştı.</p>

  <p>“Çatalı kendim kaldırabilirim,” dedi.</p>

  <p>“Sadece eti kesip gitmemi mi istiyorsun?” diye sordu Leesha. Rojer ise kafasını çabucak sağa sola salladı. “Öyleyse sus,” dedi Leesha ve bir lokmayı daha delikanlının ağzına götürdü.</p>

  <p>“Bu benim kemanım değil,” dedi Rojer, birkaç dakikalık sessizlikten sonra. “Jaycob’ın. Benimkisi kırıldı. Şey olduğunda...”</p>

  <p>Delikanlı düşüncelere dalınca Leesha kaşlarını çattı. Aradan bir ayı aşkın bir zaman geçmesine rağmen, Rojer hâlâ saldırı hakkında konuşmak istemiyordu. Hatta muhafızlar tarafından sıkıştırıldığında bile. Birkaç eşyası için birisini göndermişti, ama Leesha’nın bildiği kadarıyla, Jonglörler Loncası’na bile neler olduğunu anlatmamıştı.</p>

  <p>“Bu senin hatan değildi,” dedi Leesha, delikanlının gözlerinin uzaklara daldığını görünce. “Ona saldıran sen değildin.”</p>

  <p>“Saldırmış kadar oldum,” dedi Rojer.</p>

  <p>“Ne demek istiyorsun?” diye sordu Leesha.</p>

  <p>Rojer gözlerini kaçırdı. “Yani... emeklilik hayatını bırakıp Jonglörlüğe geri dönmesine ben neden oldum. Hâlâ hayatta olabilirdi, eğer...”</p>

  <p>“Ama Jonglörlüğe geri dönmesinin, yirmi yıldır başına gelen en iyi şey olduğunu söylemiş sana, anlatmıştın hani, hatırlamıyor musun?” diye karşı çıktı Leesha. “O Lonca binasındaki hücresinde geçirdiği uzun seneler boyunca yaşadıklarından daha fazlasını, seninle geçirdiği kısa zamanda yaşamış gibi görünüyor.”</p>

  <p>Rojer başıyla onayladıysa da gözleri yaşardı. Leesha onun elini tuttu. “Otacılar ölümlere sık sık şahit olur,” dedi delikanlıya. “Hiç kimse Yaratıcı’nın yanına tüm işlerini tamamlamış olarak gitmez. Hepimize değişik uzunluklarda bir ömür verilir, ama ne olursa olsun bu ömrün yeterli olması gerekir.”</p>

  <p>“Ama yolu benimle kesişenlere, ölüm, biraz fazla erken geliyormuş gibi görünüyor,” diyerek iç geçirdi Rojer.</p>

  <p>“Rojer Yarımel’i hiç duymamış insanlara da çok erken geldiğini duymuştum,” dedi Leesha. “Onların ölümleri için de suçu kendi üzerine almak ister misin?”</p>

  <p>Rojer ona baktı ve Leesha, delikanlının ağzına bir lokma</p>

  <p>Ulak geldiğinde Leesha’nın elleri beyaz çarşaflarla doluydu. Vika’dan gelen mektubu önlüğünün cebine koydu ve geri kalanını sonra okumak üzere bıraktı. Çamaşırları asmayı bitirmişti ki, gönüllü çocuklardan biri yanma koşup bir hastanın kan öksürdüğünü söyledi. Kan öksüren hastaya baktıktan sonra Leesha, kırık bir kolu yerine oturttu ve çıraklara o günkü derslerini verdi.</p>

  <p>yemek daha sokuşturdu. “Vicdan azabın yüzünden hayatını yaşamayı bırakman onlara bir fayda sağlamaz,” dedi.</p>

  <p style="text-align: center;"><img alt="kisim4" src="../Images/kisim4.jpeg"/><br/></p>

  <p>Göz açıp kapayıncaya kadar güneş batmış ve çırakların hepsi yataklarına çekilmişti. Lambaları loş bir ışık verecek şekilde kıstı ve yatak sıralarının arasında son bir tur daha attı. Yatmak üzere üst kattaki kendi odasına çıkmadan önce hastaların rahat olduğundan emin olmak istiyordu. Geçerken Rojer’le göz göze geldi; delikanlı eliyle işaret yapıp Leesha’dan yanma gelmesini istese de, Leesha kafasını sağa sola sallayıp gülümsedi. Rojer’e eliyle işaret yaptıktan sonra, ellerini dua ediyormuş gibi birbirine kenetledi, yanağını ellerine yasladı ve gözlerini kapattı.</p>

  <p>Rojer kaşlarını çattı, fakat Leesha ona göz kırpıp yürümeye devam etti. Rojer’in peşinden gelmeyeceğini biliyordu. Alçıları çıkmıştı, ama Rojer tertemiz iyileşen yaralarına rağmen, acı ve zayıflıktan şikâyet ediyordu.</p>

  <p>Odanın sonuna ulaştığında, Leesha, kendine bir bardak su koymak için durdu. Ilık bir ilkbahar gecesiydi ve sürahi buğulanmıştı. Sürahiyi, önlüğüne sürterek kurulamaya çalışınca, kulağına bir kâğıdın buruşma sesi geldi. Vika’nın mektubunu hatırlayıp cebinden çıkardı, başparmağıyla mührü yırttı ve suyunu içerken mektubu okumaya başladı.</p>

  <p>Bir an olduğu yerde kaskatı kesilip elindeki kupayı düşürdü. Ne bunun farkına vardı, ne de seramik kupanın paramparça oluşunu işitti. Kâğıdı sımsıkı kavradı ve odadan koşarak çıktı.</p>

  <p style="text-align: center;"><img alt="kisim4" src="../Images/kisim4.jpeg"/><br/></p>

  <p>Rojer onu bulduğunda, Leesha karanlık mutfakta sessizce hıçkırıyordu.</p>

  <p>“İyi misin?” diye sordu delikanlı sessizce, ağırlığını değneğine vererek.</p>

  <p>“Rojer?” diye burnunu çekti Leesha. “Neden yatağında değilsin?”</p>

  <p>Rojer cevap vermeden onun yanına oturdu. “Evden kötü haberler mi geldi?” diye sordu.</p>

  <p>Leesha bir an kafasını çevirip baktı, sonra onaylayarak başım salladı. “Babam üşütmüştü ya hani...” dedikten sonra, Rojer’in hatırladığını belli etmesini bekledi. “İyileşiyor gibi olmuş, ama sonra hastalık intikam alırcasına geri dönmüş. Tüm Çukur’da yayılmış, bulaşıcı bir hastalıkmış. Çoğu iyileşiyormuş ama daha zayıf olanlar...” derken ağlamaya başladı.</p>

  <p>“Tanıdık biri mi?” diye sordu Rojer, bir saniye sonra kendine küfrederek. Tabii ki tanıdık biriydi. Köylerde herkes birbirini tanırdı.</p>

  <p>Leesha bunu fark etmedi. “Hocam Bruna,” dedi, koca koca gözyaşları önlüğüne düşerken. “Başka birkaç kişi daha... Bir de henüz tanımaya fırsat bulamadığım iki küçük çocuk... Ölenlerin sayısı bir düzineyi aşıyor. Kasabanın yarısı da hâlâ yatakta. Babam içlerinde en kötü durumda olanı.”</p>

  <p>“Üzgünüm,” dedi Rojer.</p>

  <p>“Benim için üzülme. Bu benim suçum,” dedi Leesha.</p>

  <p>“Nasıl yani?” diye sordu Rojer.</p>

  <p>“Orada olmam gerekirdi,” dedi Leesha. “Yıllar var ki artık Jizell’in çırağı değilim. Çalışmalarım bittiğinde Ormancı Çukuru’na geri döneceğime söz vermiştim. Eğer sözümü tutsaydım orada olurdum ve belki...”</p>

  <p>“Bir keresinde salgın bir hastalığın Ormançıkmazı’nda bazı insanları öldürdüğünü görmüştüm,” dedi Rojer. “Onları da sızlayan vicdanına katmak ister misin? Ya da bu şehirde ölenleri? Hepsini kurtaramadığın için?”</p>

  <p>“Aynı şey değil. Bunu biliyorsun,” dedi Leesha.</p>

  <p>“Öyle mi?” diye sordu Rojer. “Bana kendin söylemiştin. Vicdan azabın yüzünden hayatını yaşamayı bırakman onlara bir fayda sağlamaz.”</p>

  <p>Leesha ona baktı, gözleri yuvarlak ve yaşlıydı.</p>

  <p>“Peki ne yapmak istiyorsun?” diye sordu Rojer. “Tüm geceyi ağlayarak mı geçireceksin, yoksa eşyalarını mı toplayacaksın?”</p>

  <p>“Eşyalarımı toplamak mı?” diye sordu Leesha.</p>

  <p>“Bende bir Ulak’ın taşınabilir çemberi var,” dedi Rojer. “Sabah olduğunda Ormancı Çukuru’na gitmek üzere yola çıkabiliriz.”</p>

  <p>“Rojer, daha doğru dürüst yürüyemiyorsun bile!” dedi Leesha.</p>

  <p>Rojer değneğini kaldırdı, masaya koydu ve ayağa kalktı. Biraz zorlanarak da olsa yürümeyi başardı, hem de hiç yardım almadan..</p>

  <p>“Sıcak yatağından ve üstüne titreyen kadınlardan ayrılmamak için üçkâğıtçılık mı yapıyordun?” diye sordu Leesha.</p>

  <p>“Asla!” diyerek kızardı Rojer. “Ben... ben gösteri yapmaya henüz hazır değilim, hepsi bu.”</p>

  <p>“Ama ta Ormancı Çukuru’na yürüyebilecek kadar sağlamsın öyle mi?” diye sordu Leesha. “At olmadan en az bir hafta sürer.”</p>

  <p>“Yolda ters takla atmaya ihtiyacım olacağını pek sanmıyorum,” dedi Rojer. “Bunu yapabilirim.”</p>

  <p>Leesha kollarını göğsünde kavuşturup kafasını sağa sola salladı. “Hayır. Bunu kesinlikle yasaklıyorum.”</p>

  <p>“Ben senin çırağın değilim ki, bana hiçbir şeyi yasaklayamazsın,” dedi Rojer.</p>

  <p>“Sen benim hastamsın,” diye karşılık verdi Leesha. “İyileşmeni tehlikeye atacak her şeyi bal gibi yasaklayabilirim. Beni götürmesi için bir Ulak tutarım.”</p>

  <p>“Bu konuda şansa ihtiyacın olacak,” dedi Rojer. “Her hafta güney seferi yapan Ulak bugün yola çıkmıştır ve yılın bu zamanında, diğer hepsi çoktan tutulmuştur. Her şeyi bir kenara bırakıp seni Ormancı Çukuru’na götürecek bir Ulak için bir servet ödemen gerekir. Ayrıca kemanımla nüvelikleri uzakta tutabilirim. Sana bunu hiçbir Ulak sağlayamaz.” “Eminim yapabilirsin,” dedi Leesha, ses tonu tam tersine işaret etse de. “Ama benim ihtiyacım olan hızlı bir Ulak atı, sihirli bir keman değil.” Rojer’in karşı çıkışlarını umursamayıp delikanlıyı yatağına geri götürdü. Sonra üst kata çıkıp eşyalarını topladı.</p>

  <p style="text-align: center;"><img alt="kisim4" src="../Images/kisim4.jpeg"/><br/></p>

  <p>“Bundan emin misin?” diye sordu Jizell ertesi sabah. “Gitmek zorundayım,” dedi Leesha. “Vika ve Darsy’nin bunun altından tek başlarına kalkmaları zor.”</p>

  <p>Jizell onaylayarak başını salladı. “Rojer seni kendisinin götüreceğini sanıyor,” dedi.</p>

  <p>“O sanmaya devam etsin,” dedi Leesha. “Bir Ulak tutacağım.”</p>

  <p>“Sabahtan beri eşyalarını topluyor,” dedi Jizell.</p>

  <p>“Daha tam olarak iyileşmedi,” dedi Leesha.</p>

  <p>“Peh!” dedi Jizell. “Neredeyse üç ay oldu. Bugün değneğini kullandığını hiç görmedim. Bence bunu yapmayı arzu etmesinin tek nedeni, senin yanında biraz daha zaman geçirmek istemesi.”</p>

  <p>Leesha’nın gözleri yerlerinden fırladı. “Yani Rojer beni...?”</p>

  <p>Jizell omuz silkti. “Sadece söylüyorum. Senin için nüveliklerin karşısına çıkacak bir adamı kolay kolay bulamazsın.” “Jizell, ben onun annesi olacak yaştayım!” dedi Leesha. “Peh!” diye çıkıştı Jizell. “Sen sadece yirmi yedi yaşındasın. Rojer de kendisinin yirmi yaşında olduğunu söylüyor.” “Rojer doğru olmayan pek çok şey söylüyor,” dedi Leesha.</p>

  <p>Jizell tekrar omuz silkti.</p>

  <p>“Bana annem gibi davranmadığını söyleyip duruyorsun,” dedi Leesha, “ama ikiniz de her trajediyi, benim aşk hayatımla ilgili bir tartışmaya dönüştürmenin yolunu mutlaka buluyorsunuz.”</p>

  <p>Jizell, cevap vermek için ağzını açtıysa da Leesha onu susturmak için elini kaldırdı. “Eğer izin verirsen,” dedi, “bir Ulak tutmam gerekli.” Mutfaktan öfkeli adımlarla çıktı. Kapıda onları dinleyen Rojer ise yoldan çekilip bir köşeye saklanmayı son anda başardı.</p>

  <p style="text-align: center;"><img alt="kisim4" src="../Images/kisim4.jpeg"/><br/></p>

  <p>Babasının yaptığı ayarlamalar ve Jizell’in yanında kazandıkları sayesinde, Leesha, Dük’ün Bankası’ndan yüz elli Miln altını değerinde, kendi adına yazılmış bir senet alabildi. Bu, Angiers’ın köylü sınıfı için inanılmaz bir meblağ idi ama Ulaklar, hayatlarını birkaç kuruşa tehlikeye atmak istemiyordu. Oysa bu paranın yeterli olacağını düşünmüştü Leesha. Rojer’in söyledikleri ya ileri görüşlülüğündendi ya da enikonu nazar değdirmişti.</p>

  <p>Bahar ticareti son derece hareketli günler yaşadığı için, en kötü Ulaklar bile işe çıkmış durumdaydı. Skot şehir dışındaydı ve Ulaklar Loncası’ndaki kâtip, hiç uzatmadan Leesha’nın isteğini reddetmişti. Önerebildikleri en iyi şey, gelecek hafta güneye inecek olan adamlarıydı ki bu en erken altı gün sonra yola çıkabileceği anlamına geliyordu.</p>

  <p>“Altı günde oraya yürüyerek giderim!” diye bağırdı Leesha, kâtibe.</p>

  <p>“Öyleyse hemen yola çıkmanı öneririm,” dedi adam kuru bir şekilde.</p>

  <p>Leesha dilini ısırdı ve ağır adımlarla yürüdü. Eğer gitmek için bir hafta bekleyecek olursa, hele ki babası bu süre içinde ölecek olursa aklını kaçıracağını düşündü...</p>

  <p>“Leesha?” diye bir ses geldi arkadan.</p>

  <p>“Şensin!” dedi Marick, ona kolları açık bir şekilde yürürken. “Hâlâ şehirde olduğunu bilmiyordum!” Şoke olan Leesha, Marick’in sarılmasına engel olmadı.</p>

  <p>“Loncaevi’nde ne işin var?” diye sordu Marick, ona iyice bakabilmek için gerilerken. Hâlâ yakışıklıydı ve aynı kurt gözlere sahipti.</p>

  <p>“Beni Ormancı Çukuru’na götürecek bir refakatçiye ihtiyacım var,” dedi Leesha. “Kasabada bir salgın var, onlara yardım etmem gerekiyor.”</p>

  <p>“Seni götürebilirim,” dedi Marick. “Yarın Nehirköprü’ye yapacağım yolculuğu benim yerime üstlenecek başka bir Ulak bulmam gerekiyor sadece, ama halledebilirim sanırım.”</p>

  <p>“İstersen param var,” dedi Leesha.</p>

  <p>“Biliyorsun refakat işi için para almıyorum,” dedi Marick, yavaş yavaş yaklaşırken rahatsız edici bakışlar atarak. “Beni ilgilendiren tekbir ödeme şekli var.” Eli, Leesha’nın poposuna gitti ve Leesha, kendini çekme dürtüsüne karşı koymaya çalıştı. Ona ihtiyacı olan insanları ve dahası, Jizell’in kimsenin görmediği çiçekler hakkında söylediklerini düşündü. Belki de o gün Marick’le karşılaşması, Yaratıcı’nın planladığı bir şeydi. Zar zor yutkundu ve başını onaylarcasına salladı.</p>

  <p>Marick, Leesha’yı, ana koridorun dışındaki karanlık bir köşeye çekti. Ahşap bir heykelin arkasındaki duvara yasladı ve şehvetli bir şekilde öptü. Birkaç saniye sonra, Leesha, adamın dudaklarına karşılık vererek kollarım Ulak’ın omuzlarına attı. Marick’in sıcak dilini kendi ağzında hissediyordu.</p>

  <p>“Bu sefer o sorunu yaşamayacağım,” diye söz verdi Marick; Leesha’nın elini alıp sertleşmiş erkekliğinin üzerine koydu.</p>

  <p>Leesha ürkekçe gülümsedi. “Karanlık basmadan, kaldığın hana gelebilirim,” dedi. “Geceyi... geceyi orada geçirip sabah yola çıkarız.”</p>

  <p>Marick sağa sola baktı ve kafasını hayır anlamında salladı. Leesha’yı tekrar duvara yasladı ve tek eliyle kendi kemerini açtı. “Bunun için çok fazla bekledim,” diye homurdandı. “Şimdi hazırım ve bunu elimden kaçırmayacağım!”</p>

  <p>“Koridorda dünyada olmaz!” diye bağırdı Leesha, onu iterek. “Yakalanırız!”</p>

  <p>“Kimse görmez,” dedi Marick; vücudunu yeniden Leesha’nın üzerine bastırıp onu öptü. Sertleşmiş erkekliğini çıkardıktan sonra da Leesha’nın eteğini kaldırmaya başladı. “İşte buradasın. Sihir gibi,” dedi. “Ve bu kez, ben de buradayım. Başka ne isteyebilirsin ki?”</p>

  <p>“Mahremiyet?” diye karşılık verdi Leesha. “Bir yatak? Bir çift mum? Ne olursa!”</p>

  <p>“Pencerenin dışında şarkı söyleyen bir Jonglör de ister misin?” diye dalga geçti Marick, parmaklarıyla Leesha’nın bacak arasını yoklarken. “Bir bakire gibi konuşuyorsun.”</p>

  <p style="text-align: center;"><img alt="kisim4" src="../Images/kisim4.jpeg"/><br/></p>

  <p><i>”Bakireyim</i> de ondan!” diye öfkeyle karşılık verdi Leesha. Marick birden arkaya çekildi ve erkekliği hâlâ elinde, Leesha’ya alaycı gözlerle baktı. “Ormancı Çukuru’ndaki herkes, kendini o goril Gared’a en az on defa verdiğini biliyor,” dedi. “Bunca zaman sonra hâlâ yalan mı söylüyorsun?” Leesha birden kaşlarını çatıp dizini adamın kasıklarına geçirdi. Marick yerde inleyip kıvranırken, Loncaevi’nden koşarak çıktı.</p>

  <p>“Kimse götürmek istemiyor mu?” diye sordu Rojer o gece.</p>

  <p>“Koynuna girecek olursam biri var...” diye homurdandı Leesha. O kadar ileri gitmeye karar vermiş olduğu kısmını atlamıştı. Şimdi bile büyük bir hata yaptığından endişe ediyordu. İçinden bir ses, <i>keşke Marick’e izin vermiş olsaydın,</i> diyordu. Ama Jizell söylediklerinde haklı olsa bile, bakireliği dünyadaki en değerli şey olmasa bile, kesinlikle bundan daha değerliydi.</p>

  <p>Gözkapaklarını birbirine sıkıca bastırmakta geç kalınca, önlemeye çalıştığı gözyaşları o basınçla kirpiklerinin altından süzülmeye başladı. Rojer, yüzüne dokununca Leesha başını çevirip ona baktı. Delikanlı gülümseyip elini Leesha’nın başının arkasına uzattı ve kulağının arkasından renkli bir mendil çıkardı. Leesha kendini tutamayıp gülümsedi ve mendili alıp gözlerini kuruladı.</p>

  <p>“Seni hâlâ götürebilirim,” dedi Rojer. “Çoban Vadisi’nden ta buraya kadar yürümüştüm. Eğer bunu yapabiliyorsam, seni Ormancı Çukuru’na da götürebilirim.”</p>

  <p>“Gerçekten mi?” diye sordu Leesha, burnunu çekerek. “Bu da senin o Jak Pulludil hikâyelerinden biri olmasın? Kemanınla nüvelikleri büyüleyebildiğim söylediğin gibi...”</p>

  <p>“Gerçekten,” dedi Rojer.</p>

  <p>“Benim için böyle bir şey yapmayı neden istiyorsun ki?” diye sordu Leesha.</p>

  <p>Rojer gülümsedi ve Leesha’nın elini sakat eliyle kavradı. “Biz iblis saldırılarından kurtulmuş iki insan değil miyiz?” diye sordu. “Birisi bana iblis saldırılarından kurtulanların birbirlerine destek olması gerektiğini söylemişti bir zamanlar.”</p>

  <p style="text-align: center;"><img alt="kisim4" src="../Images/kisim4.jpeg"/><br/></p>

  <p>Bunun üzerine Leesha hıçkırıklara boğularak Rojer’e sarıldı.</p>

  <p><i>Aklımı mı kaçırıyorum acaba?</i> diye sordu Rojer kendisine, Angiers kapılarını arkalarında bıraktıklarında. Leesha, yolculuk için bir at satın almıştı ama Rojer’in at binme konusunda deneyimi hiç yoktu. Leesha’nın ise çok azdı. Leesha atı yürüme hızından biraz daha hızlı bir şekilde sürerken, Rojer onun arkasında oturuyordu.</p>

  <p>Buna rağmen at, Rojer’in kaskatı bacaklarını acı verici bir şekilde sarsıyor ama Rojer şikâyet etmiyordu. Eğer şehir görüş mesafesinden çıkmadan önce bir şey söyleyecek olursa, Leesha, geri dönmeleri konusunda ısrar edebilirdi.</p>

  <p><i>Öyle de yapmalısın,</i> diye düşündü Rojer. <i>Sen bir Jonglör’sün, Ulak değil.</i></p>

  <p>Ama Leesha’nın ona ihtiyacı vardı. Leesha’yı ilk gördüğü andan beri bu genç kadını hiçbir konuda geri çeviremeyeceğini biliyordu. Leesha’nın ona çocuk gözüyle baktığını biliyordu ama bu, Leesha’yı evine götürdüğü zaman değişecekti. Leesha onda daha fazlasının olduğunu görecekti.</p>

  <p>Hem onun için Angiers’ta ne vardı ki zaten? Jaycob ölmüştü ve büyük ihtimalle Lonca onun da öldüğünü düşünüyordu ki muhtemelen böylesi daha iyiydi. “İstersen muhafızlara da gidebilirsin, ama asılacak kişi sen olursun,” demişti Jasin. Ama Altınses onun hayatta olduğunu öğrendiği takdirde, Rojer, bu kindar adamın elinden kurtulma şansının asla olmayacağını bilecek kadar akıllıydı.</p>

  <p>Önlerindeki yola baktı ve midesi altüst oldu. Çekirge Deresi gibi, Çiftçi Çotuğu da at sırtında bir günlük mesafedeydi. Ama Ormancı Çukuru, bir ata sahip olsalar bile en iyi ihtimalle dört gecelik mesafedeydi. Rojer, dışarıda üst üste en fazla iki gece geçirmişti ve bunu da sadece bir kere yapmıştı. Arrick’in ölümünü hatırladı. Leesha’yı da kaybetmeye dayanabilir miydi?</p>

  <p>“İyi misin?” diye sordu Leesha.</p>

  <p>“Ne?” diye cevapladı Rojer.</p>

  <p>“Ellerin titriyor da.”</p>

  <p>Rojer, Leesha’nın belindeki ellerine baktı ve genç kadının haklı olduğunu gördü. “Bir şey değil,” demeyi başarabildi. “Üzerime ani bir üşüme geldi sadece.”</p>

  <p>“Bundan nefret ederim,” dedi Leesha, ama Rojer bunu duymadı. Bütün dikkatini toplamış ellerini durdurmaya çalışıyordu.</p>

  <p><i>Sen bir aktörsün!</i> diye kendini azarladı. <i>Cesur davran!</i></p>

  <p>Hikâyelerindeki cesur kâşif Marko Rover’ı düşündü. Bu adamı o kadar fazla anlatmış ve maceralarını pantomimle o kadar fazla betimlemişti ki karakterin her türlü özelliği, her türlü hareketi onun için çocuk oyuncağıydı. Sırtını dikleştirdi ve ellerinin titremesi durdu.</p>

  <p>“Yorulduğunda bana söyle,” dedi. “Dizginleri ben alırım.”</p>

  <p>“Hani daha önce hiç ata binmemiştin?” diye sordu Leesha.</p>

  <p>“Her şeyi yaparak öğrenirsin,” dedi Rojer, Marko Rover’ın ne zaman yeni bir şeyle karşılaşsa hep söylediği sözü tekrarlayarak.</p>

  <p style="text-align: center;"><img alt="kisim4" src="../Images/kisim4.jpeg"/><br/></p>

  <p>Marko Rover, daha önce yapmadığı şeyleri yapmaktan asla korkmazdı.</p>

  <p>Dizginler Rojer’e geçtiğinde daha da hızlandılar, buna rağmen Çiftçi Çotuğu’na gün batımından ancak dakikalar önce ulaşabildiler. Atlarını bağlayıp hana girdiler.</p>

  <p>“Sen Jonglör müsün?” diye sordu hancı, Rojer’in rengârenk kıyafetine bakarak.</p>

  <p>“Rojer Yarımel,” dedi Rojer. “Angiers ve batıdaki yerleşimlerden.”</p>

  <p>“Adını hiç duymadım,” diye homurdandı hancı. “Ama bir gösteri yaparsan odan bedava.”</p>

  <p>Rojer, Leesha’ya baktı ve genç kadın omuz silkip başıyla onaylayınca gülümseyip harikalar çuvalını çıkardı.</p>

  <p>Çiftçi Çotuğu, çeşitli binalar ve evlerden oluşan küçük bir yerleşim yeriydi. Bina ve evlerin tümü muhafazalı tahta kaldırımlarla birleştirilmişlerdi. Rojer’in daha önce gördüğü köylerin aksine, Çiftçi Çotuğu sakinleri geceleri dışarı çıkabiliyor ve aceleyle de olsa binadan binaya özgürce yürüyebiliyordu.</p>

  <p>Bu özgürlük aynı zamanda dolu bir meyhane anlamına da geliyordu. Rojer bu işten çok hoşlanmıştı. Böylece, aylardır ilk defa gösteri yapmasına karşın neredeyse hiç zorlanmadı ve çok geçmeden herkesin alkışını kazanmayı bildi, insanlar</p>

  <p>Jak Pulludil ve Dövmeli Adam’ın hikâyelerine katıla katıla gülmüştü.</p>

  <p>Sandalyesine geri döndüğünde, Leesha’nın yüzü, şaraptan dolayı biraz kızarmıştı. “Muhteşemdin,” dedi Leesha. “Öyle olacağını biliyordum.”‘</p>

  <p>Rojer sevinçle gülümsedi. Tam bir şey söyleyecekti ki, iki adam, ellerinde sürahilerle yanlarına geldi. Birini Rojer’e, diğerini de Leesha’ya uzattılar.</p>

  <p>“Sadece gösteri için teşekkür etmek istedik,” dedi adamlardan biri. “Matah bir hediye olmadığını biliyorum ama...” “Hayır, mükemmel, teşekkür ederim,” dedi Rojer. “Lüften bize katılın,” dedikten sonra da masadaki boş sandalyeleri işaret etti. Adamlar oturdu.</p>

  <p>“Sizi Çiftçi Çotuğu’na hangi rüzgâr attı?” diye sordu ilk konuşan adam. Kısa boyluydu ve siyah, gür sakallara sahipti. Arkadaşı ise daha uzun boylu, daha iri ve dilsizdi.</p>

  <p>“Ormancı Çukuru’na gidiyoruz,” dedi Rojer. “Leesha bir Otacı. Kasabada bir salgın çıktı. Onlara yardım etmeye gidiyor.”</p>

  <p>“Çukur çok uzakta,” dedi kara sakallı adam. “Geceleri nasıl geçireceksiniz?”</p>

  <p>“Bizim için korkmayın,” dedi Rojer. “Bir Ulak çemberimiz var.”</p>

  <p>“Taşınabilir çember mi?” diye sordu adam şaşkınlıkla. “Çok pahalıya patlamış olmalı.”</p>

  <p>Rojer başıyla onayladı. “Bildiğiniz gibi değil.”</p>

  <p>“Pekâlâ, sizleri yataklarınızdan daha fazla alıkoymayalım,” dedi adam, arkadaşıyla beraber masadan kalkarak. “Erkenden yola çıkmak isteyeceksinizdir.” İki adam uzaklaşarak bir başka masadaki üçüncü bir adamın yanına oturdu. Rojer ve Leesha da içkilerini bitirip odalarının yolunu tuttu.</p>
</body>
</html>