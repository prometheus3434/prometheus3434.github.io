<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css"/>
</head>

<body>
  <h2 style="text-align: center;" title="17: Harabeler"><b>17</b></h2>

  <h2 class="sigil_not_in_toc" style="text-align: center;"><b>Harabeler</b></h2>

  <h5 class="sigil_not_in_toc" style="text-align: center;"><b>D.S. 328</b></h5>

  <div style="text-align: center;">
    <img alt="kisim11" src="../Images/kisim11.jpeg"/><b><br/></b>
  </div>

  <p><i>Aklım mı kaçırdın sen Arlen?</i> diye sordu kendisine. Meşalesinin ışığı, aşağıya, karanlığın içine doğru uzanan taş basamakların üzerinde davet edercesine oynaşıyordu. Güneş, ufukta kaybolmak üzereydi ve kamp kurduğu yere dönmesi birkaç dakikasını alacaktı. Ancak basamaklar, açıklayamayadığı bir şekilde onu kendine çağırıyordu.</p>

  <p>Cob ve Ragen, onu bu konuda uyarmıştı. Harabelerde bulunabilecek hazineler fikri bazı Ulaklar için dayanamayacakları bir şeydi ve riski göze alırlardı. Aptalca riskler. Arlen, o Ulaklardan biri olduğunu biliyor ve Rahip Ronnell’in ‘haritalardaki kayıp noktacıklar’ diye adlandırdığı yerleri keşfetme dürtüsüne kesinlikle karşı koyamıyordu. Ulaklıktan kazandığı paralar, bu keşif gezilerinin masrafını karşılamasına yetiyordu. Bazen en yakın yoldan günlerce uzaklığa gidiyordu, ancak tüm gayretlerine rağmen şimdiye kadar değersiz süprüntülerden başka hiçbir şey bulamamıştı.</p>

  <p>Birdenbire, yerden almaya çalıştığı zaman paramparça olup toza dönüşen, eski dünyadan kalma o kitap yığınını hatırladı. Bir seferinde de, karşılaştığı paslı bir kılıcı almaya çalışırken elini yaralamış ve eli öylesine kötü iltihaplanmıştı ki, kolunun ateşe atılmış gibi yandığını hissetmişti. Bir diğerinde, girdiği bir şarap mahzeni çökmüş ve bulduğu bir şişeyle enkazı kaza kaza kendini dışarı çıkartana kadar üç gün boyunca kapana kısılmıştı. Harabe avcılığı, hiçbir şey kazandırmıyordu ve biliyordu ki, bu bir gün onun ölümüne sebep olacaktı.</p>

  <p><i>Geri dön,</i> diye kendi kendini uyardı. <i>Bir lokma bir şey ye. Muhafazalarım kontrol et. Biraz dinlen.</i></p>

  <p>“Gecelere gelesin,” diye kendi kendine küfretti ve merdivenlerden aşağıya inmek için hareketlendi.</p>

  <p>Bu yüzden kendinden ne kadar nefret etse de, kalbi heyecanla gümbür gümbür atıyordu. Miln’in ona verebileceğinin çok ötesinde, kendini özgür ve canlı hissediyordu. Bir Ulak olmasının sebebi <i>buydu.</i></p>

  <p>Merdivenlerin dibine ulaştığında, terli alnını kolunun tersiyle sildi ve su matarasından bir yudum aldı. Şimdi ne kadar sıcak olursa olsun, gün batımından sonra çöl havası yerini dondurucu soğuklara bırakacaktı.</p>

  <p>Kesme taşlardan oluşan karanlık bir koridor boyunca ilerledi. Meşalesinin ışığı, duvarların üzerinde gölge iblisleri gibi dans ediyordu. <i>Gölge iblisi diye bir şey var mı acaba?</i> diye merak etti. <i>Şansıma o da vardır.</i> İç geçirdi. Hâlâ bilmediği o kadar çok şey vardı ki...</p>

  <p>Son üç senede birçok şey öğrenmiş, diğer kültürlere ve diğer kültürlerin nüveliklerle nasıl mücadele ettiklerine dair bütün bilgileri bir sünger gibi çekmişti. Angiers ormanında, orman iblislerini incelemek için haftalar harcamıştı. Lakton’da, Tibbet Deresi’nde kullanılmakta olan iki kişilik kanolardan çok daha büyük gemileri öğrenmiş ve su iblislerine yönelik merakının bedelini, kolunda kırışık bir yarayla ödemişti. Aslında şanslıydı, çünkü ayağını yere sağlam basmış ve dokunaçlarına asılarak nüveliği sudan çıkarabilmişti. Havaya dayanamayan kâbus yaratık, onun peşini bırakmış ve suya geri çekilmişti. Arlen, orada aylar harcayıp su muhafazaları hakkında pek çok şey öğrenmişti.</p>

  <p>Rizon Kalesi ise, onun memleketine çok benziyordu. Aslında bir şehirden çok, çeşitli tarım topluluklarının oluşturduğu büyük bir köyü andırıyordu. Orada herkes, muhafazaları aşmayı başaran nüveliklerin yol açtığı kaçınılmaz kayıpların acısını azaltmak için birbirine yardım ediyordu.</p>

  <p>Ama Çöl Mızrağı Krasia Kalesi, Arlen’in favorisiydi. Keskin rüzgârların Krasia’sı... Günlerin kavrulduğu ve soğuk gecelerin, kum iblislerini çölden çıkardığı Krasia...</p>

  <p>Hâlâ savaşanların olduğu Krasia.</p>

  <p>Krasia Kalesi’ndeki erkekler, kendilerine umutsuzluğa düşme izni vermemişti. Eşleriyle çocuklarını kapıların ardına kilitleyip mızrak ve ağlarını ellerine alıyor ve her gece nüveliklerle savaşıyorlardı. Arlen’in taşıdığı silahlar gibi, onların silahları da bir nüveliğin sert derisini delip geçmeye pek yaramıyordu. Ancak bu silahlar, iblislerin canını acıtabiliyor ve çöl güneşi ufukta belirip onları kül edene kadar da kapana kıstırmaya yetebiliyordu. Krasialıların kararlılığı, ilham vericiydi.</p>

  <p>Ancak öğrendiği onca şeye rağmen, Arlen hep daha fazlasını istiyordu. Gittiği her şehir bilinmeyen şeyler öğretmişti ona. Aradığı cevaplar muhakkak dışarıda bir yerlerde bulunuyor olmalıydı.</p>

  <p>Şimdiyse burada, karşılaştığı bu son harabedeydi. Bulduğu eski bir Krasia haritası dışında neredeyse tamamen unutulmuş ve yarı yarıya çöl kumlarının içine gömülmüş olan Anoch Sun şehri, yüzlerce yıldır el değmemiş bir şekilde ayaktaydı. Şehir yüzeyinin çoğunluğu ya çökmüş ya da rüzgâr ve kum yüzünden yıpranmıştı. Ama yeraltındaki katlar hâlâ sağlamdı.</p>

  <p>Arlen bir köşeyi dönünce gördüğü şey karşısında nefesini tuttu. Loş ve oynak meşale ışığının sağladığı aydınlıkla, ileride, koridorun iki yanındaki taş sütunların üstüne kazınmış birtakım semboller gördü. Muhafaza sembolleri.</p>

  <p>Meşalesini sembollerin üzerine tutup onları incelemeye koyuldu. Eskiydi bu muhafazalar. Kadimdi. Onlara şöyle bir bakmak bile, yüzyılların ağırlığını taşıyan bir havayı solutuyordu insana. Çantasından kâğıt kalem çıkaran Arlen, sembolleri kopyaladı. Sonra, sertçe yutkunarak yoluna devam etti. Yürürken, zeminden çağların tozunu kaldırıyordu.</p>

  <p>Koridorun sonunda taş bir kapıya geldi. Kapının üzerinde, renkleri solup gitmiş, soyulmuş muhafaza çizimleri vardı. Bunlardan birkaçını tanıdığını fark eden Arlen, defterini çıkarıp ayırt edilebilecek kadar sağlam kalmış olanları kâğıda aktardı. Bu iş bittiğinde de kapıyı incelemeye koyuldu.</p>

  <p>Kapı, daha çok büyük bir taş parçasını andırıyordu. Arlen, kapıyı yerinde tutan şeyin kendi ağırlığından başka bir şey olmadığını çok geçmeden fark etti. Mızrağım manivela olarak kullanmak üzere eline aldı ve metal ucunu duvarla kapı arasına soktu. Mızrağın sapına asıldığında, metal ucu kırılıverdi.</p>

  <p>“Lanet gece!” diye küfretti Arlen. Miln’den bu kadar uzakta, metal nadir bulunurdu ve pahalıydı. Yılmayı reddederek, sırt çantasından bir çekiç ve keski çıkardı. Bu sefer de duvara darbeler indirmeye başladı. Kumtaşı, çabuk kırıldı ve çok geçmeden, mızrağın sapını, kapının ardındaki odaya ulaştırabileceği genişlikte bir delik açabildi. Mızrağın sapı kalın ve sağlamdı. Bu sefer Arlen yeniden manivela gibi kullandığı sapa asıldığında, büyük kapının az da olsa hareket ettiğini hissetti. Buna rağmen, büyük taş kütleyi hareket ettirmesi, tahta mızrak sapının kırılması anlamına gelecekti.</p>

  <p>Keskiyi kullanarak, kapının dibindeki zemin taşlarını yerlerinden hafifçe kaldırmaya başladı ve keskinin ucunun girebileceği kadar derin bir oyuk açtı. Eğer taş kapıyı kazdığı yere kadar hareket ettirebilirse, kendi ağırlığıyla birlikte açılabileceğini düşündü.</p>

  <p>Mızrağının yanma gidip tekrar asıldı. Taş kapı, hareket etmemekte ısrar ediyordu, ancak Arlen yılmadı ve sarf ettiği gayretle birlikte dişlerini sıktı. Sonunda büyük taş kütle gök gürültüsü gibi bir ses çıkararak yere devrildi. Duvarda dar bir gedik açılmış ve yerden çok miktarda toz kalkmıştı.</p>

  <p>Arlen, bir çeşit defin odasına benzeyen yere girdi. İçeride köhneliğin kokusu vardı, ancak koridordan gelen taze hava çoktan odaya dolmaya başlamıştı. Meşalesini kaldırdı ve duvarlarda, insanların iblislere karşı savaştığı sayısız savaşı betimleyen, minik, stilize figürlerle tasvir edilmiş parlak resimler gördü. Resimlerde iblisler değil insanlar kazanıyor gibiydi.</p>

  <p>Odanın ortasında, kabaca mızrak tutan bir adam şeklinde yontulmuş, obsidyen taşından yapılma bir tabut vardı. Arlen, tabuta yaklaştı ve boylu boyunca uzanan muhafazaları fark etti. Onlara dokunmak için uzandığında, ellerinin titrediğini gördü.</p>

  <p>Gün batmadan önce çok az zamanının kaldığını biliyordu, ancak Nüve’deki tüm iblisler ona hücum edecek olsa bile, artık geri dönemezdi. Derin derin nefes alarak, lahtin başına hareket etti ve tüm gücüyle iterek lahtin kapağını yavaş yavaş yere inecek şekilde zorladı çünkü yere düşüp kırılmasını istemiyordu. Arlen bunu denemeden önce muhafazaları defterine geçirmesi gerektiğini biliyordu, ancak zamanını bununla harcarsa, yarın sabah tekrar gelmek zorunda kalırdı ki bekleyemeyecek kadar sabırsızlanmıştı.</p>

  <p>Ağır taş, yavaşça hareket etti ve Arlen’in yüzü, sarf ettiği gayretle birlikte kızardı. Arkasındaki duvara ayağını dayayarak güç aldı. Tüm koridorda yankılanan bir haykırış koparıp tüm gücüyle ittiğinde, kapak kayarak yere düştü.</p>

  <p>Büyük bir çatırtıyla kırılan taş kapağı umursamayan Arlen, hemen lahtin içine baktı. İçerideki mumyalanmış ceset hiç bozulmadan tek parça halinde kalmıştı ancak bu bile, Arlen’in dikkatini bir-iki saniyeden fazla çekemedi. Arlen’in tek görebildiği, cesedin sargılı ellerinde tuttuğu nesneydi: Bu, metal bir mızraktı.</p>

  <p>Silahı cesedin inatçı ellerinden saygıyla alan Arlen, mızrağın hafifliğine inanamadı. Bir uçtan diğerine aşağı yukarı iki metre uzunluğundaydı ve sapının çapı da üç santimden fazlaydı. Onca seneden sonra bile, ucu, kan dökecek kadar keskindi. Metalin türü, Arlen’a yabancıydı ama başka bir şeyi fark ettiğinde bu da kafasından uçup gitti.</p>

  <p>Mızrak muhafazalandırılmış haldeydi. Gümüşi yüzeyinin her yerinde muhafaza oymaları vardı. Oymalar, modern zamanlarda hiç görülmemiş bir işçiliğe sahipti. Arlen bu muhafazaları daha önce hiç görmemişti.</p>

  <p>Keşfinin devasalığının farkına vardıkça, içinde bulunduğu tehlikeyi de fark etti. Güneş batmak üzereydi. Bulduğu şeyleri medeniyete geri götüremeden ölecek olursa, keşfinin hiçbir önemi olmazdı.</p>

  <p>Meşalesini kaptığı gibi defin odasından bir ok gibi fırladı. Çıkışa ulaştığında gökyüzünün hâlâ kızıl tonlarda olduğunu gördü. Güneş daha yeni batmıştı. Kamp yerini görebiliyordu. Nüvelikler de daha yeni yeni yükselmeye başlamıştı.</p>

  <p>Ne yapacağını düşünmek için duraksamadan, meşalesini yere attı ve binadan dışarı fırladı. Yükselen kum iblislerinden kaçınmak için zikzaklar çizerken etrafa kum sıçratıyordu.</p>

  <p>Kaya iblislerinin kuzeni sayılabilecek kum iblisleri, daha küçük ve çevikti. Yine de bu, nüvelik ırkları içinde en güçlü ve en zırhlı olanlardan biri oldukları gerçeğini değiştirmiyordu. Kuzenleri olan kaya iblislerinin sahip olduğu koyu gri renkte büyük zırhlar yerine, pis sarı renkte, küçük ve keskin pullara sahiplerdi. Kaya iblisleri iki ayakları üzerinde kambur bir şekilde dururken, onlar dört ayak üzerinde hareket ederdi.</p>

  <p>Ancak yüzleri neredeyse aynıydı. Sıra sıra dişleri, çene kemiklerinden dışarı iğrenç bir keskinlikle fırlıyor, burun delikleri ise büyük ve kapaksız gözlerinin hemen altında duruyordu. Kaşlarından çıkan kalın kemikler, yukarı ve arkaya doğru eğrilirken, yüzlerindeki pulları keskin boynuzlar gibi yırtıp geçiyordu.</p>

  <p>Daha büyük olan kuzenlerinden daha korkutucu bir özelliğe de sahiplerdi. Kum iblisleri, gruplar halinde avlanırdı. Arlen’ı öldürmek için birlikte çalışacaklardı.</p>

  <p>Kalbi küt küt atan ve keşfini unutan Arlen, harabelerin arasında müthiş bir hız ve çeviklikle hareket ediyor, döküntü taşların arasından tüm gücüyle koşmaya devam ediyor, maddeleşen nüveliklerden kaçınmak için kendini sağa sola savuruyordu.</p>

  <p>İblisler, yüzeyde kendilerine gelebilmek için kısa bir zamana ihtiyaç duyardı. Arlen da bu fırsattan yararlanıp çemberine doğru depara kalktı. Bir iblisin dizlerinin arkasına vurup yere devrilmesini sağlayarak, kendine nüveliğin yanından geçebilecek kadar zaman kazandırdı. Bir diğerininse üstüne doğru koştu ve son anda yoldan çekilerek, nüveliğin, boş havaya pençe atmasını sağladı.</p>

  <p>Çembere yaklaştıkça hızını artırdı, ancak bir iblis yolu tıkamıştı ve onun etrafından geçmesi mümkün değildi. Yaratık bir metre boyundaydı ve o ilk baştaki sersemliğini üzerinden atıp kendine gelmeyi başarmıştı. Hazır bir şekilde yere eğilmiş, nefretle tıslıyordu.</p>

  <p>Arlen çok yakındı. Değerli çemberi sadece bir-iki metre uzaklıktaydı. Yapabileceği tek şey, kendisinden küçük olan yaratıkla birlikte yuvarlanıp, iblis onu öldürmeden önce çemberine ulaşmayı umut etmekti.</p>

  <p>Doğrudan doğruya yaratığın üzerine koştu ve içgüdüsel olarak mızrağını saplayarak iblisi yere yuvarladı. Darbe anında bir ışık parladı ve Arlen da yere sertçe yuvarlandı. Her tarafa kumlar saçarak ayağa fırladı ve koşmaya devam etti. Dönüp arkasına bakmaya cesaret edemiyordu. En sonunda çemberinin içine girdi. Artık güvendeydi.</p>

  <p>Nefes nefese kalan Arlen, kafasını kaldırdığında, kum iblislerinin çölün alacakaranlığında etrafını çevrelediğini gördü. Yaratıklar tıslayıp muhafazalarını pençeliyor ve her darbelerinde etrafı parlak, büyülü ışıklar aydınlatıyordu.</p>

  <p>Bu ışıkta Arlen, çarptığı iblisin görüntüsünü yakaladı. Yaratık, kendini hem Arlen’dan hem de kendi türdeşlerinden uzağa çekmeye çalışıyor, kumun üzerinde mürekkebe benzer siyah bir iz bırakıyordu.</p>

  <p>Bunu görünce Arlen’ın gözleri fal taşı gibi açıldı. Yavaşça, ellerinde sıkıca tuttuğu mızrağa baktı.</p>

  <p>Mızrağın ucu, iblis karıma bulanmıştı.</p>

  <p>Yüksek sesle gülme dürtüsünü bastıran Arlen, yaralı nüveliğe tekrar baktı. Türdeşleri, Arlen’ın muhafazalarına yaptıkları saldırıyı birer birer durdurup havayı koklamaya başladı. Sonra dönüp önce kan izine, sonra da yaralı iblise baktılar.</p>

  <p>Çığlıklarla yaratığın üstüne üşüşüp onu parçalara ayırdılar.</p>

  <p style="text-align: center;"><img alt="kisim3" src="../Images/kisim3.jpeg"/><br/></p>

  <p>Çöl gecesinin soğuğu, eninde sonunda Arlen’ı gözlerini metal mızraktan ayırmaya zorladı. Önceden kamp yaparken burada ateş yakabileceği bir yer ayırmıştı. Böylece bir kıvılcımla ateşe can verdi ve hem kendini hem de akşam yemeğini ısıtmaya başladı. O gün harabeleri keşfe çıkmadan önce tüylerini fırçalayıp karnını doyurduğu Şafak Habercisi, ayakları kısa kayışlarla birbirine bağlanmış ve üstüne battaniye örtülmüş şekilde kendi çemberinin içinde duruyordu.</p>

  <p>Son üç yıldır her gece olduğu gibi, Tek Kol, ayın çıkmasından kısa süre sonra kendini gösterdi. Kum yığınları üzerinden zıplaya zıplaya geldi ve daha küçük nüvelikleri bir kenara fırlatıp Arlen’ın çemberinin önünde durdu. Arlen ise, her zamanki gibi onu iki elini çırparak selamladı. Buna cevap olarak da Tek Kol nefretle kükredi.</p>

  <p>Arlen, Miln’den ilk ayrıldığı zaman, Tek Kol’un muhafazalara indirdiği darbelerin sesi eşliğinde uyumanın bir yolunu bulup bulamayacağını merak etmişti. Ama artık bu darbeler onun için rüzgâr sesi kadar doğal bir şeye dönüşmüştü. Muhafaza çemberi her gece sınanmıştı. Arlen çemberinin bakımını adeta taparcasına yapıyor, muhafaza levhalarının cilasını eksik etmiyor, ipini de düzenli olarak yamıyordu.</p>

  <p>Yine de bu iblisten nefret ediyordu. Geçen yıllar içinde, Miln Kalesi’ndeki surların üstünde nöbet tutan muhafızların iblisle kurdukları bağa, Arlen sahip olmamıştı. Tek Kol kendisini sakatlayanı hatırladığı gibi, Arlen da sırtında yaralar açarak neredeyse hayatını kaybetmesine yol açan bu iblisi aklında hiç çıkarmıyordu. Ayrıca Tek Kol yüzünden hayatını kaybeden dokuz Muhafazacı’yı, otuz yedi askeri, iki Ulak’ı, üç Otacı’yı ve on sekiz şehir sakinini de unutmamıştı. Şu andaysa iblise dik dik bakıyor, yeni mızrağını okşuyordu. Acaba işe yarar mıydı? Silah bir kum iblisini yaralamıştı. Mızrağın üstündeki muhafazalar bir kaya iblisini de etkiler miydi acaba?</p>

  <p>Çemberinden dışarı çıkıp da bunun doğru olup olmadığım test etme isteğini ancak tüm iradesini kullanarak bastırabildi.</p>

  <p style="text-align: center;"><img alt="kisim3" src="../Images/kisim3.jpeg"/><br/></p>

  <p>Güneş, iblisleri Nüve’ye geri gönderdiği zaman Arlen henüz çok az uyuyabilmiş olsa da, kalktığında neşesi yerindeydi. Kahvaltıdan sonra defterini çıkarıp mızrağı inceledi. Silahın hem sapında hem ucunda bulunan tüm muhafazaları ve bunların oluşturduğu birleşik motifleri dikkatle kâğıda aktardı.</p>

  <p>Bitirdiğinde, güneş gökyüzünde bir hayli yükselmişti. Başka bir meşale alarak, yeraltı mezarlığının içine yeniden girdi ve taşa işlenmiş olan muhafazaları defterine kopyaladı, içeride başka mezarlar da vardı ve Arlen, tüm mantığını göz ardı ederek bunların her birini keşfetmek istiyordu. Ancak bir gün daha kalacak olursa, Şafak Vahası’na ulaşamadan tüm yiyeceği bitecekti. Anoch Sun’un harabeleri arasında bir kuyu bulma konusunda kumar oynamış ve bulmuştu da; ancak etraftaki bitkiler hem çok az hem de yenilmeyecek türdendi.</p>

  <p>Arlen iç geçirdi. Bu harabeler yüzyıllarca ayakta kalmıştı. Geri döndüğünde de orada olacaklardı. Tabii döndüğünde, Krasialı Muhafazacılardan oluşan bir ekibin de arkasında olmasını umut ediyordu.</p>

  <p>Yeraltı mezarlarından çıktığında saat epey ilerlemişti. Talim yapmak ve Şafak Habercisi’nin yemini vermek için biraz zaman harcadı, sonra da kendine yemek hazırladı ve zihni yeniden düşüncelere boğuldu.</p>

  <p>Şüphesiz, Krasialılar kanıt isteyecekti. Mızrağın öldürebildiğine dair bir kanıt. Krasialılar harabe avcısı değil, savaşçı bir halktı. İyi bir neden olmadan, bir keşif görevine eli silah tutabilecek tek bir adam bile göndermezlerdi.</p>

  <p><i>Kanıt,</i> diye düşündü Arlen. Bunun ondan gelmesi en uygunu olacaktı.</p>

  <p>Gün batımından bir saat önce Arlen, kampını hazırlamaya başladı. Atının ayaklarını yeniden bağladı ve etrafındaki taşınabilir çemberi kontrol etti. Kendi üç metrelik çemberini de her zamanki gibi hazırladıktan sonra, çantasından bir dizi muhafaza taşı çıkararak onları on iki metre çapında bir daire oluşturacak şekilde daha geniş bir dış çember meydana getirdi. Taşları genelde koyduğundan biraz daha uzak aralıklarla dikkatlice yerleştirdi. Heybelerinin içinde bir üçüncü çember daha vardı -Arlen her zaman yedek bir çember bulundururdu ve onu da kampın içine, daha büyük olan çemberin içinde bir kenara yerleştirdi.</p>

  <p>İşini bitirdiğinde, merkezdeki çemberinin içinde diz çöktü. Mızrağı yanındaydı. Derin nefesler alıyor, zihnini, dikkat dağıtan düşüncelerden temizlemeye çalışıyordu. Güneşin batışını izlemedi. Çöl kumlan, karanlık basmadan önce, ufukta parıldadı.</p>

  <p>İlk olarak çevik kum iblisleri ortaya çıktı. Arlen, dış çemberindeki muhafazalardan gelen kıvılcım ve çatırtı seslerini duyabiliyordu. Birkaç dakika sonra Tek Kol’un kükreyişi duyuldu. Yaratık, diğer iblisleri yolundan çekerek Arlen’in dış çemberine ulaştı. Arlen bunu umursamadı ve dingin zihninin ahengini hiç bozmayıp gözlerini kapalı tutmaya devam ederek derin derin nefes almayı sürdürdü. Onun bu hareketsizliğini gören dev iblis daha da öfkelenerek, muhafazalara sert darbeler indirmeye başladı.</p>

  <p>Her darbesinde muhafazalar parlıyor, Arlen kapalı göz kapaklarının ardından bile bu ışıltıları görebiliyordu. Ne var ki iblis saldırısına devam etmedi. Bunun üzerine Arlen gözlerini açtı ve Tek Kol’un kafasını meraklı bir şekilde çevirdiğini gördü. Sonra da kendini tutamayıp zalimce gülümsedi.</p>

  <p>Tek Kol, muhafazalara tekrar vurdu ve hemen ardından tekrar duraksadı. Bu sefer, Arlen’ın kulak zarlarını zorlayan bir haykırışla sağlam kolunu muhafaza çemberine indirdi. Camdan bir duvara baskı uyguluyormuş gibi hareket eden iblis, öne doğru eğildi ve muhafazalara uyguladığı güç iki, hatta üç katma çıkarken acıyla uludu. Kızgın büyü, yaratığın pençelerinin muhafaza duvarıyla birleştiği yerden bir örümcek ağı gibi ışıldadı. Ve iblis baskısını arttırdıkça, sihir, havada görünür şekilde içe doğru büküldü.</p>

  <p>Kaya iblisi en sonunda, Arlen’in dingin zihnini bile donduran bir ses çıkararak zırhlı bacaklarını gerdi ve muhafaza ağından içeri dalarak yuvarlandı. Şafak Habercisi, bağlandığı yerde debelendi.</p>

  <p>Arlen, Tek Kol ile birlikte ayağa kalktı. Göz göze gelmişlerdi. Daha zayıf olan kum iblisleri, umutsuzca Tek Kol’un başarısını taklit etmeye çalıştı, ancak muhafaza taşlarının aralarındaki mesafe mükemmel bir şekilde ayarlanmıştı, hiçbiri ağdan geçecek gücü toplayamazdı. Çemberin içindeki karşılaşmaya şahit olurlarken, hayal kırıklığıyla muhafaza duvarına darbeler indirip çığlık attılar.</p>

  <p>İlk karşılaşmalarından bu yana yetişkin bir erkek haline gelmiş olan Arlen, yine de, o ilk dehşet verici gecede olduğu gibi, Tek Kol’un karşısında kendisini bir cüce gibi hissediyordu. Kaya iblisi keskin tırnaklı ayaklarından boynuzlarının uçlarına kadar dört buçuk metre boyundaydı ve yetişkin bir erkeğin iki katından daha uzun boyluydu. Arlen, nüveliğin nefret dolu gözlerine bakmak için kafasını yukarı kaldırmak zorunda kaldı.</p>

  <p>Tek Kol ağzını açınca, etrafa salyalar saçan, sıra sıra dizilmiş, jilet keskinliğindeki dişleri açığa çıktı. Hançere benzeyen parmaklarını dalga geçercesine büküyordu. Zırhlı göğsü dışarı çıkmıştı, kara derisinin bilindik silahlar tarafından zarara uğratılması imkânsızdı. Tek bir darbeyle bir atı bile kolayca öldürebilecek olan dikenli kuyruğu öne arkaya sallanıyordu. Muhafazaların arasından geçtiği için vücudundan dumanlar tütüyordu, ancak canının yandığı açıkça belli olmasına rağmen, bu, nüveliğin daha da tehlikeli görünmesine sebep oluyordu sadece. Acıyla çılgına dönmüş bir titana benziyordu.</p>

  <p>Arlen çemberden dışarı adımını atarken, parmakları metal mızrağının etrafında sıkılaştı.</p>
</body>
</html>