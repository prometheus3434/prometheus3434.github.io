<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css"/>
</head>

<body>
  <h2 style="text-align: center;" title="15: Çal Bana Kemanınla Bir Talih"><b>15</b></h2>

  <h2 class="sigil_not_in_toc" style="text-align: center;"><b>Çal Bana Kemanınla Bir Talih</b></h2>

  <h5 class="sigil_not_in_toc" style="text-align: center;"><b>D.S. 325</b></h5>

  <div style="text-align: center;">
    <img alt="kisim13" src="../Images/kisim13.jpeg"/><b><br/></b>
  </div>

  <p>Etrafta duman ve ateş vardı. Ve bir kadın, nüvelik çığlıklarını bastırırcasına bağırıyordu.</p>

  <p><i>Seni seviyorum!</i></p>

  <p>Rojer irkilerek uyandı; kalbi küt küt atıyordu. Angiers Kalesi’nin yüksek surlarının üzerinde ağaran tan yeriyle birlikte panjurların arasından içeri yumuşak bir ışık süzülüyordu. Işık güçlendikçe, Rojer, tılsımını sakat olmayan eliyle sıkıca tutuyor, kalbinin atışının yavaşlamasını bekliyordu. Birkaç parça tahta, biraz ip ve annesinin bir tutam kızıl saçını kullanarak yaptığı bu minik oyuncak bebek, annesinden artakalan tek şeydi.</p>

  <p>Ama ne annesinin yüzünü, ne de o geceyle ilgili başka bir şey hatırlıyordu. Annesinin yüzü, dumanlar içinde kaybolmuştu; ancak son sözleri, Rojer’in aklından çıkmıyor, sürekli rüyalarına giriyordu.</p>

  <p><i>Seni seviyorum!</i></p>

  <p>Annesinin saçını, sakat elinin baş ve yüzük parmağı arasında okşadı. İlk iki parmağının eskiden olduğu yerde, şimdi sadece çıkıntılı bir yara kalmıştı, ama annesi sayesinde başka hiçbir şeyini kaybetmemişti.</p>

  <p><i>Seni seviyorum!</i></p>

  <p>Bu tılsım, Rojer’in gizli muhafazasıydı. Şimdiye kadar ona babalık yapmış olan Arrick’le bile paylaşmadığı bir şeydi. Karanlıklar etrafını sardığında ve uzun gecelerde nüvelik çığlıklarını duyup da korkudan tir tir titremeye başladığı zamanlarda, bu tılsım sayesinde kendini güvende hissediyordu.</p>

  <p>Ama gün doğmuştu ve ışıklar yine kendini güvende hissetmesini sağlamıştı. Minik bebeği öptü ve rengârenk pantolonunun bel bölgesine diktiği gizli cebe attı. Oyuncak bebeğin orada olduğunu bilmek bile ona cesaret veriyordu. On yaşındaydı.</p>

  <p>İçi samanla doldurulmuş yatağından kalkan Rojer gerindi ve minik odadan tökezler gibi çıktı. Arrick’in kafasını masaya koyup öylece sızdığını görünce kalbi burkuldu. Ustası, boş bir şişenin boyun kısmını kavrayıp o şekilde uyuyakalmıştı. Şişedeki son damlaları sıkıp çıkarmaya çalışıyor gibiydi.</p>

  <p>Onun da tılsımı buydu sanki.</p>

  <p>Rojer, ustasına yaklaştı ve şişeyi, parmaklarının arasından çekip aldı.</p>

  <p>“Kim? Ne...?” diye sordu Arrick, kafasını yarı kaldırarak.</p>

  <p>“Yine masada uyuyakalmışsın,” dedi Rojer.</p>

  <p>“Of, sen mizin be evlat,” diye homurdandı Arrick. “Yine o lanet ev sahibi geldi sanmıjjtım.”</p>

  <p>“Kiranın günü geçti,” dedi Rojer. “Bu sabah Küçük Meydan’da gösteri yapacağız.”</p>

  <p>“Kiraymış...” diye homurdandı Arrick. “Hep kira zaten.”</p>

  <p>“Eğer bugün ödeme yapmazsak,” diye hatırlatmada bulundu Rojer, “Usta Keven bizi evden atacağına söz verdi.”</p>

  <p>“O zaman gösteri yapıjaz,” dedi Arrick, ayağa kalkarak. Dengesini kaybetti ve sandalyeyi tutarak düşmemeye çalıştı, ancak bu, sadece düştüğünde üstüne sandalyeyi de çekmesine yaradı.</p>

  <p>Rojer, ona yardım etmek için hareketlendiyse de Arrick onu itti, “iyiyim ben!” diye bağırdı, sanki Rojer’in bunun aksini söylemesini bekliyormuş gibi. “Arkaya doğru takla bile atabilirim!” dedi. Arkasını kolaçan ederek, yeterince boşluk olup olmadığına baktı. Ne var ki gözleri, bu böbürlenmeden dolayı pişmanlık duyduğunu açıkça belli ediyordu.</p>

  <p>“Bunu gösteriye saklasak daha iyi olur,” dedi Rojer çabucak.</p>

  <p>Arrick, ona baktı. “Galiba haklısın,” diye katıldı ve ikisi de rahatladı.</p>

  <p>“Boğazım kurumuş,” dedi Arrick. “Şarkı söylemeden önje bişeyler içmem lazım.”</p>

  <p>Rojer başıyla onayladı ve bir sürahiden su doldurmak için koştu<b>.</b></p>

  <p>“Su değil,” dedi Arrick. “Bana şarap getir. Beni nüvelendiren iblisten bir pençeye ihtiyacım var.”</p>

  <p>“Şarabımız bitti,” dedi Rojer.</p>

  <p>“O zaman koşup biraz şarap al bana,” diye emretti Arrick. Kesesine doğru tökezleye tökezleye yürüdü ve yürürken düşmemek için kendini son anda tutabildi. Rojer, ona destek olabilmek için yanma koştu.</p>

  <p>Arrick, para kesesinin iplerini çözmek için biraz zaman geçirdi, sonra kaldırıp güm diye tahta masaya vurdu. Kese tahtaya vurduğunda hiçbir ses gelmeyince, Arrick hırladı.</p>

  <p>“Tek kuruş yok!” diye bağırdı, düş kırıklığı ve öfke içerisinde. Keseyi bir kenara fırlattı. Ama bunu yaparken dengesini kaybetti ve etrafında bir tur döndükten sonra küt diye yere düştü.</p>

  <p>Rojer yanma gidene kadar, adam elleriyle dizlerinin üstünde doğrulmuştu ama bir anda öğürdü ve midesindeki şarabı döşemenin üzerine kustu. Ellerini yumruk yapıp kasılınca, Rojer onun tekrar öğüreceğini düşündü. Ancak bir an sonra, ustasının hıçkırdığını anladı.</p>

  <p>“Dük için çalışırken hiç böyle değildi,” diye inledi Arrick. “O zamanlar paralar ceplerimden taşıyordu.”</p>

  <p><i>Bunun tek nedeni, Dük’ün senin şarabını kendi cebinden karşılamasıydı,</i> diye düşündü Rojer, ancak bu düşünceyi kendine saklamayı bilecek kadar zekiydi. Arrick’e çok fazla içtiğini söylemek, onu hiddetlendirmenin en emin yoluydu.</p>

  <p>Ustasının üstünü başını temizledi ve ağır adamı, yatağına kadar destekleyerek götürdü. Adam, çalı çırpıdan oluşan yatağında sızdığı zaman, Rojer bir bez alıp bu sefer yerleri temizledi. Bugün gösteri yapamayacaklardı.</p>

  <p>Usta Keven’ın, onları gerçekten dışarı atıp atmayacağını düşündü. Eğer atarsa nereye giderlerdi acaba? Angiers şehrinin muhafaza surları güçlüydü, ama üst taraflarındaki ağda delikler vardı ve rüzgâr iblislerinin şehirde cirit attığı, duyulmamış şey değildi. Geceyi sokakta geçirebileceklerini düşününce Rojer bir anda dehşete düştü.</p>

  <p>Az sayıdaki eşyasına baktı ve satabileceği bir şey olup olmadığını düşündü. İşler çok kötüleştiğinde, Arrick, Geral’ın atı ile muhafazalı kalkanını satmıştı ama Ulak’ın taşınabilir çemberi hâlâ duruyordu. İyi bir fiyata satılabilirdi, ancak Rojer bunu satmaya cesaret edemezdi. Arrick, bu parayla içki alıp kumar oynayacak ve gerçekten dışarıda kaldıklarında da, onları koruyacak hiçbir şeyleri kalmayacaktı.</p>

  <p>Arrick’in Dük için çalıştığı zamanları Rojer de özlüyordu. Arrick, Rhinebeck’in fahişeleri tarafından sevilirdi ve bu kadınlar, Rojer’e kendi çocuklarıymış gibi davranmıştı. Parfümlü göğüslerine bastırdıkları çocuğa her gün şekerler vermiş, resim çizmeyi ve boyanıp süslenirlerken onlara nasıl yardım etmesi gerektiğini öğretmişlerdi. O zamanlar, ustasını pek görmezdi Rojer. Arrick, tatlı sesiyle Dük’ün fermanlarını yaymak için kasabalara gittiği zamanlarda, onu geneleve bırakırdı.</p>

  <p>Ancak Dük, en sevdiği fahişesinin odasını bir gece sarhoş ve azgın bir şekilde ziyaret ettiğinde, yatakta kıvrılmış küçük bir oğlan bulunca buna pek de iyi bir tepki vermemişti. Rojer’in ve dolayısıyla Arrick’in oradan gitmesini istemişti.</p>

  <p>Rojer, şimdi bu kadar fakir olmalarının sebebinin kendisi olduğunu biliyordu. Arrick, sanki gerçek babasıymış gibi, ona bakabilmek için her şeyini feda etmişti.</p>

  <p style="text-align: center;"><img alt="kisim2" src="../Images/kisim2.jpeg"/><br/></p>

  <p>Ne var ki Rojer de, anne babası için artık herhangi bir şey yapma şansı olmasa bile, Arrick için hâlâ bir şeyleri geri getirebilirdi.</p>

  <p>Rojer, koşabildiği kadar hızlı koşuyor, kalabalığın hâlâ orada olduğunu umut ediyordu. Şimdi bile, çoğu insan, Tatlınağme’nin yapacağı bir gösterinin haberiyle heyecanlanırdı. Ama sonsuza kadar da beklemezlerdi.</p>

  <p>Omzunun üstünde, Arrick’in ‘mucizeler çuvalı’ın taşıyordu<b>.</b> Kıyafetleri gibi, bu çuval da renkli yamalardan oluşan rengârenk bir Jonglör giysisinden yapılmıştı. Çuvalın içi, Jonglörlük sanatının farklı farklı araçlarıyla doluydu. Rojer, top hokkabazlığı dışında, bu sanatların hepsinde ustalaşmıştı.</p>

  <p>Çıplak ayakları tahta kaldırıma çarparken, Rojer eskimiş tahtadan gelebilecek kıymıklardan korkmuyordu; zira ayakları fazlasıyla nasırlıydı. Aslında rengârenk kıyafetine uyacak çizmeleri ve eldivenleri de vardı ancak bunları evde bırakmıştı. Ucunda zil olan çizmelerinin yıpranmış tabanlarını hissetmektense, ayak parmaklarının zemini kavrayışını tercih ediyordu. Ayrıca eldivenlerden de nefret ediyordu.</p>

  <p>Arrick, eldiveninin sağ tekinin parmak kısımlarını pamukla doldurup Rojer’in yoksun olduğu parmakların görüntüsünü saklamıştı. İnce bir iplik sahte parmakları geriye kalan parmaklara bağlıyor ve istendiği zaman aynı anda bükülmelerini sağlıyordu. Bu akıllıca yapılmış bir numaraydı ama Rojer, kendisini kısıtlayan şeyi sakat eline her geçirdiğinde kendinden utanıyordu. Arrick, eldivenleri giymesi konusunda ona ısrar ediyordu, ama ustası, nasıl bir şey olduğunu bilmediği bir şey için ona vuramazdı.</p>

  <p>Rojer geldiğinde, Küçük Meydan’da homurdanarak dolaşmakta olan yirmi kadar insanla karşılaştı, bunların bazıları çocuktu. Arrick Tatlınağme’nin isminin şehrin her tarafından yüzlerce kişiyi çektiği zamanları hatırlayabiliyordu. O zamanlar ustası Arrick, Yaratıcı’ya ithaf edilmiş bir tapınakta ya da Dük’ün amfi tiyatrosunda şarkı söylerdi. Şimdiyse, Lonca’nın ona vereceği en iyi yer Küçük Meydan’dı ve artık orayı bile dolduramıyordu.</p>

  <p>Ama her türlü para, hiç yoktan iyiydi. Bir düzine insandan birer kuruş alsa bile, Usta Keven’a, bir geceyi daha evlerinde geçirmek için gereken parayı verebilirdi. Tabii Jonglörler Loncası, onu ustasız çalışırken yakalamazsa... Ki eğer yakalanacak olursa, zamanı geçmiş kiraları, sorunlarının en küçüğü olurdu.</p>

  <p>Bir bağırışla, kalabalığın arasında dans etmeye ve çuvalından avuç avuç çıkardığı boyalı yaprakları etrafa saçmaya başladı. Yapraklar havada döne döne Rojer’in arkasından yere düşüyor, geride parlak renkli bir iz bırakıyordu.</p>

  <p>“Arrick’in çırağı!” diye bağırdı kalabalıktan birisi. “Tatlınağme burada olacak!”</p>

  <p>Bir alkış koptu ve Rojer midesinin düğümlendiğini hissetti. Doğruyu söylemek istiyordu, ancak Arrick’in Jonglörlük hakkındaki ilk kuralı, iyi ruh halindeki bir kalabalığın moralini bozacak bir şey söylememek veya yapmamaktı.</p>

  <p>Küçük Meydan’daki sahne, basamak halinde üç kattan oluşuyordu. Arka tarafta, sesin her yere ulaşmasını ve gösteri yapan sanatçıların kötü havadan korunmasını sağlamak üzere tasarlanmış tahtadan bir perde tavan vardı. Üzerine muhafazalar oyulmuştu, ancak bunlar eskiydi ve silinip gitmişti. Rojer, eğer o gece dışarı atılacak olurlarsa bu muhafazaların kendisine ve ustasına koruma sağlayıp sağlamayacağını merak etti.</p>

  <p>Basamakları hızla çıktı ve iki elinin üzerinden zıplayarak sahneye atladı. Bileğini ustaca bükerek, para şapkasını kalabalığın tam önüne fırlattı.</p>

  <p>Rojer, genelde ilk birkaç dakikalığına ustası için kalabalığı ısıtırdı. Kendini yine aynı rutine bıraktı. Etrafta taklalar attı, fıkralar anlattı, sihirbazlık numaraları yaptı ve iyi tanınan otorite figürlerinin taklitlerini yaptı. Kahkaha. Alkış. Yavaş yavaş da olsa, izleyicilerin sayısı artmaya başlamıştı. Otuz. Elli. Ama Arrick Tatlınağme bir türlü sahneye çıkmadığı için, insanların fısıltıları gittikçe artıyordu. Rojer’in midesi düğümlendi ve güç bulabilmek için gizli cebindeki tılsımına dokundu.</p>

  <p>Önlenmesi imkânsız olan şeyi olabildiğince ertelemeye çalıştı. Çocukları ön tarafa çağırıp Dönüş’ün hikâyesini anlattı. Pantomim bölümlerini iyi becerdi ve bazıları, takdirle başlarını salladı. Ancak çoğu yüzde hayal kırıklığı ifadesi vardı<b>.</b> Bu hikâyeyi genelde Arrick şarkıyla anlatmaz mıydı? Bunun için gelmemişler miydi?</p>

  <p>“Tatlınağme nerede?” diye bağırdı arka taraftan birisi. Adam yanındakiler tarafından susturulsa da, sözleri havada asılı kalmıştı. Rojer, çocuklara anlattığı hikâyeyi bitiremeden, kalabalığın genelinden homurtular yükselmeye başladı.</p>

  <p>“Ben şarkı dinlemeye geldim!” diye bağırdı aynı adam, bu sefer diğerleri de ona katılarak başlarını salladılar.</p>

  <p>Rojer, şarkı söylememesi gerektiğini biliyordu. Sesi hiçbir zaman kuvvetli olmamıştı ve birkaç nefesten uzun bir nota söylediği zamanlar, sesi çatlıyordu. Eğer şarkı söylerse, kalabalığın çirkinleşeceğini biliyordu.</p>

  <p>Bir başka seçenek için yine mucizeler çuvalına başvurdu ve utana sıkıla top hokkabazlığına başladı. Sakat olan sağ eliyle topları yeterince iyi bir şekilde yakalayıp tutabiliyordu. Ancak işaret parmağı olmadan topa doğru falsoyu veremediği ve topları yakalarken yarım eliyle zorlandığı için, iki elin kullanımıyla gerçekleştirilen karmaşık oyunlar onun kapasitesini bir hayli aşıyordu.</p>

  <p>“Şarkı söyleyemeyen, hokkabazlık yapamayandan Jonglör mü olurmuş?!” diye bağırırdı Arrick bazen. Olmazdı, Rojer bunu biliyordu.</p>

  <p>Çantadaki bıçaklarla daha iyi gösteri yapabiliyordu. Ancak duvarın yanındaki platforma izleyenlerden birini çağırmak, Lonca’dan özel bir ruhsat alınmasını gerektiriyordu. Arrick, genelde iri göğüslü, olgun ve dolgun bir kız çağırırdı gösterilerinde. Bu kız ise genellikle gösteriden sonraki sabah, Arrick’in yatağından kalkardı.</p>

  <p>“Geleceğini sanmıyorum,” dedi yine aynı adam. Rojer, adama sessiz bir küfür savurdu.</p>

  <p>Kalabalığı oluşturan diğer insanların da çoğu gitmeye başlamıştı. Birkaçı, acıma duygusuyla şapkaya bir-iki kuruş atmıştı ama eğer Rojer yakında buna bir çare bulamazsa, Usta Keven’ı tatmin edecek bir meblağa ulaşması imkânsızdı. Gözleri, keman kutusuna kaydı ve çok az izleyici kaldığını görerek, enstrümanı hemen kapıp tekrar sahneye döndü. Kemanın yayını çıkardı ve her zamanki gibi, yayı sakat eline aldığı anda bir <i>olmuştuk</i> hissetti. Kaybettiği parmakları, orada gerekli değildi.</p>

  <p>Yayı, tellere dokundurduğu andan itibaren, meydanı müzik doldurdu. Ayrılanlardan bazıları dinlemek için durdu ancak Rojer onları umursamadı bile.</p>

  <p>Rojer, babası hakkında pek bir şey hatırlamıyordu, ancak Arrick keman çalarken Jessum’un alkış tutup güldüğüne dair çok net bir anısı vardı. Keman çaldığı zaman babasının sevgisini hissediyordu içinde; aynen tılsımına dokunduğu zaman annesinin sevgisini hissettiği gibi. Bu sevgiyle beraber kendini güvende hissetti; korkusu uçup gitti ve kendisini tellerin yumuşak titreyişine bıraktı.</p>

  <p>Genelde, sadece Arrick’in söylediği şarkılara eşlik etmek için çalardı, ancak bu sefer onun da ötesinde, Tatlınağme’nin işgal edeceği boşluğu kendi müziğiyle dolduruyordu. Sağlam olan sol elinin parmakları, kemanın perdeleri üzerinde müthiş bir hızla hareket ediyordu. Çok geçmeden, kalabalık eliyle tempo tutmaya başladı. Alkış seslerinin şiddeti arttıkça, Rojer daha da hızlı çalmaya, müziğe ayak uydurarak sahnenin etrafında dans etmeye başladı. Ayağını sahnedeki basamakların birisine koyup, bir nota bile kaçırmadan geriye takla attığı zaman, kalabalık adeta kükredi.</p>

  <p>Bu kükreyişin gürültüsü karşısında Rojer tekrar kendine geldi ve meydanın hınca hınç dolduğunu, hatta, meydanın dışında bile müziği dinlemek için toplanmış olan bir kalabalık olduğunu gördü. Arrick’in bile böyle bir kalabalığı çekmesinin üzerinden çok uzun bir zaman geçmişti! Geçirdiği şokla neredeyse bir nota kaçıracakmış gibi olduysa da dişlerini sıktı ve yine tüm dünyası o olana kadar, müziğine tutundu.</p>

  <p style="text-align: center;"><img alt="kisim2" src="../Images/kisim2.jpeg"/><br/></p>

  <p>“Çok iyi bir gösteriydi,” diye kutladı bir ses, Rojer şapkanın içindeki cilalı tahta sikkeleri sayarken. Neredeyse üç yüz sikke! Keven, onları bir ay boyunca rahat bırakacaktı.</p>

  <p>“Teşekkürler...” diye başladı Rojer, ama kafasını kaldırdığında, diyecekleri boğazında düğümlendi. Jonglörler Loncası’nda Usta Jasin ve Usta Edum karşısına dikilmiş ona bakıyordu.</p>

  <p>“Ustan nerede Rojer?” diye sordu Edum sert bir sesle. Bu adam usta bir aktör ve pantomimciydi. Söylenenlere göre, oyunları, ta Rizon Kalesi’nden izleyici çekiyordu.</p>

  <p>Rojer sertçe yutkundu ve yüzü kızardı. “Bi... Bilmiyorum,” dedi. “Burada olması gerekiyordu.”</p>

  <p>“Bahse girerim yine sarhoştur,” dedi Jasin. Altınses olarak da bilinen bu adamın, bu ismi kendi kendine verdiği söylenirdi. Az da olsa ünü olan bir şarkıcıydı, ancak daha da önemlisi, Dük Rhinebeck’in İlk Bakan’ı olan Janson’ın yeğeni olması ve bunu tüm dünyanın bilmesi için elinden geleni yapmasıydı. “Yaşlı Tatlınağme, bu günlerde bir turşu kadar ekşi.</p>

  <p>“Ruhsatını bu zamana kadar hâlâ kaybetmemiş olması bir mucize,” dedi Edum. “Geçen ay gösterisinin ortasında altına ettiğini duymuştum.”</p>

  <p>“Bu doğru değil!” dedi Rojer.</p>

  <p>“Eğer senin yerinde olsaydım, daha çok kendim için endişelenirdim evlat,” dedi Jasin, uzun parmağını Rojer’in suratına doğru uzatarak. “Ruhsatsız bir gösteriden sonra para toplamanın cezasını biliyor musun?”</p>

  <p>Rojer’in beti benzi attı. Arrick, bu olay yüzünden ruhsatını kaybedebilirdi. Eğer Lonca, bu olayı bir de yargıca götürürse, ikisi de kendilerini, bileklerinde zincirlerle, ağaç keserken bulabilirlerdi.</p>

  <p>Edum güldü. “Endişelenme evlat,” dedi. “Lonca kendi payını aldıktan sonra...” diyerek Rojer’in toplamış olduğu tahta sikkelerin büyük bir bölümünü aldı. “Bence bu olayın daha fazla büyümesine gerek yok.”</p>

  <p>Rojer, karşı çıkmasının kötü olacağını biliyordu. Adamlar, aldıklarının yarısını aralarında paylaştı. Bu paranın çok çok azı Jonglörler Loncası’nın kasasına girecekti.</p>

  <p>“Yeteneğin var evlat,” dedi Jasin, gitmek için arkasını dönerken. “İmkânları daha geniş bir usta seçmeyi düşünmelisin. Eğer yaşlı Ekşinağme’nin pisliğini temizlemekten bıkarsan, gel beni bir gör.”</p>

  <p>Rojer’in hayal kırıklığı, para şapkasını sallayana kadar sürdü sadece. Adamların aldıklarından sonra geriye kalanlar bile, o gün kazanabilmeyi hayal ettiğinden çok daha fazlaydı. Hana doğru aceleyle koştururken sadece bir yerde mola verdi. Usta Keven’ın yanma ulaştığında, adamın yüzü öfkeden kıpkırmızı kesildi.</p>

  <p>“Buraya ustan için yalvarmaya gelmemişsindir umarım evlat,” dedi adam.</p>

  <p>Rojer kafasını olumsuz anlamda salladı ve adama para kesesini uzattı. “Ustam, burada bir on gün daha yetecek kadar para olduğunu söylüyor,” dedi.</p>

  <p>Keven, keseyi elinde tartıp da tahta sikkelerin tatmin edici şıkırtısını duyduğu zaman, yüzündeki şaşkınlığı gizleyemedi. Bir an tereddüt etti, sonra homurdandı ve omuz silkerek keseyi cebine attı.</p>

  <p>Rojer geri döndüğünde Arrick hâlâ uyuyordu. Ustasının hancıya ödeme yapıldığını asla fark etmeyeceğini biliyordu Rojer. Arrick, adamdan bütün gücüyle kaçıp duracak ve on gün boyunca ödeme yapmadan orada kalabilmeyi başardığı için kendiyle böbürlenecekti.</p>

  <p>Rojer geriye kalan son birkaç sikkeyi de Arrick’in para kesesine koydu. Ustasına, bunları mucizeler çuvalında bulduğunu söyleyecekti. Parasal anlamda son derece zora düştüklerinden beri bunun olduğu zamanlar bir hayli nadirdi ancak Arrick, Rojer’in paraya ek olarak yanında başka ne getirdiğini gördüğü zaman, şansını fazla zorlamayacaktı.</p>

  <p style="text-align: center;"><img alt="kisim2" src="../Images/kisim2.jpeg"/><br/></p>

  <p>Rojer, şarap şişesini, hâlâ uyumakta olan Arrick’in yanına koydu.</p>

  <p>Arrick, ertesi sabah Rojer’den önce kalkmış, çatlak el aynasında makyajını kontrol ediyordu. Genç bir adam olmamasına rağmen, Jonglör’ün boya kutusundaki araç gereçleriyle yaşlılığını gizleyemeyecek kadar da yaşlı değildi. Güneşle rengi açılmış uzun saçlarında, altın rengi tellerin sayısı hâlâ kırlaşmış tellerinin sayısından daha fazlaydı; ayrıca boyayarak rengini koyulttuğu kahverengi sakalı da, çenesinin altından sarkan gerdanı saklıyordu. Yüzüne sürdüğü boya bronz derisinin rengine o kadar yakın bir renkteydi ki, mavi gözlerinin etrafındaki kırışıklıklar neredeyse görünmüyordu.</p>

  <p>“Dün gece şanslıydık, evlat,” dedi, boyanın yüzünde nasıl durduğunu görmek için yüzünü şekilden şekle sokarak. “Ama Keven’dan sonsuza kadar kaçamayız. O kıllı porsuk, çok geçmeden bizi yakalayacak ve yakaladığında da...” diyerek para kesesine uzandı ve sikkeleri çıkarıp havaya fırlattı, “...cebimizde altı sikkeden daha fazlası olsun isterim.” Elleri hızlıca hareket ederek havadaki sikkelerin hepsini yakaladı ve rahat bir ritim ile yeniden havaya fırlattı.</p>

  <p>“Hokkabazlığa çalışıyor musun evlat?” diye sordu.</p>

  <p>Rojer, cevap vermek için ağzını açmaya fırsat bulamadan, Arrick, sikkelerin birini ona doğru fırlattı. Rojer, bu numarayı biliyordu ancak hazır olsa da olmasa da, sol eliyle sikkeyi yakalayıp havaya fırlattığında içinde bir korku hissetti. Bu sikkeyi, diğerleri takip etti ve Rojer sakat eliyle her birini yakalayıp tekrar havaya fırlatmaya çalışmak için büyük bir çaba sarf etmek zorunda kaldı.</p>

  <p>Dört sikkeyle hokkabazlık yapmaya başladığında dehşete düştü. Arrick, beşincisini de eklediğinde, Rojer, hepsini hareket halinde tutabilmek için vahşi bir şekilde dans etmek zorunda kaldı. Arrick, akıncısını atmasının kötü olacağını bildiği için, onu yapmak yerine beklemekle yetindi. Bir an sonra, Rojer, sikkelerle beraber yere düştü.</p>

  <p>Ustasının yakınıp şikâyet edeceğini bekleyerek olduğu yere sindiyse de, Arrick yalnızca derin derin iç çekmekle yetindi. “Eldivenlerini giy,” dedi. “Gidip para kesemizi doldurmamız gerek.”</p>

  <p>Arrick’in böyle göğüs geçirmeleri, Rojer’i bağırışlardan veya kulak çekişlerden daha çok yaralıyordu. Zira öfke, Arrick’in daha iyisini beklediğine işaretti. İç çekmesi ise, artık uğraşmaktan vazgeçtiğinin göstergesiydi.</p>

  <p>“Hayır,” dedi Rojer kendisini tutamadan. Ancak bu sözcük ustasıyla arasında asılı kaldığı zaman, keman yayının sakat eline oturmasına yakın bir duygu hissetti. Bir <i>olmuştuk.</i></p>

  <p>Arrick, bıyığının altından bir kabadayı gibi baktı. Oğlanın atılganlığı karşısında şok olmuştu.</p>

  <p>“Eldivenleri diyorum,” diye açıklık getirdi Rojer. Arrick’in yüzündeki hiddet ifadesi meraka dönüşmüştü. “Onları artık giymek istemiyorum. Onlardan nefret ediyorum.”</p>

  <p>Arrick iç geçirdi ve yeni şarap şişesinin kapağını açarak bir kupaya doldurdu.</p>

  <p>“Seninle anlaşmamış mıydık?” diye sordu, şişenin ucunu Rojer’e doğrultarak. “İnsanlar, sakat olduğunu öğrenirlerse sana iş vermeye daha az meyilli olurlar diye?”</p>

  <p>“Hiç anlaşmamıştık,” dedi Rojer. “Sen sadece bir gün bana eldiven giymek zorunda olduğumu söylemiştin.”</p>

  <p>Arrick kesik kesik güldü. “Seni hayallerinden uyandırmak istemem evlat ama usta-çırak ilişkisinde bu böyledir. Kimse sakat bir Jonglör istemez.”</p>

  <p>“Yani ben yalnızca sakat bir Jonglör’üm, öyle mi?” diye sordu Rojer. “Bir sakat?”</p>

  <p>“Tabii ki hayır,” dedi Arrick. “Seni Angiers’taki hiçbir çırakla değişmem. Ama elindeki yaranın ötesine bakıp da içindeki gerçek Rojer’i görebilecek olanların sayısı sınırlıdır. Eğer yaranı görürlerse sana bir isim takarlar, sonra da senin yeteneklerine değil, sakat eline gülmeye başlarlar.”</p>

  <p>“Umurumda değil!” dedi Rojer. “Eldivenleri takınca kendimi bir sahtekârmışım gibi hissediyorum. O eldiven zaten kötü olan elimi daha da sarsak hale getiriyor... Elime o sahte parmakları geçirmeye ne gerek var? Gelip para ödedikten sonra, neden güldükleri önemli mi?”</p>

  <p>Arrick, ona uzun bir süre baktıktan sonra parmaklarıyla kupasını tıklattı. “Eldivenlere bir bakayım,” dedi sonunda.</p>

  <p>Eldivenler siyahtı ve önkolunun yarısını kaplıyordu. Uçlarına parlak renkli üçgen kumaşlar dikilmiş ve ziller takılmıştı. Rojer, eldivenleri ustasına kaşlarını çatarak fırlattı.</p>

  <p>Arrick eldivenleri yakaladı ve bir-iki saniye baktıktan sonra camdan dışarı attı. Ellerini, sanki pis bir şeye dokunmuş gibi birbirine çarptı.</p>

  <p>“Çizmelerini kap da gidelim,” dedi, kupasında geriye kalan şarabı bir yudumda içti.</p>

  <p>“Çizmeleri de o kadar sevmiyorum,” dedi Rojer, cesaretle.</p>

  <p style="text-align: center;"><img alt="kisim2" src="../Images/kisim2.jpeg"/><br/></p>

  <p>Arrick oğlana gülümsedi. “Şansını zorlama,” diye uyardı, göz kırparak.</p>

  <p>Lonca yasası, ticareti veya sokak trafiğini yavaşlatmamak şartıyla, Jonglörlerin istedikleri her köşede gösteri yapabilmesine imkân sağlardı. Hatta bazı satıcılar ya da meyhaneciler, kendi tezgâhlarına müşteri çekebilmek için Jonglör kiralardı.</p>

  <p>Arrick’in içki problemi yüzünden meyhanecilerin çoğu ondan soğumuştu, o yüzden sokakta gösteri yapmayı tercih ediyorlardı. Arrick, geç yatıp geç kalkan bir adam olduğundan, en iyi noktalar genelde diğer Jonglörler tarafından kapılmış olurdu. O gün buldukları nokta pek de ideal değildi, zira burası, yan sokaklardan birinin köşesinde, insanların gelip geçtiği yollardan uzakta bir yerdi.</p>

  <p>“Burası yeteri kadar iyidir herhalde,” diye homurdandı Arrick. “Evlat, ben araç gereçleri hazırlarken sen de biraz müşteri çek.”</p>

  <p>Rojer onaylayarak başını salladı ve koşturdu. Bir insan topluluğu bulduğu zaman, yanlarından takla atarak geçti, elleri üzerinde yürüdü ve pantolonuna dikilmiş olan zillerle insanları gösterilerine davet etti.</p>

  <p>“Jonglör gösterisi!” diye bağırdı. “Gelin ve Arrick Tatlınağme’nin gösterisini izleyin!”</p>

  <p>Akrobasi hareketleri ve ustasının ismini haykırışıyla belli sayıda insanın dikkatini çekmeyi başarmıştı. Hatta bazıları, o etrafı dolaşırken peşinden gidiyor ve yaptığı oyunlara alkış tutup gülüyordu.</p>

  <p>Bir adam karısına dirseğiyle dokunup işaret etti. “Bak, Küçük Meydan’daki sakat oğlan!”</p>

  <p>“Emin misin o olduğuna?” diye sordu karısı.</p>

  <p>“Eline baksana!” dedi adam.</p>

  <p>Rojer bunu duymamış gibi yaptı ve daha çok müşteri bulabilmek için hareketlendi. Çok geçmeden kendisini takip eden küçük grupla beraber ustasının yanma geldi ve Arrick’i bir kasap bıçağı, bir satır, bir el baltası, küçük bir sandalye ve bir oku kolay bir ritimle havada çevirip hokkabazlık yaparken buldu. Ustası bunların hepsini havaya atıp tutarken, bir yandan da, etrafındaki artan kalabalığa fıkralar anlatıyordu.</p>

  <p>“Yardımcım da geliyor işte,” dedi en sonunda. “Karşınızda Rojer Yarımel!”</p>

  <p>Rojer, bu yeni ismini duyduğunda, çoktan ileri doğru koşmaya başlamıştı bile. Arrick, ne yapmaya çalışıyordu böyle?</p>

  <p>Ama artık yavaşlaması için çok geç olduğundan, kollarını iki yana açtı ve ileri atılarak, üçlü geri taklasını atıp ustasından bir-iki metre uzakta durdu. Arrick, önünde döndürdüğü ölümcül aletlerin arasından kasap bıçağını kapıp Rojer’in olduğu tarafa fırlattı.</p>

  <p>Bu hareketi beklemekte olan Rojer de kendi etrafında hızlı bir dönüşle, ağırlığı önceden ayarlanmış olan kör bıçağı sol eliyle rahatça yakaladı. Tam dönüşünü tamamlarken vücudunu tekrar açtı ve bıçağı, Arrick’in kafasına nişan alıp havada döne döne gidecek şekilde fırlattı.</p>

  <p>Arrick de kendi etrafında bir dönüşe başladı. Dönüşü tamamladığında, döne döne gelen bıçağı sıkıca dişlerinin arasında tutuyordu. Bıçak, havada hâlâ döndürmekte olduğu diğer aletlerin arasına katıldığında, kalabalık büyük bir tezahürat kopardı ve para şapkasının içi sikkelerle doldu.</p>

  <p>“Rojer Yarımel!” diye bağırdı Arrick. “Sadece on yaşında ve sekiz parmağa sahip! Ama yine de, bir bıçakla, herhangi yetişkin bir erkekten çok daha ölümcül!” izleyiciler alkışladı. Rojer, sakat elini herkese göstermek için yukarı kaldırdı ve bu manzara karşısında, kalabalıktan şaşkınlık nidaları yükseldi. Arrick’in söyledikleri karşısında çoğu insan, Rojer’in bıçağı sakat eliyle yakalayıp attığına inanmıştı. Bunlar, diğerlerine anlatacak ve anlatırken de abartacaklardı. Rojer’in sakatlığının kalabalık tarafından kendiliğinden anlaşılmasını göze almaktansa, Arrick bunu kimseye bırakmayıp kendi yapmıştı.</p>

  <p>“Rojer Yarımel,” diye mırıldandı Rojer, yeni isminin tadına bakmak istercesine.</p>

  <p>Arrick, “Hop!” diye bağırdı ve ustası ona oku fırlatırken Rojer döndü. Ellerini, yüzünün önünde birbirine vurdu ve oku, yüzüne saplanmadan hemen önce yakaladı. Tekrar kendi etrafında dönerek sırtını kalabalığa çevirdi. Sağlam olan sol eliyle oku bacaklarının arasından ustasına geri fırlattı. Ancak hareketi bitirip kalabalığa döndüğünde, sakat olan sağ elini havaya kaldırdı. “Hop!” diye geri bağırdı ustasına.</p>

  <p>Arrick, korkmuş gibi yaparak, döndürdüğü keskin aletleri yere düşürdü ama küçük sandalyeyi tam zamanında iki eliyle kavrayarak, okun, vücuduna girmesini engellemiş oldu. Sonra da, okun saplanmış olduğu sandalyeyi, sanki müthiş talihine şaşırırmış gibi inceledi. Keskin bir bilek hareketiyle oku saplandığı yerden çıkardı ve ok, birdenbire bir buket çiçeğe dönüştü. Çiçekleri, kalabalıktaki en güzel kadına verdiğinde, şapkaya daha çok sikke atıldı.</p>

  <p>Ustasının sihirbazlığa geçtiğini gören Rojer, mucizeler çuvalına koşup Arrick’in ihtiyacı olacağı alet edevatı çıkardı. O bunu yaparken, kalabalıktan bir bağırış geldi.</p>

  <p>“Kemanını çal!” diye bağırdı bir adam. Bu bağırıştan sonra, kalabalığın arasından benzer sesler yükseldi. Rojer kafasını kaldırdığında, bu adamın, önceki gün öfkeyle Tatlınağme’nin şarkı söylemesini isteyen adam olduğunu gördü.</p>

  <p>“Demek müzik istiyoruz?” diye sordu Arrick kalabalığa, bir saniye kaybetmeden, insanlar tezahüratla karşılık verdiler, o yüzden Arrick çuvala gidip kemanını aldı ve çenesinin altına yerleştirerek izleyicilere döndü. Ama yayını tellere dokunduramadan, aynı adam yine bağırdı:</p>

  <p>“Sen değil, oğlan! Yarımel çalsın!”</p>

  <p>“Tabii ki,” dedi Arrick. “Oğlan çalsın, ben şarkı söyleyeyim istersiniz.”</p>

  <p>Ama kalabalık bunu duymuşa benzemiyordu. Çoktan “Yarımel! ‘Yarımel!” diye tezahürat yapmaya başlamışlardı. Arrick, Rojer’e baktı; yüzündeki rahatsızlık görülebiliyordu. Sonunda omuz silkti ve enstrümanını çırağına verdi.</p>

  <p>Rojer, kemanı titreyen ellerle aldı. “Asla ustandan sahne çalma,” cümlesi, çırakların en başta öğrendiği kurallardan biriydi. Ama kalabalık onun çalmasını istiyordu ve kemanın yayı da o lanet olası eldivenden kurtulmuş olan sakat eline yine cuk diye oturmuştu. Gözlerini kapattı ve parmak uçlarının altında tellerin durgunluğunu hissetti. Sonra kalın bir tondan çalmaya başladı. Birkaç saniye hafif hafif çalmaya devam ettiğinde, kalabalık sessizleşti. Telleri, sanki bir kedinin sırtını okşarmış gibi okşuyor, kemanın bir kedi gibi mırlamasını sağlıyordu.</p>

  <p>Keman ellerinde adeta can bulmuştu. Bir kadınla dans edermiş gibi enstrümanıyla dans ediyor, adeta sahnenin ortasında bir müzik kasırgası estiriyordu. Kalabalığı unutmuştu. Arrick’i unutmuştu. Müziğiyle baş başa kalmıştı. Sabit bir melodi tutturmuş olsa da yeni armoniler denemekten geri kalmıyor, alkışların temposuna göre doğaçlama da yapıyordu.</p>

  <p>Ne kadar sürdüğü hakkında hiçbir fikri yoktu. O dünyada sonsuza kadar kalabilirdi ama birdenbire keskin bir tın sesi geldi ve eline bir şey battı. Kafasını sallayıp o büyülü dünyanın içinden çıktı ve bakışlarını kaldırdığında, büyümüş göz bebekleriyle çıt çıkarmadan onu izleyen insanlarla karşı karşıya geldi.</p>

  <p>“Tel koptu,” dedi mahcup bir şekilde. Gözlerini ustasına çevirdiğinde, onun da diğer izleyiciler gibi afallamış bir şekilde baktığını gördü. Arrick, ellerini yavaşça kaldırdı ve alkışlamaya başladı.</p>

  <p style="text-align: center;"><img alt="kisim2" src="../Images/kisim2.jpeg"/><br/></p>

  <p>Çok geçmeden kalabalık da onu izledi. Alkış, gök gürültüsü gibiydi.</p>

  <p>“O çaldığın kemanla bizi zengin edeceksin evlat,” dedi Arrick, hasılatı sayarken. “Zengin!”</p>

  <p>“Lonca’ya olan borçlarını geri ödeyecek kadar mı?” diye sordu bir ses.</p>

  <p>Döndüklerinde, Usta Jasin’in duvara arkasını yaslamış orada öylece durduğunu gördüler. Sali ve Abrum adlarında iki çırağı da yanındaydı. Sali, ne kadar çirkin bir kadınsa o kadar güzel bir sese sahip olan iyi bir sopranoydu. Arrick, bazen, bu kız boynuzlu bir miğferle sahneye çıkacak olsa izleyicilerin onu bir kaya iblisiyle karıştırabileceklerini söyleyip espriler yapardı. Abrum ise bas bir sese sahipti; sesi, sokaktaki tahta kaldırımları zangır zangır titretecek kadar güçlüydü. Uzun boylu ve sırım gibi bir oğlandı. Devasa el ve ayaklara sahipti. Sali, bir kaya iblisiyle, o kesinlikle bir orman iblisiydi.</p>

  <p>Usta Jasin ise, Arrick gibi alto bir sese sahipti. Sesi zengin ve saftı. Kaliteli mavi yünden yapılmış, altın rengi ipliklere sahip pahalı kıyafetler giyerdi. Meslektaşlarının giydiği rengârenk pantolonları giymeyi ise reddederdi. Uzun siyah saçları ile kara bıyıkları, yağlı ve özenle taranmıştı.</p>

  <p>Ortalama irilikte bir adam olmasına rağmen bu onu daha az tehlikeli yapmıyordu. Bir sokak köşesinde, bir Jonglör ile girdiği tartışma sırasında adamı gözünden bıçaklamıştı. Yargıç, buna nefsi müdafaa demiş olsa da, Lonca evinin çıraklar odasındaki konuşmalar bunun aksine işaret ediyordu.</p>

  <p>Jasin’in amcası Janson, Angiers’in İlk Bakan’ıydı. Sarayda, bu adamın sesi, dükten sonra en çok itaat edilen sesti. Sokaklarda, hırsız ve yankesicilerin cebine giren paraların belli bir yüzdesinin İlk Bakan’ın cebine girdiği sır sayılmazdı.</p>

  <p>“Benim Lonca borçlarımın ödemesi seni ilgilendirmez Jasin,” dedi Arrick, sikkeleri çabucak mucizeler çuvalının içine atarak.</p>

  <p>“Dünkü gösteriye çıkmadın Ekşinağme, çırağın dil dökerek seni bu işten kurtarmış olabilir, ama oğlanın kemanı seni sonsuza kadar koruyamaz, bunu bil.” Bu sırada çırağı Abrum, Rojer’in kemanını elinden kaptığı gibi diziyle ikiye ayırdı. “Er ya da geç, Lonca, ruhsatını senin elinden alacak.”</p>

  <p>“Lonca, Arrick Tatlınağme’den asla vazgeçmez,” dedi Arrick. “Ama vazgeçse bile, sen, Jonglör Jasin, yine de her zaman <i>İkincinağme</i> olarak geçeceksin.”</p>

  <p>Jasin kaşlarını çattı, zira Lonca’daki çoğu Jonglör bu ismi kullanmaya şimdiden başlamıştı ve usta, bu isim söylendiğinde, büyük bir hiddete gark olmasıyla tanınıyordu. Böylece Sali’yle birlikte, çuvalını koruyucu bir edayla tutan Arrick’in üzerine yürüdüler. Abrum ise Rojer’i duvara yapıştırarak ustasının imdadına yetişmekten alıkoydu.</p>

  <p>Ancak bu, hâsılatlarını korumalarını gerektiren ilk dövüşleri değildi. Rojer sırtını duvara iyice yapıştırıp aşağıya doğru kaydıktan sonra bir zemberek gibi yukarı fırladı ve tekmesini savurdu. Abrum ise yediği tekmeyle tiz bir çığlık attı; normalde kalın olan sesi, ilginç bir inceliğe dönüşmüştü.</p>

  <p>“Çırağının bir soprano değil, bir bas olduğunu sanıyordum,” dedi Arrick. Jasin ve Sali, Abram’a bir bakış attıklarında, Arrick’in elleri mucizeler çuvalına daldı ve bir tutam renkli yaprağı havaya savurdu.</p>

  <p>Jasin, oluşan renk bulutunun içine daldı ancak Arrick bir adım yana kayarak onu kolayca yere düşürmeyi başardı. Çuvalını, Sali’ye sertçe savurarak irikıyım kadının göğsüne geçirdi. Kadın aslında düşmeyebilirdi; ancak Rojer konumunu almış, kadının arkasında dizleri üstünde duruyordu. Sali böylece Rojer’e takılarak sertçe yere düştü ve ustayla iki çırağı daha kendilerini toparlamaya fırsat bile bulamadan, Arrick ile Rojer tahta kaldırımın üstünden koşarak uzaklaştı.</p>
</body>
</html>