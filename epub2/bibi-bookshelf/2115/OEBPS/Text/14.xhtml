<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.2.css" rel="stylesheet" type="text/css" />
</head>

<body>
  <h1 class="chapternumber sigil_not_in_toc">14</h1>
  <hr />

  <h1 class="chaptername" id="sigil_toc_id_14">HAYVANLARLA NASIL İLETİŞİM KURARLAR</h1>

  <div class="quote">
    <p>Daha akıllı ya da daha iyi insanlar olsaydık, belki tanrılar yaptıkları çılgınca ve dayanılmaz şeyleri bize anlatırlardı."</p>

    <p>&nbsp;</p>

    <p style="text-align: center;">Han Qing-jao'nun Tanrı Fısıltıları'ndan</p>
  </div>

  <p>Amiral Bobby Lands Yıldızyolu Kongresi'yle ansible bağlantının yeniden kurulduğu haberini aldığı zaman, Bütün Lusitania Filosu'na görünmezlik sınırının tam altında hızlanması emrini verdi. İtaat kesindi ve Amiral bir saat içinde Lusitania'daki her teleskop gözlemcisine tüm filonun oraya bir hiçlikten sıçramış gibi görüneceğini biliyordu. Şaşılacak bir hızla Lusitania yakınında bir yere fırlamış olacaklardı ve muazzam ön kalkanları, toz kadar ince yıldızlararası parçacıkların çarpmalarından onları korumak için hâlâ yerinde olacaktı.</p>

  <p>Amiral Lands'ın stratejisi çok basitti, göreceli etkilere neden olmayacak en olası hızla Lusitania’nın yakınına ulaşacaktı. En yakından geçiş sırasında, en çok birkaç saatlik bir pencereden, Küçük Doktor'u fırlatacaktı; sonra bütün filosunu o kadar hızla tekrar göreceli hıza geçirecekti ki, K.D. Aygıtı patladığı zaman yok edici alanının içine gemilerinden hiçbirini alamayacaktı.</p>

  <p>Lusitania'nın hiçbir savunması olmadığı varsayımına dayanan iyi ve basit bir stratejiydi bu. Fakat Lands için bu tahmin kesin değildi. Lusitania'lı asiler, filoyla insanlığın geri kalan kısmı arasındaki iletişimi kestikleri zaman, yolculuğun sonuna yakın süre içinde bir şekilde yeterli kaynakları ele geçirmiş olabilirlerdi. Bu sorunun oldukça becerikli ve yaygın bir sabotajcı bilgisayar programına affedilmesine boş ver; üstlerinin sabotajcı programın, filonun tam hedefine yaklaştığı zamana ayarlanmış basiretli bir radikal hareketle bertaraf edileceğine dair verdikleri söze de boş ver. Lands, savunmasızlık gibi bir hayal tarafından aldatılmaya niyetli değildi. Düşman bilinmeyen bir nicelik olduğunu kanıtlamıştı ve Lands her şeye karşı hazır olmalıydı. Bu bir savaştı, tam bir savaş ve o da dikkatsizlik veya aşırı güven nedeniyle görevinin tehlikeye girmesine izin vermeyecekti.</p>

  <p>Bu görevi aldığından beri, bütün insanlık tarihinde İkinci Soykırımcı olarak hatırlanacağının acı bir şekilde farkındaydı. Yabancı bir ırkın yok edileceğini düşünmek, özellikle, alınan bütün raporlara göre Lusitania’nın domuzcukları insanlık için bir tehdit oluşturamayacak kadar ilkel olduklarına göre, kolay bir şey değildi. İlk Soykırım zamanındaki böcekler gibi düşman <i>bir tehdit</i> oluştursa bile, kendisine Ölülerin Sözcüsü diyen kanayan bir kalp, o katil canavarların aslında insanlığa karşı hiçbir kötü niyeti olmayan kusursuz bir tür kovan toplumu olduklarının ışıyan bir resmini çizmişti. Bu eserin yazarı böceklerin amacının ne olduğunu nasıl bilebilirdi? Aslında bunu yazmak müthişti, çünkü parlak bir şekilde böcekleri bozguna uğratarak insanlığı kurtaran çocuk-kahramanın adını tümüyle yok etmişti.</p>

  <p>Lands, Lusitania filosunun komutasım kabul etmekte tereddüt etmemişti, fakat yolculuğun başlangıcından itibaren her gün Soykırımcı Ender hakkında elde mevcut sınırlı bilgiyi incelemek için oldukça zaman ayırıyordu. Ansible kanalıyla gerçek bir insan filosuna komuta ettiğini çocuk elbette bilmiyordu; eğitim simülasyonlarının acımasızcasına sert çizelgesine uyduğunu sanıyordu. Yine de, kriz anında doğru kararı vermişti - gezegenlere karşı kullanması yasak olan silahı kullanmayı seçmiş ve böylece son böcek dünyasını yok etmişti. Bu, insanlığa olan tehdidin sonu olmuştu. Bu, doğru bir hareketti, bu, savaş sanatının istediği şeydi ve o zamanlar çocuk haklı olarak bir kahraman olarak selamlanmıştı.</p>

  <p>Ancak, birkaç on yıl içinde, <i>Ana Kraliçe</i> adındaki o habis kitap yüzünden düşünce dalgaları değişmiş ve zaten yeni bir koloni gezegeninde vali olarak gerçek bir sürgünde olan Ender Wiggin’in adı, nazik, iyi niyetli ve yanlış anlaşılmış bir türün yok edilmesiyle özdeşleşerek, kâmilen tarihten kaybolmuştu.</p>

  <p>Eğer insanlar masum olduğu bu kadar açık olan çocuk Ender Wiggin’in aleyhine dönebiliyorlarsa, bana neler yapacaklar, diye Lands tekrar tekrar düşündü. Böcekler, yok edici ölümcül güçle silahlanmış yıldız gemisi filoları olan zalim, ruhsuz katillerdi, oysa ben, belki de bir tabuyu çiğnemiş olan birkaç bilim adamım öldürerek, kendi paylarına düşen cinayetleri sadece küçük çapta işlemiş olan domuzcukları yok edeceğim. Domuzcukların şu anda veya akla uygun bir gelecekte kendi gezegenlerinin yüzeyinden kalkıp uzaya hükmetmek için insanlara meydan okuyabilecek araçları yok.</p>

  <p>Ancak, Lusitania her şeyiyle böcekler kadar tehlikeliydi - belki de daha fazla. Çünkü o gezegende serbest kalmış bir virüs vardı, kurbanı gittikçe azalan etkinliği olan bir antidottan ömrü boyunca düzenli aralıklarla devamlı dozlar almadığı takdirde bulaştığı her insanı öldüren bir virüs. Ayrıca, virüs hızlı yayılma yeteneğiyle biliniyordu.</p>

  <p>Virüs Lusitania’nın üstünde kaldığı sürece tehlike çok ciddi değildi. Fakat sonra, Lusitania'daki iki küstah bilimci - resmi kayıtlar adlarım xenolog'lar Marcos "Miro" Vladimir Ribeira von Hesse ve Ouanda Quenhatta Figueira Mucumbi olarak veriyordu- "doğaya gidip" domuzcuklara yasa dışı teknoloji ve biyoformlar vererek insan yerleşimi kurallarını çiğnemişlerdi. Yıldızyolu Kongresi uygun biçimde davranarak bu insanları başka bir gezegende -elbette karantina altında tutulacakları bir yerde- yargılamak için gönderilmelerini istemişti, aynı zamanda verilecek ders çabuk ve sert olmalı ve böylece Lusitania'daki hiç kimse insanlığı descolada virüsünden koruyan akıllı yasalara karşı gelmeye teşebbüs etmemeliydi. Böyle minik bir koloninin suçlularının tutuklamayı reddederek Kongre'ye kafa tutacağı kimin aklına gelirdi ki? Bu kafa tutma anından itibaren bu filoyu yollayıp Lusitania’yı yok etmekten başka çare kalmamıştı. Çünkü Lusitania isyan halinde kaldığı sürece, yıldızlararası gemilerin tanımlanamayan salgını insanlığın diğer kısmına taşıyarak gezegenden kaçırması riski katlanılamayacak kadar fazlaydı.</p>

  <p>Her şey çok açıktı. Ancak Lands, tehlikenin geçtiği ve descolada virüsünün herkes için bir tehlike oluşturmaktan çıktığı andan itibaren, insanların tehlikenin ne kadar büyük olduğunu unutup, domuzcuklar hakkında, ikinci Soykırımcı Amiral Bobby Lands'ın kurbanı olan zavallı ırk hakkında duygusal konuşmaya başlayacaklarını biliyordu.</p>

  <p>Lands duygusuz bir adam değildi. Ne kadar nefret edileceğini bilmek, geceleri onu uykusuz bırakıyordu. Ayrıca ona verilen bu görevi sevmiyordu - şiddeti seven bir adam değildi ve sadece domuzcukları değil, Lusitania’da yaşayan bütün insan nüfusunu yok edeceğini bilmek, onu yürekten yaralıyordu. Filosunda kimse onun yapılması gerekeni yapmak konusundaki isteksizliğinden kuşkulanamazdı; ama kimse, bunu yapmak konusundaki kesin kararlılığından da kuşkulanamazdı.</p>

  <p>Keşke bir yol bulunabilse, diye defalarca düşündü. Keşke gerçek zamana geçtiğim zaman Kongre bize bir haber yollayarak descoladayı yenen gerçek antidotun veya işe yarar bir aşının bulunduğunu bildirse. Ortada artık bir tehlike kalmadığını kanıtlayan herhangi bir şey. Küçük Doktor'un bayrak gemisindeki yerinde etkisiz hale getirilip orada kalmasını sağlayacak bir şey.</p>

  <p>Ancak, böyle dileklere ümit bile denemezdi. Böyle bir şey olası değildi. Lusitania’da bir tedavi yolu bulunmuş olsa bile, gerçek nasıl bilinebilirdi? Hayır, Ender’in masumca yapmış olduğu şeyi, Lands bilerek yapacaktı. Ve bunu <i>yapacaktı.</i> Sonuçlarına katlanacaktı. Kendisini kötüleyenlere susarak karşılık verecekti. Çünkü insanlığın iyiliği uğruna gerekli olanı yaptığını bilecekti ve bununla kıyaslanınca bir bireyin onurlandırılmasının veya haksız yere nefret edilmesinin ne önemi vardı.</p>

  <p>&nbsp;</p>

  <p>Ansible ağı onarıldıktan sonra, Yasujito Tsutsumi mesajlarını yolladı, sonra binasının dokuzuncu katında bulunan ansible tesisine gitti ve orada korkuyla bekledi. Eğer aile bu fikri tartışılacak kadar önemli bulursa, gerçek zaman toplantısı talep edeceklerdi ve Yasujiro onları bekleten adam olmamaya kararlıydı. Eğer onu azarlayarak yanıtlayacak olurlarsa, onu okuyan ilk kişi olmayı, böylece astlarının ve meslektaşlarının bunu arkasından konuşulan dedikodular olarak değil, kendisinden duymalarını istiyordu.</p>

  <p>Acaba Aimaina Hikari, Yasujiro'dan yapmasını istediği şeyin ne olduğunu anlamış mıydı? Yasujiro kariyerinin zirvesindeydi. Eğer doğru yapmışsa, zamanla ilişkisini keserek yıldızlararası uçuşun zaman-genişletici etkisinden yararlanan seçkin yönetici sınıfından biri olarak dünyadan dünyaya dolaşmaya başlayacaktı. Fakat eğer ikinci sınıf bir değerlendirici olduğuna karar verilirse burada, Divine Wind’de yatay ya da aşağıya doğru terfi edecekti. Burayı hiç terk edemeyecek ve dolayısıyla, küçük bir yaşamdan, üst düzey yöneticiliğin serbestçe sürüklenen sonsuzluğuna yükselmek için gereken vasıflara sahip olmadığım bilenlerin acıyan bakışlarıyla devamlı olarak karşılaşacaktı.</p>

  <p>Belki Aimaina bunların hepsini biliyordu. Fakat Yasujiro'nun pozisyonunun ne kadar kırılgan olduğunu bilmese de, bunu öğrenmesi bile onu durdurmazdı. Başka bir türü gereksiz bir yok edilişten kurtarmak - bu, birkaç kariyere bedeldi. Eğer kendi kariyeri mahvolmayacak olsa, Aimaina yardım edebilir miydi? Aimaina’nın, Yamato halkının törel sorumluluğunu görecek kadar akıllı ve kişisel bir bedel ödemesine rağmen bu bilgi üzerine hareket edecek kadar cesur olmayı öğrettiği Yasujiro'yu seçmesi bir onurdu.</p>

  <p>Böyle bir onur - Yasujiro eğer her şey kötüye giderse, bunun onu mutlu etmeye yetmesini umdu. Çünkü azarlandığı takdirde Tsutsumi şirketinden ayrılmaya kararlıydı. Eğer sorumsuzluklarını önlemek için harekete geçmezlerse, kalamazdı. Ayrıca sessiz de kalamazdı. Konuşacak ve kınamasına Tsutsumi'yi de katacaktı. Bunu yaparken tehdit etmeyecekti, çünkü aile haklı olarak bütün tehditlere hor görüyle bakardı. Sadece konuşacaktı. Sonra, vefasızlığı nedeniyle, onu yok etmeye çalışacaklardı. Hiçbir şirket ona iş vermeyecekti. Hiçbir devlet görevinde uzun süre kalamayacaktı. Aimaina’ya onunla birlikte yaşamaya geleceğini söylerken şaka yapmıyordu. Tsutsumi bir kez cezalandırmaya karar verdikten sonra, mazlumun kendisini dostlarının acımasına terk etmekten başka çaresi kalmazdı - eğer Tsutsumi gazabından dehşet duymayan bir dostu varsa.</p>

  <p>Bütün bu uğursuz senaryolar, beklerken ve beklerken saatlerce Yasujiro'nun zihninde oynadılar. Kesinlikle mesajım göz ardı etmezlerdi. Şimdi bile onu okuyup tartışıyor olmalıydılar.</p>

  <p>Sonunda uyukladı. Ansible operatörü onu uyandırdı - uykuya daldığında görevde olmayan bir kadın. "Acaba siz Sayın Yasujiro Tsutsumi misiniz?"</p>

  <p>Toplantı çoktan başlamıştı; en iyi niyetine rağmen, aslında en son gelen o olmuştu. Gerçek zamanda yapılan bir ansible toplantıda, verdiği rahatsızlık bir yana, bunun bedeli olağanüstüydü. Yeni bilgisayar sistemi gereğince katılımcıların hepsi ansible’de bulunmak zorundaydı, çünkü her yorum için sistemdeki zaman gecikmesi nedeniyle bekleyecek olurlarsa hiçbir konferans mümkün olamazdı.</p>

  <p>Yasujiro terminal göstergesindeki yüzlerin altındaki taratma şeritlerini gördüğü zaman, hem heyecanlandı, hem de dehşete düştü. Bu konu Honshu İdare Merkezi'ndeki ikinci veya üçüncü sınıf yetkililere havale edilmemişti. Yoshiaki- Seiji Tsutsumi bizzat oradaydı, Yasujiro'nun tüm hayatı boyunca Tsutsumi'yi yönetmiş olan yaşlı adam. Bu iyi bir işaret olmalıydı. Yoshiaki-Seiji -ya da, gerçi yüzüne söylenmese de, kendisine verilen adla, "Evet Efendim,"- sonradan görme astlarına yalnızca hakaret etmek için bir ansible toplantıya katılarak zamanını boşa harcamazdı.</p>

  <p>Elbette, Evet Efendim bizzat konuşmuyordu. Konuşmaları daha çok yaşlı Eiichi yapardı. Eiichi, Tsutsumi’nin vicdanı olarak bilinirdi - bazıları, daha ziyade alaycı bir ifadeyle, onun sağır-dilsiz olduğu anlamına geldiğini söylerlerdi.</p>

  <p>"Genç kardeşimiz cesur bir insandır, fakat sayın hocamız, Aimaina Hikari’nin düşüncelerini ve duygularını bize aktarmakla akıllıca davrandı. Burada, Honshu’da bulunan hiçbirimiz şahsen Yamato Muhafızı'yla tanışmak ayrıcalığına ulaşamasak da, onun sözlerinden haberdar olduk. Japonların, bir halk olarak, Lusitania Filosu'ndan sorumlu olduğunu düşünmeye hazır değildik. Ayrıca, Tsutsumi’nin genelde belirgin mali veya ekonomik bağlantısı olmadan, politik bir duruma yönelik özel bir sorumluluğu olduğunu düşünmeye de hazır değildik."</p>

  <p>"Genç kardeşimizin sözleri yürekten ve insafsızca ve eğer bunlar, bizimle çalıştığı bunca yıl boyunca gerçekten alçakgönüllü ve saygılı, dikkatli ve doğru zamanda risk almaktan çekinmeyecek kadar cesur birinden gelmeseydi, mesajına önem vermeyebilirdik. Fakat önemsedik; onu inceledik ve hükümet kaynaklarımızdan Yıldızyolu Kongresi'nde Japon etkisinin var olduğunu ve özellikle bu konuda eksen oluşturmakta devam ettiğini öğrendik. Ve diğer şirketlerle bir koalisyon kurmak ya da kamuoyunun fikrini değiştirmek için zamanımız olmadığını düşünüyoruz. Filo her an hedefine ulaşabilir. Eğer Aimaina Hikari haklıysa, <i>bizim</i> filomuz; haklı olmasa bile, bir insan filosu; biz de insanız ve bu filoyu durdurmaya belki de gücümüz yetebilir. Bir karantina, insan ırkının descolada virüsü tarafından yok edilmesini kolayca önleyebilir. Bu nedenle, Yasujiro Tsutsumi, doğduğun zaman sana verilen isme layık olduğunu kanıtladığını sana söylemek istiyoruz. Yeterli sayıda Kongre Üyesi'ni filoya karşı çıkmaya -filoyo geri çağırmak ve Lusitania’ya saldırmasını yasaklamak için acele oylama yapılmasını zorlayacak kadar şiddetle karşı çıkmaya- ikna etmek için Tsutsumi ailesinin bütün kaynaklarım bu işe bağlayacağız. Bu görevde başarılı olabiliriz de olamayabiliriz de. Fakat her ne olursa olsun, genç kardeşimiz Yasujiro Tsutsumi, sadece şirket yönetimindeki bir sürü başarısıyla değil, aynı zamanda, dışarıdan bir insanı ne zaman dinleyeceğini bilerek, törel kaygıların ne zaman parasal konulardan daha önce geleceğini saptayabilerek ve doğru olan bir şeyi yapabilmesi için Tsutsumi'ye yardım etmek amacıyla her şeyini riske atarak, bize iyi hizmet etmiştir. Bu nedenle Yasujiro Tsutsumi'yi yardımcım olarak hizmet vereceği Hondo’ya çağırıyoruz." Burada Eiichi eğildi. "Böyle olağandışı bir gencin, öldüğüm veya emekli olduğum zaman yerime geçmesinden onur duyarım."</p>

  <p>Yasujiro ciddiyetle eğildi. Doğruca Honshu’ya çağrılınca -kimse bu kadar genç yaşta çağrılmamıştı- rahatlamıştı, evet. Ama Eiichi’nin yardımcısı olmak, onun yerine geçmek için yetiştirilmek - bu Yasujiro'nun 'hayatının işi' olarak düşlediği şey değildi. Bu kadar azim ve sadakatle bir filozof- akıl adam olmak için çalışmamıştı. O aile girişimlerinin yönetiminin en yoğun yerinde olmak istiyordu.</p>

  <p>Fakat kendisinin yıldız uçuşuyla Honshu’ya ulaşması yıllar sürerdi. Eiichi pekâlâ ölmüş olabilirdi. Evet Efendim de o zamana kadar kesinlikle ölürdü. Eiichi’nin yerine geçmek yerine, kendisine gerçek yeteneklerine uyan başka bir iş verilebilirdi. Bu nedenle Yasujiro bu tuhaf hediyeyi reddetmeyecekti. Kaderini kucaklayacak ve gittiği yere onu izleyecekti.</p>

  <p>"Oh Eiichi, babam, şirketimizin bütün büyük babalarının, özellikle Yoshiaki-Seiji-San’ın, huzurunda, önünde eğiliyorum. Hak edebileceğim her şeyin ötesinde beni onurlandırdınız. Sizi çok fazla düş kırıklığına uğratmamak için dua edeceğim. Ve ayrıca bu zor zamanda Yamato Ruhu'nun sizinkiler gibi iyi koruyucu ellerde olduğu için de teşekkür ederim."</p>

  <p>Emirleri resmen kabul etmesiyle toplantı sona erdi - ne de olsa pahalıydı ve Tsutsumi ailesi de ellerinden geldiğince israftan kaçınma konusunda çok dikkatliydiler. Ansible toplantı sona erdi. Yasujiro koltuğuna oturdu ve gözlerini kapadı. Titriyordu.</p>

  <p>"Oh, Yasujiro-san," dedi ansible nöbetçisi. "Oh, Yasujiro- san."</p>

  <p>Oh, Yasujiro-san, diye düşündü Yasujiro. Aimaina’nın ziyaretinin beni buna yönelteceğini kim tahmin edebilirdi ki? Başka bir yöne de kolayca dönebilirdi. Artık Honshu'daki adamlardan biri olacaktı. Rolü ne olursa olsun, Tsutsumi’nin en yüksek önderlerinden biri olacaktı. Bundan mutlu bir sonuç olamazdı. Kim tahmin ederdi ki.</p>

  <p>Yasujiro, ansible’ın yanındaki koltuğundan kalkmadan önce, Tsutsumi temsilcileri Japon Kongre üyeleriyle ve Japon olmadığı halde Gereklilikçi çizgisini izleyen bir sürü başka üyeyle konuşmaya başlamışlardı. Ve yumuşak başlıların sayısı arttıkça, filoyu destekleyenlerin aslında çok yüzeysel olduğu ortaya çıktı. Galiba filoyu durdurmak pek pahalıya patlamayacaktı.</p>

  <p>Lusitania çevresinde dönen uyduları izlemekle görevli pequenino alarmın çalmaya başladığını duydu, ancak başlangıçta ne olduğu hakkında bir fikri yoktu. Bildiği kadarıyla alarm hiç çalmamıştı. Önce tehlikeli bir hava olayının saptandığını sandı, ama bu o tür bir şey değildi. Alarmı tetikleyen, dışarıyı araştıran teleskoplardı. Çok yüksek fakat göreceli olmayan hızda hareket eden bir sürü silahlı savaş gemisi, bir saat içinde Küçük Doktor'u atabilecekleri bir rotada, birden ortaya çıkmıştı.</p>

  <p>Görevli memur, meslektaşlarına acil mesaj yolladı, Milagre valisine hemen haber verildi ve kasabada kalanlar arasında söylentiler yayılmaya başladı. Bir saat içinde burayı terk etmeyen herkes yok edilecekti, mesaj buydu ve birkaç dakika içinde yüzlerce insan, yıldız gemilerinin çevresinde toplanmış, kaygıyla içeri alınmayı bekliyorlardı. Tuhaf olan, bu son dakika kaçışında ısrarlı olanların <i>sadece</i> insanlar olmasıydı. Babaağaçlar, anaağaçlar ve kardeş ağaçlardan oluşan kendi ormanlarının kaçınılmaz ölümüyle karşılaşan pequeninolar, kendi hayatlarını kurtarmak için aceleci davranmak gereğini hissetmiyorlardı. Ormanları olmadan kim olurlardı ki? Kendilerinin olmayan ve asla olmayacak olan uzak bir ormanda sürekli yabancı olmaktansa, sevdiklerinin arasında ölmek daha iyiydi.</p>

  <p>Ana Kraliçe'ye gelince, son kraliçe-kızını da çoktan yollamıştı ve gitmeyi denemek gibi özel bir arzusu yoktu. Ender ana gezegenlerini yok etmeden önce yaşayan ana kraliçelerin sonuncusuydu. Bunun üç bin yıl önceki ve kendisinin de içinde bulunması gereken ölüme uyduğunu hissediyordu. Ayrıca, dedi kendine, Lusitania’ya kök salmış olan büyük dostu Human burayı terk edemezken, yaşamaya nasıl katlanırdı. Bu kraliçe tarzı bir düşünce değildi, ama daha önce hiçbir ana kraliçenin bir dostu olmamıştı. Aslında kendiniz olmayan, konuşacak birini bulmak, dünyada yepyeni bir şeydi. Human olmadan yaşamaya devam etmek ona çok ıstırap verecekti. Ve türünün devamı için artık onun hayatta kalması büyük önem taşımadığından, Ana Kraliçe, büyük, cesur, trajik, romantik ve en karmaşık şeyi yapacaktı: Kalacaktı. İnsan deyimiyle asil olma fikrini oldukça sevmişti. Ayrıca, insanlar ve pequeninolarla olan yakın teması nedeniyle hiç değişmemiş olmadığını şaşkınlıkla fark etti. Onu, tahmininin ötesinde, oldukça değiştirmişlerdi. Bir daha halkının tarihinde onun gibi bir Ana Kraliçe olmayacaktı.</p>

  <p>Human ona, "Keşke <i>gitseydin."</i> dedi. "Seni yaşarken düşünmeyi yeğlerdim."</p>

  <p>Ana Kraliçe ilk kez ona cevap vermedi.</p>

  <p>&nbsp;</p>

  <p>Jane çok sertti. Descoladores dili üzerinde çalışmakta olan takım, Lusitania’yı terk etmek ve descolada gezegeninin yörüngesindeki işine geri dönmek zorundaydı. Elbette buna kendisi de dâhildi, fakat hiç kimse bütün yıldız gemilerinin gitmesini sağlayan kişinin ve belki bütün insanlığı descoladoresden kurtaracak olan takımın hayatta kalmasını çok görecek kadar aptal değildi. Ama Jane, Novinha, Grego ve Olhado ile ailesinin güvenli bir yere götürülmesinde ısrar ettiği zaman gergin bir ruh hali içindeydi. Valentine’e de, eşi, çocukları ve mürettebatıyla birlikte Jakt'ın yıldız gemisine gitmedikleri takdirde, gerekirse Jane’in çok değerli zihni kaynaklarını onların isteği dışında uzay gemisi olmadan vücutlarını taşımak için kullanarak zaman kaybedeceği söylenmişti.</p>

  <p>"Neden biz?" diye sordu Valentine, "Özel bir muamele talep etmedik."</p>

  <p>"İsteyip istemediğinize aldırmıyorum," dedi Jane. "Sen Ender’in kız kardeşisin. Novinha onun dul eşi, onun çocukları Ender’in üvey çocukları; dostumun ailesini kurtaracak gücüm varken, bir şey yapmadan durup ölmenize izin veremem. Eğer bu sana haksızca bir tercih gibi geliyorsa, o zaman bu konuda sonra şikâyet et, fakat şu anda Jakt’ın uzay gemisine gidin ki sizi bu dünyadan kaldırabileyim. Bu gereksiz tartışmayla dikkatimi daha fazla ziyan etmezseniz daha çok hayat kurtarırsınız."</p>

  <p>Özel ayrıcalıklara sahip olduklarından utanarak, yine de kendilerinin ve sevdiklerinin gelecek birkaç saat içinde yaşayacağına minnettar olarak, descoladores takımı Jane’in kalabalık bölgeden uzağa yerleştirmiş olduğu uzay gemisine dönüştürülmüş mekiğin etrafında toplandı; diğerleri de, yine Jane’in ayrı bir yere indirmiş olduğu, Jakt'ın iniş aracına koştular.</p>

  <p>Bir bakıma, en azından birçoğu için, filonun görünmesi rahatlamalarına neden olmuştu. Onun gölgesinde o kadar uzun süre yaşamışlardı ki, sonunda onun burada olması hiç olmazsa sonsuz kaygılarına ara vermişti. Bir saat içinde ne olacaksa olacaktı.</p>

  <p>&nbsp;</p>

  <p>Descoladores gezegeninin üstündeki yüksek yörüngesinde hızla dönmekte olan mekikte, Miro uyuşuk bir şekilde oturuyordu. "Çalışamıyorum," dedi sonunda. "Halkım ve evim yok edilmenin eşiğindeyken, dil üzerinde yoğunlaşamıyorum." Mekiğin arkasındaki yatağına kayışlarla bağlanmış olan Jane’in, onları karşılamaya pek hazır olmayan yeni koloni gezegenlerine Lusitania'dan gemi üstüne gemi kaldırmak için, bütün dikkatini kullandığını biliyordu. Bu arada onun yapabileceği tek şey şu anlaşılmaz yaratıklardan gelen moleküler mesajlar üstünde zihnini yormaktı.</p>

  <p>"Eh, <i>ben</i> çalışabilirim," dedi Quara. "Ne de olsa, bu descoladoresler sadece küçük bir dünya için değil, bütün insanlık için büyük bir tehlike oluşturuyorlar."</p>

  <p>"Bu kadar ileri görüşlü olduğun için," dedi Ela kuru bir ifadeyle, "ne kadar zekisin."</p>

  <p>"Descoladores'den aldığımız şu yayınlara bak," dedi Quara, "bak, burada gördüğüm şeyi tanıyacak mısın?"</p>

  <p>Ela, Quara’nın ekranını kendi terminaline çağırdı; Miro da öyle yaptı. Quara'dan ne kadar hoşlanmasa da, kız yaptığı işte iyiydi.</p>

  <p>"Şunu görüyor musun? Bu molekül ne olursa olsun, tıpkı eroin molekülü gibi, beynin tam olarak aynı bölgesinde çalışmak için hazırlanmış."</p>

  <p>Bu benzetmenin kusursuz olduğu inkâr edilemez, diye düşündü Ela. Yine de inanmak çok zordu. "Bunu yapabilmelerinin tek yolu," dedi, "sanki onlara gönderdiğimiz descolada tanımlamasındaki tarihsel bilgileri almış, bu bilgileri bir insan vücudu yapmakta kullanmış, onu incelemiş ve bize yapmak istedikleri her neyse, o süre içinde bizi bilinçsiz bir zevk içinde hareketsiz bırakmak için kullanmış olmaları. Onlara bilgiyi yolladığımızdan bu yana bir insan vücudu büyütecek zamanları olamaz."</p>

  <p>"Belki de tam bir insan vücudu büyütmek zorunda değiller," dedi Miro. "Belki genetik bilgileri okumaya o kadar uyum sağlamışlardır ki, sadece genetik bilgilerimizden insan anatomisi ve psikolojisi hakkında bilinecek her şeyi tahmin edebiliyorlardır."</p>

  <p>"Ama bizim DNA dizimize bile sahip değiller," dedi Ela.</p>

  <p>"Belki bizim ilkel, doğal DNA'mızdaki bilgileri sıkıştırabiliyorlardır," dedi Miro. "Belli ki bir şekilde bilgiyi almışlar ve belli ki neyin bizi yüzümüzde mutlu bir gülümsemeyle taş gibi hareketsiz bırakacağını bulmuşlar."</p>

  <p><i>“Bence</i> şu anda belli olan şey," dedi Quara, "bu molekülü biyolojik olarak almamızı istedikleri. Bu ilacı hemen almamızı istiyorlar. Onların fikrine göre, şu anda bizi almaları için oturmuş bekliyoruz."</p>

  <p>Miro hemen terminalindeki görüntüyü değiştirdi. "Kahretsin, Quara, haklısın. Bak - çoktan bize yaklaşmış üç gemi var."</p>

  <p>"Daha önce bize hiç yaklaşmamışlardı bile," dedi Ela.</p>

  <p>"Eh, şimdi de yaklaşamayacaklar," dedi Miro. "Truva atlarına yenik düşmediğimizi onlara gösterecek bir gösteri yapmamız gerek." Koltuğundan kalktı ve Jane’in uyumakta olduğu yere koridor boyunca rahatça süzüldü. Daha oraya gelmeden, "Jane!" diye bağırdı. "Jane!"</p>

  <p>Bir an sonra kızın gözkapakları titreşerek açıldı.</p>

  <p>"Jane," dedi Miro, "Bizi yaklaşık yüz mil kaldır ve daha aşağıdaki bir yörüngeye sok."</p>

  <p>Kız ona tuhaf bir ifadeyle baktı, sonra herhalde ona güvenmeye karar verdi, çünkü bir şey sormadı. Tekrar gözlerini kapadı ve Firequencher kontrol odasından bağırdı. "Yaptı! Hareket ettik!"</p>

  <p>Miro diğerlerine doğru süzüldü. "Artık bunu <i>yapamayacaklarını biliyorum."</i> Elbette şimdi ekranı, yabancı gemilerin artık yaklaşmadıklarını, ama dikkatle üç -hayır, şimdi dört- yönde ve on iki mil kadar ötede dikkatle yer aldıklarını gösteriyordu. "Bizi güzel bir tetrahedron içine aldılar," dedi Miro.</p>

  <p>"Eh, artık şimdi mutlu-öl ilaçlarını almadığımızı biliyorlar," dedi Quara.</p>

  <p>"Ama onları anlamaya eskisinden daha çok yaklaşmış değiliz."</p>

  <p>"Bunun nedeni," dedi Miro. "Çok aptalız."</p>

  <p>"Kendini kötülemenin şu anda bize yararı yok," dedi Quara, "senin olayında bu doğru olsa bile."</p>

  <p>"Quara," dedi Ela sertçe.</p>

  <p>"Kahretsin, bir şakaydı!" dedi Quara. "Bir kız ağabeyine şaka yapamaz mı?"</p>

  <p>"Oh, evet," dedi Miro, kuru bir ifadeyle. "Öyle şakacısındır ki."</p>

  <p>"Aptal olduğumuzu söylemekle neyi kastettin?" dedi Firequencher.</p>

  <p>"Dillerini hiçbir zaman çözemeyeceğiz," dedi Miro, "çünkü bu bir dil <i>değil.</i> Bu bir biyolojik emirler dizisi. Konuşmuyorlar. Soyut düşünmüyorlar. Sadece birbirlerine bir şeyler yapan moleküller yapıyorlar. Bu sanki insan sözlüğünün tuğla ve sandviçlerden oluşması gibi; cezalandır ya da ödüllendir. Eğer soyut düşünceleri varsa, onlara bu molekülleri okuyarak ulaşamayacağız."</p>

  <p>"Soyut bir dili olmayan bir türün şuradakiler gibi uzay gemileri yapabileceğine pek inanmıyorum," dedi Quara küçümseyerek. "Ve tıpkı bizim videoları ve sesleri yayınladığımız gibi, onlar da bu molekülleri yayınlıyorlar."</p>

  <p>"Ya eğer vücutlarının içinde moleküler mesajları kimyasallara ya da fiziksel yapılara dönüştüren organları varsa? O zaman..."</p>

  <p>"Ana fikrimi atlıyorsun," diye ısrar etti Quara. "Tuğlalar atarak ya da sandviç paylaşarak genel bilgi birikimi elde edemezsin. Vücutlarının dışında bilgi depolamak ve bu şekilde bilgiyi kişiden kişiye, nesilden nesile aktarabilmek için dile ihtiyaçları var. Tuğlayla bir kişiyi ikna ederek uzaya çıkamaz ya da elektromanyetik tayfı kullanarak yayın yapmazsınız."</p>

  <p>"Galiba haklı," dedi Ela.</p>

  <p>"Belki de gönderdikleri moleküler mesajlar anı dizileridir," dedi Miro. "Tekrarlıyorum, bir dil değil - bu gönderenin başından geçen, fakat alıcının yaşamadığı bazı şeyleri 'hatırlamak' için beyni uyarıyor."</p>

  <p>"Dinle, haklı olsan da, olmasan da," dedi Firequencher, "dili çözmek için çalışmaya devam etmeliyiz."</p>

  <p>"Eğer haklıysam, zamanımızı boş yere harcıyoruz," dedi Miro.</p>

  <p>"Kesinlikle," dedi Firequencher.</p>

  <p>"Oh," dedi Miro. Firequencher’in düşüncesini anlamıştı. Eğer Miro haklıysa, zaten görevlerinin tümü yararsızdı - zaten başarısız olmuşlardı. Bu nedenle sanki Miro yanılıyormuş ve dil <i>çözülebilirmiş</i> gibi davranmaya devam etmek zorundaydılar, çünkü eğer yapılamıyorsa, zaten yapabilecekleri bir şey yoktu.</p>

  <p>Ancak yine de...</p>

  <p>"Bir şeyi unutuyoruz," dedi Miro.</p>

  <p><i>"Ben</i> hariç," dedi Quara.</p>

  <p>"Jane. O yaratıldı, çünkü ana kraliçeler türler arasında bir köprü kurdular."</p>

  <p>"Bilinmeyen virüs kusan yaratıklarla insanlar arasında değil, insanlarla ana kraliçeler arasında," dedi Quara.</p>

  <p>Fakat Ela ilgilenmişti. "İnsan tarzı iletişim -eşitler arasında konuşma- elbette, kesinlikle ana kraliçelere yabancıydı, tıpkı şu moleküler dilin bize olduğu kadar. Belki Jane filotik olarak onları birleştirmek için bir yol bulabilir."</p>

  <p>"Zihin okuma mı?" dedi Quara." Unutma, bizim bir köprümüz <i>yok."</i></p>

  <p>"Bu onların filotik bağlarla nasıl ilgilendiklerine bağlı," dedi Miro. "Ana Kraliçe her zaman Human'la konuşuyor, değil mi? Çünkü babaağaçlar ve ana kraliçeler zaten iletişim için filotik bağlantıları kullanıyorlar. Bir dilin aracılığı olmadan zihinden zihine konuşuyorlar. Ve onlar da biyolojik açıdan ana kraliçeler ve insanlar kadar farklı."</p>

  <p>Ela düşünceli bir ifadeyle onayladı. "Jane şu anda böyle bir şey deneyemez, Kongre filosu konusu tamamıyla halledilinceye kadar. Fakat dikkatini bize verecek kadar serbest kaldığı zaman en azından şu...halkla temas kurmayı deneyebilir."</p>

  <p>"Eğer bu yaratıklar filotik bağlantılarla iletişiyorlarsa," dedi Quara, "molekülleri kullanmamaları gerekirdi."</p>

  <p>"Belki bu moleküller, dedi Miro, "hayvanlarla nasıl iletişim kurma yollarıdır."</p>

  <p>&nbsp;</p>

  <p>Amiral Lands işittiklerine inanamıyordu. Yıldızyolu Kongresi’nin Birinci Sözcüsü ve Yıldızyolu Amiralliğinin Birinci Sekreteri, ikisi birden terminaldeydiler ve mesajları aynıydı. "Karantina, kesinlikle," dedi Sekreter. "Moleküler Parçalama Aygıtı'nı kullanma yetkiniz yok."</p>

  <p>"Karantina imkânsız," dedi Lands. "Çok hızlı gidiyoruz. Yolculuğun başında verdiğim savaş planını biliyorsunuz. Yavaşlamak haftalarımızı alır. Ayrıca, adamlarım ne olacak? Göreceli bir yolculuk yapıp sonra ana vatanlarına dönmek, hiç olmazsa bir şey. Evet, aileleri ve dostları yok olmuş olacak, fakat en azından bir yıldız gemisinde devamlı bir görevde tıkılı kalmayacaklar! Hızımızı göreceli hıza yakın tutarak, hızlanma ve yavaşlamalarla onların hayatlarının aylarını kurtarıyorum. Siz onlardan yıllarını vermelerini beklediğinizi söylüyorsunuz!"</p>

  <p>"Eminim ki," dedi Birinci Sözcü, "mürettebatınızın canının sıkılmaması için Lusitania’yı havaya uçurarak, pequeninolari ve binlerce insanı yok etmemiz gerektiğini söylemiyorsunuz."</p>

  <p>"Bu gezegeni yok etmemizi istemiyorsamz, bunun iyi olduğunu söylüyorum ve eve dönmemize izin vermenizi istiyorum."</p>

  <p>"Bunu yapamayız," dedi Birinci Sekreter. "Descolada, isyan etmiş bir gezegende, gözlemsiz bırakılamayacak kadar tehlikeli."</p>

  <p>"Yani, descoladayı sınırlayacak <i>hiçbir şey</i> yapılmadan Küçük Doktor'un kullanımını iptal ediyorsunuz?"</p>

  <p>"Yerdeki kesin durumu araştırmak için gerekli önlemleri alarak birtakım indirmeyi düşünüyoruz,"</p>

  <p>"Başka bir deyişle, yerdeki durum hakkında bir bilginiz olmadan, hastalık bulaşmamış insanları riske atmadan tehlikeyi önlemek imkânı varken, adamları bu virüsün ölümcül tehlikesine yollayacaksınız."</p>

  <p>"Kongre karara vardı," dedi Birinci Sözcü soğuk bir ifadeyle, "mantıklı bir seçenek varken, bir soykırım yapmayacağız. Bu emirler alındı ve anlaşıldı mı?"</p>

  <p>"Evet, efendim," dedi Lands.</p>

  <p>"Bunlara itaat edilecek mi?" diye sordu Birinci Sözcü.</p>

  <p>Birinci Sekreter şaşırmış görünüyordu. Emirlere itaat edip etmeyeceğini sorarak bir amirale hakaret edemezdiniz.</p>

  <p>Ancak Birinci Sözcü hakaretini geri almadı. "Evet?"</p>

  <p>"Efendim, her zaman yeminimle yaşadım ve yaşayacağım." Bundan sonra, Lands bağlantıyı kesti. Hemen, onunla birlikte kapalı iletişim odasında bulunan diğer şahsa, İkinci Kaptan’ı Causo’ya döndü. "Tutuklusunuz, bayım," dedi.</p>

  <p>Causo kaşım kaldırdı. "Demek bu emre uymak niyetinde değilsiniz?"</p>

  <p>"Bu konudaki kişisel hislerini bana söyleme," dedi Lands. "Senin de Lusitania'dakiler gibi Portekiz etnik kökenli olduğunu biliyorum."</p>

  <p>"Onlar Brezilyalı," dedi İkinci Kaptan.</p>

  <p>Lands ona aldırmadı. "Sana konuşma hakkı tanınmadığını ve yapacağım davranıştan tümüyle sorumsuz olduğunu kayıtlara geçeceğim."</p>

  <p>"Ya yemininiz ne olacak, efendim?" diye Causo sakin bir ifadeyle sordu.</p>

  <p>"Yeminim insanlığa en yararlı olacak hizmeti vermek için emir aldığım her hareketi yapmak. Savaş suçu maddesine başvuracağım."</p>

  <p>"Size savaş suçu işlemenizi emretmiyorlar. Onu yapmamanızı emrediyorlar."</p>

  <p>"Tam tersine," dedi Lands. İnsanlığa karşı, bu dünyayı ve üstündeki ölümcül tehlikeyi yok etmeyi <i>başaramamak,</i> onu yok etmekten daha büyük suç olur." Lands belindeki silahı çekti. "Tutuklusunuz, bayım."</p>

  <p>İkinci Kaptan ellerini başına koydu ve sırtını döndü.</p>

  <p>"Efendim, haklı da olabilirsiniz, haksız da. Fakat her iki seçim de korkunç olabilir. Böyle bir kararı tek başınıza nasıl verdiğinizi anlamıyorum."</p>

  <p>Lands uysallık ilacını Causo'nun ensesine yapıştırdı ve ilaç adamın sistemine karışırken, "Karar verirken yardım aldım, dostum," dedi. "Kendime sordum, Ender Wiggin, insanlığı böceklerden kurtaran adam, eğer birden, son anda ona 'bu oyun değil, bu gerçek' dense ne yapardı. Kendime sordum 'Ya, Stilson denen çocuğu ya da Madrid denen çocuğu, pek bilinmeyen birinci ve ikinci adam öldürmelerinde, öldürmeden önce bir yetişkin araya girip ona durmasını söylese. Düşmanı ona bir daha saldırdığı zaman, yetişkinin daha sonra onu koruyacak gücü olmayacağını bilerek bunları yapar mıydı? Ya şimdi ya da hiç olduğunu bilerek yapar mıydı? Eğer Kumanda Okulu'ndaki yetişkinler ona 'böceklerin insanlığı yok etmeye niyetli olmadıkları hakkında bir olasılık olduğunu düşünüyoruz, bu nedenle onların hepsini öldürme' deseler, Ender Wiggin sence buna itaat eder miydi? Hayır. Tehlikeyi yok etmek ve hayatta kalarak gelecekte bir tehlike oluşturmayacaklarından emin olmak için gerekli olan şeyi yapardı - her zaman. Danıştığım insan bu. Bilgeliğini izleyeceğim insan bu."</p>

  <p>Causa yanıtlamadı. Sadece gülümsedi ve onayladı.</p>

  <p>"Otur ve sana emir verinceye karar ayağa kalkma."</p>

  <p>Causo oturdu.</p>

  <p>Lands, bütün filoyla iletişim kuran ansible’ı açtı. "Emir verilmiş bulunuyor ve yerine getireceğiz. K.D. Aygıtı'nı hemen fırlatacağım ve derhal göreceli hıza döneceğiz. Tanrı ruhuma huzur versin."</p>

  <p>Bir an sonra, K.D. Aygıtı Amiral’in bayrak gemisinden ayrıldı ve göreceli hızın tam altında Lusitania’ya doğru yoluna devam etti. Onu otomatik olarak tetikleyecek olan yakınlığa ulaşması yaklaşık bir saat sürecekti. Eğer yakınlık dedektörü bir şekilde uygun biçimde çalışmazsa, bir zamanlayıcı tahmin edilen çarpma zamanından saniyeler önce onu ateşleyecekti.</p>

  <p>Lands, bayrak gemisini, onu evrenin geri kalan kısmının zaman çerçevesinde ayıran eşiğin üstüne hızlandırdı. Sonra uysallık ilacını Causo'nun ensesinden çekti ve yerine antidotu yapıştırdı. "Tanık olduğunuz isyan nedeniyle, şimdi beni tutuklayabilirsiniz, bayım."</p>

  <p>Causo başını salladı. "Hayır, efendim," dedi. "Hiçbir yere gitmiyorsunuz, sizi bekleyen savaş suçu mahkemesinden kaçmak gibi saçma bir plammz olmadığı sürece, eve dönünceye kadar filonun komutası sizindir."</p>

  <p>"Hayır, efendim," dedi Lands. "Bana verecekleri her cezaya katlanacağım. Yaptığım şey insanlığı yok olmaktan kurtardı, fakat bu sona ulaşmak için gerekli bir fedakârlık olarak Lusitania’nın insanlarına ve pequeninolarına katılmaya hazırım."</p>

  <p>Causo onu selamladı sonra koltuğuna oturarak ağladı.</p>
</body>
</html>
