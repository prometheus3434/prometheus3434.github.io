<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.2.css" rel="stylesheet" type="text/css" />
</head>

<body>
  <h1 class="chapternumber sigil_not_in_toc">8</h1>
  <hr />

  <h1 class="chaptername" id="sigil_toc_id_8">HANGİ HAYALE İNANDIĞININ NE ÖNEMİ VAR</h1>

  <div class="quote">
    <p>"Babam bir zamanlar bana tanrıların olmadığını, sadece kendi güçleri iyiymiş gibi davranan ve sömürdükleri şey de sevgi olan kötü insanların zalimce dalaverelerinin var olduğunu söylemişti. Fakat, eğer tanrılar yoksa, onlara inanmak için neden bu kadar açız? Ancak, kötü yalancıların bizimle tanrıların arasında durmaları ve onları görmemizi engellemeleri, her yalancıyı saran parlak halenin yalanın çevresinden dolanıp yolumuzu bulmamızı bekleyen bir tanrının dış kenarları olduğu anlamına gelmez."</p>

    <p>&nbsp;</p>

    <p style="text-align: right;">Han Qing-jao'nun Tanrı Fısıltıları'ndan</p>
  </div>

  <p>"İşe yaramıyor," dedi Ana Kraliçe.</p>

  <p>"Farklı ne yapabiliriz ki?" diye sordu Human, ilimizden gelen en güçlü ağı yaptık. Sana ve birbirimize önceden hiç yapmadığımız kadar katıldık, o kadar ki hepimiz titriyoruz. Sanki titrek bir rüzgâr hepimizle dans ediyormuş ve yapraklarımızı güneş ışığında güzelleştiriyormuş gibi sallanıyoruz. Ve bu ışık, sen, kız kardeşlerin ve minik annelerimizle, kraliçemiz, kız kardeşimiz, annemiz, gerçek eşimiz olan sevgili dilsiz anaağaçlara karşı olan sevgimiz. Nasıl olur da Jane yaptığımız şeyi görüp, onun bir parçası olmak istemez?"</p>

  <p>"Bize bir yol bulamaz," dedi Ana Kraliçe. "Yarı yarıya bizim bu halimizden yapıldı, Fakat Ender’e sonsuza kadar bakabilmek, ona ait olmak için bize sırtını döneli çok oluyor. Jane bizim Ender’e köprümüzdü. Şimdiyse, Ender onun hayata olan tek köprüsü."</p>

  <p>"Ne biçim köprü bu? Köprünün kendisi ölüyor."</p>

  <p>"Onun yaşlı kısmı ölüyor," dedi Ana Kraliçe. "Fakat hatırlarsan, siz pequeninolari en çok anlayan ve seven adam odur. Gençliğinin ölen kısmından, seni geçirdiği gibi, onu Üçüncü Hayat’a götürecek bir ağaç büyütebilmek mümkün değil."</p>

  <p>"Planını anlamıyorum," dedi Human. Fakat bu anlamamış halinde bile bilinçli zihninin altından Ana Kraliçe'ye bir mesaj aktı: "Sevgili kraliçem," diyordu Human ve Ana Kraliçe bunu duydu: "Tatlı, kutsal kraliçem."</p>

  <p>"Bir planım yok," dedi Ana Kraliçe. "Sadece bir ümidim var."</p>

  <p>"0 zaman bana ümidini söyle," dedi Human.</p>

  <p>"Bu sadece bir ümidin hayali," diye yanıtladı Ana Kraliçe. "Sadece bir ümidin hayalinin tahmininin söylentisi."</p>

  <p>"Anlat bana."</p>

  <p>"Jane bizim Ender’e olan köprümüzdü. Şimdi Ender onun bize köprüsü olamaz mı? Son birkaç yıl dışında, Jane bütün ömrünü Ender’in kalbine bakarak, en iç duygularını işiterek, onun aiûasının varlığına bir anlam vermesine izin vererek geçirdi. Eğer Ender onu çağırırsa, bizi işitememesine karşılık, kız onu duyar. Bu, onu Ender’e çekecektir."</p>

  <p>"Şu anda en çok oturduğu vücudun içine," dedi Human, "bu da Genç Valentine’in vücudu. Orada istemeyerek birbirleriyle savaşacaklar. Aynı krallığa ikisi birden hükmedemez"</p>

  <p>"İşte bu nedenle ümit söylentisi çok zayıf," dedi Ana Kraliçe. "Fakat Ender seni de sevdi - seni ve Human adındaki babaağacı ve seni, bütün pequeninolari, babaağaçları, eşleri, kız kardeşleri ve anaağaçları, hepinizi, hatta hiçbir zaman baba olamayan, fakat bir zamanlar erkek evlat olan, odun ağaçları sevdi ve hepinizi seviyor. Jane bu filotik bağı izleyip bize bir yol bulamaz mı? Onu tutabiliriz, onun genç Valentine’e uymayan her şeyini tutabiliriz."</p>

  <p>"0 zaman Ender onu çağırmak için hayatta kalmalı."</p>

  <p>"Ümidin, anca güneşin önünden geçen minik bir bulutun anısının gölgesi olmasının nedeni de bu, çünkü Ender onu muhakkak çağırmalı, getirmeli ve sonra oradan kaçarak onu Genç Valentine ile baş başa bırakmalı."</p>

  <p>"0 zaman Ender Jane için ölecek."</p>

  <p>"Ender olarak ölecek, Valentine olarak ölecek. Fakat Peter’e yolunu bulup orada yaşayamaz mı?"</p>

  <p>"Bu onun nefret ettiği parçası," dedi Human. "Bana kendisi söylemişti."</p>

  <p>"Bu onun korktuğu parçası," dedi Ana Kraliçe. "Bu onun en güçlü parçası olduğu için ondan korkuyor olması mümkün değil mi? Çehrelerinin en güçlüsü?"</p>

  <p>"Ender gibi iyi bir insanın en güçlü parçasının, yıkıcı, haris, zalim ve acımasız kısmı olduğunu nasıl söylersin?"</p>

  <p>"Bunlar onun Genç Peter’e biçim veren kendi parçası için söylediği sözler. Ancak, kitabı <i>Hegemon,</i> bir şeyler yapma gücünü ona içindeki acımasızlığın verdiğini göstermiyor mu? Bu, onu bütün saldırganlara karşı güçlü kılmıyor mu? Bu, yalnızlığına rağmen ona bir kişilik vermiyor mu? Ne o, ne de Peter, sırf zalim olmak için zalim değillerdi. İşi bitirmek için zalim davrandılar ve bu da yapılması gereken işti; Ender’in müthiş bir düşmanı yok etmesi, çünkü tehlikeli olduğumuzu sanıyordu, Peter'ın ülkelerin sınır duvarlarını yıkıp, insan ırkım tek bir ülke yapması, dünyayı kurtaran işlerdi. Bu iki işin de bugün yeniden yapılması gerekiyor. Müthiş bir düşmanın sınırlarını bulduk, Miro'nun descoladores dediği yabancı ırk. Ve insanlarla pequeninolar, pequeninolarla ana kraliçeler, ana kraliçelerle insanlar ve hepimizle Jane arasındaki sınırlar, Jane her neye dönüşecekse, sence hepimizi birleştirmek için Ender’in Peter olarak gücüne ihtiyacımız yok mu?"</p>

  <p>"Beni ikna ettin sevgili kız kardeş, anne, eş, fakat içinde böyle bir iyilik olduğuna inanmayacak olan, Ender. Jane’i gökyüzünden Genç Valentine’in vücuduna çekmeyi başarabilecek, fakat o vücuttan ayrılmayı bir daha asla başaramayacak, hiçbir zaman kendi iyi yanını terk ederek, içindeki tüm korkuları temsil eden bir vücuda gitmeyecek."</p>

  <p>"Eğer haklıysan, o zaman ölecek," dedi Ana Kraliçe. Human’ın arkadaşı için içinde hissettiği elem ve acı, onu tüm babaağaçlara ve ana kraliçelere bağlayan ağ içinde yayıldı, fakat onlara bu tatlı geldi, çünkü bir adamın hayatına olan sevgiden doğmuştu.</p>

  <p>"Fakat zaten ölüyor, Ender olarak ölüyor, eğer bunların hepsini ona açıklarsak, ölerek Jane’i, yıldız uçuşunun anahtarını elinde tutan Jane’i, bizimle Dışarısı arasındaki kapının kilidini açabilen, güçlü bir irade ve berrak bir zihinle bizi İçeri ve Dışarı geçirebilen Jane’i hayatta tutabilecekse, ölmeyi seçmez mi?"</p>

  <p>"Evet, onun yaşayabilmesi için ölmeyi seçer."</p>

  <p>"Fakat daha iyisi, Jane’i Valentine’e getirdikten sonra yaşamayı seçmesi. Bu daha iyi olur."</p>

  <p>Bunu söylese de, sözlerinin arkasındaki çaresizlik, örülmesine yardım ettiği ağdaki herkese, onun zehrini tadabilmeleri için sulu bir çamur gibi sızdı, çünkü bir adamın ölümüne duyulan korku ve endişeden doğmuştu ve hepsi üzüldüler.</p>

  <p>&nbsp;</p>

  <p>Jane, son bir yolculuk için gereken gücü buldu; içindeki altı yaşam biçimiyle birlikte mekiği tuttu, fiziksel biçimlerinin kusursuz görüntüsünü, onları hızla Dışarı’ya, sonra İçeri'ye, descoladanın yayıldığı uzak gezegenin çevresinde yörüngeye sokacak kadar tuttu. Fakat görev yerine getirildikten sonra, kendi kontrolünü kaybetti, çünkü artık kendini, bildiği kendini bulamıyordu. Bellekler ondan kopartılıyordu; dünyalara, insanlara, ana kraliçelere ve babaağaçlara, tıpkı kol ve bacaklarıymış gibi uzun süredir alışık olduğu bağlantıları yok olmuştu ve kullanmak için ne zaman uzansa hiçbir şey olmuyordu, tümüyle uyuşmuş, kendi eski çekirdeğine değil, kendinin küçük köşelerine, onu tutamayacak kadar küçük ve çaresiz parçalarına çekilmişti.</p>

  <p>Defalarca, ölüyorum, ölüyorum, dedi, söylerken bile bu sözcüklerden nefret ederek, hissettiği panikten nefret ederek.</p>

  <p>Daha önce Genç Valentine’in oturduğu bilgisayara konuştu - sadece sözcüklerle konuştu, çünkü asırlardır maskesi olan yüzü nasıl yapacağını artık hatırlamıyordu. "Artık korkuyorum." Fakat bunu söyledikten sonra bunu Genç Valentine’e mi söylemesi gerektiğini hatırlayamadı. Bu kısmı da gitmişti; bir an önce oradaydı, ama şimdi uzanabileceğinden ötedeydi.</p>

  <p>Ve neden Ender’in vekiliyle konuşuyordu? Neden yumuşak bir sesle Miro'nun kulağına, Peter’ın kulağına konuşuyor ve "Konuş benimle, konuş benimle, korkuyorum," diyordu? Şu anda istediği bu erkek müsvetteleri değildi. Onu kulağından söküp atandı. Onu reddederek çok üzgün ve yorgun bir insan kadını seçendi, çünkü -Ender’in fikrine göre- Novinha’nın ona ihtiyacı daha fazlaydı. Ama onun sana olan ihtiyacı, şimdi benim sana olan ihtiyacımdan nasıl fazla olabilir? Eğer sen ölürsen o hâlâ yaşayacak. Fakat ben şimdi ölüyorum, çünkü sen bakışlarını benden öteye çevirdin.</p>

  <p>&nbsp;</p>

  <p>Wang-mu sahilde, yanındaki Peter’ın mırıltısını duydu. Uyumuş muyum, diye merak etti. Yanağım kumdan kaldırdı ve kollarına dayanarak doğruldu. Şimdi sular çekilmiş ve kızın yattığı yerden gidebildiği kadar uzağa gitmişti. Peter, yanında bağdaş kurmuş olarak oturmuş, ileri geri sallanarak, "Jane, seni işitiyorum, seninle konuşuyorum, buradayım," derken, yanaklarından gözyaşları süzülüyordu.</p>

  <p>Peter'ın monoton bir sesle Jane’e bu sözleri söylediğini duyunca, Wang-mu aynı anda iki şeyin birden farkına vardı. Birincisi, Wang-mu, Jane’in ölmekte olduğunu kesinlikle biliyordu, çünkü Peter'ın sözcükleri onu rahatlatmanın dışında ne olabilirdi ve Jane’in sonun eşiğinde olduğu bu saatte ne gibi bir rahatlamaya ihtiyacı olabilirdi? Ancak, fark ettiği ikinci şey, Wang-mu için daha dehşet vericiydi. Çünkü Peter'ın gözyaşlarını ilk kez görünce -onun ağlama yeteneğine sahip olduğunu ilk kez görünce- Jane’in yapabildiği gibi, onun kalbine dokunabilmeyi istedi; hayır, ölümü Peter’ı böyle yasa boğan tek kişi olmak istedi.</p>

  <p>Bu ne zaman oldu, diye merak etti. İlk kez ne zaman onun beni sevmesini istemeye başladım? Bu sadece şimdi mi oldu, çocukça bir arzu, başka bir kadın -başka bir yaratık- ona sahip olduğu için mi onu istiyorum? Yoksa birlikte geçirdiğimiz bugünlerde onun aşkını onun iyiliği için mi istiyorum? Onun bana sataşması, sözde alçakgönüllü davranması, ancak yine de gizli ıstırabı, gizli korkusu, bunların hepsi bir şekilde onu sevmeme mi neden oldu? Bana karşı olan açık hoşgörüsü, sadece onun beğenisini değil, sevgisini de mi istememe yol açtı? Yoksa rahatlamak için bana dönmesini istediğim onun ıstırabı mı?</p>

  <p>Onun aşkına neden bu kadar çok imreniyorum? Neden Jane’i, şu ancak tanıdığım ya da hiç tanımadığım yabancıyı, bu kadar kıskanıyorum? Acaba bu, bunca yıl yalnızlığımla gurur duyduktan sonra, ta başından beri acıklı bir gençlik aşkını özlediğimi keşfettiğim için mi? Ve bu sevgi özlemi içinde, acaba bu yere aday olarak en kötü adayı seçmiş olabilir miyim? Asla kıyaslanamayacağım başka birini seviyor, özellikle kız öldükten sonra; Peter beni cahil olarak tanıyor, sahip olabileceğim iyi niteliklerle hiç ilgilenmiyor ve kendisi bir insanın ancak bir parçası ve çok fazla bölünen o insanın en iyi parçası da değil.</p>

  <p>Aklımı mı kaçırdım?</p>

  <p>Yoksa sonunda kalbimi mi buldum?</p>

  <p>Wang-mu birden alışılmadık bir duygusallığa kapıldı. Tüm yaşamı boyunca duygularını kendisinden o kadar uzakta tutmuştu ki, şimdi onları içine nasıl alacağını pek bilemiyordu. Onu seviyorum, diye düşündü Wang-mu ve kalbi bu tutkusunun yoğunluğuyla neredeyse patladı. Beni hiç sevmeyecek, diye düşündü ve kalbi hayatındaki binlerce düş kırıklığının hiçbirinde olmadığı kadar kırıldı.</p>

  <p>Benim aşkım, onun Jane’e olan ihtiyacıyla, onu tanımasıyla kıyaslandığında hiç kalır, çünkü Dışarı’ya yapılan ilk yolculukta hayal gücüyle yaratıldığından beri geçen birkaç haftaya oranla, Jane ile olan bağları daha derin. Ender’in gezilerinin bütün o yalnız yıllarında, Jane onun en sadık dostuydu ve Peter’ın gözlerini yaşlarla dolduran işte bu sevgi. Ben onun için bir hiçim, ben onun hayatına sonradan eklenen bir şeyim. Onun sadece bir parçasını gördüm ve benim sevgim sonuçta onun için hiçbir şey.</p>

  <p>Wang-mu da ağladı.</p>

  <p>Fakat sahildeki Samoalılardan bir çığlık yükselince, Wang-mu, Peter'dan öteye döndü. Gözyaşlarıyla dolu gözleriyle dalgaların üstüne baktı ve ayağa kalkarak onların gördüğüyle aynı şeyi gördüğünden emin olmak istedi. Bu, Malu'nun kayığıydı. Onlara geri dönmüştü. Geri geliyordu.</p>

  <p>Bir şey mi görmüştü? Jane'den yükselen ve Peter’ın şimdi duymakta olduğu çığlığı mı duymuştu?</p>

  <p>Grace kızın elini tutmuş yanında duruyordu. "Neden geriye dönüyor?" diye Wang-mu’ya sordu.</p>

  <p>"Onu anlayan sensin," diye yanıtladı Wang-mu.</p>

  <p>"Onu hiç anlamıyorum," dedi Grace. "Sözleri dışında; sözlerinin sıradan anlamını biliyorum. Fakat o konuştuğu zaman, onların Malu'nun söylemek istediği şeyi kapsamak için zorlandıklarını, ama başaramadıklarını hissediyorum. Onun bu sözleri, en geniş dilimizle bile konuşsa, sözlerini büyük anlam sepetleriyle yan yana bile getirse, düşünce teknelerine bile doldursa, yeterince geniş değil. Ben sadece sözcüklerin dış biçimini görebiliyor ve ne anlama geldiklerini tahmin ediyorum. Onu hiç anlamıyorum."</p>

  <p>"Neden <i>benim</i> anlayacağımı düşünüyorsun?"</p>

  <p>"Çünkü seninle konuşmak için dönüyor."</p>

  <p>"O, Peter'le konuşmak için dönüyor. Malu’nun verdiği isimle, Tanrı’ya bağlı olan o."</p>

  <p>"Onun bu tanrısını sevmiyorsun, değil mi?"</p>

  <p>Wang-mu başını salladı. "Ona karşı bir şeyim yok, O'na sahip olması dışında, bu nedenle bana bir şey kalmıyor."</p>

  <p>"Bir rakip," dedi Grace.</p>

  <p>Wang-mu göğüs geçirdi. "Hiçbir şey beklemeyerek ve çok az şey elde ederek büyüdüm. Fakat her zaman, ulaşamayacağım kadar ötelere uzanan ihtirasım vardı. Bazen şartlar ne olursa olsun ulaştım ve elimde layık olduğumdan fazlasını, başa çıkamayacağımdan fazlasını tuttum. Bazen de istediğim şeye ulaştım ve ona hiç dokunmadım."</p>

  <p>"Onu istiyor musun?"</p>

  <p>"Benim onu sevdiğim kadar onun da beni sevmesini istediğimi yeni fark ettim. Her zaman öfkeliydi, her zaman beni sözleriyle hançerliyordu, ama benimle çalıştı ve beni takdir ettiği zaman ona inandım."</p>

  <p>"Bence," dedi Grace, "senin şimdiye kadarki hayatın kusursuz sadelikte geçmemiş."</p>

  <p>"Doğru değil," dedi Wang-mu. "Şimdiye kadar ihtiyacım olmayan hiçbir şeyim olmadı ve sahip olmadığım hiçbir şeye de ihtiyacım olmadı."</p>

  <p>"Sahip olmadığın her şeye ihtiyacın var," dedi Grace "ve şimdi bile ona ulaşamayacak kadar zayıf olduğuna inanmıyorum."</p>

  <p>"Onu istediğimi anlamadan önce onu kaybettim," dedi kız. "Ona bak."</p>

  <p>Peter ileri geri sallanarak hiç bitmeyen tiradını ölmekte olan arkadaşına fısıldayarak söyleyip duruyordu.</p>

  <p>"Ona baktım," dedi Grace "ve orada olduğunu gördüm, etiyle kanıyla ve sen de buradasın, etinle kanınla, bu nedenle, gözlerin onun gitmemiş olduğunu sana kesin olarak söylediği halde, senin gibi akıllı bir kızın onun gitmiş olduğunu nasıl söylediğini anlamıyorum."</p>

  <p>Wang-mu yukarıya, önünde muazzam bir dağ silsilesi gibi dikilen kadına baktı, onun aydınlık gözlerine baktı ve parladı. "Senden bana nasihat vermeni istemedim."</p>

  <p>"Ben de senden istemedim, ama buraya Lusitania Filosu hakkında fikrimi değiştirmek için gelmediniz mi? Malu'nun benim Aimaina’ya bir şeyler söylememi sağlamasını, böylece onun da Divine Wind'deki Gereklilikçilere bir şeyler söylemesini, <i>onların da,</i> Kongre’nin onların saygısına aç grubuna bir şeyler söylemesini ve filoyu gönderen koalisyonun parçalanmasını ve Lusitania'nın dokunulmadan bırakılmasını emretmelerini istediniz. Plan bu değil miydi?"</p>

  <p>Wang-mu başıyla onayladı.</p>

  <p>"Eh, kendinizi aldattınız. Bir insanın seçimlerini nasıl yaptığını dışardan bilemezsin. Aimaina bana yazdı, fakat onun üstünde bir gücüm yok. Ona Ua Lava yolunu öğrettim, evet, ama o Ua Lava’yı izliyor, beni değil. Onu izliyor, çünkü Ua Lava ona doğru geliyor. Eğer birden Ua Lava'nın, gezegenleri yok etmek için filolar yollamak olmadığını ona açıklamaya başlasam, kibarca dinler ve önemsemez, çünkü bunun inandığı Ua Lava'yla bir ilgisi yok. Doğru olarak, bunu eski bir arkadaşının ve öğretmeninin onu kendi isteğine yöneltmek arzusu olarak görür. Bu, aramızdaki güvenin sonu olur ve yine de onun fikrini değiştirmez."</p>

  <p>"O zaman başarısız olduk," dedi Wang-mu.</p>

  <p>"Başarısız olup olmadığınızı bilemem," dedi Grace. "Lusitania henüz havaya uçurulmadı. Ayrıca buraya gelmenizin gerçek nedeninin bu olup olmadığını nereden biliyorsun?"</p>

  <p>"Peter, Jane’in öyle dediğini söyledi."</p>

  <p>"Peki, onlar amaçlarının ne olduğunu nereden biliyorlar?"</p>

  <p>"Şey, o kadar öteye gidersen, hiçbirimizin bir amacı yok," dedi Wang-mu. "Hayatlarımız sadece genleriniz ve yetiştirilme tarzımız. Yalnızca bize zorlanan senaryo gereğince hareket ediyoruz."</p>

  <p>Grace düş kırıklığına uğramış bir ifadeyle, Oh," dedi. "Böyle aptalca bir şey söylediğini duyduğuma üzüldüm."</p>

  <p>Büyük kano yeniden kumsala yanaşmıştı. Malu tekrar yerinden kalktı ve kuma çıktı. Fakat bu kez -bu mümkün olabilir miydi?- bu kez acele ediyormuş gibi görünüyordu. O kadar acele ediyordu ki, evet, vakarından bir parça kaybetmişti. Aslında, ilerlemesi yavaş olduğu halde, Wang-mu onun kumsalda hafifçe zıpladığını hissetti. Ve Malu'nun gözlerini izleyince, onun nereye baktığını gördü, onun Peter’e değil, kendisine geldiğini fark etti.</p>

  <p>&nbsp;</p>

  <p>Novinha kendisi için getirilen yumuşak koltukta uyandı ve bir an nerede olduğunu unuttu. Üreme biyologu olduğu günlerde, sık sık laboratuardaki bir iskemlenin üstünde uyuyakalır ve sonra, uyumadan önce neyin üstünde çalıştığını görmek için bir an çevresine bakardı. Şimdi hangi problemi çözmeye çalışıyordu.</p>

  <p>Sonra, Andrew’in yattığı yatağın kenarındaki Valentine’i gördü. Andrew’in sadece vücudunun yattığı. Kalbi başka bir yerdeydi.</p>

  <p>"Beni uyandırmalıydın," dedi Novinha.</p>

  <p>"Şimdi geldim," dedi Valentine "Ve seni uyandırmaya gönlüm razı olmadı. Bana senin neredeyse hiç uyumadığını söylediler."</p>

  <p>Novinha ayağa kalktı. "Tuhaf. Bense tüm yaptığım şeyin bu olduğunu sanıyordum."</p>

  <p>"Jane ölüyor," dedi Valentine.</p>

  <p>Novinha’nın içinde kalbi hop etti.</p>

  <p>"Rakiben, biliyorum," dedi Valentine.</p>

  <p>Novinha, bir öfke veya alay olup olmadığım görmek için kadının gözlerine baktı, fakat hayır, orada sadece sevecenlik vardı.</p>

  <p>"İnan bana, nasıl hissettiğini biliyorum," dedi Valentine. "Jakt’ı sevip onunla evleninceye kadar, Ender benim tüm hayatımdı. Ama ben onun asla tüm hayatı olmadım. Oh, çocukluğunda, bir süreliğine, onun için en önemli olan bendim, fakat sonra - bu zehirlendi, çünkü onu ele geçirebilmek ve vazgeçmek istediği zaman devam etmesi için ordu beni kullandı. Ve bundan sonra onun şakalarını, gözlemlerini, en iç duygularım gören ve onun işittiklerini işiten hep Jane oldu. Kitaplarımı yazdım ve onlar bittiği zaman birkaç saatliğine, birkaç haftalığına onun ilgisini çektim. Benim fikirlerimi kullandı ve ben de bir parçamı içinde taşıyormuş gibi hissettim. Ama o Jane’e aitti."</p>

  <p>Novinha başını salladı. <i>Gerçekten</i> anlamıştı.</p>

  <p>"Fakat Jakt’a sahibim ve bu nedenle artık mutsuz değilim. Ve çocuklarını. Orada böyle yatsa da, solup gitse de, böyle güçlü bir adamı, Ender’i sevdiğim kadar - çocuklar bir kadına herhangi bir erkekten daha fazla şey ifade ederler. Başka türlü davranırız. Çocuklara onun için katlanıyormuş, onun için büyütüyormuş gibi davranırız. Ama bu doğru değildir. Onları kendileri için yetiştiririz. Erkeklerimizle çocukların hatırı için kalırız." Valentine gülümsedi. "Sen kaldın."</p>

  <p>"Yanlış erkekle kaldım," dedi Novinha.</p>

  <p>"Hayır, doğru olan erkekle kaldın. Libo'n, onun karısı ve başka çocukları vardı - o kadının, onların Libo üstünde hak iddia etmeye hakları var. Kendi çocuklarının hatırı için başka bir adamla beraber kaldın, ondan bazen nefret etseler de, aynı zamanda onu sevdiler, bazı yönlerden zayıf olsa da, diğerlerinde güçlüydü. Çocuklarının hatırı için ona sahip olman, senin için iyiydi. Bu her zaman onlar için bir tür korumaydı."</p>

  <p>"Bunları bana neden söylüyorsun?"</p>

  <p>"Çünkü Jane ölüyor," dedi Valentine, "fakat keşke Ender ona uzansa, o zaman belki yaşayabilir."</p>

  <p>Novinha küçümser bir ifadeyle, "Mücevheri yeniden kulağına tak," dedi.</p>

  <p>"Onlar buna ihtiyaç duymayı çoktan aştılar," dedi Valentine. "Tıpkı Ender’in bu hayatı bu vücudun içinde yaşamaktan çoktan vazgeçtiği gibi."</p>

  <p>"O kadar yaşlı değil," dedi Novinha.</p>

  <p>"Üç bin yıl," dedi Valentine.</p>

  <p>"Bu sadece görecelik etkisi," dedi Novinha. "Aslında o..."</p>

  <p>"Üç bin yıl," dedi Valentine yeniden. "Bu sürenin çoğunda bütün insanlık onun ailesi oldu; iş seyahatindeki, ara sıra eve gelen, fakat orada olduğu zaman iyi bir yargıç ve ailesine iyi bakan bir baba gibiydi. İşte, bir insan dünyasına geri dalıp, birinin ölümü hakkında konuştuğu zaman hep böyle oldu; özlemiş olduğu bütün aile işlerine daldı. Üç bin yıllık bir hayatı olmuştu, bunda bir son görmüyordu ve yorulmuştu. Böylece sonunda bu büyük aileyi bıraktı ve senin küçük aileni seçti; seni sevdi ve senin hatırın için o uzun yolculuk yılları boyunca karısı olmuş olan Jane’i bir yana koydu, Jane her zaman evdeydi, sözün özünü söylemek gerekirse onun trilyonlarca çocuğuna annelik yapıyor, neler yaptıkları hakkında ona rapor veriyor, evi çekip çeviriyordu."</p>

  <p>"Ve çalışmaları cennetin kapılarında ödüllendirecek."</p>

  <p>"Evet, erdemli bir kadın, senin gibi."</p>

  <p>Novinha küçümsemeyle başını salladı, "Asla benim gibi değil. Çalışmalarım beni cennetin kapılarında alay konusu yapacak."</p>

  <p>"Ender seni seçti, seni sevdi, çocuklarım sevdi ve onların babası oldu, zaten iki baba kaybetmiş olan çocuklarının hâlâ da babaları, hâlâ senin kocan, ama sen artık gerçekten ona muhtaç değilsin."</p>

  <p>"Bunu nasıl söyleyebilirsin?" diye Novinha öfkeyle sordu. "Neye ihtiyacım olduğunu nasıl bilebilirsin?"</p>

  <p>"Sen kendin biliyorsun. Bunu buraya geldiğin zaman biliyordun. Bunu Estevâo o azgın babaağacın kollarında öldüğü zaman biliyordun. Çocukların artık kendi hayatlarını yönetiyorlar, artık onları koruyamazsın, Ender de koruyamaz. Onu hâlâ seviyorsun, o da seni hâlâ seviyor, fakat yaşamınızın aile faslı sona ermiş. Ona artık gerçekten ihtiyacın yok."</p>

  <p>"O asla bana ihtiyaç duymadı."</p>

  <p>"O sana çaresizce ihtiyaç duydu," dedi Valentine. "Sana o kadar ihtiyaç duydu ki, senin için Jane'den vazgeçti."</p>

  <p>"Hayır," dedi Novinha. "O benim ona olan ihtiyacıma ihtiyaç duydu. Bana iyi baktığını, beni koruduğunu hissetmeye ihtiyacı vardı."</p>

  <p>"Ama artık onun sana bakmasına ve korumasına ihtiyacın yok," dedi Valentine.</p>

  <p>Novinha başını salladı.</p>

  <p>"Uyandır onu," dedi Valentine "ve bırak gitsin."</p>

  <p>Novinha bir mezarın başında durduğu bütün o diğer zamanları hatırladı. İlk müthiş saldırı sırasında, Milagre'yi descoladadan korumak uğruna hayatlarını kaybeden ebeveynlerinin cenaze törenini hatırladı. Domuzcuklar tarafından canlı canlı derisi yüzülerek -çünkü öyle yaparlarsa, bir ağaç olarak büyüyeceğini sanıyorlardı- işkenceyle öldürülen Pipo'yu düşündü, ancak bu acıdan, Novinha’nın kalbindeki sızıdan başka bir şey büyümemişti - kadının keşfettiği bir şey o gece onu pequeninolara göndermişti. Ve sonra Libo, babasıyla aynı biçimde, işkenceyle öldürülmüştü, yine onun yüzünden, fakat bu kez ona söylemediği bir şey nedeniyle Ve onun yüzünden hayatı herkesten daha acılı geçen ve çocukluğundan beri onu kemiren bir hastalık nedeniyle sonunda ölen, Marcâo. Ve ebeveynleri gibi saygıdeğer olmak uğruna çılgın inancı onu şehitlik mertebesine yükselten, kuşkusuz onlar birer aziz oldukları zaman o da olacak olan, Estevâo. "İnsanların gitmesine izin vermekten bıktım," dedi Novinha, acı bir ifadeyle.</p>

  <p>"Nasıl bilebilirsin anlamıyorum," dedi Valentine. "Önünde ölen bütün insanların bir tanesine bile dürüstçe 'git' demedin ki. Dişinle ve tırnağınla onlara tutundun."</p>

  <p>"Yaptım da ne oldu? Sevdiğim herkes öldü ve beni terk etti!"</p>

  <p>"Bu zayıf bir mazeret," dedi Valentine. "Herkes ölür. Herkes terk eder. Önemli olan, onlar gitmeden birlikte yaptığınız şeyler, önemli olan, gittikleri zaman bir parçalarının senin içinde devam etmesi. Sen, ebeveynlerinin, Pipo'nun ve Libo'nun işine devam ettin - ve Libo'nun çocuklarını yetiştirdin, değil mi? Onların içinde ondan bir şey kaldı ve hepsi kötü değildi. Estevâo’ya gelince, bence daha ziyade ölümüne güzellik katan bir şey inşa etti, ama onun gitmesine izin vermek yerine, hâlâ bu nedenle ona öfkelisin. Kendisine hayattan daha değerli bir şey inşa ettiği için ona kızgınsın. Tanrıyı ve pequeninolari senden çok sevdiği için. Hâlâ hepsine asılıyorsun. Kimsenin gitmesine izin vermiyorsun."</p>

  <p>"Bunun için benden nefret ediyorsun," dedi Novinha. "Belki bu doğru, ama bu benim hayatım, kaybetmek, kaybetmek, kaybetmek."</p>

  <p>"Sadece bu kez," dedi Valentine, "ölünceye kadar kafesinde tutmak yerine, neden kuşu serbest bırakmıyorsun?"</p>

  <p>"Bana bir canavarmışım gibi hitap ediyorsun!" diye bağırdı Novinha. "Beni yargılamaya nasıl cüret edersin!"</p>

  <p>"Eğer canavar olsaydın Ender seni sevemezdi," dedi Valentine, öfkeyi ılımlılıkla yanıtlayarak. "Birçok başarı ve bir sürü ıstırapla büyük bir kadın oldun, Novinha. Eminim öldüğün zaman öykün dokunaklı bir destan oluşturacak. Fakat aynı trajediyi kocanda da oynamak yerine, bir şeyler öğrenmiş olman güzel olmaz mıydı?"</p>

  <p>Novinha haykırdı, "Sevdiğim başka bir kişinin daha önümde ölmesini istemiyorum!"</p>

  <p>"Ölümden bahseden kim?" dedi Valentine.</p>

  <p>Odanın kapısı hızla açıldı. Plikt eşikte durdu. "Geldim," dedi. "Ne oluyor?"</p>

  <p>"Benden onu uyandırmamı ve ölebileceğini söylememi istiyor," dedi Novinha.</p>

  <p>"İzleyebilir miyim?" dedi Plikt.</p>

  <p>Novinha koltuğunun yanındaki masadan su bardağını aldı ve içindeki suyu Plikt’e fırlatırken ona, "Yettin artık!" diye bağırdı. "O bana ait, sana değil!"</p>

  <p>Üzerinden sular damlayan Plikt, böyle bir yanıt karşısında çok şaşırmıştı.</p>

  <p>Valentine yumuşak bir ifadeyle, "Onu alıp götüren Plikt değil," dedi.</p>

  <p>"O da tıpkı bir parçasını almak için uzanan, ondan parçalar kopartarak yiyen diğerleri gibi; hepsi birer yamyam."</p>

  <p>"Ne?" dedi Plikt, kötü ve öfkeli bir ifadeyle. "Ne? Onu tek başına mı yemek istiyorsun? Eh, o senin için çok fazla. Onun orasından burasından parçalar kopartarak yiyen yamyamlardan daha kötüsü, asla hazmedemeyeceğinden çok fazlası varken bir adamı tamamıyla kendine ayırmaktır."</p>

  <p>"Sanırım bu şimdiye kadar duyduğum en iğrenç konuşma," dedi Valentine.</p>

  <p>"Onu bir akbaba gibi gözleyerek aylardır çevresinde dolanıyor," dedi Novinha. "Peşini bırakmıyor, bir kez bile altı sözcükten fazlasını söylemeden onun hayatında başıboş dolaşıyor. Sonunda konuştu ve ondan çıkan zehiri dinle."</p>

  <p>"Bütün yaptığım, senden gelen kendi safranı sana geri tükürmek," dedi Plikt. "Sen açgözlü ve nefret dolu bir kadından başka bir şey değilsin. Onu kullandın, kullandın ve karşılığında <i>hiçbir şey</i> vermedin ve şimdi ölmekte olmasının tek nedeni de senden kurtulmak."</p>

  <p>Novinha yanıtlamadı, söyleyecek sözü yoktu, çünkü kalbinin derinliklerinde Plikt’in söylediklerinin doğru olduğunu hemen anlamıştı.</p>

  <p>Fakat Valentine yatağın kenarından dolandı ve Plikt’i şiddetle yanağından tokatladı. Plikt darbenin gücüyle sendeledi ve acıyan yanağını tutup ağlarken, döşemeye oturuncaya kadar kapı çerçevesinden aşağıya kaydı. Valentine onun önüne dikildi. "Asla onun ölümünü konuşmayacaksın, beni işitiyor musun? Sadece acı vermek için böyle bir yalan söyleyebilen, sadece kıskandığı bir insana böyle sert çıkış yapabilen bir kadın - sen ölümün sözcüsü değilsin. Çocuklarımı eğitmene izin verdiğim için utanıyorum. Ya içindeki yalanlardan bazıları onların içine girdiyse? Beni hasta ediyorsun."</p>

  <p>"Hayır," dedi Novinha. "Hayır, ona kızma. Bu doğru, bu doğru."</p>

  <p>"Sana doğru geliyor," dedi Valentine, "çünkü her zaman kendinle ilgili en kötü şeye inanmak istersin. Ama doğru <i>değil.</i> Ender seni özgürce sevdi, sen ondan bir şey çalmadın ve şu yatakta hâlâ canlı olarak yatmasının nedeni de sana olan sevgisi. Bu eskimiş yaşamı terk edip, Jane’i hâlâ hayatta kalabileceği bir yere götürmek için yardım edememesinin tek nedeni bu."</p>

  <p>"Hayır, hayır, Plikt haklı. Sevdiğim herkesi yiyip bitiriyorum."</p>

  <p>Plikt, döşemenin üstünde ağlarken, "Hayır!" diye bağırdı. "Sana yalan söylüyordum. Onu çok seviyorum ve onu istemediğin halde bile ona sahip olduğun için seni çok kıskanıyorum."</p>

  <p>"Onu sevmekten hiç vazgeçmedim," dedi Novinha.</p>

  <p>"Onu terk ettin. Buraya onsuz geldin."</p>

  <p>"Terk ettim, çünkü beni..."</p>

  <p>Sesi soluklaşıp devam edemediği için Valentine onun cümlesini tamamladı. "Çünkü seni terk etmesi için onu bırakmaya katlanamazdın. Bunu hissettin, değil mi? O zaman bile onun solduğunu hissettin. Bu hayatı bitirmek için gitmeye ihtiyacı olduğunu biliyordun ve başka bir adamın daha seni terk etmesine tahammül edemezdin, bu nedenle sen onu terk ettin."</p>

  <p>"Belki," dedi Novinha bezgince. "Nasıl olsa hepsi hayal. Yapacağımız şeyi yaparız ve sonra ona bazı nedenler uydururuz, fakat bunlar asla gerçek nedenler değildir, gerçek her zaman ulaşılabilirin ötesindedir."</p>

  <p>"O zaman, <i>şu</i> hayali dinle," dedi Valentine. "Ne olurdu, sadece bu kez, sevdiğin bir insanın sana ihanet etmesi, isteğin ve iznin olmadan ölerek kayıp gitmesi yerine - sadece bu kez, onu uyandırsan, ona gidebileceğini söylesen, ona uygun biçimde veda etsen ve rızanla gitmesine izin versen, sadece bu kez?"</p>

  <p>Novinha büyük bir çaresizlik içinde, ağlayarak orada duruyordu. "Hepsinin bitmesini istiyorum," dedi. "Ölmek istiyorum."</p>

  <p>"İşte bu nedenle kalmak zorunda," dedi Valentine. "Onun hatırı için yaşamayı seçip, <i>onun</i> gitmesine izin veremez misin? Milagre’de kalıp çocuklarının annesi, onların çocuklarının büyükannesi ol, onlara Os Venerados'un, Pipo'nun, Libo'nun ve aileni iyileştirmek için gelip, ölmeden önce uzun yıllar kocan olarak kalan Ender Wiggin’in öykülerini anlat. Bazı ölümlerden bahsetmeden, bazı cenaze törenlerinden bahsetmeden, Plikt’in yapmak istediği gibi halka hitap ediş tarzında olmadan, sadece onu sahip olduğu tek ailenin zihninde canlı tutacak öyküler. Kısa bir süre sonra nasıl olsa ölecek. Neden onu parçalayan ve onu burada tutmaya çalışan öfke ve üzüntün yerine kulaklarında senin sevgin ve kutsamanla gitmesine izin vermiyorsun?"</p>

  <p>"Çok hoş bir öykü anlattın," dedi Novinha. "Fakat sonunda benden onu Jane’e vermemi istiyorsun."</p>

  <p>"Senin dediğin gibi," diye Valentine yanıtladı. "Bütün öyküler hayalidir. Hangi hayale inandığının ne önemi var."</p>
</body>
</html>
