<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.2.css" rel="stylesheet" type="text/css" />
</head>

<body>
  <h1 class="chapternumber sigil_not_in_toc">15</h1>
  <hr />

  <h1 class="chaptername" id="sigil_toc_id_15">SANA İKİNCİ BİR FIRSAT VERİYORUZ</h1>

  <div class="quote">
    <p>"Küçük bir kızken, eğer tanrıları yeterince hoş tutarsam, geriye döneceklerine ve hayatımı yeniden düzenleyeceklerine ve bu kez annemi benden almayacaklarına inanırdım."</p>

    <p>&nbsp;</p>

    <p style="text-align: right;"><i>Han Qing-jao'nun Tanrı Fısıltıları'ndan</i></p>
  </div>

  <p>Lusitania çevresinde dönen bir uydu, K.D. Aygıtı'nın fırlatıldığını, rotasını Lusitania’ya doğru çevirdiğini ve yıldız gemisinin de radarlarından kaybolduğunu saptadı. En korkulan olay gerçekleşiyordu. İletişim kurmak veya görüşmek için bir girişim yapılmadı. Filonun bu dünyayı ve onunla birlikte akıllı bir ırkı tümüyle yok etmekten başka bir şey düşünmediği belliydi. Descoladanın tümüyle zararsız hale getirildiğini ve artık bir tehlike oluşturmadığım; zaten insanlar, pequeninolar ve ana kraliçelerden oluşan bir düzine kadar koloni başka gezegenlere yerleştiğinden, artık bir şey yapmak için çok geç olduğunu onlara söyleme fırsatı bulmayı, bir sürü insan ümit etmiş, bir sürüsü de beklemişti. Bunun yerine karşılarında, onlara kurtulmak için sadece bir saat veren -belki de daha az çünkü Küçük Doktor kuşkusuz gezegenin yüzeyinden biraz ötede patlayacaktı- bir rotada hızla yaklaşan ölüm vardı.</p>

  <p>Bir avuç insan dışında, hepsi yıldız gemilerine koştuğundan, artık bütün aygıtları pequeninolar yönetiyordu. Bu nedenle ansible kanalıyla haberi descolada gezegenindeki yıldız gemisine veren bir pequenino oldu; tesadüfen onun bu haberini terminalde Firequencher dinledi ve yüksek sesi akıcı yas müziğiyle dolu olarak, ağıt yakmaya başladı.</p>

  <p>Miro ve kız kardeşleri ne olduğunu anladıkları zaman, Miro hemen Jane’e gitti. Kızı hafifçe sarsarken, "Küçük Doktor'u fırlattılar," dedi.</p>

  <p>Sadece birkaç saniye bekledi. Kızın gözleri açıldı. "Onları yendiğimizi sanmıştım," diye fısıldadı. "Peter ve Wang-mu'yu kastediyorum. Kongre bir karantina kurulmasını ve özellikle K.D. Aygıtı'nı kullanma yetkisinin filodan alınmasını onayladı. Ama yine de onu fırlattılar."</p>

  <p>"Çok yorgun görünüyorsun," dedi Miro.</p>

  <p>"Bu her şeyimi tüketiyor," dedi kız. "Defalarca aynı şey. Ve şimdi onları kaybedeceğim, anaağaçları. Onlar bir parçam, Miro. Vücudunun kontrolünü kaybettiğin, sakat ve yavaş olduğun zaman nasıl hissettiğini hatırlıyor musun? Anaağaçlar yok olduğu zaman bana da öyle olacak."</p>

  <p>Ağladı.</p>

  <p>"Kes şunu," dedi Miro. "Hemen kes. Duygularına hâkim ol, Jane, buna vaktin yok."</p>

  <p>Kız onu bağlayan kayışlardan bir anda kurtuldu. "Haklısın," dedi. "Bu vücut bazen kontrol edilemeyecek kadar güçlü."</p>

  <p>"Bir etki yapabilmesi için Küçük Doktor'un bir gezegene yakın olması gerek - onu destekleyen bir kütle olmayınca, alan hızla kayboluyor. Bu nedenle zamanımız var, Jane. Belki bir saat. Kesinlikle yarım saatten fazla."</p>

  <p>"Ve bu zaman içinde ne yapabileceğimi hayal ediyorsun?"</p>

  <p>"O lanet nesneyi al," dedi Miro. "Dışarı’ya it ve geri getirme."</p>

  <p>"Ya Dışarı’da patlarsa?" diye sordu Jane. "Ya böyle yok edici bir şey orada yankılanır ve tekrarlanırsa? Ayrıca incelemeye fırsat bulamadığım şeyleri kaldıramam. Kimse onun yanında değil, hiçbir ansible ona bağlı değil, uzayın cansızlığında onu bulmak için beni yönlendirecek bir şey yok."</p>

  <p>"Bilmiyorum," dedi Miro. "Ender bilirdi. Kahretsin, o da ölü!"</p>

  <p>"Eh, teknik açıdan konuşursak," dedi Jane. "Fakat Peter, Ender’in anılarının hiçbirine ulaşacak yolu bulamadı. Eğer onlara sahip olsaydı."</p>

  <p>"Hatırlanacak ne var ki?" dedi Miro. "Bu daha önce hiç olmadı."</p>

  <p>"Onun Ender’in aiûası <i>olduğu</i> doğru. Ama onun zekâsının parlaklığının ne kadarı aiûa, ne kadarı vücut ve beyindi? Genetik unsurun güçlü olduğunu unutma - hatırlarsan, orijinal Peter ve Valentine’in ideal bir askeri komutan olmaya çok yakın oldukları saptandığı için o doğmuştu."</p>

  <p>"Doğru," dedi Miro. "Ve şimdi o Peter."</p>

  <p>"Gerçek Peter değil," dedi Jane.</p>

  <p>"Bak, O bir tür Ender, bir tür de Peter. Onu bulabilir misin? Onunla konuşabilir misin?"</p>

  <p>"Aiûalarımız karşılaştığı zaman, konuşmayız. Birbirimizin çevresinde bir tür - şey, dans yaparız. Human ve Ana Kraliçe gibi değil."</p>

  <p>Miro, kendininkine dokunarak, "Mücevher hâlâ kulağında değil mi?" diye sordu.</p>

  <p>"Fakat ne yapabilir ki? Gemisinden saatlerce uzakta..."</p>

  <p>"Jane," dedi Miro, "Dene."</p>

  <p>&nbsp;</p>

  <p>Peter hasta gibi görünüyordu. Wang-mu koluna dokunarak ona doğru eğildi. "Ne var?"</p>

  <p>"Kongre, Küçük Doktor'un kullanımının kaldırılmasını onayladığı zaman," dedi Peter, "başardığımızı sanmıştım."</p>

  <p>Onun ne kastettiğini bilse de, "Ne demek istiyorsun?" dedi Wang-mu.</p>

  <p>"Onu fırlattılar. Lusitania Filosu Kongre'ye itaatsizlik etti. Kim tahmin ederdi ki? Bomba patlamadan önce bir saatten az zamanımız var."</p>

  <p>Wang-mu'nun gözleri doldu, fakat göz kırparak onları uzaklaştırdı. "Hiç olmazsa pequeninolar ve ana kraliçeler kurtulacak."</p>

  <p>"Ama anaağaçların ağı değil," dedi Peter. "Jane bütün bilgileri belleğinde tutmak için başka bir yol buluncaya kadar yıldız uçuşları sona erecek. Kardeşağaçlar çok aptal, babaağaçlar kapasitelerini onunla paylaşamayacak kadar bencil - ellerinden gelse yaparlar, ama yapamıyorlar. Jane’in bütün olasılıkları araştırmadığını mı sanıyorsun? Işıktan hızlı yolculuk sona erdi."</p>

  <p>"O zaman burası bizim evimiz," dedi Wang-mu.</p>

  <p>"Hayır, değil," dedi Peter.</p>

  <p>"Yıldız gemisinden saatler uzaktayız, Peter. Bomba patlamadan önce orada olamayız."</p>

  <p>"Yıldız gemisi ne ki? Işıklı duvarları ve sıkıca kapanan kapısı olan bir kutu. Bildiğim kadarıyla, kutuya ihtiyacımız <i>bile</i> yok. Burada kalmıyorum, Wang-mu."</p>

  <p>"Lusitania’ya geri mi döneceksin? <i>Şimdi mil"</i></p>

  <p>"Eğer Jane beni alabilirse," dedi Peter. "Eğer alamazsa, o zaman sanırım vücudum geldiği yere geri dönecek - Dışarı’ya."</p>

  <p>"Seninle beraber geliyorum," dedi Wang-mu.</p>

  <p>"Üç bin yıllık bir <i>ömrüm oldu,"</i> dedi Peter. "Aslında onları pekiyi hatırlamıyorum, fakat eğer Jane bunu başaramazsa, sen evrende kaybolmaktan daha iyi şeylere layıksın."</p>

  <p>"Seninle beraber geliyorum," dedi Wang-mu, "bu nedenle çeneni kapat. Kaybedecek zaman yok."</p>

  <p>"Oraya gittiğim zaman ne yapacağımı bilmiyorum bile," dedi Peter.</p>

  <p>"Evet biliyorsun," dedi Wang-mu.</p>

  <p>"Oh? Planladığım şey ne?"</p>

  <p>"Hiçbir fikrim yok."</p>

  <p>"Eh, bu bir sorun değil mi? Eğer kimse bilmiyorsa, benim bu planımın ne yararı var?"</p>

  <p>"Yani sen kimsen o'sun," dedi Wang-mu. " Sen aynı iradesin, Savaş Okulu veya Kumanda Okulu'nda ona fırlatılan her şeye yenilmeyi reddeden aynı sert, becerikli çocuksun. Kabadayıların onu yok etmesine izin vermeyen çocuk - onları durdurmak neye mal olursa olsun. Çıplak ve vücudundaki sabundan başka silahı olmayarak, işte Bonzo Madrid'le Savaş Okulu'nun banyosunda böyle savaştı Ender."</p>

  <p>"Araştırmanı yapmışsın."</p>

  <p>"Peter," dedi Wang-mu, "senden, kişiliğiyle, aralarıyla, eğitimiyle, bir Ender olmanı beklemiyorum. Fakat yenilemez olan <i>sensin.</i> Düşmanı yok etmek için bir yol bulan sensin."</p>

  <p>Peter başına salladı. "Ben o değilim. Gerçekten değilim."</p>

  <p>"Seninle ilk karşılaştığın zaman bana senin kendin olmadığını söylemiştin. İşte şimdi kendinsin. Senin tamamın. Bu vücutta eksiksiz, tek adam. Artık sende noksan olan bir şey yok. Senden bir şey çalınmamış durumda, kayıp bir şey yok. Anlıyor musun? Ender hayatını neden olduğu bir soykırımın gölgesi altında yaşadı. Şimdi bunun zıttının olması fırsatı var. Zıt bir hayat yaşamanın, onu önleyen kişi olmanın."</p>

  <p>Peter bir an gözlerini kapadı. "Jane," dedi. "Bizi bir yıldız gemisi olmadan <i>alabilir misin?"</i> Bir an bekledi. "Asıl sorunun <i>bizim</i> kendimizi bir arada tutup tutamayacağımız olduğunu söylüyor. Kontrol ettiği ve hareket ettirdiği, gemi ve bizim aiûalarımız - vücudumuz onun değil bizim tarafımızdan kendini bir arada tutuyor."</p>

  <p>"Eh, bütün süre boyunca bunu yapabiliriz, o zaman iyi," dedi Wang-mu.</p>

  <p>"İyi <i>değil,"</i> dedi Peter. "Jane, yıldız gemisinin içinde görsel ipuçlarımız olduğunu, güvenlik hissimiz olduğunu söylüyor. O duvarlar olmadan, ışık olmadan, derin boşlukta yerimizi kaybedebiliriz. Vücudumuzla ilgili olarak nerede olduğumuzu unutabiliriz. Gerçekten sıkı tutunmamız gerek."</p>

  <p>"Güçlü iradeli, inatçı, hırslı, bencil olmamız ve ne olursa olsun yolumuza çıkan her şeyin üstesinden gelmemiz, yardımcı olur mu?"</p>

  <p>"Bence bunlar uygun nitelikler, evet," dedi Peter.</p>

  <p>"O zaman yapalım. Sınırda olan biziz."</p>

  <p>&nbsp;</p>

  <p>Jane için Peter’in aiûasını bulmak kolaydı. Onun vücudunun içinde bulunmuştu, aramadan tanıyacak kadar onun aiûasını izlemişti - ya da kovalamıştı. Wang-mu başka bir olaydı. Jane kızı hiç tanımıyordu. Yaptığı yolculuklarda, kız yıldız gemisinin içindeydi ve Jane onun yerini zaten biliyordu. Fakat bir kez Peter’in -Ender'in- aiûasını saptadıktan sonra, bu iş onun sandığından da kolay oldu. Çünkü ikisi, Peter ve Wang-mu, filotik olarak bağlıydılar. İkisinin arasında kurulmakta olan ince bir ağ vardı. Çevrelerinde kutu olmadan, Jane onları tek bir varlıkmış gibi tutabilirdi, ikisini birden.</p>

  <p>Ve onları Dışarı’ya iterken, birbirlerine nasıl daha da sıkı sarıldıklarını hissedebiliyordu - sadece vücutlarıyla değil, fakat en derin kişiliklerinin görünmeyen bağlarıyla. Birlikte Dışarı’ya gittiler, birlikte İçeri'ye döndüler. Jane bir kıskançlık hançeri hissetti - tıpkı vücudunun şimdi ona getirmiş olduğu acı ve öfke gibi fiziksel duyguları hissetmeden, Novinha’yı da kıskanmış olduğu gibi. Fakat bunun saçma olduğunu biliyordu. Jane’in bir kadının bir erkeği sevdiği gibi sevdiği, Miro'ydu. Ender onun babası ve dostuydu ve şimdi artık pek Ender değildi. Peter'di, sadece kendisiyle birlikte çalıştığı birkaç ayı hatırlayan adam. Onunla arkadaştılar, fakat Jane, onun kalbini talep etmiyordu.</p>

  <p>Jane onları Lusitania’nın yüzeyine yerleştirdiği zaman, Ender Wiggin’in tanıdık aiûası ve Si Wang-mu'nun aiûası şimdiye kadar olmadığı kadar sıkı bir şekilde birbirine bağlanmıştı.</p>

  <p>Yıldız limanının ortasında durdular. Kaçmaya çalışan son birkaç yüz insan çılgına dönmüş bir halde, yıldız gemilerinin tam K.D. Aygıtı fırlatılmışken neden uçmayı kestiğini merak ediyordu.</p>

  <p>"Buradaki yıldız gemilerinin hepsi dolu," dedi Peter.</p>

  <p>"Fakat bir yıldız gemisine ihtiyacımız yok," dedi Wang-mu.</p>

  <p>"Evet, var," dedi Peter. "Bir tanesi olmadan Jane Küçük Doktor'u alamaz."</p>

  <p>"Onu almak mı?" dedi Wang-mu. "O zaman bir planın <i>var."</i></p>

  <p>"Var olduğunu sen söylemedin mi?" dedi Peter. "Seni yalancı çıkartamam." Sonra mücevher kanalıyla Jane ile konuştu. "Yine burada mısın? - tamam. Güzel. Jane senden şu yıldız gemilerinden birini benim için boşaltmanı istiyorum." Bir an durakladı. "İçindeki insanları koloni dünyalarından birine götür, boşalmalarını bekle, sonra bulunduğumuz noktaya, kalabalıktan uzağa, getir."</p>

  <p>O anda yıldız gemilerinden biri uzay limanından kayboldu. Kalan gemilerden birinde yer bulabilmek için koşmaya başlayan kalabalıktan sevinç çığlıkları yükseldi. Peter ve Wang-mu, o yıldız gemisinin koloni dünyasında boşalması için geçen her dakika Küçük Doktor'un patlamaya yaklaştığını bilerek, beklediler, beklediler.</p>

  <p>Sonra bekleyiş sona erdi. Kutu şeklindeki yıldız gemisi yanlarında belirdi. Peter kapıyı açtı ve hava limanındaki herkes daha ne olduğunu anlamadan içeri girdiler. O zaman bir feryat koptu, fakat Peter kapıyı kapattı ve mühürledi.</p>

  <p>"İçerideyiz," dedi Wang-mu. "Ama nereye gidiyoruz?"</p>

  <p>"Jane Küçük Doktor'un hızını hesaplıyor."</p>

  <p>"Bir yıldız gemisi olmadan onu alamaz sanıyordum."</p>

  <p>"Uydudan onun izlediği yolun verilerini alıyor. Belirli bir anda tam olarak nerede olacağını kolayca önceden saptayabilir ve sonra bizi Dışarı itip, tam o noktada aynı hızla ilerlerken geri getirebilir."</p>

  <p>"Küçük Doktor bu geminin içinde, bizim yanımızda mı olacak?" diye sordu Wang-mu.</p>

  <p>"Burada duvarın yaranda dur," dedi Peter. "Ve bana tutun. Ağırlıksız olacağız. Bugüne kadar dört gezegeni bu deneyimi yaşamadan ziyaret ettin."</p>

  <p>"Sen bu deneyimi daha önce yaşadın mı?"</p>

  <p>Peter güldü, sonra başını salladı. <i>"Bu</i> vücudun içinde değil. Fakat bir düzeyde bunu nasıl halledeceğimi biliyorum, çünkü -"</p>

  <p>O anda ağırlıksızdılar ve önlerindeki havada, yıldız gemisinin duvarlarına dokunmayarak Küçük Doktor'u taşıyan devasa güdümlü mermi vardı. Eğer roketleri hâlâ yanıyor olsaydı yanıp kül olmuşlardı. Füze daha önce ulaştığı hızda yolculuk yapıyordu; yıldız gemisi de tam olarak onunla aynı hızda gittiğinden sanki havada süzülüyormuş gibi duruyordu.</p>

  <p>Peter ayağını duvara somunlarla tutturulmuş bir sıraya taktı, sonra elleriyle uzanarak güdümlü mermiye dokundu. "Tabanla temas etmesi için onu indirmemiz gerek," dedi.</p>

  <p>Wang-mu da ona uzanmaya çalıştı, fakat o anda duvardan ayrıldı ve sürüklenmeye başladı. Aşağıyı bulabilmek için vücudu çaresizce bir yön ararken, birden müthiş bir mide bulantısı hissetti.</p>

  <p>"Aygıtı aşağısı olarak düşün," dedi Peter hemen. "Aygıt aşağısı. Aygıta doğru düşüyorsun."</p>

  <p>Kız yön duygusunu yeniden kazandığını hissetti. Bu yardımcı olmuştu. Ve yakına süzüldükçe ona dokunup sıkıca tutunmayı başardı. Peter yavaşça mermiyi geminin tabanına doğru iterken, kusmadığı için şükrederek, sadece seyretti. Birbirlerine dokundukları zaman bütün gemi titredi, çünkü merminin kütlesi şu anda onu çevreleyen geminin kütlesinden fazlaydı.</p>

  <p>"Nasılsın?" diye sordu Peter.</p>

  <p>"İyiyim," dedi Wang-mu. Sonra Peter’in Jane ile konuşmakta olduğunu ve "nasıl" sözcüğünün konuşmanın bir parçası olduğunun farkına vardı.</p>

  <p>"Jane şu anda nesneyi inceliyor," dedi Peter. "Onları bir yere götürmeden yıldız gemilerine de bunu yapıyor. Bilgisayarla bu genellikle çözümsel olarak yapılır. Şimdi Jane’in aiûası bir bakıma nesnenin içyapısını turluyor. Tanıdığı bir şeyle maddi temas olmadan bunu yapamazdı; yıldız gemisi, biz. Bu nesnenin içyapısı hakkında bir fikri olduğu zaman, onu Dışarı’da bir arada tutabilir."</p>

  <p>"Onu sadece oraya götürüp bırakacak mıyız?" diye sordu Wang mu.</p>

  <p>"Hayır," dedi Peter. "Orada ya kendisini bir arada tutar ve patlar, ya da parçalanır ve her iki olayda da, orada ne gibi bir hasar yaratacağını kim bilir? Bir anda kaç tane minik kopyası var olur?"</p>

  <p>"Hiç olmaz," dedi Wang-mu. "Yeni bir şey yapabilmek için zekâ gerekir."</p>

  <p>"Bu nesnenin neden yapıldığını sanıyorsun? Tıpkı senin vücudunun her parçası gibi, tıpkı her kaya, ağaç, bulut gibi, tümüyle aiûalardan yapılmış ve orada ait olmak, taklit etmek, büyümek için çaresiz ve bir yere bağlı olmayan başka aiûalar var. Hayır, bu nesne kötü ve onu oraya götürmeyeceğiz."</p>

  <p>"Nereye götürüyoruz?"</p>

  <p>"Evine, onu gönderene kavuşması için," dedi Peter.</p>

  <p>&nbsp;</p>

  <p>Amiral Lands kederli bir şekilde bayrak gemisinin köprüsünde tek başına ayakta duruyordu. Artık Causo'nun haberleri yaymış olduğunu biliyordu - Küçük Doktor'un fırlatılması yasa dışı ve isyancı bir davranıştı; uygarlığa geri döndükleri zaman yaşlı adam savaş mahkemesine verilecekti, belki de daha kötüsü. Kimse onunla konuşmuyordu; kimse ona bakmaya cesaret edemiyordu. Lands, kumandayı bırakması, gemiyi İkinci Kaptan’ı Causo’ya, filoyu da ikinci kumandanı Amiral Fukada’ya terk etmesi gerektiğini biliyordu. Causo'nun onu hemen tutuklamamak konusunda yaptığı jest, kibar bir davranıştı, ama aynı zamanda yararsızdı. Onun itaatsizliğini bilerek, tayfalarının ve subaylarının onu izlemesi imkânsızdı ve bunu onlardan beklemek haksızlık olurdu.</p>

  <p>Lands emrini vermek için döndü, ancak İkinci Kaptanı'nı ona doğru gelirken gördü. "Efendim," dedi Causo.</p>

  <p>"Biliyorum," dedi Lands. "Komutayı bırakıyorum."</p>

  <p>"Hayır, efendim," dedi Causo. "Benimle birlikte gelin, efendim."</p>

  <p>"Ne yapmayı planlıyorsun?" diye sordu Lands.</p>

  <p>"Kargo subayı, ana depoda bir şey olduğunu rapor etti."</p>

  <p>"Neymiş?" diye sordu Lands.</p>

  <p>Causo sadece ona baktı. Lands başıyla onayladı ve birlikte köprüyü terk ettiler.</p>

  <p>&nbsp;</p>

  <p>Jane yıldız gemisinin kutusunu bayrak gemisinin silah bölmelerinden birine götürmemişti, çünkü burası sadece Küçük Doktor'u içine alabilirdi, onun etrafındaki kutuyu değil; bunun yerine daha geniş ve silahı yeniden fırlatma araçlarından yoksun olan ana kargo deposuna götürmüştü.</p>

  <p>Peter ve Wang-mu, gemiden ana depoya çıktılar.</p>

  <p>Sonra Peter, Wang-mu ve Küçük Doktor'u geride bırakarak, Jane yıldız gemisini götürdü.</p>

  <p>Lusitania’da, yıldız gemisi yeniden belirdi. Fakat kimse ona binmedi. İhtiyaçları yoktu. K.D. Aygıtı artık Lusitania yolunda değildi. Şimdi Lusitania Filosu'nun bayrak gemisinin deposunda, göreceli hızla unutulmaya doğru ilerliyordu. Küçük Doktor herhangi bir gezegen kütlesine yakın olmadığından yakınlık detektörü tetiklenmeyecekti. Fakat zamanlayıcı hâlâ tıklayıp duruyordu.</p>

  <p>"Umarım kısa sürede bizi fark ederler," dedi Wang-mu.</p>

  <p>"Oh, kaygılanma. Daha bir sürü dakikamız var."</p>

  <p>"Şimdiye kadar bizi gören oldu mu?"</p>

  <p>Peter, açık bir kapıyı işaret ederek, "Şu büroda biri vardı," dedi. "Yıldız gemisini gördü, sonra bizi, sonra da Küçük Doktor'u gördü. Şimdi gitmiş. Uzun süre yalmz kalacağımızı sanmam."</p>

  <p>Deponun ön duvarının üstünde bir kapı açıldı. Üç adam, deponun üç tarafını saran balkona çıktı.</p>

  <p>"Merhaba," dedi Peter.</p>

  <p>Üniformasında daha çok şerit ve süs olan adam, "Siz de kimsiniz?" diye sordu.</p>

  <p>"İddiaya girerim siz Amiral Bobby Lands'sınız," dedi Peter. "Ve siz de İkinci Kaptan Causo, siz de kargo subayı Lung olmalısınız."</p>

  <p>"Size kimsiniz dedim!" dedi Amiral Lands.</p>

  <p>"Önceliğinizin doğru olduğunu sanmıyorum," dedi Peter. "Bence, üzerinde insanlar yaşayan bir gezegenin tehlikeli olabilecek kadar yakınında son derece dikkatsizce uzaya bıraktığınız şu silahtaki zamanlayıcıyı etkisiz hale getirdikten sonra, kimliğimi tartışacak bol vaktimiz olacak."</p>

  <p>"Eğer siz..."</p>

  <p>Fakat Amiral cümlesini bitirmedi, çünkü İkinci Kaptan’ı balkonun korkuluğunun üstünden sarkarak kargo güvertesine atlamış ve hemen zamanlayıcının üstündeki kapağı tutan el cıvatalarını açmaya başlamıştı. "Causo," dedi Lands. "Bu o olamaz -"</p>

  <p>"Bu Küçük Doktor, doğru, efendim," dedi Causo.</p>

  <p>"Onu fırlatmıştık!" diye bağırdı Amiral.</p>

  <p>"Fakat bir yanlışlık olmalı," dedi Peter. "Bir dikkatsizlik. Çünkü Yıldızyolu Kongresi onu fırlatma yetkinizi geri almıştı."</p>

  <p>"Siz kimsiniz ve buraya nasıl girdiniz?"</p>

  <p>Causo alnından ter damlayarak doğruldu. "Efendim, iki dakikadan biraz fazla süre kala gemimizin onu oluşturan atomlara ayrılmasını önlediğimi mutlulukla bildiririm."</p>

  <p>"Bu nesneyi kapatmak için iki ayrı anahtar ve gizli bir şifre gibi saçmalıklar olmadığını görmekten ben de memnun oldum," dedi Peter.</p>

  <p>"Hayır, kapatılması son derece kolay olacak şekilde yapılmıştı," dedi Causo. "Bu nesnenin üstünde, her yerde bunun nasıl yapılacağına dair talimatlar var. Zor olan çalıştırmak."</p>

  <p>"Ama bir şekilde bunu yapmayı başardınız," dedi Peter.</p>

  <p>"Aracınız nerede?" Amiral merdivenden güverteye iniyordu. "Buraya nasıl girdiniz?"</p>

  <p>"Buraya, artık ihtiyacımız olmadığı için fırlatıp attığımız güzel bir kutunun içinde geldik," dedi Peter. "Buraya sizin tarafınızdan sorgulanmak için gelmediğimizi hâlâ anlamadınız mı?"</p>

  <p>"Bu ikisini tutuklayın," diye emretti Lands.</p>

  <p>Causo sanki bir deliye bakarmış gibi Amirale baktı. Fakat amiralle birlikte merdivenlerden inen kargo subayı emre itaat ederek ilerledi, Peter ve Wang-mu’ya doğru birkaç adım attı.</p>

  <p>O anda, ikisi de kayboldular, sonra üç subayın içeri girdiği balkonda tekrar belirdiler. Elbette subayların onları bulması birkaç saniye aldı. Kargo subayı son derece afallamıştı. "Efendim," dedi. "Bir saniye önce şuradaydılar."</p>

  <p>Öte yandan, Causo, uygun bir askeri yanıtın verilemeyeceği olağandışı bazı şeyler olduğuna karar vermişti. Bu nedenle diğer yoldan yanıt veriyordu. Bir haç çıkardı ve dua etmeye başladı.</p>

  <p>Fakat Lands, Küçük Doktor’a çarpıncaya kadar birkaç adım geriledi. Ona tutundu, sonra birden ellerini tiksintiyle, belki de -aygıtın yüzeyi sanki ellerini kavuracak kadar sıcakmış gibi- acıyla, ondan çekti. "Oh, Tanrı'm" dedi. "Ender Wiggin’in yapmış olduğu şeyi yapmayı denedim."</p>

  <p>Wang-mu kendini tutamayarak yüksek sesle güldü.</p>

  <p>"Bu tuhaf," dedi Peter. "Ben de tam olarak aynı şeyi yapmayı deniyordum."</p>

  <p>Lands yeniden, "Oh, Tanrı'm" dedi.</p>

  <p>"Amiral Lands," dedi Peter. "Bir önerim var. Bu gemiyi geri çevirip, bu nesneyi yasa dışı olarak yeniden fırlatmak veya Lusitania çevresinde gereksiz ve moral bozucu bir karantina tesis etmek yerine, neden Yüz Dünya'dan birine gitmiyor -Trondheim yakın- ve bu arada Yıldızyolu Kongresi'ne bir rapor hazırlamıyorsunuz? Eğer dinlemek isterseniz, raporda neler yazılacağına dair bazı fikirlerim var."</p>

  <p>Yanıt olarak, Lands bir lazer tabancası çekerek onu Peter’e çevirdi.</p>

  <p>O anda, Peter ve Wang-mu birden bulundukları yerden kaybolarak Lands’ın arkasında yeniden belirdiler. Peter uzanıp Amiralin silahını ustalıkla aldı, ama bu arada iki parmağını kırdı. "Üzgünüm, alışkanlığımı kaybetmişim," dedi Peter. "Savaş sanatı becerilerimi - şey, binlerce yıldır kullanmak zorunda kalmadım."</p>

  <p>Lands yaralı elini tutarak dizlerinin üstüne çöktü.</p>

  <p>"Peter," dedi Wang-mu, "Jane’in bizi böyle durmadan hareket ettirmesini önleyemez miyiz? Gerçekten baş döndürücü oluyor."</p>

  <p>Peter ona göz kırptı. "Raporunuz hakkındaki fikirlerimi duymak istiyor musunuz?" diye amirale sordu.</p>

  <p>Lands başıyla onayladı.</p>

  <p>Bir süre bu gemiyi idare edeceğini açıkça gören Causo, "Ben de," dedi.</p>

  <p>"Bence, ansible'ınızı kullanarak, bir arıza nedeniyle Küçük Doktor'un fırlatıldığının bildirildiğini, fakat aslında fırlatmanın zamanında engellendiğini ve ileride olabilecek bir aksiliği önlemek için K.D. Aygıtı'nı ana kargo bölmesine getirerek orada etkisiz hale getirip gücünü yok ettiğinizi bildirmelisiniz. Onu etkisiz hale getirecek parçayı alabilir misiniz?" diye Peter Causo’ya sordu.</p>

  <p>Causo onayladı. "Bunu hemen yapacağım, efendim." Kargo subayına döndü. "Bana bir alet takımı getirin."</p>

  <p>Kargo subayı duvardaki dolaptan takım kutusunu almak için giderken, Peter devam etti. "Sonra, descolada virüsünün tamamen kontrol altında olduğuna ve artık kimse için bir tehdit oluşturmadığına sizi ikna eden bir Lusitania vatandaşıyla temas ettiğinizi -bu benim- bildirebilirsiniz."</p>

  <p>"Bunu nereden bileceğim," dedi Lands.</p>

  <p>"Çünkü virüsten ne kaldıysa ben onu taşıyorum ve kesin olarak ölmemişsem, sizler descoladaya yakalanıp birkaç gün içinde ölürsünüz. Şimdi, Lusitania’nın bir tehdit oluşturmadığı beyanınıza ek olarak, raporunuzda Lusitania isyanının tümüyle bir yanlış anlama olduğunu, pequenino kültürüne bir müdahalenin tam tersine, pequeninoların kendi gezegenlerinin akıllı varlıkları olarak kendi özgür iradeleriyle onları dostça ziyaret eden yabancı yaratıklardan -yani, Milagre’nin insan kolonisinden- bilgi ve teknoloji talep ettiklerini, o zamandan beri pequeninoların çoğunun insan bilim ve teknolojisine büyük uyum sağlamış olduğunu ve uygun bir gelecek zamanda Yıldızyolu Kongresi'ne bir elçi yollayacaklarını ve Kongre’nin bu nezakete cevap vereceğini umduklarını, yazmalısınız. Bunları anlıyor musunuz?"</p>

  <p>Lands onayladı. Küçük Doktor'un ateşleme mekanizmasını sökmekle uğraşan Causo, homurdanarak onayını bildirdi.</p>

  <p>"Ayrıca pequeninoların, çeşitli belirsiz raporların tersine, Ender Wiggin’in o meşhur soykırımında tam olarak yok olmayan başka bir akıllı türle ittifak halinde olduklarını, kozalanmış bir ana kraliçenin kurtulduğunu, ünlü <i>Ana Kraliçe</i> kitabındaki bütün bilgilerin ki bunların doğruluğundan kuşku duyulamayacağı kanıtlanmıştır, kaynağının o olduğunu, ancak, Lusitania Ana Kraliçesi’nin şu anda Yıldızyolu Kongresi'yle elçi değişimi istemediğini, bunun yerine çıkarlarının pequeninolar tarafından temsil edilmesini tercih ettiğini, yazabilirsiniz."</p>

  <p>"Böcekler hâlâ var mı?" diye sordu Lands.</p>

  <p>"Teknik olarak konuşursak, Ender Wiggin bir soykırım işlemedi. Bu nedenle, eğer şuradaki merminizin fırlatılmasından vazgeçilmeseydi, siz, İkincinin değil, birinci soykırımın nedeni olacaktınız. Ancak, şimdiki gibi kalırsa, her ne kadar iki kez denenmiş olduğunu kabul etmem gerekse de, hiçbir zaman bir soykırım işlenmemiş olacak."</p>

  <p>Lands’ın yüzünden yaşlar süzülüyordu. "Bunu yapmak istemedim. Doğru bir şey olduğunu düşündüm. Yapmam gerektiğini düşündüm, kurtarmak için..."</p>

  <p>"Bunu başka bir zaman geminin terapistiyle ele alsanız desek," dedi Peter. "Hâlâ bildirilecek bir noktamız var. Yüz Dünya’nın sahip olmak isteyeceğini sandığım bir yıldız uçuşu teknolojimiz var. Zaten onun bir gösterisini izlediniz. Ancak, genellikle bunu modaya pek uygun olmayan kutuya benzer yıldız gemilerinin içinde yaparız. Yine de, çok iyi bir yol ve bize hayatlarımızın bir saniyesini bile kaybetmeden diğer dünyaları ziyaret olanağı sağlıyor. Yıldız uçuşu yöntemimizin anahtarını elinde tutanların, birkaç ay sonra, halen yolda olan bütün göreceli yıldız gemilerini anında hedeflerine taşımaktan mutlu olacaklarını biliyorum."</p>

  <p>"Fakat bunun bir bedeli var," dedi Causo onaylarken.</p>

  <p>"Şey, bir ön şart var diyelim," dedi Peter. "Anında yıldız uçuşumuzun ana unsuru, Yıldızyolu Kongresi’nin geçenlerde öldürmeye çalıştığı bilgisayar programı. Biz bunun yerine geçen bir yöntem bulduk, fakat tam olarak uygun ve yeterli değil, sanırım şöyle söyleyebilirim; Yüz Dünya'daki bütün ansible'lar, bütün dünyalardaki bütün bilgisayar ağlarına gecikmeden ve durmadan yararsız küçük köpekler gibi havlayıp duran şu sinir bozucu meraklı programlar kaldırılmadan bağlanmadıkça, Yıldızyolu Kongresi, anında yıldız uçuşundan hiçbir zaman yararlanamaz."</p>

  <p>"Benim hiçbir yetkim..."</p>

  <p>"Amiral Lands! Sizden karar vermenizi istemedim. Sadece ansible kanalıyla acilen Yıldızyolu Kongresi'ne göndermek isteyebileceğiniz mesajın içeriğini öne sürdüm."</p>

  <p>Lands öteye baktı. "Kendimi iyi hissetmiyorum," dedi. "Sanırım yeteneklerimi kaybettim. İkinci Kaptan Causo, Kargo Subayı Lung'un önünde bu geminin kumandasını sana devrediyorum ve Amiral Fukada’ya artık Filo'nun kumandanı olduğunu bildirmeni emrediyorum."</p>

  <p>"İşe yaramaz," dedi Peter. "Açıkladığım mesaj sizden gelmeli. Fukada burada değil ve bunların hepsini ona tekrarlamaya niyetim yok. Bu nedenle raporu <i>siz</i> vereceksiniz, ayrıca geminin ve filonun kumandası <i>sizde</i> kalacak ve sorumluluğunuzdan kaçmayacaksınız. Bir süre önce zor bir seçim yaptınız. Yanlışı seçtiniz, fakat en azından cesaret ve kararlılıkla seçim yaptınız. Aynı cesareti şimdi de gösterin, Amiral. Parmaklarınızla ilgili benim aptalca hantallığını dışında ki bu nedenle gerçekten üzgünüm, bugün, burada sizi cezalandırmadık. Size ikinci bir şans veriyoruz. Alın onu, Amiral."</p>

  <p>Lands, Peter’e baktı ve yanaklarından gözyaşları süzülmeye başladı. "Neden bana ikinci bir şans veriyorsunuz?"</p>

  <p>"Çünkü Ender her zaman bunu isterdi," dedi Peter. "Ve belki size ikinci bir şans vermekle, o da almış olur."</p>

  <p>Wang-mu, Peter’in elini tuttu ve okşadı.</p>

  <p>Sonra bayrak gemisinin kargo bölümünden yok olarak descoladores gezegeninin çevresinde dönmekte olan bir mekiğin kontrol odasında tekrar ortaya çıktılar.</p>

  <p>Wang-mu yabancılarla dolu olan bir odada gözlerini dolaştırdı. Amiral Lands'ın gemisinin tersine, bu araçta yapay çekim yoktu, fakat Peter’in elini tutarak bayılmaktan veya bir yana fırlamaktan korundu. Bu insanların hangisinin kim olduğuna dair bir fikri yoktu, fakat Firequencher’in bir pequenino olması gerektiğini biliyordu ve bilgisayar terminallerinden birinin başındaki isimsiz işçi, bir zamanlar nefret edilen ve korkulan acımasız yaratıkların türünden olmalıydı.</p>

  <p>"Merhaba Ela, Quara, Miro," dedi Peter. "Bu Wang-mu."</p>

  <p>Wang-mu dehşete düşebilirdi, ancak diğerleri <i>onları</i> görmekle son derece dehşete düşmüş görünüyorlardı.</p>

  <p>Kendisini ilk toparlayan Miro oldu. "Uzay geminizi unutmadınız mı?" diye sordu.</p>

  <p>Wang-mu güldü.</p>

  <p>Miro, Wang-mu'nun eski yürekten-atası, Path’da çok sayılan bir Tanrı’nın adını kullanarak, "Merhaba Batı’nın Ana Kraliçesi," dedi ve ekledi. "Jane'den hakkında her şeyi öğrendim."</p>

  <p>Kontrol odasının bir ucundaki koridor boyunca bir kadın süzüldü.</p>

  <p>"Val?" dedi Peter.</p>

  <p>"Hayır," diye yanıtladı kadın. "Ben Jane'im."</p>

  <p>"Jane," diye fısıldadı Wang-mu. "Malu'nun tanrısı."</p>

  <p>"Malu'nun dostu," dedi Jane. "Tıpkı senin de dostun olduğum gibi, Wang-mu." Peter’e uzandı, onu iki eliyle tutup gözlerine bakarak. "Ve senin de dostun, Peter, her zaman dostun olduğum gibi."</p>
</body>
</html>
