<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.2.css" rel="stylesheet" type="text/css" />
</head>

<body>
  <h1 class="chapternumber sigil_not_in_toc">16</h1>
  <hr />

  <h1 class="chaptername" id="sigil_toc_id_16">DEHŞET İÇİNDE KIVRANMADIKLARINI NEREDEN BİLİYORSUN?</h1>

  <p><br /></p>

  <div class="quote">
    <p>"Ah tanrılar! Adil değilsiniz!</p>

    <p>Annem ve babam benden daha iyi bir çocuğa layıktılar."</p>

    <p>&nbsp;</p>

    <p style="text-align: right;">Han Qing-jao'nun Tanrı Fısıltıları'ndan</p>
  </div>

  <p>"Küçük Doktor elinizdeydi ve onu geri mi verdiniz?" diye Quara inanmaz bir ifadeyle sordu.</p>

  <p>Herkes, Miro dâhil, filonun onu bir daha kullanmayacağına inanmadığını düşündü.</p>

  <p>"Gözümün önünde parçalara ayrıldı," dedi Peter.</p>

  <p>"Eh, tekrar birleştirilemez mi?" diye sordu kız.</p>

  <p>Wang-mu açıklamaya çalıştı. "Amiral Lands artık tekrar o yoldan inmeyi başaramaz. İşleri halletmeden bırakmazdık. Lusitania güvende."</p>

  <p>"Lusitania'dan bahsetmiyor," dedi Ela soğuk bir ifadeyle, "Buradan bahsediyor. Descolada gezegeninden."</p>

  <p>"Bunu düşünen tek kişi ben miyim?" dedi Quara. "Doğruyu söylemek gerekirse - sondaları izlemek ve descoladadan bile korkunç uyarlamaların ortaya çıkması gibi kaygılarımızın hepsini hallederdi -"</p>

  <p>"Akıllı bir ırkın yaşadığı bir gezegeni yok etmekten mi bahsediyorsun," diye sordu Wang-mu.</p>

  <p>Quara, sanki Wang-mu konuşarak vakit kaybettiği en aptal insanmış havasıyla, "Hemen değil," dedi. "Eğer onların, biliyorsun, Valentine onlara ne diyordu, varelse olduklarına karar verirsek. İkna edilemeyen. Birlikte yaşanamayan."</p>

  <p>"Yani söylemek istediğin," dedi Wang-mu, "şu ki -"</p>

  <p>"Söylediğimi söyledim," diye yanıtladı Quara.</p>

  <p>Wang-mu devam etti. "Söylemek istediğin şu ki, Amiral Lands prensip olarak yanlış yapmıyordu, sadece bu özel olayın gerçekleri konusunda yanılıyordu. Eğer descolada hâlâ Lusitania'da bir tehdit oluştursaydı, o zaman gezegeni havaya uçurmak onun görevi olacaktı."</p>

  <p>"Bütün akıllı yaşamla kıyaslandığı zaman, bir gezegenin insanlarının hayatımn ne önemi var?" dedi Quara.</p>

  <p>"Bu," dedi Miro. "Akıllı olabileceği için bizim descoladayı yok etmemizi engellemeye çalışan aynı Quara mı? " Eğleniyormuş gibi görünüyordu.</p>

  <p>"O zamandan beri bu konuda epeyce düşündüm," dedi Quara. "Çocukça ve duygusal davrandım. Yaşam kıymetlidir. Akıllı yaşam çok daha kıymetlidir. Fakat bir akıllı grup bir diğerinin yaşam hakkını tehdit ederse, o zaman tehdit edilen grup kendisini koruma hakkına sahiptir. Ender de böyle yapmadı mı? Defalarca yeniden."</p>

  <p>Quara teker teker hepsine zaferle baktı.</p>

  <p>Peter onayladı. "Evet," dedi. "Ender böyle yaptı."</p>

  <p>"Bir oyunda," dedi Wang-mu.</p>

  <p>"Hayatını tehdit eden iki çocukla yaptığı kavgada. Onu bir daha tehdit edememelerini sağladı. Bir savaşta böyle dövüşülür, başka aptalca düşünceleriniz olmadığı sürece. Asgari güçle savaşamazsınız. Katlanılabilen bir bedelle birlikte azami güçle savaşırsınız. Düşmanınızı sadece bıçaklamazsınız, onun yeniden savaşabilme gücünü yok edersiniz. Hastalıklarda da kullandığınız strateji budur. Bakterilerin veya virüslerin yüzde doksan dokuzunu öldüren bir ilaç bulmazsınız. Eğer bunu yaparsanız, bütün yaratacağınız başka bir ilaç-bağışıklıklı soy olur. Yüzde yüzünü öldürmeniz gerekir."</p>

  <p>Wang-mu buna karşı bir kanıt düşünmeye çalıştı. "Hastalık geçerli bir kıyaslama mı?"</p>

  <p>"Senin kıyaslaman ne?" diye yanıtladı Peter. "Bir güreş karşılaşması mı? Rakibinin direncini kırmak için savaşmak mı? Eğer rakibin aynı kurallarla oynuyorsa - bu iyi. Fakat eğer sen orada güreşmek için beklerken o bir silah veya bıçak çekerse, o zaman ne olacak? Yoksa bir tenis maçı mı? Rakibin ayağının altına bomba koyuncaya kadar sayı yapmak mı? Savaşta kural yoktur."</p>

  <p>"Fakat bu bir savaş mı?" diye sordu Wang-mu.</p>

  <p>"Quara'nın dediği gibi," diye yanıtladı Peter. "Eğer onlarla hiç anlaşamayacağımızı anlarsak, o zaman evet, bir savaş. Lusitania'ya, savunmasız pequeninolara yaptıkları, karşı tarafın haklarına aldırmadan yapılan, yıkıcı ve duygusuzca, toptan bir savaştı. Onlara yaptıkları şeyin sonuçlarını anlatamadıkça, düşmanımız bu. Söylediğin buydu, değil mi Quara?"</p>

  <p>"Tamamıyla," dedi Quara.</p>

  <p>Wang-mu bu mantıkta yanlış olan bir şey olduğunu biliyor, fakat bir türlü üstüne parmak basamıyordu. "Peter, eğer gerçekten buna inanıyorsan, neden Küçük Doktor'u alıkoymadın?"</p>

  <p>"Çünkü" dedi Peter, "yanılıyor olabiliriz ve tehlike o kadar yakın olmayabilir."</p>

  <p>Quara hor görüyle dilini şaklattı. "Burada değildin, Peter. Bize ne fırlattıklarını görmedin - bizi aptallar gibi hareketsiz otururken onların gelip gemimizi almaları için yeni hazırlanmış ve özel olarak biçimlendirilmiş bir virüs."</p>

  <p>"Ve bunu nasıl yolladılar, güzel bir zarf içinde mi?" dedi Peter. "Senin dayanamayarak onu kucaklayacağını bildikleri için, hastalık bulaşmış minik bir köpek mi yolladılar?"</p>

  <p>"Bir şifre yayınladılar," dedi Quara. "Fakat onu yorumlamak için molekülü yapmamızı, sonra da onun etkisini göstermesini bekliyorlardı."</p>

  <p>"Hayır," dedi Peter, "sen onların dilinin böyle çalıştığını düşündün ve sonra bu düşüncen doğruymuş gibi davranmaya başladın."</p>

  <p>"Ve bir şekilde sen bunun öyle olmadığını biliyorsun?" dedi Quara.</p>

  <p>"Bu konuda hiçbir şey bilmiyorum.," dedi Peter. "Benim görüşüm bu. Sadece bilmiyoruz. Bilemeyiz. Şimdi, eğer onları sondalar fırlatırken görürsek, ya da bu gemiyi gökyüzünde havaya uçurmaya çalışırlarsa, harekete geçmek zorundayız. Sondalardan sonra gemiler yollayarak ve dışarı yolladıkları virüsleri dikkatle inceleyerek. Ya da, eğer bu gemiye saldırırlarsa, kaçarız ve silahlarıyla taktiklerini inceleriz."</p>

  <p>"İşte bu güzel," dedi Quara. "Artık Jane güvende ve anaağaçlar da esenlikte olduğundan şu yıldız uçuşu denen şeyi yapabilir. Şimdi sondaları yakalayabilir ve füzelerin veya her neyse onların yolu üstünde dans edebiliriz. Fakat daha öncesi, burada çaresiz olduğumuz süre ne olacak? Birkaç haftalık ömrümüzün kaldığı, ya da öyle düşündüğümüz, süre ne olacak?"</p>

  <p>"Geriye dönersen," dedi Peter, "Küçük Doktor'a da sahip değildiniz, bu nedenle de gezegenlerini yok edemezdiniz. Jane'in uçuş gücü onarılmadan önce K.D. Aygıtı'na el koyamadık. Ve bu güçle, başka bir yoldan durdurulamayacak kadar büyük bir tehlike oluşturmadıkça, descolada gezegenini yok etmeye artık gerek yok."</p>

  <p>Quara güldü. "Nedir bu? Peter'in, Ender'in kişiliğinin kötü yanı olması gerektiğini sanıyordum. Sense tatlılık ve aydınlık olup çıktın."</p>

  <p>Peter gülümsedi. "Bazen, amansız kötülüğe karşı kendim veya başkasını savunman gereken zamanlar olur. Ve bu zamanların bazılarında başarılı olabilmek için tek savunma, zalim ve yok edici gücün bir kez kullanılmasıdır. Böyle zamanlarda iyi insanlar zalimce davranır."</p>

  <p>"Bir parça bile kendimizi haklı görmekten vazgeçemeyiz, değil mi?" dedi Quara. "Sen Ender'in ardılısın. Bu nedenle Ender'in öldürdüğü o çocukların, kendi iyilik kuralına bir istisna olduğunu düşünmeyi uygun bulursun."</p>

  <p>"Ender'in cehalet ve çaresizliğini haklı buluyorum. Biz çaresiz değiliz. Yıldızyolu Kongresi ve Lusitania Filosu çaresiz değillerdi. Ama cehaletlerini azaltmadan harekete geçmeyi yeğlediler."</p>

  <p>"Ender Küçük Doktor'u cahilken kullandı."</p>

  <p>"Hayır Quara. Ona kumanda eden yetişkinler kullandı. Onun kararına müdahale edip durdurabilirlerdi. Yok ediciyi kullanmak için bol zamanları vardı. Ender bir oyun oynadığını sanıyordu. Simülasyonda Küçük Doktor'u kullanırsa, kendisinin güvenilmez, asi, hatta kumanda görevi verilemeyecek kadar zalim olduğunu kanıtlayabileceğini düşündü. Kendini Kumanda Okulu'ndan attırmak istiyordu. Hepsi bu kadar. Onların kendisine işkence edip durmalarını önlemek için gerekli şeyi yapıyordu. En güçlü silahları olan Ender Wiggin'in iplerini çözenler yetişkinlerdi. Böceklerle konuşmak, iletişim kurmak için artık çaba yoktu. Hatta Ender'in sonunda onların ana gezegenini yok edeceği belli olduğu zaman bile. Ne olursa olsun öldürmeye kararlıydılar. Amiral Lands gibi. Senin gibi, Quara."</p>

  <p>"Emin oluncaya kadar bekleyeceğimi söyledim."</p>

  <p>"Güzel," dedi Peter. "O zaman karşıt fikirli değiliz."</p>

  <p>"Fakat Küçük Doktor burada olmalıydı."</p>

  <p>"Küçük Doktor hiç mevcut olmamalıydı," dedi Peter. "Hiçbir zaman gerekli değildi. Hiçbir zaman yerinde değildi çünkü bedeli çok yüksek."</p>

  <p>Quara, "Bedel mi?" diye öttü. "Eski nükleer silahlardan daha ucuz."</p>

  <p>"Ana kraliçelerin ana gezegeninin yok edilmesini atlatmamız üç bin yıl sürdü. Bedel bu. Eğer Küçük Doktor'u kullanırsak, diğer türleri yok eden insanlar oluruz. Amiral Lands, tıpkı Ender Wiggin'i kullanan insanlar gibiydi. Onlar zaten kararlarını vermişlerdi. Bu tehlikeli. Bu kötü. Bu muhakkak yok edilmeli. İyi niyetle düşündüklerini sanırlar. İnsan ırkım kurtarmaktadırlar. Fakat hayır. İzlenebilecek bir sürü davranış tarzı vardır, fakat silahı kullanmaya karar vermelerinin yanında düşmanla iletişim kurmamaya da karar verirler. Küçük Doktor'un yakın bir ay üstünde denenmesi nerede? Lands'ın Lusitania'daki durumun değişmediğini kanıtlayan araştırma girişimi nerede? Ve sen, Quara - descoladores'lerin yaşamalarına izin verilmeyecek kadar kötü olduklarına karar vermek için, tam olarak hangi yöntembilimi kullanacaksın? Hangi noktada bütün diğer akıllı yaratıklar için onların katlanılmayacak kadar tehlikeli olduğunu anlayacaksın?"</p>

  <p>"Tersini düşün, Peter, "dedi Quara. "Sen hangi noktada tehlikeli olmadıklarını anlayacaksın."</p>

  <p>"Küçük Doktor'dan daha iyi silahlarımız var. Bir zamanlar Ela, Lusitania direy ve biteyinin dönüşüm sürelerinden geçmelerine yardım etme yeteneğini yok etmeden, descoladanın zararını önlemek için bir molekül tasarladı. Sonunda vazgeçinceye kadar bize yollayacakları her kötü mikroba aynı şeyi yapamayacağımızı kim söyleyebilir? Bizimle zaten çaresizce iletişim kurmaya çalışmadıklarını kim söyleyebilir? Gönderdikleri molekülün bizim onlardan memnun kalmamız için bir girişim olmayıp, bildikleri tek yoldan, öfkemizi yok etmek için yolladıkları bir molekül olmadığım nereden biliyorsun? Bir anda kaybolup, başka yerde ortaya çıkan bir gemimiz olduğu için altımızdaki gezegende şimdiden dehşet içinde kıvranmadıklarını nereden biliyorsun? Onlarla konuşmaya çalışıyor muyuz?"</p>

  <p>Peter çevresine, hepsine baktı.</p>

  <p>"Hiçbiriniz anlamadınız mı? Hiçbir ciddi iletişim girişimi yapmadan ve uyarıda bulunmadan, başka bir akıllı türü, kasten, bilinçle ve bilerek yok etmeye çalışan, bildiğimiz sadece tek bir tür var. O da biziz. İlk soykırım girişimi başarısız oldu, çünkü saldırının kurbanları hamile bir dişiyi gizlemeyi başarmışlardı. İkinci kez daha iyi bir nedenle başarısız oldu - çünkü insan türünün bazı üyeleri bunu durdurmaya kararlıydılar. Birkaçı değil, çoğu. Kongre. Büyük bir şirket. Divine Wind'deki bir filozof. Samoalı bir kutsal kişi ve ona inanan Pacificalılar. Wang-mu ve ben. Jane. Ve sonunda durumu anladıktan sonra, Amiral Lands'ın kendi subayları ve adamları. Gitgide iyiye gidiyoruz, görmüyor musunuz? Fakat gerçek değişmiyor - biz insanlar başka türlerle iletişim kurmayı kasten reddetmeye ve bunun yerine onları tamamen yok etmeye meyilli, akıllı bir türüz. Belki descoladores varelse'dir, belki de değildir. Fakat ben, bizlerin varelse olduğumuz düşüncesinden oldukça fazla korkuyorum. Takım çantamızda başka aletler olduğu düşünülürse, ihtiyaç olmadığı ve hiçbir zaman olmayacağı halde Küçük Doktor'u kullanmanın bedeli budur. Eğer K.D. Aygıtı'nı kullanmaya karar verirsek, o zaman biz raman değiliz demektir. Hiçbir zaman bize güvenilemez. Başka akıllı yaşamların güvenliği için ölmeyi hak eden tür biz oluruz."</p>

  <p>Quara başını salladı, fakat o kendini beğenmiş hali gitmiş görünüyordu. "Bana birisi hâlâ günahlarından bağışlanmaya çalışıyormuş gibi geliyor."</p>

  <p>"O Ender'di," dedi Peter. "Bütün hayatını, kendisini ve herkesi raman olmaya dönüştürmek için harcadı. Bu gemide etrafıma bakıyorum, gördüğüm şey hakkında düşünüyorum, son birkaç aydır tanıdığım insanları düşünüyorum ve insan ırkının o kadar da kötü şeyler yapmadığını düşünüyorum. Doğru yönde ilerliyoruz. Ara sıra birkaç geri adım, bir parça yaygara. Fakat gitgide ana kraliçelerle ve pequeninolarla ilişki kurmaya layık olmaya yaklaşıyoruz. Ve eğer descoladores raman olmakta bize oranla bir parça gerideyse, bu onları yok etme hakkına sahip olduğumuz anlamına gelmez. Bu, onlara karşı sabırlı olmamız ve onları iyileştirmemiz için daha çok neden olduğu anlamına gelir. Bizim insan kafası yığınlarıyla savaş yerlerini işaretleyerek buraya kadar gelmemiz için kaç yıl geçti? Binlerce yıl. Ve bütün bu süre zarfında bizi değiştirmek isteyen, yol gösteren öğretmenlerimiz vardı. Yavaş yavaş öğrendik. Biz de onlara öğretelim - eğer zaten bizden fazla bilmiyorlarsa."</p>

  <p>"Sadece dillerini öğrenmek yıllar sürebilir," dedi Ela.</p>

  <p>"Artık ulaşım ucuz," dedi Peter. "Seni kırmak amacıyla söylemedim, Jane. Kimseye aşırı sıkıntı vermeden, uzun süre mekikle oraya ekipler götürüp getirebiliriz. Bu gezegeni izleyen bir filo tutabiliriz. İnsan araştırmacıların yanında pequeninolar ve ana kraliçelerle birlikte. Asırlarca. Milenyumlarca. Acelemiz yok."</p>

  <p>"Bence bu tehlikeli," dedi Quara.</p>

  <p>"Bence sen de hepimizde olan o içgüdüsel arzuya sahipsin, bizi bir sürü kahrolası derde sokan o arzuya," dedi Peter. "Öleceğini biliyorsun ve ölmeden önce bunun halledilmiş olmasını istiyorsun."</p>

  <p>"Henüz yaşlı değilim," dedi Quara.</p>

  <p>"Peter haklı, Quara," dedi Miro. "Marcâo öldüğünden beri, ölüm senin üstünde heyula gibi dolanıyor. Hepiniz bunu düşünün. İnsanlar kısa ömürlü bir tür. Ana kraliçeler sonsuza kadar yaşayacaklarını düşünüyorlar. Pequeninoların üçüncü hayatlarında asırlarca yaşama ümitleri var. Her zaman acelesi olan bizleriz. Yeterli bilgi elde etmeden kararlar almaya azimli olan da bizleriz, çünkü hâlâ zamanımız varken davranmak istiyoruz."</p>

  <p>"Demek böyle," dedi Quara. "Kararınız bu mu? Bütün yaşam için bu kadar ciddi bir tehlikenin yaşamasına izin vererek burada oturmaya devam edip, onların planlarını yapmalarını gökyüzünden seyredip durmak mı?"</p>

  <p>"Biz değil?" dedi Peter.</p>

  <p>"Hayır, bu doğru," dedi Quara, "sen bu projenin bir parçası değilsin."</p>

  <p>"Parçasıyım," dedi Peter. "Ama sen değilsin, Lusitania'ya geri dönüyorsun ve Jane seni bir daha buraya asla getirmeyecek; yıllarca uğraşıp, kişisel öcülerini kontrol altına aldığını kanıtlayıncaya kadar."</p>

  <p>"Seni kibirli orospu çocuğu," diye bağırdı Quara.</p>

  <p>"Buradaki herkes haklı olduğumu biliyor," dedi Peter. "Sen Lands gibisin. Yıkıcı olacak kadar ileri gidebilen kararlar vermeye ve fikrini değiştirecek bir kanıtı reddetmeye fazlasıyla hazırsın. Senin gibi çok insan var Quara. Ancak, daha fazla bilgi elde edinceye kadar onların hiçbirinin bu gezegenin yakınına gelmesine izin veremeyiz. Bir gün bütün akıllı türler descoladores'in varelse olduğu sonucuna varabilirler. Fakat o gün geldiğinde Jane dışında hiçbirimizin canlı olarak burada olacağını gerçekten sanmıyorum."</p>

  <p>"Ne? Sonsuza kadar yaşayacağımı mı sanıyorsun?" diye sordu Jane.</p>

  <p>"Sen ve Miro, büyüdükleri zaman yıldız gemilerini nasıl uçuracaklarını bilen çocuklar yapmanın yolunu buluncaya kadar yaşasan iyi olur," dedi Peter ve Jane'e döndü. "Artık bizi eve götürebilir misin?"</p>

  <p>"Konuşurken bile," dedi Jane.</p>

  <p>Kapıyı açtılar. Gemiyi terk ettiler. Artık hiç yok edilmeyecek bir dünyanın yüzeyine adımlarını attılar.</p>

  <p>Quara dışında hepsi.</p>

  <p>"Quara bizimle gelmiyor mu?" diye sordu Wang-mu.</p>

  <p>"Belki bir süre yalnız kalmaya ihtiyacı vardır," dedi Peter.</p>

  <p>"Siz gidin," dedi Wang-mu.</p>

  <p>"Onunla başa çıkabilecek misin?" dedi Peter.</p>

  <p>"En azından deneyeceğim," dedi Wang mu.</p>

  <p>Peter onu öptü. "Ona sert davrandım. Kendisine özür dilediğimi söyle."</p>

  <p>"Belki sonra, kendin ona söylersin," dedi Wang-mu.</p>

  <p>Kız geminin içine döndü. Quara terminaline yüzü dönük bir şekilde oturuyordu. Peter ve Wang-mu gemiye geldikleri zaman bakmakta olduğu veriler hâlâ terminalinin üstündeki havada asılı duruyordu.</p>

  <p>"Quara," dedi Wang-mu.</p>

  <p>"Git buradan." Kızın boğuk sesi ağlamakta olduğunu gösteriyordu.</p>

  <p>"Peter'in söylediği her şey doğruydu," dedi Wang-mu.</p>

  <p>"Bunu söylemek için mi geldin? Yaraya tuz sürmek için mi?"</p>

  <p>"Ancak, hafif gelişmemizle ilgili olarak insan ırkına çok fazla kredi tanıyor."</p>

  <p>Quara homurdandı. Bu bir evet sayılırdı.</p>

  <p>"Çünkü bana öyle geliyor ki buradaki herkes senin varelse olduğuna çoktan karar vermiş. Şartlı tahliye olmadan mahkûm etmek. Önce seni anlamadan."</p>

  <p>"Oh, beni anlıyorlar," dedi Quara. "Her şeye rağmen çok sevdiği zalim babasının ölümüyle harap olmuş küçük kız. Hâlâ baba kişiliğini arıyor. Hâlâ herkese babasından gördüğü akılsız öfkeyle karşılık veriyor. Neye karar verdiklerini bilmediğimi mi sanıyorsun?"</p>

  <p>"Seni yerine çivilediler."</p>

  <p>"Bu bana haksızlık. Küçük Doktor'un her ihtimale karşı yanımızda olması gerektiğini öne sürebilirdim, fakat hiçbir zaman iletişim konusunda başka girişimler yapmadan sadece onu kullanmamızı söylemedim. Peter başından beri bana o amiralmişim gibi davrandı."</p>

  <p>"Biliyorum," dedi Wang-mu.</p>

  <p>"Evet, tamam. Beni çok sempatik bulduğun için onu haksız gördüğüne eminim. Yapma, Jane çoktan bize sizin - neydi o saçma ifade- âşık olduğunuzu söyledi."</p>

  <p>"Peter'in sana yaptığından gurur duymadım. Bu bir hataydı. Bunları yapıyor. Bazen benim de duygularımı incitiyor. Sen de öyle yapıyorsun. Şimdi bile yaptın. Ve bazen ben de korkunç şeyler yaparım, çünkü haklı olduğumdan o kadar eminimdir ki. Hepimiz böyleyiz. Hepimiz içimizde biraz varelse taşıyoruz. Ve küçük bir parça da raman."</p>

  <p>"Bu, çok tatlı ve küçük bir üniversite öğrencisi düzeyinde bir hayat felsefesi değil mi?" dedi Quara.</p>

  <p>"Elimden gelenin en iyisi bu," dedi Wang-mu. "Ben senin gibi eğitimli değilim."</p>

  <p>"Bu da, kendisini suçlu hissettir, tekniği değil mi?"</p>

  <p>"Söyle bana, Quara, eğer gerçekten babanın rolünü oynamıyorsan veya onu geriye çağırmaya çalışmıyorsan ya da çözümleme her neyse, o zaman neden her zaman herkese öfkelisin?"</p>

  <p>Quara sonunda iskemlesinde döndü ve Wang-mu'nun yüzüne baktı. Evet, ağlamıştı. "Her zaman neden böyle mantıksız bir öfkeyle dolu olduğumu gerçekten bilmek mi istiyorsun?" Sesindeki alaycılık kaybolmamıştı. "Gerçekten benimle psikolog rolü mü oynamak istiyorsun? Eh, şunu dene. Beni bu kadar öfkeli yapan, bütün çocukluğum boyunca ağabeyim Quim'in bana gizlice tecavüz etmesiydi ve şimdi o bir şehit, bir de onu aziz yapacaklar ve kimse onun ne kadar kötü olduğunu, bana yaptığı o korkunç şeyleri bilemeyecek."</p>

  <p>Wang-mu dehşet içinde kaldı. Peter ona Quim'den bahsetmişti. Nasıl öldüğünü, nasıl bir insan olduğunu... "Oh, Quara," dedi. "Son derece üzgünüm."</p>

  <p>Quara'nın yüzünden tiksinti dolu bir ifade geçti. "O kadar aptalsın ki. Quim bana hiç dokunmadı, seni aptal, herkesin işine karışan, iyi niyetli başarısız ufaklık. Neden böyle şirret olduğumla ilgili ucuz bir açıklamaya o kadar istekliydin ki, bir parça mantıklı olan her öyküye inanacaktın. Ve şu anda, herhalde belki de itirafımın doğru olduğunu ve geri tepmesinden ya da bazı sessiz pisliklerden korktuğum için inkâr ettiğimi düşünüyorsun. Şunu kafana sok kızım. Beni tanımıyorsun. Beni hiç tanımayacaksın. Beni tanımanı istemiyorum. Hiçbir arkadaş istemiyorum ve eğer arkadaş istersem, Peter'in sevgili köpeğinin bana saygı göstermesini istemem. Acaba kendimi daha açık ifade edebildim mi?"</p>

  <p>Wang-mu hayatı boyunca uzmanlar tarafından yenilmiş ve şampiyonlar tarafından alçaltılmıştı. Quara her açıdan bu işte kahredecek kadar iyiydi, fakat Wang-mu'nun çekinerek katlanacağı kadar da iyi değildi. "Dikkat ettim de," dedi, "ailenin en asil üyesi aleyhindeki iğrenç iftirandan sonra, bunun gerçek olduğuna inanmama izin vermedin. Demek, ölmüş de olsa, birine sadakat duyuyorsun."</p>

  <p>"Bundan bir anlam çıkarmadın, değil mi?"</p>

  <p>"Ayrıca benden tiksinmene ve beni incitmek istemene rağmen hâlâ benimle konuştuğuna da dikkat ediyorum."</p>

  <p>"Eğer bir balık olsaydın, bir remora olurdun, sıkıca tutunur ve tatlı canın için emerdin, değil mi?"</p>

  <p>"Çünkü istesen her an bu odadan çıkıp gider ve benim seninle dostluk kurmak için yaptığım acıklı girişimleri dinlemeye katlanmazdın," dedi Wang-mu. "Ama gitmedin."</p>

  <p>"İnanılmazsın," dedi Quara. Koltuğundaki kayışları çözdü, kalktı ve açık kapıdan çıktı.</p>

  <p>Wang-mu onun gidişini izledi. Peter haklıydı. İnsanoğlu yabancı türlerin içinde en yabancı olanıydı. Hâlâ en tehlikelisi, en mantıksızı, en az anlaşılanıydı.</p>

  <p>Yine de, Wang-mu kendisine birkaç kehanette bulunmaya cesaret etti.</p>

  <p>Birincisi, araştırma takımının bir gün descoladores'le iletişim kurmayı başaracağıydı.</p>

  <p>İkinci kehanet çok daha belirsizdi Daha çok bir umut. Belki de sadece bir dilek. Bir gün Quara'nın Wang-mu'ya gerçeği söylemesi. Bir gün Quara'nın gizli yarasının iyileşmesi. Bir gün dost olabilmeleri.</p>

  <p>Ama bugün değil. Acelesi yoktu. Wang-mu, Quara'ya yardım etmeye çalışacaktı, çünkü yardıma ihtiyacı olduğu ortadaydı, çünkü kızın çevresinde en çok bulunanlar bile ona yardım edemeyecek kadar bıkmışlardı. Fakat Quara'ya yardım etmek, yapması gereken tek şey, hatta en önemli şey değildi. Peter'le evlenmek ve onunla birlikte bir hayata başlamak - bunun çok daha yüksek önceliği vardı. Ve bir şeyler yemek, su içmek ve işemek için bir yer - bunlar hayatının şu önemli anında en yüksek önceliği olan şeylerdi.</p>

  <p>Sanırım bu insan olduğum anlamına geliyor, diye düşündü, Wang-mu. Bir tanrı değil. Belki de sadece bir hayvan. Kısmen raman. Kısmen Varelse. Fakat varelse'ye oranla daha çok raman, hiç olmazsa iyi günlerinde. Peter de tıpkı onun gibiydi. İkisi de o çatlak türdendiler ve o türe birkaç üye daha eklemeye azimli olarak birleşiyorlardı. Peter ve ben, Dışarı'dan gelip vücutlarımızın yaptığı minik vücudun kontrolünü alması için bir aiûa çağıracağız ve çocuğun bazı günler varelse, diğer günlerde ise raman olduğunu izleyeceğiz. Bazı günler iyi ebeveynler olacağız ve bazı günler de başarısız zavallılar. Bazı günler çaresizce üzgün, bazı günlerse içimize sığmayacak kadar çok mutlu olacağız. Bununla yaşayabilirim.</p>
</body>
</html>
