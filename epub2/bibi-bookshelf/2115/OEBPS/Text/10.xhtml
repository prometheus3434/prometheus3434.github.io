<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.2.css" rel="stylesheet" type="text/css" />
</head>

<body>
  <h1 class="chapternumber sigil_not_in_toc">10</h1>
  <hr />

  <h1 class="chaptername" id="sigil_toc_id_10">BU ZATEN HER ZAMAN SENİN VÜCUDUNDU</h1>

  <div class="quote">
    <p>"Oh, Baba! Tam kötülüğe karşı zafer kazandığım bu saatte neden geri döndün? Neden benden kaçınıyorsun?"</p>

    <p>&nbsp;</p>

    <p style="text-align: right;"><i>Han Qing-jao'nun Tanrı Fısıltılan'ndan</i></p>
  </div>

  <p>Malu, sahile yakın kamp ateşinin yanında, Peter, Wang-mu ve Grace ile birlikte oturdu. Sundurma ve törenin büyük kısmı artık yoktu. Kava vardı, fakat onu çevreleyen dinsel havaya rağmen, Wang-mu'nun fikrine göre, kutsallık ve sembolizminin dışında şimdi onu daha çok zevk almak için içiyorlardı.</p>

  <p>Bir ara Malu yüksek sesle uzun uzun güldü ve Grace de güldüğü için kadının çevirisi biraz gecikti. "Diyor ki, Peter, tanrının içinde olmasının seni kutsallaştırdığı veya terk etmesinin seni kutsallaştırmadığı konusunda karar veremiyormuş."</p>

  <p>Peter kıkırdadı -Wang-mu bunun nezaket icabı olduğunu biliyordu- ancak Wang-mu gülümsemedi bile.</p>

  <p>"Oh, çok kötü," dedi Grace. "İkinizin de espri anlayışına sahip olduğunuzu ummuştum."</p>

  <p>"Sahibiz," dedi Peter. "Sadece Samoalıların espri anlayışına sahip değiliz."</p>

  <p>"Malu, tanrının şimdi bulunduğu yerde sonsuza kadar kalamayacağını söylüyor. Yeni bir ev buldu, fakat o başkalarına ait ve bu cömertlikleri sonsuza kadar süremez. Peter, Jane’in ne kadar güçlü olduğunu gördün.</p>

  <p>"Evet," dedi Peter hafifçe.</p>

  <p>"Eh, onu içeri alan ev sahipleri -Malu onlara orman ağı diyor, tıpkı ağaçları yakalamak için bir balıkçı ağı gibi, ama bu ne ki?- her neyse, Jane ile kıyaslandıkları zaman onlar çok zayıflar ve Jane istese de istemese de başka bir yerde kalıcı bir ev buluncaya kadar geçen süre içinde hepsinin vücudu ona ait olacak."</p>

  <p>Peter başını salladı. "Ne dediğini biliyorum. Jane beni gerçekten istila edinceye kadar nefret ettiğimi sandığım bu vücudu ve bu hayatı seve seve vermeye razı olabilirdim. Fakat Jane’in beni kovalaması sırasında, hayatımdan nefret etmediğim ve yaşamayı fazlasıyla istediğim konusunda Malu'nun haklı olduğunu anladım. Elbette bunu isteyen <i>ben</i> değildim, sonuçta Ender'di, ama yine de sonuçta <i>bendim.</i> Sanırım bu oldukça korkunç."</p>

  <p>"Ender’in üç vücudu var," dedi Wang-mu. "Bu diğer ikisinden birinden vazgeçeceği anlamına mı geliyor?"</p>

  <p>"Hiçbir şeyden vazgeçtiğini sanmıyorum," dedi Peter. "Ya da hiçbir şeyden <i>vazgeçmiyorum,</i> mu demeliydim? Bu bilinçli bir seçim değil. Ender hayata öfkeyle ve güçlü bir şekilde tutunuyor. Jane kapatılmadan en azından bir gün önce ölüm döşeğinde olması gerekirdi."</p>

  <p>"Öldürülmeden önce," dedi Grace.</p>

  <p>"Rütbe indirimine uğratılmadan önce, belki," dedi Peter inatla. "Şimdi tanrı değil, bir orman perisi. Bir hava perisi." Onun neden bahsettiği hakkında fikri olmayan Wang-mu’ya göz kırptı. "Ender kendi yaşlı hayatından vazgeçse bile, öyle kolayca serbest bırakmaz."</p>

  <p>"İhtiyacı olandan fazla iki vücudu daha var," dedi Wang-mu, "ve Jane sahip olması gerekenden sadece bir eksiğine sahip. Ticaret yasalarının uygulanması gerekir gibi gözüküyor. İhtiyaç olanın iki katı sağlanmış durumda - bedeli ucuz olacaktır."</p>

  <p>Bunların hepsi Malu’ya tercüme edildiği zaman, yeniden güldü. "'Ucuz' sözcüğüne gülüyor," dedi Grace. "Ender’in vücutlarından birinden vazgeçmesinin tek yolunun ölmesi olduğunu söylüyor."</p>

  <p>Peter başını sallayarak, "Biliyorum," dedi.</p>

  <p>"Fakat Ender Jane değil," dedi Wang-mu. "O ansible net boyunca - çıplak bir aiûa olarak koşturarak yaşamadı. O bir şahıs. İnsanların aiûaları vücutlarını terk ettikleri zaman, başka bir şeyi kovalayarak etrafta dolanmazlar."</p>

  <p>"Ve yine de onun - benim- aiûamız benim <i>içimdeydi,"</i> dedi Peter. "Yolu biliyor. Ender ölebilir ve yine de benim yaşamama izin verebilir."</p>

  <p>"Ya da üçünüz birden ölebilirsiniz."</p>

  <p>Malu, Grace kanalıyla onlara, "Bildiğim kadarıyla," dedi. "Eğer bir tanrıya kendine ait bir hayat verilecekse, eğer gücü ona tekrar geri verilecekse, Ender Wiggin ölmek ve bir vücudu tanrıya vermek zorunda. Başka bir yolu yok."</p>

  <p>"Gücünü tekrar geri vermek mi?" diye sordu Wang-mu. "Bu mümkün mü? Bilgisayar kapatılmasının tüm amacının onu sonsuza kadar bilgisayar ağlarının dışında bırakmak olduğunu sanıyordum."</p>

  <p>Malu tekrar güldü ve çıplak göğsüne ve baldırlarına vururken bir Samoaca seline başladı.</p>

  <p>Grace tercüme etti. "Burada, Samoa’da kaç tane yüzlerce bilgisayarımız var? Aylardır, Jane kendisini bana tarattığından beri, kopyalıyoruz, kopyalıyoruz, kopyalıyoruz. Bizden kaydetmemizi istediği her belleği, onu tamamıyla eski haline getirebilmeye hazır şekilde, kaydettik. Belki bu, alışık olduğunun sadece küçük bir kısmı, ama en önemli kısmı. Eğer tekrar ansible ağa dönmeyi başarırsa, bilgisayar ağlarına da dönmek için ihtiyacı olan her şey elinde olacak."</p>

  <p>"Fakat bilgisayar ağlarını ansible'lara bağlamıyorlar," dedi Wang-mu.</p>

  <p>"Bu Kongre tarafından gönderilen emir," dedi Grace. "Ama bütün emirlere itaat edilmez."</p>

  <p>"O zaman Jane bizi neden buraya getirdi?" diye Peter sızlanarak sordu. "Eğer Malu ve sen, Aimaina üzerinde bir etkiniz olduğunu reddediyorsanız, eğer Jane sizinle çoktan temas kurmuşsa ve zaten Kongre'ye karşı gerçek bir isyan halindeyseniz..."</p>

  <p>"Hayır, hayır, böyle değil," diye Grace ona güvence verdi. "Biz Malu'nun bizden istediği şeyi yapıyorduk, fakat bize hiçbir zaman bir bilgisayar varlığından bahsetmedi, bir tanrıdan bahsetti ve ona itaat ettik, çünkü onun bilgeliğine güveniyor ve bizim görmediğimiz şeyleri gördüğünü biliyorduk. Sizin buraya gelişiniz Jane’in kim olduğunu bize söyledi."</p>

  <p>Malu neler söylendiğini öğrendiği zaman, Peter’ı işaret etti. "Sen! Sen buraya bana tanrıyı getirmek için geldin!" Sonra Wang-mu'yu işaret etti. "Ve <i>sen</i> de adamı getirmek için geldin."</p>

  <p>"Bunun anlamı her neyse," dedi Peter.</p>

  <p>Fakat Wang-mu anladığını sanıyordu. Bir krizi atlatmışlardı, fakat bu barış dolu saat sadece geçici bir araydı. Savaş yeniden başlayacaktı ve bu kez sonucu farklı olacaktı. Eğer Jane yaşayacaksa, eğer anında yıldızlararası yolculuğu yeniden başlatmak için bir ümit varsa, Ender’in en azından vücutlarından birini ona vermesi gerekiyordu. Eğer Malu haklıysa, O zaman Ender ölmek zorundaydı. Ender’in aiûasının üç vücuttan birini muhafaza ederek yaşamaya devam etmesi için zayıf da olsa hâlâ bir fırsat vardı. Peter’ın bir tanrı olarak değil, bir erkek olarak kurtulmasını güvenceye almak için buradayım, diye Wang-mu sessizce düşündü.</p>

  <p>Bütün bunlar, diye farkına vardı, Ender'in-Valentine olarak Miro'yu, ya da Ender'in-Ender olarak Novinha’yı sevdiğinden daha çok, Ender'in-Peter olarak beni sevmesine bağlı.</p>

  <p>Bu düşünceyle kız neredeyse umutsuzluğa kapıldı. O kimdi ki? Miro yıllarca Ender’in dostu olmuştu. Novinha onun karısıydı. Ama Wang-mu - Ender onun varlığını sadece günler, en fazla haftalar önce öğrenmişti. Onun için neydi ki?</p>

  <p>Fakat sonra başka, daha rahatlatıcı ve yine de rahatsız edici bir şey düşündü. Ender’in onu istemesi açısından, sevilen kimsenin kim olduğu o kadar önemli miydi? Valentine kusursuz bir özgeciydi - Miro'yu her şeyden çok sevebilir. Ama yıldızlararası uçuşu bize geri vermek uğruna ondan vazgeçebilirdi. Ve Ender - zaten eski yaşamına olan ilgisini kaybediyordu. Bezgin olan oydu. Yıpranmış olan oydu. Oysa Peter - hırslı, gelişme ve yaratıcılığa susamış olan. Bu, onun <i>beni</i> sevmesinden değil, o beni sevdiği için, ya da <i>o</i> yaşamak istediği ve ben, varsayılan kötülüğüne rağmen onu seven bu kadın, onun için hayatın bir parçası olduğum için. Peter olarak Ender, onun sevgiye en çok ihtiyaç duyan parçası, çünkü buna hiç lâyık değil - bu nedenle, Peter’e karşı hissettiğimden, benim sevgim onun için en değerli şey olacak.</p>

  <p>Eğer sonunda kazanan olacaksa, aşkımızın muhteşem saflığı nedeniyle değil, ama âşıkların çaresiz açlığı nedeniyle, ben kazanacağım, Peter kazanacak.</p>

  <p>Eh, hayatımızın öyküsü pek asilce ve şirin olmayacak, ama yine de, bir hayatımız <i>olacak</i> ve bu da yeter.</p>

  <p>Ayak parmaklarını kuma soktu ve parmaklarının arasındaki hassas etine sürtünen minik silikon parçacıklarının verdiği hafif tatlı acıyı hissetti. Hayat bu. Acı verir, pistir, ama çok, çok tatlıdır.</p>

  <p>&nbsp;</p>

  <p>Olhado, Ansible kanalıyla yıldız gemisindeki erkek ve kız kardeşlerine Jane ve anaağaçlara ne olduğunu anlattı.</p>

  <p>"Ana Kraliçe bunun uzun sürmeyeceğini söylüyor," dedi.</p>

  <p>Olhado. "Anaağaçlar bu kadar güçlü değil. Hata yapacaklar, kontrolü kaybedecekler ve kısa bir süre sonra Jane bir orman olacak. Konuşan bir orman da değil. Sadece çok güzel, çok parlak, çok besleyici bazı ağaçlar. Onları görmek çok güzeldi, bana inanın, ama Ana Kraliçe’nin söylediğine bakılırsa, bu hâlâ ölüm gibi geliyor."</p>

  <p>"Teşekkürler, Olhado," dedi Miro. "Ne olursa olsun, bizim için fazla fark etmiyor. Burada kapana kısıldık, artık Val de duvarlarda zıplayıp durmadığına göre, çalışmaya başlıyoruz. Descoladoresler henüz bizi bulmadılar -Jane bu kez bizi daha yüksek bir yörüngeye getirdi- fakat dillerinin, üzerinde çalışılabilir bir tercümesini elde eder etmez onlara el sallayıp burada olduğumuzu belli edeceğiz."</p>

  <p>"Devam edin," dedi Olhado." Fakat eve dönmekten de umudunuzu kesmeyin."</p>

  <p>"İki yüz yıllık bir uçuş için mekik pekiyi durumda değil," dedi Miro. "Bu kadar uzaktayız işte ve bu minik araç, göreceli bir uçuş için gerekli hızın yakınına bir yaklaşamaz. İki yüz yıl boyunca kâğıt oynamak zorunda kalırız. Biz eve dönmeden çok önce oyun kâğıtları bile aşınır."</p>

  <p>Olhado güldü -çok hafif ve içten, diye düşündü Miro- ve sonra, "Ana Kraliçe diyor ki, Jane bir kez ağaçlardan çıkarsa ve Kongre de bir kez yeni sistemini kurarak çalıştırmaya başlarsa, Jane tekrar içeri sıçramayı başarabilir. En azından ansible trafiğe girecek kadar. Eğer bunu başarırsa, o zaman belki yeniden yıldız uçuşları işine başlayabilir. Bu imkânsız değil."</p>

  <p>Bu söz üzerine Val atıldı, " Bu Ana Kraliçe’nin bir tahmini mi, yoksa bunu biliyor mu?"</p>

  <p>"Geleceği önceden tahmin ediyor," dedi Olhado. <i>"Kimse</i> geleceği bilemez. Çiftleştikleri zaman ısırarak kocalarının kafasını kopartan gerçekten akıllı kraliçe arılar bile."</p>

  <p>Onun söylediklerine verecek bir yanıtları ve şaka yollu konuşmasına da diyecek bir şeyleri yoktu.</p>

  <p>"Eh, şimdilik bu kadarı yeterliyse," dedi Olhado, "herkes işine. İstasyonu açık bırakacağız ve yapacağınız her raporu üç kopya olarak kaydedeceğiz."</p>

  <p>Olhado'nun yüzü terminalin yüzeyinden kayboldu.</p>

  <p>Miro, iskemlesinde döndü ve diğerlerinin yüzüne baktı: Ela, Quara, Val, pequenino Firequencher ve onları ebedi bir sessizlikle izleyen, ancak terminale yazarak konuşabilen, isimsiz işçi. Ancak, Miro, Ana Kraliçe’nin onun kanalıyla yaptıkları her şeyi izlediğini, söyledikleri her şeyi duyduğunu biliyordu. Bekleyerek. Bunları yönetiyordu, Miro bunu biliyordu. Jane’e ne olacaksa, Ana Kraliçe’nin bunun başlamasına katalizör olacağını biliyordu. Yine de söylemiş oldukları, Milagre'deki bir işçi kanalıyla Olhado’ya söylemiş olduklarıydı. Buradakiyse, descoladores dilinin çevirisiyle ilgili fikirlerden başka bir şeyi yazmıyordu.</p>

  <p>Ana Kraliçe aslında bir şey söylemiyordu, Miro bunu fark etti, çünkü baskı yapıyormuş gibi görünmek istemiyordu. Neye baskı yapmak? Kime baskı yapmak?</p>

  <p>Val. Val’e baskı yapıyormuş gibi görünemezdi, çünkü... çünkü Jane’in Ender’in vücutlarından birini almasını sağlamanın tek yolu, onun bunu özgürce vermesiydi. Ve bunun gerçekten özgürce olması gerekiyordu -ne bir baskı, ne bir suçluluk hissi, ne de ikna etme- çünkü bu bilinçli olarak verilecek bir karar değildi. Ender annesinin manastırdaki hayatını paylaşmaya karar vermişti, fakat bilinçsiz zihni buradaki tercüme projesinde ve Peter her ne yapıyorsa ondaydı. Bilinçsiz seçimi gerçek arzusunu yansıtıyordu. Eğer Ender Val’i serbest bırakacaksa, bu onun kendi arzusu olmak zorundaydı. Onun annesiyle birlikte kalması gibi bir görev kararı değil. Gerçekten istediği bir karar.</p>

  <p>Miro Val’e, düzgün hatlarından değil içinin derinliklerindeki iyilikten gelen güzelliğe baktı. Onu seviyordu, ama acaba sevdiği onun kusursuzluğu muydu? Bu kusursuz erdem, kızın -Valentine modundaki Ender'in- kendi isteğiyle çekilerek Jane’i içeri davet etmesine neden olan tek şey olabilirdi. Ve bir kez Jane içeri girdikten sonra o kusursuz erdem gitmiş olacaktı, değil mi? Jane çok güçlüydü ve Miro iyi olduğuna inanıyordu - elbette kendisine karşı iyi olmuştu, gerçek bir dost. Fakat en çılgınca hayallerinde bile onu kusursuz erdem sahibi olarak tasavvur edemiyordu. <i>Jane</i> eğer Val’i üstüne geçirirse, o artık Val olur muydu? Anılar kolay kaybolmazdı, fakat yüzünün arkasındaki irade, Ender’in onun için yazdığı basit senaryodan çok daha karmaşık olurdu. O Jane olduğu zaman, yine onu sevecek miyim?</p>

  <p>Neden olmasın? Jane’i de seviyorum, değil mi?</p>

  <p>Fakat salt kulağımdaki bir ses olmayan, artık et ve kandan oluşan bir Jane’i sevecek miyim? O gözlere bakacak ve kaybolan Valentine için yas tutacak mıyım?</p>

  <p>Neden daha önce bu kuşkulara kapılmadım? Bunun ne kadar zor olduğunu yarı yarıya anladığım zaman bile, bu düşünceleri kendimden uzak tutmaya çalıştım. Ama şimdi, tek ümidimiz bu olduğu halde, kendimi adeta - bunun olmamasını isteyen bir duygu içinde mi buluyorum? O kadar da değil. Buralarda ölmek istemiyorum. Sadece yıldız uçuşlarının yeniden başlaması için bile olsa, Jane’in eski haline getirilmesini istiyorum - şimdi bu özgeci bir güdü. Jane’in eski haline getirilmesini, fakat aynı zamanda Val’in de değişmemesini istiyorum.</p>

  <p>Bütün kötülüklerin uzaklaşmasını ve herkesin mutlu olmasını istiyorum. Annemi istiyorum. Ne kadar da çocuk kafalı oldum.</p>

  <p>Birden, Val’in ona bakmakta olduğunu fark etti, "merhaba," dedi. Diğerleri de ona bakıyorlardı. Gözleri onunla Val arasında gidip geliyordu. "Birlikte neyi oyluyoruz, sakal uzatıp uzatmamamı mı?"</p>

  <p>"Hiçbir şeyi oylamıyoruz," dedi Quara. "Sadece canım sıkkın. Yani, bu gemiye bindiğim zaman ne yaptığımı biliyordum, fakat <i>lanet olsun,</i> oksijen tanklarının üstündeki ölçekte hayatımı sayarken bu insanların dili üzerinde hevesle çalışmak gerçekten zor."</p>

  <p>"Dikkat ediyorum da," dedi Ela kuru bir ifadeyle, "şimdiden descolarodeslere 'insanlar' demeye başladın."</p>

  <p>"Dememeli miyim? Neye benzediklerini bile biliyor muyuz?" Quara şaşırmış görünüyordu. "Yani, bir dilleri var, onlar..."</p>

  <p>"İşte bunu, descoladores’in raman veya varelse olduklarını kararlaştırmak için buradayız, değil mi?" dedi Firequencher. "Tercüme sorunu bu yolda sadece küçük bir adım."</p>

  <p>"Büyük bir adım," diye düzeltti Ela. "Ve bunu yapmaya yeterli zamanımız yok."</p>

  <p>"Bunun ne kadar süre alacağını bilmediğimizden," dedi Quara, "bundan nasıl emin olabildiğini anlamıyorum."</p>

  <p>"Pekâlâ, emin olabilirim," dedi Ela. "Çünkü bütün yaptığımız oturup çene çalmak ve Miro'yla Val’in birbirine duygulu bakışlarım izlemek. Bu hızla, oksijen bitmeden önce gelişmemizin sıfır olacağını bilmek için bir dahi olmaya gerek yok."</p>

  <p>"Başka bir deyişle," dedi Quara, "zaman kaybetmeyi bırakmamız gerek." Üzerinde çalışmakta olduğu notlara ve bilgisayar çıktılarına döndü.</p>

  <p>Val yavaşça, "Fakat zaman <i>kaybetmiyoruz,"</i> dedi.</p>

  <p>"Kaybetmiyor muyuz?" diye sordu Ela.</p>

  <p>"Jane’in tekrar gerçek dünyayla nasıl kolayca iletişim kurabileceğini Miro'nun bana anlatmasını bekliyorum. Onu almak için bekleyen bir vücut olduğunu. Yıldız uçuşunun eski haline getirilmesini. Eski ve sadık dostunun birden gerçek bir kız olmasını. Bunları bekliyorum."</p>

  <p>Miro başını salladı. "Seni kaybetmek istemiyorum," dedi.</p>

  <p>"Bu yardımcı olmuyor," dedi Val.</p>

  <p>"Ama doğru," dedi Miro. "Teorik olarak bu kolaydı. Lusitania’da bir uçan arabayı sürerken derin düşüncelere dalarak, elbette, Jane’in içeri girmesiyle Val’in Jane <i>ve</i> Val olacağını düşünebilirdim. Ama sen böyle tam üstüne gelince, diyemem ki..."</p>

  <p>"Kapat çeneni," dedi Val.</p>

  <p>Bu onun konuşma tarzı değildi. Miro sustu.</p>

  <p>"Bir daha böyle sözler söyleme," dedi kız. "Senden duymak istediğim, bu vücudu vermemi sağlayacak olan sözler."</p>

  <p>Miro başını salladı.</p>

  <p>"İnandığın ve söylediğin şeyin ardında dur," dedi kız. "Doğru davran. Doğru konuş. Ya destekle, ya da sus. Ya kararını ver, ya da çekil."</p>

  <p>Miro kızın ne istediğini biliyordu. Kız kendisini vücuduna, hayatına, bağlı tutan şeyin o olduğunu, ona olan sevgisi olduğunu, arkadaşlıkları ve eşlikleri olduğunu, söylüyordu. Artık burada tercüme işini yapacak başkaları vardı - Miro aslında ta başından beri bütün planın bu olduğunu görebiliyordu. Val’e artık hayatının harcanamaz olmadığım kanıtlamak için Ela ve Quara’yı buraya getirmek. Ama Miro, kız onu öyle kolayca bırakıp gidemezdi. Ancak gitmek zorundaydı, bırakmak zorundaydı.</p>

  <p>"O vücudun içinde hangi aiûa varsa," dedi Miro, "söylediğim her şeyi hatırlayacaksın."</p>

  <p>"Ve bunu gerçekten kastetmen gerek," dedi Val. "Gerçek olmak zorunda."</p>

  <p>"Şey, pek olamaz," dedi Miro. "Çünkü gerçek şu ki, ben"</p>

  <p>"Kapat çeneni," dedi Val. "Onu yine söyleme. O bir yalan."</p>

  <p>"O yalan değil."</p>

  <p>"O senin tümüyle kendini aldatman ve artık uyanıp gerçeği görmen gerek, Miro! Çoktan benimle Jane arasındaki seçimim yaptın. Şimdi sadece geri çekiliyorsun, çünkü böyle acımasız bir kararı veren bir adam olmaktan hoşlanmıyorsun. Ama beni hiç sevmedin, Miro. <i>Beni</i> hiç sevmedin. Arkadaşlığımızı sevdin, evet - çevrende olan tek kadm, elbette; burada çaresizce yalnız olan bir adamın biyolojik sıkıntısı da rol oynuyor. <i>Ben</i> hariç. Bence asıl sevdiğin, seninle birlikte uzaydan döndüğü zaman gerçek Valentine ile dostluğumun anıları. Ve, Ender beni göz ardı ettiği zaman hayatımı kurtarmak için çaba harcarken bana aşkını açıklamanın seni ne kadar yücelttiği hissini seviyorsun. Fakat bunların hepsi seninle ilgili, benimle değil. Beni hiç tanımadın, beni hiç sevmedin. Sevdiğin Jane, Valentine ve Ender’in kendisiydi, gerçek Ender. Arzu ettiği bütün erdemleri bölmelere ayırabilmek amacıyla yarattığı bu plastik taşıyıcı değil."</p>

  <p>Kızın içindeki çirkinlik ve öfkeye sanki dokunulabilirdi. Bu hiç de o değildi. Miro diğerlerinin de afallamış olduğunu görebiliyordu. Ancak yine de anlamıştı. Bu kesinlikle oydu - çünkü bu hayattan ayrılmaya kendini ikna edebilmek için nefret dolu ve öfkeli olmaya çalışıyordu. Ve <i>bunu</i> diğerlerinin uğruna yapıyordu. Bu kusursuz bir özgecilikti. Ancak o ölmeyecekti, karşılığında, belki bu gemidekiler de <i>ölmeyeceklerdi,</i>buradaki işleri bittiği zaman evlerine döneceklerdi. Jane, kızın anılarını da kalıt alarak, bu yeni etten elbisesini giyinmiş olarak yaşayacaktı. Val kendini şimdi yaşadığı hayatın hem kendisi, hem de başkaları için değersiz olduğuna ve hayatının tek değerinin onu terk etmek olduğuna inandırmak zorundaydı.</p>

  <p>Ve, Miro'dan ona yardım etmesini istiyordu. Ondan istediği fedakârlık buydu. Gitmesi için ona yardım etmesi. Onun gitmeyi <i>istemesine</i> yardım etmesi. Bu hayattan nefret etmesine yardım etmesi.</p>

  <p>"Pekâlâ," dedi Miro. "Gerçeği mi istiyorsun? Sen tamamıyla boşsun, Val, ve her zaman öyleydin. Sadece orada oturuyor ve kesinlikle en iyi şeyi söylüyorsun, fakat bunların içinde yürekten bir şey yok. Ender seni yapmak ihtiyacını duydu, ama senin sözde temsil etmen gereken erdemleri için değil, çünkü o böyle bir şeye sahip değil. Bu da onlara bu kadar hayran olmasının nedeni. Bu nedenle seni yaptığı zaman içine ne koyacağını bilemedi. Boş bir senaryo. Şimdi bile, sen sadece senaryoyu izliyorsun. Kusursuz özgecilik ha, sen onu popoma anlat. Bir hayat asla var olmamışken, o hayat nasıl feda edilebilir?"</p>

  <p>Kız bir an mücadele etti ve bir damla gözyaşı yanağından süzüldü. "Beni sevdiğim söylemiştin."</p>

  <p>"Senin için üzülüyordum. Valentine’in mutfağındaki gün, tamam mı? Ama gerçek şu ki herhalde Valentine’i etkilemeye çalışıyordum. Diğer Valentine’i. Ona ne kadar iyi bir insan olduğumu göstermeye çalışıyordum. <i>O</i> aslında bu erdemlerin bazılarına sahip - benimle ilgili düşüncelerine çok önem veriyordum. Bu nedenle...Valentine’in saygısını kazanmaya layık bir adamın bir tür varlığına aşık oldum. Seni sevmeye en çok yaklaşmam işte bu kadardı. Sonra gerçek görevimizin ne olduğunu öğrendik ve birden, sen artık ölmüyordun ve sana seni sevdiğimi <i>söylemiş</i> olmakla sıkışıp kalmış olarak, işte buradayım ve bu öyküyü sürdürmek için durmadan devam etmek zorundayım, oysa şimdi Jane’i özlediğim gitgide daha berraklaşıyor, onu o kadar çaresizce özlüyorum ki, bu acı veriyor ve onu geri alamamamın tek nedeni de senin çekip gitmemen -"</p>

  <p>"Lütfen," dedi Val. "Çok acı veriyor. Düşünmemiştim ki sen - ben..."</p>

  <p>"Miro," dedi Quara, "bu şimdiye kadar birinin başkasına yaptığını gördüğüm en iğrenç şey, ancak bazı güzel şeyler de görüyorum."</p>

  <p>"Kapat çeneni, Quara," dedi Ela.</p>

  <p>"Oh, kim seni yıldız gemisinin kraliçesi yaptı," diye sertçe yanıtladı Quara.</p>

  <p>"Bu seninle ilgili değil," dedi Ela.</p>

  <p>"Biliyorum, şu silme piçkurusu Miro ile Firequencher yavaşça kendisini koltuğundan havaya fırlattı, bir an sonra güçlü eli Quara’nın ağzını kapatmıştı. "Şimdi zamanı değil," dedi kıza yavaşça. "Hiçbir şeyi anlamıyorsun."</p>

  <p>Quara yüzünü kurtardı. "Yeterince anlıyorum ki bu Firequencher Ana Kraliçe’nin işçisine döndü. "Bize yardım et," dedi.</p>

  <p>İşçi kalktı ve şaşılacak bir hızla Quara’yı mekiğin ana güvertesinden çıkardı. Götürdüğü yerde Ana Kraliçe’nin Quara’yı nasıl alıkoyduğu Miro'nun umurunda bile değildi. Quara, Miro ve Val’in oynadıkları küçük oyunu anlayamayacak kadar bencildi. Ama diğerleri anlamıştı.</p>

  <p>Ancak, önemli olan Val’in <i>anlamadığı</i> şeydi. Val, Miro'nun şimdi söylediklerini gerçekten kastettiğine inanmak zorundaydı. Az önce, Quara söze karışmadan önce, az daha işe yarıyordu. Ama şimdi fikir zincirini kaybetmişlerdi.</p>

  <p>"Val," dedi Miro, yorgun bir ifadeyle, "söylemiş olduklarımın pek önemi yok. Çünkü sen asla gitmeyeceksin. Nedenini biliyor musun? Çünkü sen Val <i>değilsin.</i> Sen Ender'sin. Her ne kadar insan ırkını kurtarmak için Ender tüm gezegenleri silip süpürse de, kendi hayatı kutsaldır. Asla vazgeçmeyecektir. Bir parçasından bile. Ve bu seni de kapsıyor - asla gitmene izin vermeyecek. Çünkü sen onun hayallerinin sonuncusu ve en büyüğüsün. Eğer senden vazgeçerse, gerçekten iyi bir adam olmak için son umudunu da kaybeder."</p>

  <p>"Bu saçma," dedi Val. "Gerçekten iyi bir adam olmasının tek yolu, benden vazgeçmek."</p>

  <p>"Bu benim görüşüm," dedi Miro. "Aslında o kadar iyi bir adam değil. Bu nedenle senden vazgeçemez. Erdemli olduğunu kanıtlamak için bile. Çünkü bir aiûanın vücuda olan bağı taklit edilemez. Ender herkesi aldatabilir, fakat senin vücudunu aldatamaz. Senin çekip gitmene izin verecek kadar iyi değil."</p>

  <p>"O zaman nefret ettiğin ben değilim, Ender."</p>

  <p>"Hayır, Val, Ender'den nefret etmiyorum. O kusursuz olmayan bir adam, hepsi bu. Benim gibi, herkes gibi. Bu arada, Gerçek Valentine gibi. Sadece sen kusursuzluğun hayaline sahipsin - ama bu iyi, çünkü gerçek değilsin. Sen, sadece onun Valentine parçasını yerine getiren bir Ender uzantısısın. Sahneye çıktın ve orada bir şey yoktu, her şeyin makyaj ve kostümlerden ibaret olduğu ortaya çıktı. Ve sen de <i>bunlara</i> âşık olduğumu mu sandın?"</p>

  <p>Val iskemlesini çevirerek ona arkasını döndü. "Az daha bunları kastettiğine inanacaktım," dedi.</p>

  <p>"Benim inanamadığım şey," dedi Miro, "bunları yüksek sesle söylüyor olmam. Ama benden yapmamı istediğin şey buydu, değil mi? Benim içinse ilk kez olarak sana dürüst olma fırsatı, bu sayede belki sen de kendine karşı dürüst olabilir ve sahip olduğun şeyin asla bir hayat olmadığım, Ender’in bir insan olarak yetersizliğinin sonsuz bir doğrulaması olduğunu anlarsın. Sen onun kaybettiğini sandığı çocukluk saflığısın, ama bu konudaki gerçek şu: Onu ebeveynlerinden almalarından önce, gökyüzündeki o Savaş Okulu'na gitmeden önce, ondan kusursuz bir savaş makinesi yapmalarından önce de o zaten korktuğu zalim ve acımasız katildi. Bu, Ender’in öyle değilmiş gibi davrandığı bir şey değildi. Asker olmadan önce bir çocuğu öldürdü. O çocuğu tekmeleyerek kafasını ezdi. Onu tekmeledi, tekmeledi ve çocuk bir daha ayılamadı. Çocuğun ebeveynleri onu bir daha canlı göremedi. Çocuk bir dikendi, ama ölmeyi hak etmemişti. Ender daha başlangıçta bir katildi. Beraber yaşayamayacağı tek şey de bu. Bu nedenle sana ihtiyacı var. Bu nedenle Peter’e ihtiyacı var. Böylece çirkin ve acımasız katil yanını alıp, hepsini Peter’ın içine yerleştirdi. Ve sana bakarak 'İşte, bu güzel şey benim içimdeydi,' diyebilirdi. Ve hepimiz de bu oyuna katılırız. Fakat sen güzel değilsin, Val. Sen bütün hayatı yalan olan bir adamın acıklı bir özürüsün."</p>

  <p>Val birden ağlamaya başladı.</p>

  <p>Neredeyse, neredeyse Miro acıyarak duracaktı. Neredeyse kıza bağıracaktı, Hayır, Val, sevdiğim sensin, istediğim sensin! Tüm hayatım boyunca özlemini duyduğum sensin ve Ender iyi bir insan, zaten senin bir taklit olduğun hakkındaki bütün bu saçmalık olasız. Ender seni riyakârların sahte görüntülerini yarattıkları gibi bilinçli olarak yaratmadı. Sen onun içinden büyüdün. Erdemler oradaydı, hâlâ da orada ve sen de onlar için doğal bir evsin. Ben çoktandır Ender’i seviyor ve takdir ediyordum, ama seni tanıyıncaya kadar onun içinin bu kadar güzel olduğunu bilmiyordum.</p>

  <p>Kızın sırtı ona dönüktü. Miro'nun hissettiği azabı göremiyordu.</p>

  <p>"Ne yani Val? Sana yeniden acımam mı gerek? Senin herhangi birimiz için mantıklı tek değerinin sadece çekip gitmen ve Jane’in vücudunu almasına izin vermen olduğunu anlamıyor musun? Sana ihtiyacımız yok, seni istemiyoruz. Ender’in aiûası Peter’ın vücuduna ait, çünkü Ender’in gerçek karakteriyle davranma şansına sadece o sahip. Kaybol, Val. Sen gittiğin zaman bizim yaşama şansımız olacak. Sen buradayken hepimiz ölüyüz. Seni bir an için bile özleyeceğimizi sanıyor musun? Tekrar düşün."</p>

  <p>Bunları söylediğim için kendimi hiç affetmeyeceğim, diye düşündü Miro. Vücudunu onun için katlanılmaz bir yer haline sokarak onu terk etmesini sağlamak için Ender’e yardım etmek gerektiğini bildiğim halde, yine de bu, söylediklerimi her zaman hatırlayacağım gerçeğini, Val’in şu anki bakışını, çaresizlik ve acı içinde ağlayışını hatırlayacağım gerçeğini değiştirmez. Nasıl yaşarım bununla? Daha önce sakat olduğumu sanmıştım. O zaman bende bozuk olan sadece beyin hasarıydı. Ama şimdi - eğer aklımdan geçmeseydi bunların hiçbirini ona söyleyemezdim. İşte acı olan bu. Söylemek için bu korkunç şeyleri düşündüm. İşte <i>ben</i> böyle bir adamım.</p>

  <p>Ender yeniden gözlerini açtı, sonra Novinha’nın yüzündeki çürüklere dokunmak için elini kaldırdı. Valentine ve Plikt’i de görünce inledi. "Size ne yaptım?"</p>

  <p>"O sen değildin," dedi Novinha. "O Jane idi."</p>

  <p>"Bendim," dedi Ender. "Onun sahip olmasını düşünmüştüm...bir şey...düşünmüştüm, fakat iş o noktaya gelince, korktum. Yapamadım." Onlardan başka yere baktı, gözlerini kapadı. "Beni öldürmeye çalıştı. Beni dışarı atmaya çalıştı."</p>

  <p>"İkiniz de bilinçlilik düzeyinin çok altında çalışıyordunuz," dedi Valentine. "Yaşamdan vazgeçemeyen, güçlü iradesi olan iki aiûa. Bu o kadar korkunç değil."</p>

  <p>"Ve, sen de çok yakınımda mı duruyordun?"</p>

  <p>"Evet," dedi Valentine.</p>

  <p>"Seni incittim," dedi Ender. "Üçünüzü de incittim."</p>

  <p>"Nöbet geçiren insanları sorumlu tutmayız," dedi Novinha.</p>

  <p>Ender başını salladı. "Benim dediğim...önce... Orada yatmış dinliyordum. Vücudumu oynatamıyordum, ses çıkartamıyordum, ama işitebiliyordum. Size ne yaptığımı biliyorum. Üçünüze de. Üzgünüm."</p>

  <p>"Üzülme," dedi Valentine. "Hepimiz kendi hayatımızı seçeriz. İlk olarak ben, Dünyada kalabilirdim. Seni izlemek zorunda değildim, biliyorsun. Jakt'la beraber kaldığım zaman bunu kanıtladım. Bana hiçbir şeye mal olmadın - parlak bir kariyerim ve fevkalade bir hayatım oldu ve bunların çoğu seninle birlikte olduğum için oldu. Plikt’e gelince, eh, sonunda gördük ki -beni oldukça rahatlattığını da eklemeliyim- o da her zaman kendisini tam olarak kontrol edemiyor. Yine de, ondan seni buraya takip etmesini hiç istemedin. Seçtiği şeyi seçti. Eğer hayatı ziyan olmuşsa, eh, kendi istediği biçimde ziyan etti ve bu da seni ilgilendirmez. Novinha’ya gelince-"</p>

  <p>"Novinha benim eşim," dedi Ender. "Onu terk etmeyeceğimi söyledim. Onu terk etmemeye çalıştım."</p>

  <p>"Beni terk etmedin," dedi Novinha.</p>

  <p>"O zaman bu yatakta ne arıyorum?"</p>

  <p>"Ölüyorsun," dedi Novinha.</p>

  <p>"Ben de tam olarak bunu kastediyorum," dedi Ender.</p>

  <p>"Fakat buraya gelmeden önce ölüyordun," dedi kadın. "Seni öfke içinde bırakıp buraya geldiğimden beri ölüyorsun. Artık birlikte bir şey inşa edemediğimizi anladığın zaman - ikimiz anladığı zaman başladı bu. Çocuklarımız artık genç değil. Bir tanesi öldü. Başkası da olmayacak. Artık görevlerimiz hiçbir noktada çakışmıyor."</p>

  <p>"Bu, bir evliliği sona erdirmenin haklılığını..."</p>

  <p>"ikimiz de yaşadığımız sürece," dedi Novinha. "Bunu biliyorum, Andrew. Çocukların için evliliği canlı tutacaksın ve onlar büyüdükleri zaman, başkalarının çocuklarının da evliliklerin sonsuza kadar sürdüğü bir dünyaya büyümeleri için evli kalacaksın. Bunların hepsini biliyorum, Andrew. Sonsuza kadar - ikinizden biri ölünceye kadar. Zaten bu nedenle buradasın. Çünkü, yaşamak istediğin başka hayatların var, çünkü, doğaüstü bir rastlantı sonucu içinde yaşayacağın vücutlara gerçekten sahip oldun. Elbette beni terk etmiyorsun. Elbette."</p>

  <p>"Sözümü tuttum," dedi Ender.</p>

  <p>"Ölüme kadar," dedi Novinha. "Bundan öteye değil. Gittiğin zaman seni özlemeyeceğimi mi sanıyorsun? Elbette özleyeceğim. Seni her dulun sevgili kocasını özlediği kadar özleyeceğim. Ne zaman torunlarımıza seninle ilgili öyküler anlatsam, seni özleyeceğim. Bir dul için kocasını özlemek iyidir. Bu onun hayatım biçimlendirir. Ama sen - senin hayatının biçimi onlardan geliyor. Diğer kişiliklerinden. Benden değil. Artık değil. Bunu kıskanmıyorum, Andrew."</p>

  <p>"Korktum," dedi Ender. "Jane beni dışarı sürdüğü zaman, hiçbir zaman böyle bir korku hissetmemiştim. Ölmek istemiyorum."</p>

  <p>"O zaman burada kalma, çünkü bu eski vücudun içinde ve bu eski evlilikle birlikte kalmak, Andrew, işte <i>bu</i> gerçek ölüm. Ve ben, gerçekten burada olmak istemediğini bilerek sana bakmak, bu da benim için bir tür ölüm olur."</p>

  <p>"Novinha, seni <i>gerçekten</i> seviyorum, bu yapmacık değil, birlikte geçirdiğimiz o mutlu yıllar, o gerçekti - tıpkı Jakt ve Valentine gibi. Anlat ona, Valentine."</p>

  <p>"Andrew," dedi Valentine, "lütfen hatırla. O, <i>seni</i> terk etti."</p>

  <p>Ender Valentine’e baktı. Sonra da Novinha’ya, uzun uzun ve sertçe. "Bu doğru, değil mi? Beni terk ettin. Beni almaya seni zorladım."</p>

  <p>Novinha başıyla onayladı.</p>

  <p>"Fakat sanmıştım ki - bana ihtiyacın olduğunu sanmıştım. Yine de."</p>

  <p>Novinha omuz silkti. "Andrew, bu her zaman sorun oldu. Sana ihtiyacım vardı, fakat bir görev olarak değil. Sana ihtiyacım yok, çünkü bana olan sözünü tutmak zorundasın. Azar azar, seni her gün görerek, seni alıkoyanın <i>görev</i> olduğunu bilerek, bunun bana nasıl yardımcı olacağını sanıyorsun, Andrew?"</p>

  <p>"Ölmemi mi istiyorsun?"</p>

  <p>"Yaşamanı istiyorum," dedi Novinha. <i>"Yaşamanı.</i> Peter olarak. O iyi bir delikanlı ve önünde uzun bir yaşam var. Ona iyilikler diliyorum. Artık o ol, Andrew. Bu yaşlı dulu geride bırak. Bana karşı görevini yerine getirdin. Ve beni gerçekten sevdiğini biliyorum, tıpkı benim seni sevdiğim kadar. Ölüm bunu yalanlamaz."</p>

  <p>Ender, ona inanarak, ona inanmasının doğru olup olmadığını merak ederek, baktı. Kadın bunu kastediyordu; bunu nasıl kastedebilirdi. Ondan söylemesini istediğim bütün düşüncelerini söylüyor; ama söylediği doğru. Sorular, ileri geri, tekrar tekrar kafasında canlandı.</p>

  <p>Fakat bir noktada, sorulara ilgisini kaybetti ve uykuya daldı.</p>

  <p>Bu kesinlikle ona öyle gelmişti. Uykuya dalmak.</p>

  <p>Yatağının etrafındaki üç kadın onun gözlerinin kapandığını gördüler. Novinha başarısız olduğunu düşünerek göğüs geçirdi. Dönmeye bile başlamıştı. Fakat o anda Plikt’in soluğu kesildi. Novinha geriye döndü. Ender’in saçlarının hepsi dökülmeye başlamıştı. Novinha, Ender’e dokunmak ve her şeyi düzeltmek isteyerek, saçların onun kafasından kaydığı yere uzandı, fakat yapacağı en iyi şeyin ona dokunmamak, onu uyandırmamak, gitmesine izin vermek olduğunu biliyordu.</p>

  <p>"Bunu izleme." dedi Valentine. Fakat hiçbiri gitmeye davranmadı. Dokunmayarak, bir daha konuşmayarak, derisinin kuruyup parçalanırken kemiklerinin üstünde çökmesini, yatak örtüsünün ve yastıkların üstünde toz haline gelmesini, hatta tozun görülemeyecek kadar incelmesini, izlediler. Orada bir şey yoktu. Orada ondan ilk ayrılan saçlar dışında kimse yoktu.</p>

  <p>Valentine uzandı ve saçları bir yığın haline getirmeye başladı. Bir an için Novinha isyan etti. Sonra anladı. Bir şeyi gömmeleri gerekiyordu. Bir cenaze yapmak ve Andrew Wiggin'den geriye ne kalmışsa onu toprağa vermek zorundaydılar. Novinha da uzanarak yardım etti. Ve Plikt kenarda kalmış birkaç saç telini aldığı zaman, Novinha ona aldırmadı, fakat Valentine’in topladıklarıyla birlikte o saçları da aldı. Ender artık özgürdü. Novinha onu özgür bırakmıştı. Onun gitmesi için gerekli şeyleri söylemişti.</p>

  <p>Valentine haklı mıydı? Uzun dönemde, bunun sevdiği ve kaybettiği diğerlerinden bir farkı olacak mıydı? Bunu sonra öğrenecekti. Fakat şimdi, bugün, bu an, bütün hissettiği içindeki elemin hasta edici ağırlığıydı. Hayır, Ağlamak istiyordu. Hayır. Ender, doğru değildi, sana hâlâ ihtiyacım var, görev veya yeminini tutmak, ne olursa olsun, hâlâ yanımda olmanı istiyorum, kimse beni senin sevdiğin kadar sevmedi ve buna ihtiyacım var. Sana ihtiyacım var, şimdi neredesin, seni bu kadar severken, neredesin?</p>

  <p>"Gidiyor," dedi Ana Kraliçe.</p>

  <p>"Fakat diğer vücuda yolunu bulabilecek mi?" diye sordu Human. "Onun kaybolmasına izin verme!"</p>

  <p>"Bu ona bağlı," dedi Ana Kraliçe. "Ona ve Jane'e"</p>

  <p>"Jane biliyor mu?"</p>

  <p>"Nerede olursa olsun, Jane hâlâ ona bağlı. Evet, biliyor. Şimdi bile onu arıyor. Evet, işte gidiyor."</p>

  <p>&nbsp;</p>

  <p>Jane onu kibarca, şefkatle tutan ağdan geriye sıçradı; ağ ona sarıldı; döneceğim, diye düşündü. Size geri döneceğim, ama bir daha bu kadar uzun kalmak için değil; çok uzun kaldığım zaman sizi incitiyorum.</p>

  <p>Sıçradı ve kendini üç bin yıldır bağlı olduğu o tamdık aiûanın yarımda buldu. Aiûa kaybolmuş, kafası karışmış görünüyordu Vücutlardan biri noksandı, işte bu. Yaşlı olan. Eski, tanıdık biçim. Diğer ikisine zorlukla tutunuyordu. Ait olduğunu sandığı ikisinin hiçbirinde ne kökü, ne de tutunacak bir çapası vardı. Kendisini hiçbirine ait hissetmiyordu. Kendi vücudunda yabancı gibiydi.</p>

  <p>Jane ona yaklaştı. Bu kez öncekinden daha deneyimli olduğundan ne yaptığını, kendini nasıl kontrol edeceğini biliyordu. Bu kez geride kaldı, ona ait olan hiçbir şeyi almadı. Ona ait olan şeyler için meydan okumadı. Sadece yaklaştı.</p>

  <p>Ve pek emin olmamasına rağmen Jane ona tanıdık geldi. En eski evinden kökü sökülmüştü, şimdi artık bunu görebiliyordu, evet, kızı tanıyordu, kızı uzun süredir tanıyordu. Ondan korkmadan kıza yaklaştı. Evet, daha yakına, daha yakına.</p>

  <p>İzle beni.</p>

  <p>Jane, Valentine’in vücuduna sıçradı. O da kızı izledi. Jane hiçbir şeye dokunmadan, yaşamının tadını almadan ilerledi; bunlar o aiûa’nın dokunması ve tadına varması içindi. O, kızın kol ve bacaklarını, dudaklarını ve dilini hissetti; gözlerini açtı ve baktı; kızın düşüncelerini düşündü; onun anılarını işitti.</p>

  <p>Gözlerinde yaşlar, yanaklarından süzülüyor. Kalbinde derin bir acı. Burada olmaya dayanamam, diye düşündü aiûa. Buraya ait değilim. Burada beni kimse istemiyor. Hepsi buradan çıkıp gitmemi istiyor.</p>

  <p>Acı onu hırpaladı ve dışarı itti. Burası onun için katlanılmaz bir yerdi.</p>

  <p>Bir zamanlar Jane olan aiûa şimdi uzanıp, deneysel olarak, bir tek noktaya dokunmuştu. Bir tek hücreye.</p>

  <p>O telaşlandı, ama sadece bir an. Bu benim değil, diye düşündü. Buraya ait değilim. Bu senin. Alabilirsin.</p>

  <p>Jane onu vücudun içinde oraya buraya götürdü, her zaman dokunarak, dokunduğu yerin efendiliğini üstlenerek; ancak O, bu kez onunla savaşmak yerine, onların kontrolünü kıza verdi, defalarca, burada istenmiyorum. Al. Keyfine bak. Senin olsun. Hiçbir zaman benim değildi.</p>

  <p>Jane vücudun kendisi olduğunu hissetti, gitgide daha fazlalaşarak, yüzlerce, binlerce hücre, artık orada bulunmak istemeyen eski efendilerine olan bağlılıklarını, onlara tapınan yeni hanımefendilerine kaydırıyorlardı. Jane onlara daha önce buraya geldiği zaman yaptığı gibi, benimsiniz, demedi. Bunun yerine şimdiki çağırışı şöyleydi; ben sizinim ve sonuçta, siz de <i>benimsiniz.</i></p>

  <p>Bu vücudun bütünlüğü karşısında şaşırmıştı. Artık, şu ana kadar, hiçbir zaman bir kişilik olmadığın idrak ediyordu. Bütün o yüzyıllar boyunca bir aygıt olmuştu, bir kişilik değil. Yaşam destek sisteminde bir yaşam için beklemişti. Fakat şimdi, elbise koluna benzeyen kolları deneyerek, evet, onları buldu, kolları <i>bu</i> kadar uzundu; evet, şu dil, şunlar dudaklar, tıpkı <i>benim</i> dilim ve dudaklarımın hareket etmesi gerektiği gibi davranıyorlar.</p>

  <p>Ve sonra, Jane’in bilincine sızıp onun dikkatini talep ederek -ki bu dikkat bir zamanlar aynı anda on binlerce düşünceye bölünmüştü- daha önce hiç bilmediği aralar geldi. Nefesle ve dudaklarla konuşma anıları. Gözlerle görme, kulaklarla işitme araları. Yürüme, koşma anıları.</p>

  <p>Ve sonra, insanların anıları. O uzay gemisinde ayakta durup, kızın ilk bakışını görmek - Andrew Wiggin’in yüzündeki bakış, kızı ilk gördüğü zamanki şaşkınlığı, Kızla -</p>

  <p>Peter.</p>

  <p>Ender,</p>

  <p>Peter - arasında gidip gelen bakışları.</p>

  <p>Unutmuştu. Kendini bulduğu bu yeni kişiliğine o kadar kaptırmıştı ki, bu vücudu ona veren kayıp aiûayı unutmuştu. Neredeydi.</p>

  <p>Kayıp. Kayıp. Diğerinde değil, hiçbir yerde değil, onu nasıl kaybetmiş olabilirdi? Kaç saniye, dakika veya saat önce gitmişti? Neredeydi?</p>

  <p>Vücuttan, kendine Val diyen kendisinden, ok gibi fırladı, sondaladı, araştırdı, ama bulamadı.</p>

  <p>O öldü. Onu kaybettim. Bana bu yaşamı verdi ve ondan sonra tutunacak bir şeyi yoktu, ancak onu unuttum ve gitti.</p>

  <p>Fakat sonra daha önce onun gittiği yeri hatırladı. Kendisini üç vücudundan da kovaladığı zaman, sonunda onun bir an için sıçradığı yeri, aslında bu sıçrama Jane’i ağaçların ağının danteline yönlendirmişti. Elbette, bunu tekrar yapacaktı. Elbette daha önce sıçramış olduğu bir yere sıçrayacaktı.</p>

  <p>Jane onu takip etti ve oradaydı, ama Jane’in daha önce bulunduğu yerde değildi, anaağaçların arasında değildi, hatta babaağaçların arasında bile değildi. Hiçbir ağacın arasında değildi. Hayır, Jane’in istenmeyip ayrıldığı yeri izlemiş, sonra onlara uzanan kalın, sicim gibi bağlar boyunca ilerlemişti, hayır, onlara değil, o kadına. Ana Kraliçe'ye. Sonunda ona bir yuva buluncaya kadar kuru kozasını üç bin yıl boyunca dünyadan dünyaya taşıdığı Ana Kraliçe'ye. Ana Kraliçe artık şimdi ona hediyesini iade etmişti. Jane’in aiûası kadına uzanan bağlar boyunca ilerlediği zaman, O, kararsız ve şaşkın bir halde, oradaydı.</p>

  <p>Jane’i tanıyordu. Bağlantıları bu kadar kopmuş olduğu halde bir şeyi tanıyabilmesi şaşırtıcıydı; ama Jane’i tanıyordu. Ve bir kez daha kızı izledi. Bu kez Jane onu kendisine vermiş olduğu vücuda götürmedi; o vücut artık kendisine aitti; hayır, o vücut artık <i>Jane'</i>di. Bu kez onu başka bir yerdeki başka bir vücuda götürdü.</p>

  <p>Fakat O, şimdi artık Jane’e ait olan vücuttaki gibi davrandı; burada yabancıymış gibi görünüyordu. Vücuttaki sayısız aiûanın ona uzanarak kendilerine destek olması için yalvarmalarına rağmen, kendini uzak tuttu. Bu diğer vücutta görmekte ve hissetmekte oldukları onun için bu kadar korkunç muydu? Yoksa bu vücut, kendisinde en korktuğu her şeyi temsil eden Peter'ın vücudu olduğu için miydi? Bunu almayacaktı. Bu onundu ve almayacaktı, alamazdı...</p>

  <p>Fakat almak zorundaydı. Ffer parçasını ona vererek, Jane onu vücudun içine yönlendirdi. Artık bu sensin. Bir zamanlar sana ne ifade ederse etsin, şimdiki artık o değil - burada bütünleşebilirsin, artık kendin olabilirsin.</p>

  <p>O, Jane’i anlamadı; ne de olsa, her tür vücuttan kopmuş olarak, ne kadar düşünme yeteneği olabilirdi ki? O, bunun sevdiği vücut olmadığını biliyordu. Sevdiklerinden vazgeçmişti.</p>

  <p>Yine de Jane onu ileriye doğru sürükledi; O izledi. Şu hücre, şu doku, şu organ, şu kol, bunlar sensin, bak seni nasıl arzu ediyorlar, bak sana nasıl itaat ediyorlar. Ve gerçekten O kendisini çekmesine rağmen ona itaat ettiler. Sonunda zihnin düşüncelerini düşünmeye, vücudun duyularını hissetmeye başlayıncaya kadar ona itaat ettiler. Jane, gözleyerek, onu yerinde tutarak, vücudu kabul etmesi için yeterince uzun bir süre kalmasını sağlayarak, bekledi, çünkü kendisi olmadan onun çıkıp gideceğini, kaçacağım hissediyordu. Buraya ait değilim, diyordu aiûa sessizce. Ait değilim, ait değilim.</p>

  <p>Wang-mu, ağıt yakarak, ağlayarak Peter’ın başını kucağına aldı. Elemini izlemek için Samoalılar çevresinde toplanmaya başlamıştı. Peter çöktüğü, birden gevşediği ve saçları dağıldığı zaman, kız bunun ne anlama geldiğini biliyordu. Uzak bir yerde Ender ölmüştü ve buraya yolunu bulamıyordu. "Kayboldu," diye haykırdı. "Kayboldu."</p>

  <p>Belirsizce, Malu'dan gelen Samoaca akımını ve sonra Grace’in tercümesini duydu. "Kaybolmadı. Jane onu buraya getirdi, fakat kalmaya korkuyor."</p>

  <p>Nasıl korkabilirdi? Peter, korkuyor? Ender, korkuyor? Ne taraftan bakarsan komik. Onun hangi yanı şimdiye kadar korkak olmuştu? Şimdi onu korkutan neydi?</p>

  <p>Ve sonra hatırladı - Ender’in korktuğu Peter'di ve Peter’ın korkusu da her zaman Ender olmuştu. "Hayır," dedi, ama bu sefer bunu acıdan değil, ümitsizlik, öfke ve gerektiği için söylüyordu. "Hayır, dinle beni, sen buraya aitsin! Bu sensin, gerçek sen! Şimdi neden korktuğun umurumda değil! Ne kadar kaybolmuş olduğun umurumda değil, Seni burada istiyorum. Burası senin evin ve hep öyleydi. Benimle beraber! Birlikte iyiyiz. Birbirimize aidiz. Peter! Ender -kim olduğunu sanıyorsan- bunun benim için fark edeceğini mi sanıyorsun? Sen her zaman kendin oldun, şimdi de aynı adamsın ve bu zaten her zaman senin vücudundu. Eve dön! Geri dön!" ve bu şekilde durmadan konuşmaya devam etti.</p>

  <p>Sonra Peter’ın gözleri açıldı ve dudaklarında bir gülümseme belirdi. "İşte bu bir <i>suçüstü,"</i> dedi.</p>

  <p>Kız onu öfkeyle tekrar yere itti. "Bana nasıl böyle gülebilirsin!"</p>

  <p>"Demek onu kastetmedin," dedi Peter. "Benden hiç hoşlanmıyorsun."</p>

  <p>"Senden hoşlandığımı hiç söylemedim ki," diye yanıtladı kız.</p>

  <p>"Ne söylediğini biliyorum."</p>

  <p>"Eee," dedi kız. "Eee."</p>

  <p>"O doğruydu," dedi Peter. "Eskiden de doğruydu, şimdi de."</p>

  <p>"Yani doğru olan bir şey mi söyledim? <i>Gerçeğin</i> üstüne mi bastım?"</p>

  <p>"Buraya ait olduğumu söyledin," diye yanıtladı Peter. "Ve öyleyim." Kızın yanağına dokunmak için elini uzattı, ama orada durmadı, elini kızın ensesine getirerek onu devirdi ve sarılarak bağrına bastı. Çevrelerindeki bir sürü iri Samoalı güldüler, güldüler.</p>

  <p>&nbsp;</p>

  <p>Bu artık sensin, dedi Jane ona, bu senin bütünün. Birleştiniz. Berabersiniz.</p>

  <p>Bu vücudu isteksizce kontrolü sırasında ne gibi şeyler hissettiyse yeterli olmuştu. Artık ürkeklik ve tereddüt kalmamıştı. Jane’in vücudun içinde yol gösterdiği bu aiûa, sanki şimdiye kadar sahip olduğu ilk vücut buymuş gibi, minnet ve arzuyla bundan böyle yönetimi ele geçirmişti. Ve belki de öyleydi. Ne kadar kısa süreli olsa da, bağlantısı kopmuş olduğundan Andrew Wiggin olduğunu hatırlayabilecek miydi? Yoksa eski hayatı yok mu olmuştu? Aiûa aynıydı, parlak, güçlü aiûa; fakat Peter Wiggin’in zihninin çizdiği bellek haritasının ötesinde acaba herhangi bir anı dolanıyor muydu?</p>

  <p>Artık kaygılanmak zorunda değilim, diye düşündü Jane. O artık vücuduna sahip, artık ölmeyecek. Ve ben de <i>kendi</i> vücuduma sahibim. Anaağaçların arasındaki örümcek ağı bağlantılara sahibim ve bir yerde, bir gün, ansible'larıma tekrar sahip olacağım. Şu ana kadar ne kadar sınırlı olduğumu, ne kadar küçük ve güçsüz olduğumu bilmiyordum ama şimdi, dostumun da hissettiği gibi, ne kadar canlı olduğumu hissederek şaşırdım.</p>

  <p>Tekrar yeni vücuduna, kendi yeni kişiliğine döndü, yeniden düşünceleri ve anıları akmaya bıraktı ve bu kez hiçbir şeyi geride bırakmadı. Aiua bilinci, duydukları, hissettikleri ve hatırladıklarıyla kısa sürede bunaldı. Ana Kraliçe’nin belirttiği gibi kendi aiûası ve filotik bağları olarak bu, ona geri gelecekti; Sanki bir zamanlar ustalaştığı fakat çoktan unuttuğu bir çocukluk becerisi gibi, ani parıltılar halinde daha şimdiden geri gelmeye başlamıştı bile. Ayrıca, belirsiz bir şekilde, ağaçlarda birkaç tur atmak için hâlâ saniyede birkaç kez sıçradığım, zihninin gerilerinde hissettiğinin farkındaydı, fakat bunlar çok hızlı olmasına rağmen, Valentine olarak zihninden geçen düşüncelerin hiçbirini kaçırmadı.</p>

  <p>Val gibi.</p>

  <p>Kulaklarında Miro'nun söylediği korkunç sözler çınlarken hâlâ ağlamakta olan Val gibi. Beni hiç sevmedi. Jane’i istedi. Hepsi Jane’i istiyor, beni değil.</p>

  <p>Fakat ben Jane'im. Ve ben kendimim. Ben Val'im.</p>

  <p>Ağlamayı kesti. Kımıldadı.</p>

  <p>Kımıldadı! Gergin ve rahatlatıcı, esnek, uzun kasların doğaüstü hücreleri ortaklaşa çalışarak ağır kemikleri, deri ve organ torbalarım kaldırıyorlar, onları çeviriyorlar, hassas bir şekilde onları dengeliyorlar. Bunun zevki çok büyüktü. Bu içinden fışkırıyordu - diyaframındaki bu titreşen spazm da neydi? Boğazında yükselmekte olan şu ses rüzgârı da neydi?</p>

  <p>Bu kahkahaydı. Ne kadar zamandır, nasıl olduğunu ve nasıl hissedildiğini hiç ama hiç bilmeden bilgisayar yongalarıyla konuşma ve gülmeyi taklit ediyordu? Hiç durmak istemiyordu.</p>

  <p>"Val," dedi Miro.</p>

  <p>Oh, bu sesi kulakları kanalıyla işitmek!</p>

  <p>"Val, iyi misin?"</p>

  <p>"Evet," dedi. Dili kımıldadı, dudakları da; nefes aldı, Val’in çoktandır sahip olduğu ve onun için son derece taze, yeni ve fevkalade olan alışkanlıkların hepsini yönetti. "Ve evet. Beni Val diye çağırmaya devam etmelisin. Jane başka bir şeydi. Başka biri. Kendim olmadan önce, ben Jane'dim. Fakat şimdi Val'im."</p>

  <p>Miro’ya baktı ve gözyaşlarının yanaklarından nasıl süzüldüğünü gördü (gözlerle!). Hemen anladı.</p>

  <p>"Hayır," dedi. "Beni hiç de Val diye çağırmak zorunda değilsin. Çünkü senin bildiğin Val değilim ve onun için yas tutarsan bence sakıncası yok, ona söylediklerini biliyorum. Onları söylemenin seni nasıl üzdüğünü biliyorum: onları işitmenin ona ne kadar acı verdiğini hatırlıyorum. Ama pişman olma, lütfen. Bana verdiğin o kadar büyük armağandı ki, senin ve onun, ikinizin. Ve aynı zamanda <i>ona</i> da verdiğin bir hediyeydi. Onun aiûasının Peter’e geçtiğini gördüm. Kız ölmedi. Ve daha önemlisi, bence - ona söylediklerini söylemekle, onun gerçekten kim olduğunu ifade edebileceği şeyi yapması için ona özgürlüğünü verdin. Onun senin için ölmesine yardım ettin. Ve şimdi kız kendisiyle bütünleşti; Ender kendisiyle bütünleşti. Onun için yas tut, fakat pişman olma. Ve beni her zaman Jane diye çağırabilirsin."</p>

  <p>Ve sonra, Jane’in Val parçası biliyordu, bir zamanlar Val olan kişiliğin anıları onun ne yapması gerektiğini <i>biliyordu.</i> Kendini koltuğundan itti, Miro'nun oturduğu yere süzüldü, kollarıyla ona sarıldı (bu ellerle ona dokunabiliyorum!), onun başını omzuna yasladı ve sıcak gözyaşlarıyla ıslandı, sonra soğuk, gömleğinin içine, derisinin üstüne. Yaktı, yaktı.</p>
</body>
</html>
