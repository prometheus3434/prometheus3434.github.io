<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>16-3.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x16-3.html" xml:lang="en-GB">
    <div class="Basic-Text-Frame-6">
      <p class="arabaslik-orta-4" id="toc_marker-10-3"><span class="bold-baslik12-4" style="font-size:0.92em;">XXXV</span></p>

      <p class="paragraf-4 para-style-override-44"><span class="regular-metin-4" xml:lang="tr-TR">Mustafa Kemal ve Fevzi, Ankara’da çalışırken, uzakta, cephede olan İsmet, Yunanlıları durdurabilmek için gücünü son sınırlarına dek zorlayarak Afyon ve Eskişehir önlerinde istihkâmlar kurduruyordu. Yunanlılar birlikler toplamakta, top ve uçak sayısını artırmakta, sürekli baskın ve keşif uçuşlarıy­la onun hattını incelemekteydiler; çok daha iyi donanımlara ve açık bir sayı­sal üstünlüğe sahip oldukları kesindi.</span></p>

      <p class="paragraf-4 para-style-override-59"><span class="regular-metin-4" xml:lang="tr-TR">Temmuzun ilk haftasında, İsmet hazırlıklarını daha tamamlayamadan sal­dırıya geçtiler. Hepsini önlerine katarak püskürtüp Kütahya ve Afyon’a değin her yeri zapt ettiler ve Eskişehir’e doğru ilerlemeye başladılar. Burada onlara tüm Batı Anadolu’nun anahtarını verecek olan demiryolu kavşağı vardı.</span></p>

      <p class="paragraf-4 para-style-override-82"><span class="regular-metin-4" xml:lang="tr-TR">Karargâhından epece uzakta, Eskişehir’in ardındaki Karacabey köyünde İsmet onları bekliyordu. Çalışma odası, duvarları kirli, döşemesi delik küçük bir odaydı. Bir köşede portatif yatağı duruyordu. Pencerenin kenarında hasır örgülü bir sandalye ile üstü haritayla örtülmüş bir masa duruyordu.</span></p>

      <p class="paragraf-4"><span class="regular-metin-4" xml:lang="tr-TR">İsmet genellikle ve bir sağır sükûneti içinde, sessiz tavırlarıyla düzgün ve istikrarlı davranırdı. Şimdi içinde bulunduğu gerilimse asıl kişiliğini ele veri­yordu. Yüzü gergin ve karışmıştı. Her zamanki gibi bir er üniforması giymiş­ti, sanki kuruyup da çekmiş gibi, daha da ufak tefek görünüyordu. Günlerdir deliler gibi çalıştığı için son derece yorgundu. Mustafa Kemal’deki olağanüs­tü canlılık birikimi onda yoktu, dolayısıyla bir raporu okurken ya da bir hari­ta üzerinde çakşırken yorgunluktan sık sık uykuya yenik düşüyordu.</span></p>

      <p class="paragraf-4 para-style-override-58"><span class="regular-metin-4" xml:lang="tr-TR">Hayati bir kararın alınması gerekiyordu. Yunan birlikleri üç koldan Eski­şehir’e doğru ilerlemekteydi. Hedefleri kenti ve Türk ordusunun ana bölü­münü kuşatmaktı. Yapılmasını emrettiği tüm karşı taarruzlar başarısızlığa uğ­ramıştı. Kenti boşaltıp genel bir ricat emri mi vermeliydi, yoksa mevkiinde mi tutunmalıydı?</span></p>

      <p class="paragraf-4"><span class="regular-metin-4" xml:lang="tr-TR">Bir türlü karar veremiyordu. Sinirli sinirli elleri arkasında bir aşağı bir yu­karı dolaşıyordu. Ara sıra bir kurmayını çağırıp öfkeyle haşlıyordu.</span></p>

      <p class="paragraf-4 para-style-override-49"><span class="regular-metin-4" xml:lang="tr-TR">Bu bir Herkül çabasıyla toplanıp bir araya getirilebilmiş büyük silah ve mühimmatın çöpe atılması demekti; bu sivil halkı Yunanlıların gaddarlığına terk ederek hayati önemdeki stratejik bir noktanın düşmana bırakılması anla­mına geliyordu; bu, onun birinci sınıf bir yenilgiyi kabullenmesi demekti.</span></p>

      <p class="paragraf-4 para-style-override-59"><span class="regular-metin-4" xml:lang="tr-TR">Kendi başına karar veremiyordu. Mustafa Kemal’i bekliyordu. Anka­ra’dan derhal gelmesi için telgraf çekmişti. Kararı, Mustafa Kemal vermeliy­di. İsmet’in bir zamanlar söylemiş olduğu şu sözler doğruydu:</span></p>

      <p class="paragraf-4 para-style-override-68"><span class="regular-metin-4" xml:lang="tr-TR">“Asıl patron Mustafa Kemal’dir. Bizler yalnızca onun yardımcılarıyız.”</span></p>

      <p class="paragraf-4 para-style-override-88"><span class="regular-metin-4" xml:lang="tr-TR">Mustafa Kemal hiç vakit kaybetmedi. Aceleyle oraya geldi. Sorumluluk karşısında ne duraksadı ne de yan çizdi. Derhal idareyi ele aldı. Olağanüstü bir akıl ve kişilik sahibiydi, İsmet omuzlarından ağır bir yükün kalktığını hisset­ti. İsmet’in sahip olmayıp, Mustafa Kemal’de olan, işler ister iyi ister kötü git­sin, adamlarına cesarete ve eylem yeteneği aşılama ve kendilerine güvenmele­rini sağlama özelliği nedeniyle, hava yepyeni bir cesaret ruhuyla canlanmıştı.</span></p>

      <p class="paragraf-4 para-style-override-54"><span class="regular-metin-4" xml:lang="tr-TR">Raporları dinledi, haritayı inceledi, üzerindeki bayrakların yerlerini de­ğiştirdi, hesap yaptı. Yüzü sertleşmişti; ifadesizleşen gözlerinden ne düşün­düğü belli olmuyordu. Tamamen önündeki sorun üzerinde yoğunlaşmıştı. Li­man von Sanders Suriye’den genel ricat kararını ona bıraktığı zaman Suriyeli Arapların yaşadığı, Türk olmayan bu topraklardan vazgeçmişti. Şimdi geri çekilme emrini verirse, Türk topraklarını ve burada yaşayan kadın-erkek Türk nüfusu, oraları yakıp yıkacak, tecavüz edecek olan milli düşmana bı­rakmış olacaktı. Fakat bunların onun kararı üzerinde etkisi olmadı. O, bunu askeri bir mesele olarak değerlendiriyordu. Eğer Eskişehir’de kalıp savaşacak olurlarsa Türk ordusunun ana kuvvetleri yok olabilirdi.</span></p>

      <p class="paragraf-4 para-style-override-55"><span class="regular-metin-4" xml:lang="tr-TR">Ansızın gayet kısa bir şekilde, “Eskişehir’i boşaltın” dedi. “Genel bir geri çekilme emri ver. Üç yüz kilometre geriye, Sakarya nehrine değin çekil ve oradan Ankara’ya uzanan yeni bir cephe hazırla. Bu, düşmanın iletişim hat­tının uzamasına, pek çok yeni güçlükle karşılaşmasına yol açacak, bize de toparlanmamız için zaman kazandıracaktır.” Kararlarını birkaç bayrağın yar­dımıyla harita üzerinde açıkladı.</span></p>

      <p class="paragraf-4 para-style-override-55"><span class="regular-metin-4" xml:lang="tr-TR">Yeni bunalımla mücadele etmek üzere derhal Ankara’ya koştu. Kent hal­kını doğudaki dağlara kaçmak üzere toplanırlarken buldu. Mebuslar da gene büyük bir kargaşalık içinde bağrışıyor, sorumluların kellesini istiyorlardı.</span></p>

      <p class="paragraf-4 para-style-override-54"><span class="regular-metin-4" xml:lang="tr-TR">Bir kez daha onların karşısına dikildi. Bu kez onlardan kendisini bir dik­tatörün bütün yetkileriyle Başkumandan yapmalarını istedi. Ondan kuşku duyan Meclis, duraksadı. Mustafa Kemal pazarlık etmeyi reddetti. Eğer Tür­kiye’yi kurtaracaksa, yönetimi tümüyle ele almalıydı. Meclis nihai egemenli­ğini korumak üzere belli bazı kayıtlar koyarak, bu talebi kabul etti.</span></p>

      <p class="paragraf-4 para-style-override-47"><span class="regular-metin-4" xml:lang="tr-TR">Mustafa Kemal derhal tüm yönetimi ele aldı. Korkunç bir enerjiyle yeni savunma hattını oluşturmak ve ilerlemekte olan Yunanlıları karşılamak üzere tüm hazırlıklarını tamamladı. Bu sırada attan düşmesi sonucu kaburga ke­miklerinin kırılması, iki gün yatakta kalmasına neden oldu. Eski böbrek soru­nu onu kaygılandırıyordu; Temmuz sıcağı son derece etkiliydi; fakat onu hiç­bir şey durduramazdı. Büyük bir enerjiyle coşmuş olarak herkesi savaşa sür­dü, ardından da Sakarya Irmağı’nın gerisinde hazırlıkları yapılan cepheye yollandı.</span></p>
    </div>
  </div>
</body>
</html>
