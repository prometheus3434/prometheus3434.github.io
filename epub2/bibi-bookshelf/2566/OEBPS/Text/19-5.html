<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>19-5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x19-5.html" xml:lang="en-GB">
    <div class="Basic-Text-Frame-1">
      <p class="arabaslik-orta-1" id="toc_marker-13-5"><span class="bold-baslik12-1" style="font-size:0.92em;">XLIX</span></p>

      <p class="paragraf-1 para-style-override-45"><span class="regular-metin-1" xml:lang="tr-TR">Mustafa Kemal, baştan beri hedeflediği tam yetkili konuma hemen he­men ulaşmıştı. Siyasal silahı, Halk Fırkası her kasabada, her köyde örgütleni­yordu. Ordu, doğrudan onun emrindeydi. Pençesiyle devletin tüm mekaniz­masını kavramıştı. Ancak, asıl mücadele henüz önündeydi.</span></p>

      <p class="paragraf-1 para-style-override-45"><span class="regular-metin-1" xml:lang="tr-TR">Arkadaşlarına her zaman Türkiye’den dini söküp atacağını kesin olarak belirtmişti. Şeriat hakkında konuşurken, ses tonu kesin ve şiddetli bir hal alı­yordu. Ona göre şeriat, halkın coşkun ruhunun üstünü örterek kabuklaştıran soğuk ve yapışkan bir lavdı. Kendisi bu kabuğu soyup bir kenara atacak ve halkın volkanik enerjisini serbest bırakacaktı, şeriat, siyasal yapıya nüfuz et­miş bir zehirdi! O, devleti bu zehirden temizleyecekti. Şeriat ortadan kalk­madıkça, Türkiye’yi canlı, çağdaş bir ulusa dönüştürmesi mümkün değildi.</span></p>

      <p class="paragraf-1"><span class="regular-metin-1" xml:lang="tr-TR">“Beş yüz yıldır Türkiye’nin medeni ve ceza kanunlarını,” diyordu, “bir Arap şeyhinin kuralları ve teorileri ile işe yaramaz hoca nesillerinin tefsirleri belirledi.”</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">“Anayasanın biçimine, her Türkün yaşamının ayrıntılarına, yiyeceğine, kalkma ve yatma saatlerine, giysilerinin şekline, çocukları doğurtan ebenin işine, okulda ne öğreneceğine, geleneklerine, düşüncelerine, hatta en mah­rem alışkanlıklarına dek her şeyi belirledi.</span></p>

      <p class="paragraf-1"><span class="regular-metin-1">Şeriat, yani bu ahlak yoksunu Arapların teolojisi, kokmuş bir</span> <span class="regular-metin-1" xml:lang="tr-TR">İslam’ın çöldeki Bedevilere uygun olması mümkündü. Ancak, çağdaş ve ile­rici bir devletin onunla hiçbir alışverişi olamazdı. “Allah’ın sözü ha!” şeriat yoktu ki. Bu, yalnızca din adamlarıyla kötü yöneticilerin halkı bağladıkları zincirlerden bir tanesiydi.</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">“Dinin yardımına gereksinim duyan bir yönetici zayıf iradeli demektir. Hiç bir korkak, yönetici olamaz.”</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Ve hocalar! Onlardan nasıl da nefret ediyordu. Halkın nafakasını midele­rine indiren tembel, aylak hocalar! Onları birer erkek gibi çalışmaları için camilerden ve tekkelerden söküp atacaktı.</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Sağlam bir ağaca dolanan bir sarmaşığa benzeyen şeriatı, Türkiye’nin boğazından çekip alacaktı.</span></p>

      <p class="paragraf-1"><span class="regular-metin-1" xml:lang="tr-TR">Bunlar devrimci bir tutku ve nefretle savunduğu görüşlerdi. Ama bunları ne dereceye kadar uygulamaya geçirebileceği konusunda kuşkuluydu.</span></p>

      <p class="paragraf-1 para-style-override-59"><span class="regular-metin-1" xml:lang="tr-TR">Kasaba ve köylerde yaşayan Türkler, dinlerine hâlâ sıkı sıkıya bağlıydılar. Dindar ve tutucu olduklarından, her türlü değişime karşıydılar. Hocalar tara­fından kışkırtılırlarsa, fanatikleşebilirlerdi. Din, onların yaşam kumaşlarının en temel örgüsüydü. O sökme, tüm dokumayı mahvedebilirdi. Dinlerine el uzatıldığı zaman sessizce kabullenecekler miydi, yoksa direnecekler miydi?</span></p>

      <p class="paragraf-1"><span class="regular-metin-1" xml:lang="tr-TR">Mustafa Kemal bu konuda kuşkuluydu. İhtiyatla hareket etmesi gereki­yordu. Bir gazeteci, kendisine yeni cumhuriyetin dini olup olmayacağını sor­duğunda, kesin bir cevap vermekten kaçınmıştı. Halk Fırkası’nın siyasasının genel çerçevesini hazırlarken, dinden hiç söz etmedi. Konuya ilişkin hiçbir genel tebliği yayınlamadı. Halkın bu eski bağlılığından vazgeçeceğini uma­rak, sırasını beklemeye karar vermişti.</span></p>
    </div>
  </div>
</body>
</html>
