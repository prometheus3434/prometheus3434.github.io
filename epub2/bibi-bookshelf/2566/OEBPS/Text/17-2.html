<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>17-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x17-2.html" xml:lang="en-GB">
    <div class="Basic-Text-Frame-18">
      <p class="arabaslik-orta-10" id="toc_marker-11-2"><span class="bold-baslik12-12" style="font-size:0.92em;">XXXVIII</span></p>

      <p class="paragraf-14 para-style-override-59"><span class="regular-metin-13" xml:lang="tr-TR">Sonunda, Anadolu yaylasının ovalarında sıcağın hâlâ bunaltıcılığını sür­dürdüğü ve her sokağı ve patikayı tozlara bulamaya devam ettiği ağustos sonlarında, Mustafa Kemal hücum etmeye karar verdi. Ayın 26’sını taarruz tarihi olarak belirledi.</span></p>

      <p class="paragraf-14"><span class="regular-metin-13" xml:lang="tr-TR">İlk hafta, kurmay başkanı olarak Fevzi ve muharebe kumandanı olarak İsmet’le birlikte savaş alanındaki ordunun yönetimini doğrudan ele aldı ve derhal safları sıklaştırarak en basit erin bile kendi kişiliğini hissetmesi ve bir şeylerin çok yakında olduğunun bilincine varmasını sağladı. Sınırsız bir özen ve ustalıkla, gizlilik ve bu anlamda başarı için her ayrıntıyı tek tek hazırladı. Bir futbol turnuvasının düzenlenmesini emretti. Finali seyretmek için birlikle­ri ziyaret etti, oradaki tüm kumandanlarla tanıştı, emirlerini bildirip kuşku uyandırmadan Ankara’ya döndü.</span></p>

      <p class="paragraf-14 para-style-override-58"><span class="regular-metin-13" xml:lang="tr-TR">Belirlediği tarihten bir hafta evvel, Türkiye’nin tüm dünya ile ilişkisi ke­silmiş ve bir devrim olduğu söylentisi yayılmıştı.</span></p>

      <p class="paragraf-14 para-style-override-51"><span class="regular-metin-13" xml:lang="tr-TR">Ayın 24’ünde, 26 Ağustos gecesi yapılacak bir çay partisi için davetiye bastırdı, evinin çevresindekilere meşgul olduğunu bildirip, yeni emirlere de­ğin hiç kimsenin eve yaklaşmasına izin verilmemesini emretti. Gecenin tam ortasında, kurmaylarıyla birlikte cephe hattının gerisindeki karargâha doğru hareket etti. Fikriye’yle annesi bile gidişinden haberdar olmamışlardı.</span></p>

      <p class="paragraf-14 para-style-override-48"><span class="regular-metin-13" xml:lang="tr-TR">Türk taarruz kuvvetleri, bir süredir Afyon önünde toplanmışlardı. Yunan­lıları kuzeye çekmek için birkaç seyyar birlik Eskişehir’e şaşırtma saldırısı yapmak üzere hazır bekliyordu. Yunan kumandanları yaklaşmakta olanın ni­teliğine dair en ufak bir kuşku bile duymuyorlardı. Kendi aralarında çekiş­mekle meşguldüler. Londra’da görüşmeler ilerliyordu ve Yunan hükümeti, İn­giltere’nin yardımıyla savaşmaya gerek kalmadan barışa ulaşılacağını umut etmekteydi. Yunan Başkumandanı General Hacianestes’ti. Bu adam, bir ta­kım garip kuruntulara kapılmıştı. Kendisinin aslında ölü olduğunu ya da camdan yapıldığını, bu yüzden de kolayca kırılabileceğini düşünüyordu. Bu nedenle bir sabah bacaklarının kırılabileceği korkusuyla yataktan kalkmayı reddetmişti. Bir zamanlar iyi bir asker olmakla birlikte, artık dengesiz ve kıs­men deli olmuştu. Bütün zamanını birliklerinden uzakta, İzmir kahvelerinde acıklı bir durumda, bomboş oturarak geçiriyordu. Kumandanlık ona, Ati­na’da iktidar için çekişen ve cepheye ayıracak zamanları olmayan politikacı­ların entrikalarının bir sonucu olarak verilmişti. Memurlar ve subaylar sürekli olarak değiştirilmişti; gelen her yeni grup, bir öncekinden daha da yoz ve işe yaramaz çıkıyordu! Yönetsel hizmetler tümüyle bozulmuştu. Siperlerdeki Yu­nan askerleri yiyecek, para, üniforma ve mühimmat sıkıntısı içindeydiler. Tıpkı ulustaki gibi, Yunan askerlerindeki savaş coşkusu da tümüyle sönüp gitmişti.</span></p>

      <p class="paragraf-14 para-style-override-89"><span class="regular-metin-13" xml:lang="tr-TR">Sonunda Mustafa Kemal -biri hariç- tüm ayrıntıları planlamış, hazırlanmıştı.bütün inançlara, bütün tanrılara karşı alaycı olan Mustafa Kemal’in batıl inançları son derece güçlüydü. Kaderden ve talihten korkuyordu. Maskotu olarak Halide Edip’i yanına almalıydı; daha önce de sonuç vermişti. Halide Edip şimdi Konya’daydı. Ona telgrafla derhal gelmesini bildirdi. Son zamanlarda pasifist sözleriyle ve savaşın kötülüğüne ilişkin sonu gelmez tartışmalarıyla onu kızdırmıştı. Yine de onun yakınında olmasını isti­yordu. Bilinmeyeni kızdıracak en ufak bir ihmal ya da hata riskini göze ala­mazdı. Halide Edip karargâha ulaştığında, artık başarısından emindi.</span></p>

      <p class="paragraf-14 para-style-override-68"><span class="regular-metin-13" xml:lang="tr-TR">Muharebe saati yaklaşırken, bir savaş bildirisi yayımladı:</span></p>

      <p class="paragraf-14 para-style-override-68"><span class="regular-metin-13" xml:lang="tr-TR">“Ordular, ilk hedefiniz Akdeniz’dir, İleri!”</span></p>

      <p class="paragraf-14 para-style-override-47"><span class="regular-metin-13" xml:lang="tr-TR">26 Ağustos sabahı saat dörtte, Türkler Afyon’a ve Yunan mevzilerinin anahtarı konumundaki Dumlupınar’a saldırdılar. Akşam olduğunda, Yunan ordusunu yarıya bölerek ve gerideki güçleriyle irtibatını keserek, büyük bir şiddetle düşmanı yarıp geçmişlerdi bile.</span></p>
    </div>
  </div>
</body>
</html>
