<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>20-8.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x20-8.html" xml:lang="en-GB">
    <div class="Basic-Text-Frame-4">
      <p class="arabaslik-orta-3" id="toc_marker-14-8"><span class="bold-baslik12-3" style="font-size:0.92em;">LXIX</span></p>

      <p class="paragraf-3 para-style-override-55"><span class="regular-metin-3" xml:lang="tr-TR">Mustafa Kemal yarı yarıya iş başına geçerek, ülkeyi gittikçe daha fazla reformlara doğru sürüyordu. Bütün sanatlar çağdaşlaştırılmalıydı. Din adam­ları, insanın resmedilmesini dört yüz yıldır yasaklamışlardı. Kendi heykelleri­nin yapılmasını emretti. Ankara’da çıplak modellerle çalışacak karma bir sa­nat okulu açtı.</span></p>

      <p class="paragraf-3 para-style-override-50"><span class="regular-metin-3" xml:lang="tr-TR">Batı müziğini yerleştirmek istiyordu. Türklerin Araplardan öğrendikleri genizden gelen, kedi sesine benzer yüksek sesten vazgeçilmeliydi. En son çı­kan Viyana valslarını, son moda zenci cazını ve fokstrotu ülkeye getirtti.</span></p>

      <p class="paragraf-3 para-style-override-59"><span class="regular-metin-3" xml:lang="tr-TR">Herkesi -bakanları, mebusları ve bürokratları- bunlarla dans etmeye mecbur etti. Dans etmek, uygarlığın ölçütüydü. Eğer genç adamlar mahcup bir halde bir kenarda duracak olurlarsa, onlara partnerler buluyor ve dansı bizzat açıyordu, iyi ailelere mensup genç adamlara nasıl iyi bir kavalye ola­caklarını öğreten; ritim duygusuna sahip olan ve kekelemeyen genç kızlara da dans partneri olmayı ve sohbet etmeyi öğreten okullar açtı.</span></p>

      <p class="paragraf-3 para-style-override-47"><span class="regular-metin-3" xml:lang="tr-TR">Birçok yetim kızı, manevi evlat olarak benimsedi. Kimileri dudak büküp kötü yakıştırmalar yaptılar, ama onları görmüş olan diğerleri, bunu gerçek anlamda yurtseverce bir jest olarak değerlendiriyorlardı. Bu kızlar, iyi bir Türk olmanın ilk şartı olarak usta birer dansçı olmayı öğreniyorlardı.</span></p>

      <p class="paragraf-3 para-style-override-48"><span class="regular-metin-3" xml:lang="tr-TR">Türk danslarının da çağdaşlaştırılmasına karar verdi. Zeybek, balo salon­larında oynanacak şekilde uyarlanmalıydı. Fakat zeybek, yabanıl dağlıların bir kamp ateşi çevresinde, bıçakları ağızlarında olduğu halde yaptıkları tehli­keli bir oyun olduğundan bir içki partisinden sonra balo salonunda oynan­mak için pek uygun bir oyun değildi.</span></p>

      <p class="paragraf-3 para-style-override-50"><span class="regular-metin-3" xml:lang="tr-TR">Dans konusunda Gazi, yalnızca bir kere tereddüde düştü.</span><span class="char-style-override-8" xml:lang="tr-TR"><a class="footnote-link" href="#footnote-225-5" id="footnote-225-5-backlink">5</a></span> <span class="regular-metin-3" xml:lang="tr-TR">Yoksa Batı uy­garlığı onu yanıltmış mıydı?</span></p>

      <p class="paragraf-3 para-style-override-47"><span class="regular-metin-3" xml:lang="tr-TR">Mustafa Kemal uzun zamandan beri, yalnız kadının kurtuluşunu değil, aynı zamanda onların tüm devlet işlerinde yer almalarını da sağlamaya az­metmişti.</span></p>

      <p class="paragraf-3 para-style-override-47"><span class="regular-metin-3" xml:lang="tr-TR">Onları peçelerini çıkarmaları ve ortalığa çıkmaları için teşvik etti. Yerel seçimlerde oy kullanma hakkını verdi ve genel seçimler için de bu hakkı ve­receğini vaat etti. Halk Fırkası’nda üye olarak, erkeklerle aynı düzeyde yer almalarını sağladı. Hukukçu ve doktor olarak yetişmelerine yardım etti. An­kara’da iki kadın, hâkim olarak atandılar. Dört kadın, İstanbul Belediye Mec­lisi üyesi olarak seçildiler.</span></p>

      <p class="paragraf-3 para-style-override-49"><span class="regular-metin-3" xml:lang="tr-TR">Kız kardeşi Makbule ve en gözde manevi evladı Afet, ona yardımcı oldu­lar. Onlarla birlikte, sosyal hizmet okulları açtı. Çocukların çalıştırılmaları­nın, meyhane, kahvehane ve denetimsiz sinemalara alınmalarının yasaklan­masına ilişkin bir Çocuk Hakları Yasası hazırladılar. Her yıl bir haftalığına her hükümet görevlisinin yerini bir çocuğun aldığı ve devletin çocuklar tara­fından yönetildiği bir Çocuk Bayramı tesis ettiler.</span></p>

      <p class="paragraf-3 para-style-override-49"><span class="regular-metin-3" xml:lang="tr-TR">Mustafa Kemal, bir kez daha Halk Fırkası’nın ve devletin faal başkanı olarak çalışmalarına hız verdi. Her konuda raporlar hazırlattı; bakanları, me­busları, daire başkanlarını çağırttı; tüm kontrolün kendisinde olması için bü­tün kararların önüne getirilmesini talep etti.</span></p>

      <p class="paragraf-3 para-style-override-99"><span class="regular-metin-3" xml:lang="tr-TR">Muhalefetle karşılaştı. Çankaya’da kendisini soyutladığı aylar boyunca, İsmet devlet yönetiminde gittikçe daha fazla söz sahibi olmuştu. İşleri Musta­fa Kemal’e devretmeye yanaşmadı.</span></p>

      <p class="paragraf-3 para-style-override-59"><span class="regular-metin-3" xml:lang="tr-TR">İsmet, ne Mustafa Kemal’in zekâsına ne de dehasına sahipti. Çoğu ba­kımdan aşırı derecede aptal ve cahildi. Kafası ve deneyimi olan hiç kimsenin düşmeyeceği hatalara düşüyor, fakat hiçbir şekilde tavsiyelere kulak asmı­yordu. Ona göre tavsiye, muhalefet demekti; hemen eziyordu. İktidar, kendi yeteneklerine karşı onda büyük bir inanç yaratmıştı. Eskişehir önlerindeki siperlerdeki halim selim, ödün vermez kumandan gitmiş, yerine geçimsiz ve dogmatik bir buyurgan gelmişti. Sağlığı ve onunla birlikte tabiatı da bozul­muştu. Yabancılardan nefret eden bir aşırı milliyetçi olarak görüşlerinde iyi­den iyiye katılaşmıştı. Ne var ki kesinlikle dürüsttü, aynı zamanda en az Mustafa Kemal kadar ısrarcı, dik başlı ve kararlı olmuştu. Düşündüklerini söylemekten çekinmiyordu. Mustafa Kemal’i devlet başkanı olarak kabul et­mekteydi, ama ona yürütme erkini geri vermeye yanaşmıyordu. İlkeleri şöyle özetlenebilirdi:</span></p>

      <p class="paragraf-3 para-style-override-100"><span class="regular-metin-3" xml:lang="tr-TR">“Gazi temsil etmekle birlikte, Devlet’i asıl yöneten hükümettir.” Bu sözünü Gazi kısaca şöyle yanıtladı: “Ben yönetiyorum”</span></p>

      <p class="paragraf-3 para-style-override-50"><span class="regular-metin-3" xml:lang="tr-TR">İki adam arasında sürekli bir geçimsizlik vardı. Zaman zaman kavgaya dönüşen bu anlaşmazlıkta, Fevzi aralarına girerek barışı sağlamaya çalışıyor­du. Mustafa Kemal, 1930 yazında hükümetin İstanbul’a taşınmasını emretti; İsmet ise bütün bakanlarına Ankara’da makamlarında kalmalarını emretti. Mustafa Kemal dışardan dönen tüm diplomatik temsilcilerin, raporlarını doğ­ru kendisine getirmelerini emretti; İsmet ise onlara raporlarını bağlı oldukları dairelere vermelerini emretti. Mustafa Kemal birinin Maarif Vekili olmasını istedi; İsmet ise eğitimsiz ve kaba biri olmasına rağmen bir başka adayın üzerinde ısrar etti. Mustafa Kemal, hükümete ilişkin raporların doğrudan kendisine gönderilmesini emretti; İsmet ise bu raporların ancak kendisinin aracılığıyla gönderilebileceğinde ısrarda diretti.</span></p>

      <p class="paragraf-3 para-style-override-48"><span class="regular-metin-3" xml:lang="tr-TR">Yakın çevresi ve Mustafa Kemal’in mahrem dostları da siyasete ve devlet işlerine burunlarını sokarak gerilimi artırdılar, İsmet onların müdahalelerine şiddetle karşı koydu.</span></p>

      <p class="paragraf-3 para-style-override-49"><span class="regular-metin-3" xml:lang="tr-TR">Mustafa Kemal, muhalefet edilmeye alışkın değildi. İsmet’siz yapamazdı, fakat İsmet’in dik başlılığı, azametli güveni, katılığı ve sağırlığı, Mustafa Ke­mal’i çileden çıkartacak kadar sinir bozucuydu.</span></p>

      <div class="footnotes">
        <div class="footnote">
          <p class="dipnot-1"><a class="footnote-anchor" href="#footnote-225-5-backlink" id="footnote-225-5">5</a> <span class="dipnot-2" style="font-size:1em;" xml:lang="tr-TR">Büyük ve uygar bir Batılı devletin ünlü bir diplomatının, zarif bir partnerin önerisine karşın dans edemediğini görmüştü.</span></p>
        </div>
      </div>
    </div>
  </div>
</body>
</html>
