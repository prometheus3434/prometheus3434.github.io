<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>12-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x12-9.html" xml:lang="en-GB">
    <div class="Basic-Text-Frame-21">
      <p class="arabaslik-orta-12" id="toc_marker-6-9"><span class="bold-baslik12-14" style="font-size:0.92em;">XVII</span></p>

      <p class="paragraf-16 para-style-override-71"><span class="regular-metin-15" xml:lang="tr-TR">Yeni tehlike kuşakları Mezopotamya ve Suriye’ydi. Hindistan’dan getir­dikleri orduyla ingilizler Bağdat’ı ele geçirmişler, Musul’a doğru ilerliyorlardı. Filistin ve Suriye’ye saldırmak üzere Mısır’da bir ordu hazırlamaktaydılar. ilerlemeleri durdurulmalı, Bağdat geri alınmalıydı.</span></p>

      <p class="paragraf-16 para-style-override-44"><span class="regular-metin-15" xml:lang="tr-TR">Alman Genel Kurmayı, Enver’in acil ricası üzerine, adına uygun düşecek “Yıldırım” gibi bir ordu kurmak üzere General von Falkenhein’ı yolladı. Yıl­dırım ordularının genel merkezi Halep’te olacaktı; bu ordular çok büyük öl­çüde Alman subaylarıyla pekiştirilecekti. Mustafa Kemal, 7. Ordu’nun ku­mandanlığına atandı.</span></p>

      <p class="paragraf-16 para-style-override-58"><span class="regular-metin-15" xml:lang="tr-TR">Fakat durumdan hoşnut değildi. Denetimin Almanlarda olmasını şiddetle protesto etti. Liman von Sanders’le çok iyi geçinmişti; fakat bu dik başlı, inat­çı ama olağanüstü derecede yetenekli Türk’e nasıl davranacağını hiç bileme­yen von Falkenhein’le anlaşması olanaksızdı. Diğer yolları deneyip başarısız olan Alman, Mustafa Kemal’e armağan olarak altın paralarla dolu bir kutuyu gönderecek kadar budalaydı. Mustafa Kemal, kutu için resmi bir makbuz ha­zırlayıp gönderdikten sonra, altınları geri yollayıp makbuzunu da geri istedi.</span></p>

      <p class="paragraf-16 para-style-override-58"><span class="regular-metin-15" xml:lang="tr-TR">Halep’teki ilk kurmay toplantısında Enver ve 4. Ordu kumandanı Cemal’le Mustafa Kemal, von Falkenhein ve birçok Alman subayı da hazır bulundu.</span></p>

      <p class="paragraf-16 para-style-override-55"><span class="regular-metin-15" xml:lang="tr-TR">Mustafa Kemal eleştirel ve hırçın davranıyordu. Von Falkenhein’ın plan­larını, özellikle de Bağdat’a yapılacak saldırı ile Süveyş Kanalı üzerine başla­tılacak sefer hakkındaki planlarını hiç yerinde bulmuyordu. Her ikisinin de başarısızlığa uğrayacağına inanıyordu. Alman, Mustafa Kemal’in tutumu ve eleştirilerine içerlemişti. Almanlara düşman olan Cemal, burada Mustafa Ke­mal’e arka çıktı.</span></p>

      <p class="paragraf-16 para-style-override-48"><span class="regular-metin-15" xml:lang="tr-TR">Anlaşmazlıklar öylesine sıklaştı ve derinleşti ki Mustafa Kemal kumandan­lıktan istifa etti. Enver ve Falkenhein onu istifasını geri alması için ikna etme­ye çalıştılar. Reddetti, hatta halefini belirleyerek, kumandasındaki orduya bu konuya ilişkin bir bildiri yayınlayacak kadar ileri gitti. Falkenhein, itaatsizliği yüzünden Mustafa Kemal’i cezalandırmak niyetindeydi; fakat Enver onu yeni­den Diyarbekir’deki eski kumandanlığına atadı. Mustafa Kemal gitmeyi red­detti. Durumu kurtarmak ve disiplini korumak için, Enver, Mustafa Kemal’e süresiz hastalık izni verdi.</span><span class="char-style-override-8" xml:lang="tr-TR"><a class="footnote-link" href="#footnote-225-14" id="footnote-225-14-backlink">14</a></span> <span class="regular-metin-15" xml:lang="tr-TR">Mustafa Kemal’in parası yoktu; Cemal onun atları­nı satın alınca Mustafa Kemal İstanbul’a dönmek üzere trene binebildi.</span></p>

      <p class="paragraf-16"><span class="regular-metin-15" xml:lang="tr-TR">Enver ile Mustafa Kemal arasındaki çekişme doruğuna ulaşmıştı. Mustafa Kemal, güçlü bir konumda olduğunun farkındaydı. Enver ise hiçbir şekilde yerinden emin değildi, artık. Almanlara ve ona karşı duyulan genel düşman­lık havası her gün biraz daha ağırlaşıyordu. Mustafa Kemal ise artık büyük bir üne sahip, yüksek rütbeli bir subaydı. Eğer Enver -Almanlar tarafından hazırlanan planları uygulamayı ve bir Alman’a boyun eğmeyi reddetti diye-Mustafa Kemal’i cezalandırmaya kalkarsa, bu kamuoyunda bir fırtınaya yol açabilir ve Mustafa Kemal’i milli bir kahramana dönüştürebilirdi.</span></p>

      <p class="paragraf-16"><span class="regular-metin-15">Mustafa Kemal, İstanbul’da bir süre annesi ve kız kardeşiyle kentin arka­sındaki tepelerde bir banliyö olan Beşiktaş’taki Akaretler Caddesi 76 numa­ralı evde oturdu; fakat daha önce de olduğu gibi, aile yaşamı ona çekilmez gelmeye başlamıştı. Selanik’tekine benzer kaçınılmaz kısıtlamalar onu rahat­sız ediyor, boğuyordu. Devamlı dır dır eden, öğüt veren, eleştiren, gevezelik eden; fakat daha da kötüsü, üzerine titreyip, çevreyi telaşa veren, bütün işlerine burnunu sokan kadınlarla çevrili olmaktan nefret ediyordu.</span></p>

      <p class="paragraf-16"><span class="regular-metin-15" xml:lang="tr-TR">Her şeyde, yaşamın en küçük ayrıntılarında bile tümüyle özgür, prangasız olmalıydı.</span></p>

      <p class="paragraf-16"><span class="regular-metin-15" xml:lang="tr-TR">Haliç’e ve Fatih yönüne bakan Pera Palas’ta bir oda tuttu. Burada günle­rini daha çok kendi başına, abus bir çehreyle keyifsiz geçiriyordu. Bununla birlikte, eskisi gibi, her fırsatta Enver’i ve Alman deneti mini kötülemekten geri durmuyordu. Savaş ve Almanlara karşı nefret gitgide daha da arttıkça, Enver’e karşı olan bir dizi subay ve politikacı Mustafa Kemal’in çevresinde toplanmaya başladı. Başkentte ve işsiz olarak kalmak için korkunç ve tehli­keli biriydi. 1918 baharının başlarında, Türk Veliahtı Vahdettin’in Alman­ya’ya resmi bir ziyaret yapması planlanmıştı. Enver, Mustafa Kemal’e de bu heyette görev verdi. Bu onu başkentin dışında tutmanın iyi bir yolu gibi gö­rünüyordu. Ayrıca büyük Alman makinesini işbaşında görmesi onu Alman­ya’nın büyüklüğü ve kaçınılmaz zaferi konusunda da ikna edebilirdi.</span></p>

      <div class="footnotes">
        <div class="footnote">
          <p class="dipnot-8"><a class="footnote-anchor" href="#footnote-225-14-backlink" id="footnote-225-14">14</a> <span class="dipnot-7" style="font-size:1em;">Mustafa Kemal’in izni süresiz değil, bir aylıktı. (Bkz: Kılıç Ali, Atatürk’ün Hususiyet­leri, s.44) (ç.n.)</span></p>
        </div>
      </div>
    </div>
  </div>
</body>
</html>
