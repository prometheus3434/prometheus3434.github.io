<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>13-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x13-1.html" xml:lang="en-GB">
    <div class="Basic-Text-Frame-15">
      <p class="arabaslik-orta-9" id="toc_marker-7-1"><span class="bold-baslik12-11" style="font-size:0.92em;">XXI</span></p>

      <p class="paragraf-12 para-style-override-44"><span class="regular-metin-12" xml:lang="tr-TR">Mustafa Kemal İstanbul’a vardığında, Mütareke birinci ayını doldurmuştu bile.</span> <span class="char-style-override-8" xml:lang="tr-TR"><a class="footnote-link" href="#footnote-225-1" id="footnote-225-1-backlink">1</a></span><span class="regular-metin-12" xml:lang="tr-TR">Bu süre içinde düşmanın her şeyi sahiplenmiş olduğunu gördü; İngiliz savaş gemileri Boğaz’daydı; payitaht Çanakkale Boğazı ve Türkiye’nin bütün elverişli mevkileri baştan aşağı İngiliz birliklerince ele geçirilmişti. Fransız bir­likleri, kentin İstanbul yakasında, Fransa’nın Senegalli ve Afrikalı birlikleriyse Galata’daydılar. İtalyan birlikleri Pera’yı ve demiryollarını tutmuşlardı. Mütte­fik subayları polisi, jandarmayı, limanı denetliyor, kentlerdeki istihkâmların boşaltılıp silahtan arındırılmasına ve ordunun terhisine öncülük ediyorlardı.</span></p>

      <p class="paragraf-12 para-style-override-46"><span class="regular-metin-12" xml:lang="tr-TR">Osmanlı İmparatorluğu un ufak edilmişti. Mısır, Suriye, Filistin, Arabistan gitmişti; Türkiye’nin kendisi de muzaffer ve kibirli düşmanın demir yumruğu altında çaresiz durumdaydı. Hükümet çarkı darmadağın edilmişti.</span></p>

      <p class="paragraf-12 para-style-override-59"><span class="regular-metin-12" xml:lang="tr-TR">İttihat ve Terakki Cemiyeti yok olmuştu. Enver, Talat ve Cemal başka ül­kelere kaçmışlardı; Cavit ve diğerleri saklanmıştı. Abdülhamit saltanatının yaşlı paşalarından ve İngilizlerle dostluğuyla tanınan Tevfik önderliğinde ku­rulan zayıf hükümet, düşmanın emirlerini tevekkülle yerine getiriyordu.</span></p>

      <p class="paragraf-12 para-style-override-58"><span class="regular-metin-12" xml:lang="tr-TR">Ne ki düşmanın güç gösterisi Mustafa Kemal’i korkutmamıştı. Düşmana direnmeye hazırdı, onunla her nokta hakkında tek tek münakaşa ve mücade­le etmekte kararlıydı; ancak, hiç kimseden destek bulamadı. Her sınıftan Türk, artık tükenmiş, içlerinde direnme veya savaşma isteği kalmamacasına yenik düşmüştü. Moral ve fiziksel açıdan çökkün, içlerinde direniş ya da canlılık kalmamış bir halde, muzaffer Müttefiklerce kendi kaderlerinin karar­laştırılmasını uysalca bekliyorlardı. Mevcudiyetlerine izin verilmesi için aciz bir halde yalvarıyorlardı.</span></p>

      <p class="paragraf-12 para-style-override-44"><span class="regular-metin-12" xml:lang="tr-TR">Mustafa Kemal doğruca İzzet’e gitti. İzzet’i kızgın ve bunalmış bir halde buldu. Düşmanın gelmesinden önce Enver ve Talat bir gemiyle Karadeniz’e kaçmışlardı; onların gitmesine memnuniyetle izin vermişti. Padişah onu pay­lamış, onları yakalayıp İngilizlere teslim etmiş olması gerektiğini, İngilizlerle iyi geçinmek zorunda olduklarını söylemişti. Kendisi de Enver ve Talat’ın al­çak kişiler olabileceğini, ancak, onların birer Türk olduğu cevabını vermişti; Türkleri yabancılara teslim etmeye, padişahın emri üzerine bile olsa, ortak olamazdı, bu yüzden de istifa etmişti.</span></p>

      <p class="paragraf-12 para-style-override-44"><span class="regular-metin-12" xml:lang="tr-TR">Mustafa Kemal onu tekrar görevine dönmeye ikna etmeye çalıştı. Duygu­larını paylaşıyordu; ancak, onun bir kenarda kalmaya, yenilgiyi böyle korkakçasına kabul etme fırsatını bu kabineye vermeye hakkı yoktu. Bu, Türki­ye’nin sonu anlamına gelirdi. İmparatorluğu canlandırmaya ya da Arabistan ve Suriye’deki kayıpların herhangi birini bile geri almaya çalışmanın anlamı</span> <span class="regular-metin-12" xml:lang="tr-TR">yoktu. Osmanlı İmparatorluğu ölmüştü. Bunu böylece kabul etmek gereki­yordu. Şimdi asıl yapılması gereken, Türkiye’yi kurtarmaktı.</span></p>

      <p class="paragraf-12 para-style-override-51"><span class="regular-metin-12" xml:lang="tr-TR">Güçlü bir hükümet kurmaları gerekiyordu. İzzet, o yaşlı sarsak Tevfik’i indirip yeniden Sadrazam olmalıydı. Onu, Mustafa Kemal’i de Harbiye Na­zırı yapmalıydı. Beraberce düşmanın karşısına geçip, onurlu bir şekilde Tür­kiye’den geri kalanı kurtarmaya çalışmak gerekiyordu.</span></p>

      <p class="paragraf-12 para-style-override-45"><span class="regular-metin-12" xml:lang="tr-TR">Mustafa Kemal, İzzet’le birlikte bir parti kurmak için çalışmaya koyuldu. Politikayla bir kez daha içli dışlı olmuştu. Siyaset sahnesinde, iktidara ulaş­mayı uman orta düzey isimlerden oluşan bir düzine kadar grupla karşılaştı. İngiliz mandası yanlısı bir parti, Amerikan mandası yanlısı bir diğer parti, İn­giliz Muhibleri (dostları) Cemiyeti, Fransız Muhibleri Cemiyeti, İtalyan Muhibleri Cemiyeti adlarını alan bu grupların hepsi de dış yardım olmaksızın hiçbir şey yapılamayacağı varsayımından yola çıkılarak kurulmuşlardı.</span></p>

      <p class="paragraf-12 para-style-override-59"><span class="regular-metin-12" xml:lang="tr-TR">Çok kısa bir süre boyunca düşündüğü bir Amerikan işbirliği fikri dışında, Mustafa Kemal’in, hiçbir dış yardımın yararına inancı yoktu. Türkler ya ken­di kendilerini kurtaracaklar ya da yok olacaklardı.</span></p>

      <p class="paragraf-12 para-style-override-53"><span class="regular-metin-12" xml:lang="tr-TR">Politikacılar ona kulak vermeye başlamıştı. Artık benzersiz bir konum­daydı. Enver’in gidişiyle rakipsiz kalmıştı. Türkiye’deki tek başarılı kuman­dan olarak tanınıyordu. İngilizleri Çanakkale’den sürüp atmış ve onların İs­kenderun’u almalarına karşı çıkmıştı. Padişahın bir yakını olarak tanınıyor­du. Almanlara ve İttihat ve Terakki Cemiyeti’ne sürekli olarak muhalefet et­mişti. Hepsinden de öte o, Enver, Talat, Cemal gibi, kendi başının çaresine bakmak için kaçmamıştı.</span></p>

      <p class="paragraf-12"><span class="regular-metin-12" xml:lang="tr-TR">Günlerce politikacılara kendi düşüncelerini benimsetmek içini çabaladı. Meclis-i Meb’usan’da onlarla tartışarak uzun saatler harcadı. Çoğu onun gö­rüşlerini benimsemiş gibi görünüyordu. Tevfik hükümetine karşı bir güven oylaması yapılması gündeme geldi. Tartışmadan önce Mustafa Kemal bir toplantı odasında, kalabalık bir milletvekili topluluğuna cesaretlerini göster­meye ve İngilizperver Tevfik kabinesini indirerek güçlü bir hükümet kurmaya zorlayan uyarıcı ve tehditkâr bir konuşma yaptı.</span></p>

      <p class="paragraf-12 para-style-override-44"><span class="regular-metin-12" xml:lang="tr-TR">Güven oylamasının sonucunda başarılı olacağından emindi. Şimdiden kendini Harbiye Nazırı olarak farz ediyordu. Bundan sonra iktidarı ele geçir­mesi oldukça kolay olacaktı.</span></p>

      <p class="paragraf-12 para-style-override-59"><span class="regular-metin-12" xml:lang="tr-TR">Tartışmayı dinlemek üzere dinleyici locasına gitti. Oylamayı ezici bir ço­ğunlukla Tevfik kazandı. Mebuslar, Mustafa Kemal’den ve onun düşüncele­rinden ürkmüşlerdi. Mütehakkim paşadan korkuyorlardı. Onun ihtirasların­dan kuşkuları vardı. Direniş ve başarısızlık sonucu mahvolma konusundaki kararlılığı, onlara saçma görünüyordu.</span></p>

      <p class="paragraf-12 para-style-override-59"><span class="regular-metin-12" xml:lang="tr-TR">Mustafa Kemal öfkeden bembeyaz bir halde politikacılara lanetler oku­yarak telefona koştu ve Padişah’tan bir görüşme talep etti. Aslında döndü­ğünden bu yana saraydan uzak kalmaya dikkat etmişti. Bir görüşmenin ayar­lanabileceği cevabını aldı. Bir haftayı bekleyerek geçirdi.</span></p>

      <p class="paragraf-12 para-style-override-60"><span class="regular-metin-12" xml:lang="tr-TR">Sonunda Vahdettin haftalık resmi tören olan Cuma Selamlığı’ndan sonra, onu kabul etti. Onu görmekten dolayı memnuniyetini ifade ettiyse de tutumu samimi değildi. Bu tutum Mustafa Kemal’in gözünü korkutmadı ve doğrudan doğruya konuya girdi: Zat-ı şahane düşmanın karşısına çıkmak üzere güçlü bir hükümet oluşturmalı, onlara eşitmişçesine muamele etmeli ve yenilginin böyle korkak ve ürkekçe toptan kabulüne bir son vermeliydi; zat-ı şahanenin bir tek sözü bile milli cesareti güçlendirecekti.</span></p>

      <p class="paragraf-12"><span class="regular-metin-12" xml:lang="tr-TR">“Güçlü bir hükümette beni Harbiye Nazırı yapın” dedi Mustafa Kemal, “O zaman Türkiye’yi kurtarabilirim. Fakat bu mebusan dağıtılmalı; mebusla­rın yansı vatan haini, İttihat ve Terakki Cemiyeti üyeleri, Enver’in dostlarıdır; kalanlarıysa korkaktır. Aralarında güçlü karakterde bir kişi bile yoktur.”</span></p>

      <p class="paragraf-12 para-style-override-60"><span class="regular-metin-12" xml:lang="tr-TR">Vahdettin onun sözünü keserek, “Sizin ordu üzerinde büyük etkiniz var” dedi. Padişah olduğundan beri gittikçe daha cesur ve mütehakkim bir tutum ge­liştirmişti. “Ordu bana bağlı mı?”</span></p>

      <p class="paragraf-12 para-style-override-44"><span class="regular-metin-12" xml:lang="tr-TR">“Döneli çok kısa bir süre oluyor efendim. Bilmiyorum” dedi Mustafa Ke­mal; bu soruya şaşmıştı.</span></p>

      <p class="paragraf-12 para-style-override-44"><span class="regular-metin-12" xml:lang="tr-TR">Vahdettin sanki uyuyormuş gibi gözleri kapalı oturuyordu. Bu gerçek dü­şüncelerini Abdülhamit’ten gizlemek istediği zaman takındığı tavrın aynıydı.</span></p>

      <p class="paragraf-12 para-style-override-61"><span class="regular-metin-12" xml:lang="tr-TR">“Zat-ı şahanenin elinde ordunun sadakatsizliğine dair deliller mi var?”</span></p>

      <p class="paragraf-12"><span class="regular-metin-12" xml:lang="tr-TR">Kısa bir aradan sonra, sorusunu “Ordu bana bağlı mı ve gelecekte de bağlılığını sürdürecek mi?” diye bezginlikle tekrarladı Vahdettin.</span></p>

      <p class="paragraf-12 para-style-override-60"><span class="regular-metin-12" xml:lang="tr-TR">“Bağlı olmadığına ve olmayacağına inanmak için hiçbir neden göremi­yorum” dedi Mustafa Kemal ihtiyatla.</span></p>

      <p class="paragraf-12"><span class="regular-metin-12" xml:lang="tr-TR">“O halde ordu üzerindeki etkinizi bana sadık kalması yönünde kullana­cağınıza güveniyorum” dedi Vahdettin.</span></p>

      <p class="paragraf-12"><span class="regular-metin-12" xml:lang="tr-TR">Mustafa Kemal hakkındaki kararını çok önceden vermişti: İşe yarar tür­den, tutkulu ve etkili, ama iktidar verilirse tehlikeli olabilecek ve idaresi zor bir adam. Enver’e karşı yararlı olabilirdi; şimdiyse ordu konusunda yararlı olacaktı.</span></p>

      <p class="paragraf-12 para-style-override-59"><span class="regular-metin-12" xml:lang="tr-TR">Ağır göz kapaklarının altındaki ihtiyatlı bakışlarıyla, önündeki ince, esmer yüzlü kumandana bakıyor, bağlılığı ve desteğinden nereye kadar emin olabi­leceğini kestirmeye çalışıyordu.</span></p>

      <p class="paragraf-12 para-style-override-60"><span class="regular-metin-12" xml:lang="tr-TR">Ertesi gün Vahdettin Meclis-i Meb’usan’ı feshetti ve eniştesi ve baş danış­manı olan Damat Ferit’i sadrazam yaparak idareyi bizzat eline aldı.</span><span class="char-style-override-8" xml:lang="tr-TR"><a class="footnote-link" href="#footnote-225-2" id="footnote-225-2-backlink">2</a></span> <span class="regular-metin-12" xml:lang="tr-TR">Bu yap­tığı büyük bir fırtına kopardı. Herkes onu lanetliyordu. Bir gazete onun Abdülhamit’e yazdığı mektuplardan parçalar yayınladı. Bunlar, Abdülhamit’in hal’i sırasında sarayda bulunmuştu ve Vahdettin’in Kızıl Sultan hesabına nasıl alçakça işler ve hafiyelik yaptığını kanıtlamaktaydı.</span></p>

      <p class="paragraf-12 para-style-override-44"><span class="regular-metin-12" xml:lang="tr-TR">Yeni hükümette Mustafa Kemal’e hiçbir mevki verilmemişti, ama Padişah’ın bu eyleminin sorumluluğu ona yükleniyordu. Padişah’ın arkasında onun olduğu söyleniyordu. Tevfik’in güven oylaması yoluyla Meclis-i Meb’usan’ın dağıtılmasını sağlamaya çalışmıştı. Vahdettin, hususi dairesinde kendisiyle bir saat boyunca özel görüşme yapmıştı. Mustafa Kemal sırf kendi çıkarı içini çalışıyordu. Önderlik için ona güvenenlerin bile, çoğu artık on­dan uzaklaşmıştı. O, bir şüpheliydi.</span></p>

      <p class="paragraf-12 para-style-override-47"><span class="regular-metin-12" xml:lang="tr-TR">Ve Vahdettin’in hükümetinde de yeri yoktu. Zayıf, korkak ve inatçı Vah­dettin, bir sabit fikre saplanmıştı: Taht ve Türkiye bir ve aynı şeydi; yapılması gereken, tahtın ve kendisinin emniyetini sağlamak olmalıydı, böylece Türki­ye’yi de kurtarmış olacaktı. Bunu yapmak için düşmanla ittifak yapmalı ve ona titizlikle itaat ederek iyi niyetlerini kazanmalıydı. Düşmana hâkim olan İngilizlerdi; Müslümanların Halife’sini, yani kendisini müttefikleri olarak ka­bul etmek için her türlü nedene sahip olan İngilizlerden destek almalıydı. Güçlü bir hükümet ya da herhangi bir direniş girişimi gibi düşüncelerin, çö­küşü hızlandırmak anlamına geleceğine inandığından, akıldan geçirmenin bile yanlış olduğunu düşünüyordu. Eniştesi ve en çok güvendiği kişi olan Damat Ferit, bu siyasada onunla sonuna kadar hemfikirdi.</span></p>

      <div class="footnotes">
        <div class="footnote">
          <p class="Basic-Paragraph-1"><a class="footnote-anchor" href="#footnote-225-1-backlink" id="footnote-225-1">1</a> <span class="dipnot-5" xml:lang="tr-TR">Mustafa Kemal’in İstanbul’a varış tarihi 13 Kasım 1918’dir. Mütareke üzerinden iki hafta geçmiştir.</span></p>
        </div>

        <div class="footnote">
          <p class="Basic-Paragraph-1"><a class="footnote-anchor" href="#footnote-225-2-backlink" id="footnote-225-2">2</a> <span class="dipnot-5" xml:lang="tr-TR">Söz konusu fesih 21 Aralık 1918’de yapıldı; Damat Ferit’in sadrazam oluşu ise 4 Ni­san 1919 tarihinde gerçekleşti.(ç.n.)</span></p>
        </div>
      </div>
    </div>
  </div>
</body>
</html>
