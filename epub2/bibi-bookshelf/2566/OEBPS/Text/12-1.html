<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>12-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x12-1.html" xml:lang="en-GB">
    <div class="Basic-Text-Frame-21">
      <p class="arabaslik-orta-12" id="toc_marker-6-1"><span class="bold-baslik12-14" style="font-size:0.92em;">IX</span></p>

      <p class="paragraf-16 para-style-override-44"><span class="regular-metin-15" xml:lang="tr-TR">Mustafa Kemal politikayı bir yana itti. Artık yapılması gereken bir işi vardı. Kuzey Afrika’ya gidip italyanlarla savaşmalıydı.</span></p>

      <p class="paragraf-16 para-style-override-45"><span class="regular-metin-15" xml:lang="tr-TR">Suriye ve Mısır’dan geçen uzun kara yolu dışında Türkiye’nin Kuzey Af­rika’yla bağlantısı kesilmişti. italyanlar denizin denetimini ellerinde tutuyor­lardı; filoları Çanakkale Boğazı’nın da çok yakınındaydı. Türk donanması; iki savaş gemisi ve birkaç kruvazörden ibaretti. Bunların da kazanları paslanmış durumdaydı; mürettebatı ortadan kaybolmuştu; gemiler yan yana Haliç’in çamurlu sularında öylece yatıyordu. Askeri birlikleri göndermek olanaksızdı. Gitmek isteyen subaylar Afrika’ya kendi olanaklarıyla gitmeliydi. Her genç subay gitmeyi planlıyordu. Enver derhal gitmişti bile. Paris’te askeri ataşe olan Fethi de, Marsilya’dan bindiği bir Fransız balıkçı teknesiyle oraya koş­muş ve Tunus’ta karaya çıkmıştı.</span></p>

      <p class="paragraf-16 para-style-override-45"><span class="regular-metin-15" xml:lang="tr-TR">Mustafa Kemal diğer iki arkadaşıyla</span> <span class="char-style-override-8" xml:lang="tr-TR"><a class="footnote-link" href="#footnote-225-1" id="footnote-225-1-backlink">1</a></span><span class="regular-metin-15" xml:lang="tr-TR">birlikte kara yolunu seçti. Demiryo­lu olan yerlerde trene binip yolun kalan büyük bölümünü ise at sırtında ya da arabayla aşarak, Küçük Asya’dan aşağıya, Suriye ve Filistin’e gittiler. is­kenderiye’ye vardıklarında ingilizlerin Mısır’ı tarafsız yer ilan edip, sınırı ka­pattıklarını gördüler.</span></p>

      <p class="paragraf-16 para-style-override-45"><span class="regular-metin-15" xml:lang="tr-TR">Mustafa Kemal öfkeden köpürdü. Mısır, Türk egemenlik alanı içinde bulu­nan bir ülkeydi; ingilizlerin burada hiçbir hakkı olmadığı halde, sınırı kapata­rak Türk subaylarının ve birliklerinin Türk topraklarında yaşayan Türklerin yar­dımına koşmasını engellemek küstahlığını gösterebilmeleri tam bir rezaletti.</span></p>

      <p class="paragraf-16 para-style-override-44"><span class="regular-metin-15" xml:lang="tr-TR">Ancak, yapılabilecek hiçbir şey yoktu. Devam etmek zorundaydılar. Üç arkadaş orada ayrılıp, her birinin kendi başının çaresine bakmasına karar verdi.</span></p>

      <p class="paragraf-16 para-style-override-45"><span class="regular-metin-15" xml:lang="tr-TR">Mustafa Kemal bir Arap kılığına girerek batıya işleyen hafif raylı demiryolundaki bir trene bindi. Yalnızca birkaç kelime dışında Arapça bilmediği gi­bi, açık renk saçları ve mavi gözleriyle Arap’a benzemiyordu da. Sınır karakolundaki subay bir Mısırlıydı. iskenderiye’deki ingiliz kumandanından Mus­tafa Kemal’in eşkâlini ve onun tutuklanıp kendisine gönderilmesine ilişkin bir emir almıştı.</span></p>

      <p class="paragraf-16 para-style-override-45"><span class="regular-metin-15" xml:lang="tr-TR">Mısırlı subay, bir Müslüman’dı ve tüm Hıristiyanlardan olduğu gibi ingi­liz ve italyanlardan da -hiç ayrım yapmaksızın- nefret ediyordu. Tüm yakınlı­ğı ve sevgisi Türklerden yanaydı. Gene de aldığı emirleri tümüyle gözden uzak tutması mümkün değildi. Mustafa Kemal’in bir Türk olduğundan emin</span> <span class="regular-metin-15" xml:lang="tr-TR">olunca, mavi gözlü bir başka yolcuyu tutuklayarak, Mustafa Kemal’i dualarla uğurladı.</span><span class="char-style-override-8" xml:lang="tr-TR"><a class="footnote-link" href="#footnote-225-2" id="footnote-225-2-backlink">2</a></span></p>

      <p class="paragraf-16 para-style-override-46"><span class="regular-metin-15" xml:lang="tr-TR">Mustafa Kemal Derne Limanı’ndan 25 kilometre kadar içerde yer alan Ayn el-Mansur’daki Türk karargâhına doğru yola koyuldu.</span></p>

      <p class="paragraf-16 para-style-override-47"><span class="regular-metin-15" xml:lang="tr-TR">Karargâhta çok iyi karşılandı. Büyük bir subay kıtlığı çekilmesinden baş­ka, bir önceki yıl yaptığı incelemelerden ötürü bölgeyi ve halkını iyi tanıması onu daha değerli yapıyordu. Binbaşı rütbesine yükseltildi ve kendisine Der­ne yönündeki bölgenin kumandanlığı verildi. Karargâhı Ayn-el-Mansur’daydı. Burada tüm cephenin kumandanı olarak Enver de vardı.</span></p>

      <p class="paragraf-16 para-style-override-47"><span class="regular-metin-15" xml:lang="tr-TR">Donanmayı arkalarına alan italyanlar, kıyı kentlerini ele geçirmiş ancak, içerilere sokulamamışlardı. Türkler, italyanların üzerine yürüdüler. Silahlan­mış tüm Kuzey Afrika topyekûn Türklerin arkasındaydı. Kutsal Savaş, cihat, ilan edilmişti. Hocalar halkı heyecanlandıran vaazlar vermekteydi. Libya’nın her yanından, Sahra Çölü ve Kufrah Vahası’ndan kabileler Hıristiyan işgalci­lere karşı Türklerin, Müslüman kardeşlerinin yanında yer almak üzere top­lanmaktaydılar. Dinsel fanatiklikle tutuşarak, Enver’i görmek üzere karargâha koşuyorlardı.</span></p>

      <p class="paragraf-16 para-style-override-47"><span class="regular-metin-15" xml:lang="tr-TR">Enver, ilgi odağı konumundaydı, İstanbul’daki Padişah ve tüm Müslü­manların halifesinin temsilcisi olarak gelmişti. Sünusi Şeyhi, onu ‘birader’ olarak çağırıyor ve savaşçılarını yolluyordu. Uzak bölgelerdeki Tuaregler ve Fessaniler bile gönüllülerini göndermekteydiler.</span></p>

      <p class="paragraf-16 para-style-override-48"><span class="regular-metin-15" xml:lang="tr-TR">Ve Enver onlarla nasıl ilişki kurulması gerektiğini iyi biliyordu. Yerleri ha­lılarla, çevresi ipek kumaşlarla süslenmiş büyük bir çadır kurdurdu. Burada büyük bir debdebe içinde şeyhlerle görüşmeler yapıyor ve yerde bağdaş kur­muş oturan vahşi Bedevileri dinliyordu. Dağınık durumdaki adamları kırk ki­şilik gruplar halinde çadırlara koydurup, onlara yemek pişirip işlerini göre­cek birer kadın tahsis etti. Her gruba üç Türk subayı verdi. Bedevilere iyi pa­ra veriyor, onları besliyor ve ölenlerin dul karılarına armağanlar yolluyordu.</span></p>

      <p class="paragraf-16 para-style-override-15"><span class="regular-metin-15" xml:lang="tr-TR">Sonsuz bir sabır, şefkat ve tükenmez bir enerjiyle, onlara savaş esini vermeye çalışıyordu. Bütün bunların bir sonucu olarak italyanlar kıyıya çivilendiler ve bir adım bile ilerleyemediler.</span></p>

      <p class="paragraf-16 para-style-override-49"><span class="regular-metin-15" xml:lang="tr-TR">Mustafa Kemal, Enver’le sürekli temas halindeydi. Enver’den bir yaş bü­yüktü; ama rütbe olarak onun astıydı.</span></p>

      <p class="paragraf-16 para-style-override-47"><span class="regular-metin-15" xml:lang="tr-TR">iki adam bir türlü geçinemiyorlardı. Devamlı olarak kavgalıydılar. Her ikisinin damarlarında da kavgacı Arnavut kanı dolaşıyordu. ikisi de gururlu, alıngan ve irade gücüne sahip kişilerdi. ikisinin de muhalefete ya da eleştiri­ye tahammülleri yoktu. Ve her ikisi de zihinsel ve fiziksel olarak korkusuz ve düşündüğünü açıkça söyleyen kişilerdi. Ama aralarındaki ortak noktalar bundan ileri gitmiyordu.</span></p>

      <p class="paragraf-16 para-style-override-50"><span class="regular-metin-15" xml:lang="tr-TR">Enver daima çok büyük projeler, son derece geniş ihtiraslardan esin alı­yordu. Büyük düşünceler onu adeta büyülüyor, kendine çekiyordu. Ayrıntı­lar, somut gerçekler ya da rakamlar onu asla ilgilendirmiyordu.</span></p>

      <p class="paragraf-16 para-style-override-49"><span class="regular-metin-15" xml:lang="tr-TR">Mustafa Kemal ise temkinliydi. Parlaklık onu ihtiyatlı olmaya sevk ediyor­du. Büyük ve belirsiz düşünceler onu heyecanlandırmıyordu. Hedefleri sınır­lıydı ve bunları ancak uzun ve dikkatli incelemeler ve hesaplamalardan sonra belirliyordu. Olguları ve rakamları kesin olarak saptıyordu. Ne Araplar ne de başka yabancılarla iyi ilişkiler kurma konusunda istekli olmadığı gibi, yete­neksizdi de. O bir Türk’tü, Türk olmaktan da gurur duyuyordu; dünyanın geri kalanını ise aşağı görmekteydi.</span></p>

      <p class="paragraf-16 para-style-override-51"><span class="regular-metin-15" xml:lang="tr-TR">Selanik’teki ilk günlerinden beri Enver’den hoşlanmamıştı. Şimdiyse ona karşı nefret duymaya başlamıştı; bunu açıkça göstermekten de geri durmu­yordu. Nefreti kıskançlıkla beslenmiş, acılaşmıştı. Mustafa Kemal her zaman en iyisi, en iyi asker olduğuna inandırılmışken, Enver’den daha büyük olma­sına karşın, şimdi onun peşinden sürükleniyordu. Daima Enver kumandan­ken Mustafa Kemal onun astı konumundaydı.</span></p>

      <p class="paragraf-16 para-style-override-49"><span class="regular-metin-15" xml:lang="tr-TR">Şık çadırında maiyetinde dalkavuklarla yaşayan, şevkle parıldayan, gös­terişli, kibar ve çekici Enver’in gözünde, gri yüzü, alaycı tavırları, ters sözle­riyle Mustafa Kemal, adeta ziyafetteki kafatası gibiydi. Bedevilerin cesaretini kırıyordu. Her planı eleştiriyordu. Her projeye dudak büküyordu. Tavrı da­ima kusur bulucu ve eleştireldi; ama hiçbir zaman işi itaatsizlik noktasına vardırmıyordu.</span></p>

      <p class="paragraf-16 para-style-override-51"><span class="regular-metin-15" xml:lang="tr-TR">Zaman ilerledikçe ilişkileri daha da güçleşmeye başladı. Aşırı sıcak altında kayalarla çevrili arazide pusuya yatma ve atlı saldırılardan ibaret olan bu usanç verici çatışmalar, en güçlü karakteri bile yıpratabilirdi. Hepsinin sevimli ve hoş bulduğu Fethi, aralarındaki açıklığı kapatmaya çalıştıysa da başaramadı.</span></p>

      <p class="paragraf-16 para-style-override-45"><span class="regular-metin-15" xml:lang="tr-TR">Mustafa Kemal kendi kampında kalmaktaydı. Küçük bir çadırda, adamla­rı kadar zorlu koşullarda, basit bir biçimde yaşıyordu. Eğlencelere gitmeyi ya da Enver’in maiyetinin bir parçası olmayı kesinlikle reddetmekteydi.</span></p>

      <p class="paragraf-16 para-style-override-49"><span class="regular-metin-15" xml:lang="tr-TR">Savaşın birinci yılının sonunda, pek az sonuç alınabilmişti. italyanlar kı­yıya yeni birlikler çıkartmışlar, kumsalda kendilerine siperler kazmışlar; ama daha ileri gidememişlerdi. Türkler ve Araplar da onları siperlerinden söküp atamamışlardı.</span></p>

      <p class="paragraf-16 para-style-override-52"><span class="regular-metin-15" xml:lang="tr-TR">Ansızın ve yine önceden uyarmaksızın 1912 Ekimi’nde Karadağ savaş ilan etti. Tüm Hıristiyan Balkan devletleri, tarihlerinde ilk kez olmak üzere, birleştiler ve Türkiye’ye saldırdılar. Türk hükümeti italya ile alelacele barış yaparak Trablusgarp’a acil emirler gönderdi: Türk birlikleri Mısır’a çekilme­liydi; ülke bağımsız ilan edilmişti. Subayların hepsi mümkün olduğu kadar çabuk eve dönmeliydi.</span></p>

      <p class="paragraf-16"><span class="regular-metin-15" xml:lang="tr-TR">Düşman kapıdaydı. Türkiye kendini tümden yok olma tehlikesiyle karşı karşıya bulmuştu.</span></p>

      <div class="footnotes">
        <div class="footnote">
          <p class="paragraf-16"><a class="footnote-anchor" href="#footnote-225-1-backlink" id="footnote-225-1">1</a> <span class="dipnot-7">Diğer iki subay; her ikisi de yüzbaşı rütbesinde olan Fuat (Bulca) ile Nuri (Conker)’di. (ç.n.)</span></p>
        </div>

        <div class="footnote">
          <p class="paragraf-16"><a class="footnote-anchor" href="#footnote-225-2-backlink" id="footnote-225-2">2</a> <span class="dipnot-7">Bu Mısırlı zabitle geçen olayı Kılıç Ali (Atatürk’ün Hususiyetleri, İstanbul, 1955) şöy­le aktarıyor:</span></p>

          <p class="paragraf-16"><span class="dipnot-7">“Hududa yakın ve demiryolunun sonu olan Ahar Terkip istasyonuna yaklaştıkla­rı sırada kontrol memuru Mısırlı zabit bunları tevkif etmek istemiş. Mustafa Kemal Bey, zabitin hissiyatı diniyesini kışkırtacak sözlerle işi açıklamaya mecbur olmuş. Za­biti ikna etmiş. Fakat Mısırlı zabit gene de:</span></p>

          <p class="paragraf-16"><span class="dipnot-7">“Oraya bir an evvel gitmesi lazım gelenler gitsin. Fakat vaziyetiniz o kadar na­zarı dikkat celbetti hiç olmazsa içinizden oraya gitmesine beis olmayanlardan birka­çını bize teslim ediniz,” diye işi pazarlık mevzuuna sokmuş. Bu görüşmeler neticesin­de çarnaçar kafileye katılan Bingazili topçu zabiti ile tüfekçi ustasının ve bir de Kahire’den kendilerine yol göstermek için terfik edilen kılavuzu teslime mecbur olmuşlar. Fakat Mustafa Kemal bunların ne yapıp yapıp kendilerine iltihak ettirilmelerini Mısırlı zabitten rica etmiş, Mısırlı zabit de: “Müsterih olun kendi atım ile onları da mücahedenize yetiştireceğim,” cevabını vermiş. Hakikatten de bir müddet sonra arkadaşlarını tekrar serbest bırakıp kafileye kavuşturmuş.” (s.34)</span></p>
        </div>
      </div>
    </div>
  </div>
</body>
</html>
