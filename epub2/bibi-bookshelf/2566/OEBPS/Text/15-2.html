<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>15-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x15-2.html" xml:lang="en-GB">
    <div class="Basic-Text-Frame-2">
      <p class="arabaslik-orta-2" id="toc_marker-9-2"><span class="bold-baslik12-2" style="font-size:0.92em;">XXIX</span></p>

      <p class="paragraf-2 para-style-override-58"><span class="regular-metin-2" xml:lang="tr-TR">Paris dışında, Barış Konferansı masasında memurlarıyla çevrilmiş olarak debdebeyle oturan ve beş yüz gazetecinin günbegün izlediği Müttefik devlet adamları -Başkan Wilson, Lloyd George, Clemenceau- dünyanın geleceğini kararlaştırıyorlar, ağır talimatlarını sanki birer tanrı imişler gibi tüm dünyaya bildiriyorlardı.</span></p>

      <p class="paragraf-2 para-style-override-61"><span class="regular-metin-2" xml:lang="tr-TR">Gene de, huzurları kaçmıştı. Türkiye’de alışılmadık bir şeyler oluyordu.</span></p>

      <p class="paragraf-2 para-style-override-44"><span class="regular-metin-2" xml:lang="tr-TR">“Neler oluyor?” diye soruyorlardı birbirlerine tedirgin bir halde. “Türkiye, Dünya Savaşı’nda yenildi. Türkiye artık bitti.”</span></p>

      <p class="paragraf-2 para-style-override-59"><span class="regular-metin-2" xml:lang="tr-TR">Mustafa Kemal’in Çanakkale’de biraz varlık göstermiş bir generalken, ar­tık Türkiye’nin içerlerinde bir yerde, dağlarda yaşayan, padişaha başkaldıran bir asi, tatsız bir serüvenci olduğunu işitmişlerdi.</span></p>

      <p class="paragraf-2"><span class="regular-metin-2" xml:lang="tr-TR">Danışmanlarının baskısıyla, Sevr Antlaşması adı altında bir barış antlaş­ması hazırlayıp koşullarını ilan ettiler.</span></p>

      <p class="paragraf-2 para-style-override-81"><span class="regular-metin-2" xml:lang="tr-TR">Sevr Antlaşması şartlarının ilanı ani bir etki yarattı. Kabul edilecek olursa bu antlaşma, Türkiye’yi ölüme mahkûm edecekti.</span></p>

      <p class="paragraf-2 para-style-override-54"><span class="regular-metin-2" xml:lang="tr-TR">İzmir hariç, Anadolu Türklere bırakılmıştı, ancak, yaşamlarının her ayrın­tısı kayıt altına alınmıştı. Gelirleri sıkı bir şekilde denetlenecekti. Türk ordu­sunu dağıtmak ve yeni gönüllü kuvvet ve jandarmayı kontrol etmek, vergileri toplamak, gümrükleri, orman korucularını, polisi denetlemek işlerini üstlene­cek komisyonlar kurulacaktı. Sözde egemenlik hakları kendilerinde bırakıldı­ğı halde, bu kayıtlarla Türklerin elleri ayakları bağlanmış olacaktı.</span></p>

      <p class="paragraf-2 para-style-override-58"><span class="regular-metin-2" xml:lang="tr-TR">Helal süt emmiş her Türk derhal milliyetçilerin safına geçti. Beş yüz yıl­dan beri onlar egemen bir halk olmuşlardı; hiçbir zaman köle olmamışlardı, eski kıskançlıklarını unuttular, saflarını sıklaştırdılar ve bir bütün halinde Mustafa Kemal’in peşine düştüler. Yıllardır hayal ettiği şeyler sonunda gerçek olmuştu.</span></p>

      <p class="paragraf-2 para-style-override-81"><span class="regular-metin-2" xml:lang="tr-TR">Mustafa Kemal hazırdı. Bir savaş hükümeti kurdu. Bekir Sami, Adnan, Fevzi başta cephane ve levazımı örgütlemek üzere milli müdafaayı organize edeceklerdi. İsmet ise Erkan-ı Harbiye Reisi olmuştu. Rauf, Fethi ve diğer ön­de gelenler Malta’daki İngiliz hapishanesinde sıkışıp kalmış durumdaydı.</span></p>

      <p class="paragraf-2 para-style-override-44"><span class="regular-metin-2" xml:lang="tr-TR">Güneydeki yerel halk Pozantı’ya saldırmış ve Fransızları çekilmeye ve bir ateşkes imzalamaya mecbur etmişlerdi.</span></p>

      <p class="paragraf-2 para-style-override-54"><span class="regular-metin-2" xml:lang="tr-TR">Doğuda Kazım Karabekir sınırı Ermenilerden temizleyip güvenli hale ge­tirmişti.</span></p>

      <p class="paragraf-2 para-style-override-44"><span class="regular-metin-2" xml:lang="tr-TR">O sırada Mustafa Kemal İstanbul’a yaklaşıp çevresini ablukaya alma em­rini verdi. İzmir önlerindeki Yunanlılar ile İstanbul içi ve çevresindeki Mütte­fik güçler dışında, Türkiye’de artık düşman ordusu kalmamıştı.</span></p>

      <p class="paragraf-2"><span class="regular-metin-2" xml:lang="tr-TR">Avrupa yakasından Cafer Tayyar, emrindeki Türk birliklerine ilerleme emri verdi. Anadolu yakasındaki Ali Fuat, İzmit’e hücum edip, Padişah taraf­tarlarının ileri karakollarını önüne katıp kovaladı ve İngilizlerle karşılaştı.</span></p>

      <p class="paragraf-2 para-style-override-52"><span class="regular-metin-2" xml:lang="tr-TR">Sadece güney sahilini tutmuş olduklarını gören Ali Fuat, düzensiz süvari­lerini dosdoğru onların Boğaz cenahını sarmaya gönderdi. Süvariler hücum edip Müttefik Başkumandanı’nın karargâhından yalnızca bir buçuk kilometre uzakta, suyun öte yakasındaki köyleri yaktılar. İstanbul ve Müttefik İşgal or­dusu olarak adlandırılan kuvvet ve muzaffer büyük devletleri temsil eden Müttefik Yüksek Komiserliği saldırıya tamamen açık kaldı. İzmit önlerindeki İngiliz birlikleri Türk kuvvetlerinin önünü almak için çok zayıftı.</span></p>

      <p class="paragraf-2 para-style-override-44"><span class="regular-metin-2" xml:lang="tr-TR">Müttefikler acz içindeydiler. Paris’teki devlet adamları eski zorlu kararla­rını uygulamak için ellerinde hiçbir güç kalmadığını anlamışlardı. Her biri, tüm Avrupa ülkeleri, büyük bir savaşın ertesinde kendini gösteren tepki hare­ketlerinin seline kapılmış, sürükleniyorlardı. Hepsi ordularını terhis etmişti. İtalya bir Bolşevik devrimi kasırgasına sürüklenmişti; Fransa’nın Suriye soru­nundan kafasını kaldıracak hali kalmamıştı ve halâ Almanya’dan fazlasıyla çekiniyordu; büyük darbeler yemiş olan Britanya İmparatorluğu İrlanda’daki iç savaş, Mezopotamya ve Hindistan’daki ayaklanmalar ve Afganistan’la sa­vaş yüzünden temellerinden sarsılıyordu. Amerika bu işe karışmayı reddetmişti. Müttefiklerin Türkiye’ye gönderecek bir tek askeri bile kalmamıştı. Savaşmalı veya kaçmalıydılar ve savaşacak ne istekleri ne de güçleri kalmıştı.</span></p>

      <p class="paragraf-2 para-style-override-53"><span class="regular-metin-2" xml:lang="tr-TR">İstanbul’daki müttefik ordusu birkaç bin askere indirilmişti. Kent, okları dökülmüş bir kirpi kadar korunmasızdı. Müttefik kumandanı kaçış sırasında gerekli tahliye için tüm hazırlıkları yapmıştı: Belgeler yakılmış, depolar ve cephaneler tahrip edilmiş, köprüler atılmaya hazır halde mayınlanmış, nakli­ye araçları her an harekete hazır şekilde Haliç’te bekletiliyordu.</span></p>

      <p class="paragraf-2 para-style-override-59"><span class="regular-metin-2" xml:lang="tr-TR">Mustafa Kemal zaferi kazanmıştı. O ve Türk milleti galip müttefikleri pılı pırtılarıyla birlikte Türkiye’den kapı dışarı etmeyi başarmanın çok yakınındaydılar.</span></p>

      <p class="paragraf-2 para-style-override-54"><span class="regular-metin-2" xml:lang="tr-TR">Eldeki bütün adamların toplanması emrini verdi. İngiliz savaş filosu İzmit önlerinde toplanan Türk birliklerine ateş açtı. Bu onları durdurmak için ye­terli olmadı. Zayıf savunma hattını dağıtıp İstanbul’a yürümeleri ve Müttefik ordusunun önünü kesmeleri yalnızca bir gün meselesiydi.</span></p>

      <p class="paragraf-2 para-style-override-54"><span class="regular-metin-2" xml:lang="tr-TR">Paris’teki konferans masasında Başkan Wilson, Lloyd George ve Clemanceau çaresizlikle çevrelerine bakınıyorlardı. Sonunda ne olduğunu anlaya­bilmişlerdi: O asi liderin, o tatsız serüvencinin, Mustafa Kemal’in önderliği altındaki Türkler, müttefikleri Türkiye’nin dışına atmak üzereydiler.</span></p>

      <p class="paragraf-2 para-style-override-67"><span class="regular-metin-2" xml:lang="tr-TR">Bir avuç pejmürde kılıklı Türk, muzaffer müttefikleri kovalıyordu!</span></p>

      <p class="paragraf-2 para-style-override-54"><span class="regular-metin-2" xml:lang="tr-TR">Her ne pahasına olursa olsun, buna bir son verilmeliydi! Böylesine bir felaket her şeyi karıştırabilir, başka yerlerde de ayaklanmaları kışkırtabilir, dünyanın yeni düzenine ilişkin bütün o güzel planlarını bozabilirdi. Her ne pahasına olursa olsun, durdurulması gerekiyordu! Ama nasıl?</span></p>

      <p class="paragraf-2"><span class="regular-metin-2" xml:lang="tr-TR">Konferans masasının muhteşem dekoru içinde çaresizlikle birbirlerine bakıyorlardı.</span></p>

      <p class="paragraf-2 para-style-override-45"><span class="regular-metin-2" xml:lang="tr-TR">Yanlarında sessiz, makul, her zamanki sevimliliği içinde Yunan Başbaka­nı Venizelos oturmaktaydı. Yaşamında bir tek temel amacı vardı: Yunanis­tan’ı Anadolu’nun zengin sahil şeridini de kapsayan ve başkenti Konstantinopolis olan bir imparatorluğa dönüştürmek.</span></p>

      <p class="paragraf-2"><span class="regular-metin-2" xml:lang="tr-TR">Bir Giritliydi ve bir Giritlinin inatçılığıyla bu tek amaç uğruna yirmi yıldır uğraşıp duruyordu. Sırbistan ve Bulgaristan’la birlikte 1913’te Türkiye’ye sal­dırarak Balkan Birliği’ni kurmuştu. Dünya Savaşı’nda Yunanistan’ı muzaffer müttefiklerin yanında yer almaya zorlamıştı.</span></p>

      <p class="paragraf-2 para-style-override-52"><span class="regular-metin-2" xml:lang="tr-TR">Sevimli tavırları, halim selim yüzü, gözlükleri, hepsi ona çocuksu bir ya­lınlık havası veriyordu, ama o her şeyi kurnazca hesaplayıp yargılıyor ve öy­lece ilerliyordu.</span></p>

      <p class="paragraf-2 para-style-override-53"><span class="regular-metin-2" xml:lang="tr-TR">İzmir’de en iyi Yunan birliklerinden oluşan büyük bir ordu toplamıştı. İn­giliz ve Fransızlardan savaştan arta kalan cephane ve levazımları satın alıp Yunanlıları silahlar, toplar, kamyonlar, en iyi nakliye araçları ve sıhhi malze­meyle donatmıştı. En iyi subayları İzmir’e göndermiş ve birlikleri kendi im­paratorluk düşlerinin peşine düşmeleri yolunda esinlemişti.</span></p>

      <p class="paragraf-2 para-style-override-76"><span class="regular-metin-2" xml:lang="tr-TR">Akılcı bir ödüle karşılık -Yunalıların, Türkiye’nin Asya ve Avrupa toprak­larından daha fazla pay alması gibi- Yunan ordusunu Müttefikler’in tasarru­funa vermişti. Şimdi Yunanlılara ilerleme emri verecek ve Türkleri barış ant­laşmasını imzalamaya zorlayacaktı.</span></p>

      <p class="paragraf-2 para-style-override-51"><span class="regular-metin-2" xml:lang="tr-TR">Wilson, Lloyd George ve Clemenceau, hiç düşünmeksizin bu öneriyi ka­bul ettiler; ona adamlarını çabucak eyleme geçirmesi ve kendilerini Türkler­den kurtarmasını tembih ettiler.</span></p>

      <p class="paragraf-2 para-style-override-82"><span class="regular-metin-2" xml:lang="tr-TR">Mustafa Kemal adamlarını çağırıp İstanbul’a hücum etmeleri için topla­dığında Yunanlılar ilerlemeye başlamıştı. 23 Haziran 1920’de ileri harekât başladı. Bütün cephelerde kolay zaferler kazandılar. Gerçekte Mustafa Ke­mal’in yalnızca birkaç düzenli birliği vardı; birkaç alayı yeniden düzenleye­cek zamanı ancak bulabilmişti ve bunlar da son derece zayıf donanımlı, top ve nakliye araçlarından yoksun, gıdasız kalmış askerlerden oluşmaktaydı. Elindeki kuvvetlerin geri kalanı düzensiz çete kuvvetlerinden ibaretti. Gayet iyi durumdaki Yunan ordusuna karşı direnmeleri mümkün değildi.</span></p>

      <p class="paragraf-2 para-style-override-58"><span class="regular-metin-2" xml:lang="tr-TR">Bir Yunan ordusu Trakya’ya yürüdü, Birinci Kolordu’yu, kumandanı Cafer Tayyar’la birlikte kuşatıp ele geçirdikten sonra Edirne’ye girdi ve İstanbul’un Avrupa yakasındaki tüm bölgeyi Türk birliklerinden temizledi.</span></p>

      <p class="paragraf-2 para-style-override-54"><span class="regular-metin-2" xml:lang="tr-TR">Bir diğer ordu, İzmir’in kuzeyinden ilerleyip Türkleri İzmit’in gerisine püskürttüler ve İstanbul’a Anadolu yakasından yaklaşabilecek tüm birlikleri uzaklaştırdılar.</span></p>

      <p class="paragraf-2 para-style-override-48"><span class="regular-metin-2" xml:lang="tr-TR">Ana kuvvet ise, Anadolu’yu kuzeyden güneye keserek ilerleyen demiryo­lu ile Eskişehir ve Afyon’daki ana kavşak noktalarını ele geçirmek hedefiyle, iki koldan ilerlemekteydi. Demiryoluna giden yolun yarısında durup siper kazmalarına ilişkin emir aldılar: Müttefikler onların daha fazla ilerlemelerini istememişti. Dağların tepesinde, bağlantı sağlayacak hiçbir yol yokken yeni bir hat kurmak zorunda bırakıldılar. Burada altı ay boyunca kalıp, konumla­rını pekiştirdiler.</span></p>

      <p class="paragraf-2 para-style-override-49"><span class="regular-metin-2" xml:lang="tr-TR">1920 sonbaharı başlarında durum artık belirginleşmişti. İstanbul’da Padi­şah ve merkezi hükümet hâlâ asilere karşı tehditler savuruyorsa da oldukça etkisizdi. Müttefikler de kentteki bir avuç birlikle neredeyse eşit düzeyde et­kisizdi. Çevrelerindeyse, onları koruyan, her tarafta tek korunma çareleri ola­rak Yunan birliklerinden oluşan bariyer duruyordu.</span></p>

      <p class="paragraf-2 para-style-override-47"><span class="regular-metin-2" xml:lang="tr-TR">Düzensiz birliklerden siper hizmeti görecek bir bölük bırakan Mustafa Kemal, tüm düzenli birliklerini İç Anadolu’nun gerisindeki dağlara çekti.</span></p>

      <p class="paragraf-2 para-style-override-44"></p>
    </div>
  </div>
</body>
</html>
