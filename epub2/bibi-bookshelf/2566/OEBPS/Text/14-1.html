<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>14-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x14-1.html" xml:lang="en-GB">
    <div class="Basic-Text-Frame-20">
      <p class="arabaslik-orta-11" id="toc_marker-8-1"><span class="bold-baslik12-13" style="font-size:0.92em;">XXIII</span></p>

      <p class="paragraf-15"><span class="regular-metin-14" xml:lang="tr-TR">Ansızın talih Mustafa Kemal’e bir kez daha güldü. Liman von Sanders’in de belirttiği gibi, büyük bir kumandanın en temel niteliğine sahipti: Talih ve yine talih. Büyük bir kumandanın ikinci önemli niteliği de vardı onda: Talihi­ni yakalayıp kullanma yeteneği.</span></p>

      <p class="paragraf-15 para-style-override-54"><span class="regular-metin-14" xml:lang="tr-TR">Padişah ve İngilizler, Anadolu’daki ilk direniş hareketlerinin bir an önce denetim altına alınması gerektiğine karar vermişlerdi. Padişah’ın temsilcisi olarak birinin gidip orduyu silahlarını bırakmaya birliklerini dağıtmaya ve yer yer harekete geçen yerel İttihat ve Terakki şubelerinin toplantılarını durdurma­ya ikna etmek üzere durumu yerinde ele alması gerekiyordu.</span></p>

      <p class="paragraf-15"><span class="regular-metin-14" xml:lang="tr-TR">Padişah Mustafa Kemal’i görevlendirmek istiyordu. İngiliz askeri yetkili­leri buna karşı çıktılar. O, tehlikeli ve yetenekli biriydi. İskenderun konusun­daki tutumunu unutmamışlardı. İngiliz Yüksek Komiseri de aynı fikirdeydi.</span></p>

      <p class="paragraf-15"><span class="regular-metin-14" xml:lang="tr-TR">Ne var ki, Sadrazam Damat Ferit, ona kefil olmaya hazırdı. “Anadolu’da­ki tüm sorunların sebebi” diyordu, “hiçbir şekilde halkta kaynaklanan duy­gular değil, o mel’un İttihat ve Terakki Cemiyeti’nin, Enver’in habis çetesinin kurnazca çevirdiği dolaplardır. Türkler barış istemektedirler. Mustafa Kemal, cemiyetin sadece ismen üyesidir; gerçekte onun en kararlı muhalifi olarak tanınır. Ülke çapında büyük bir şöhreti vardır. Efendi bir adamdır. Kendisine güvenilebilir. Gönderilecek en uygun kişi odur.”</span></p>

      <p class="paragraf-15 para-style-override-54"><span class="regular-metin-14" xml:lang="tr-TR">İngilizlerin onun hakkındaki kararı, tutuklanıp Malta’ya mı yoksa Padi­şah’ın temsilcisi olarak Anadolu’ya mı gönderileceği arasında günlerce gitti geldi. Sonunda Damat Ferit, İngilizleri ikna etti. Mustafa Kemal tutuklana­caklar listesinden çıkartıldı. Padişah’ın yaveri idi. Şimdi de Kuzey Bölgesi (9. Ordu) Umum Müfettişliği ile Doğu illeri Umum Valiliği’ne atanıyordu. İçin­de bulunduğu tehlikenin farkında olmamakla birlikte, Mustafa Kemal öneriyi aldığı dakikada aradığı fırsatı yakaladığını fark etti. İçinde bulunduğu buna­lımdan, yılanın deri değiştirmesi gibi kurtuldu; sağlığıyla birlikte eski canlılı­ğına kavuştu. Amacını saklayarak ve Arif’inkinden başka kimsenin görüşleri­ne güvenmeksizin, Damat Ferit’in kendisine verdiği talimatı yürekten benim­semiş görünerek, plan yapmaya koyuldu. Padişah’ın temsilcisi olarak, Ana­dolu’daki Türkler arasında bir destek bulacağı kuşku götürmezdi. Onları İn­gilizlerden kurtarmak için gönderilmiş olduğunu söyleyerek direnişi örgütle­yecekti; sonunda Türkiye’yi kurtarma fırsatı elindeydi.</span></p>

      <p class="paragraf-15"><span class="regular-metin-14" xml:lang="tr-TR">Talimatnamesinin bir nüshasını alması, böylece daha geniş yetkiler elde etmesi sağlandı.</span><span class="char-style-override-8" xml:lang="tr-TR"><a class="footnote-link" href="#footnote-225-1" id="footnote-225-1-backlink">1</a></span></p>

      <p class="paragraf-15"><span class="regular-metin-14" xml:lang="tr-TR">Harbiye Nezareti’nde İsmet ve Fevzi’yle bir şifre hazırladılar ve ajanlar üzerinde karara vardılar.</span><span class="char-style-override-8" xml:lang="tr-TR"><a class="footnote-link" href="#footnote-225-2" id="footnote-225-2-backlink">2</a></span></p>

      <p class="paragraf-15"><span class="regular-metin-14" xml:lang="tr-TR">Bundan sonra hiç zaman kaybetmedi. Annesine veda etmek için Akaret­ler Caddesi’ndeki eve koştu. Zübeyde’nin gözleri neredeyse tamamen kör ol­muştu. Yaşlı parmakları titreyerek oğlunun yüzünü okşadı, öptü, kendisinden her ayrılışında yaptığı gibi biraz ağladı ve onu dualarla uğurladı. Bu kez Zübeyde’ye bile tasarılarından ve umutlarından söz açmamıştı.</span><span class="char-style-override-8" xml:lang="tr-TR"><a class="footnote-link" href="#footnote-225-3" id="footnote-225-3-backlink">3</a></span></p>

      <p class="paragraf-15 para-style-override-48"><span class="regular-metin-14" xml:lang="tr-TR">Aynı akşam bir yolcu vapuruna bindi; artık Karadeniz sahiline gitmek için Boğaz’dan denize açılmaya hazırdı. Yanına Arif’i ve Üçüncü Kolordu Kumandanı olarak Sivas’a atanan Albay Refet’i almıştı.</span></p>

      <p class="paragraf-15 para-style-override-58"><span class="regular-metin-14" xml:lang="tr-TR">Rauf onları yolcu etmek için vapura geldi ve Paris’teki Müttefik konferan­sında Yunanlıların İzmir’i işgal etmek üzere asker çıkarmasına yönelik bir ka­rar aldıkları haberini verdi.</span><span class="char-style-override-8" xml:lang="tr-TR"><a class="footnote-link" href="#footnote-225-4" id="footnote-225-4-backlink">4</a></span></p>

      <p class="paragraf-15 para-style-override-63"><span class="regular-metin-14" xml:lang="tr-TR">Düşmanın Türkiye’yi ölüme mahkûm ettiği apaçık ortadaydı. Tek umut, düşmanla barış görüşmelerinde değil, direnmedeydi.</span></p>

      <p class="paragraf-15 para-style-override-51"><span class="regular-metin-14" xml:lang="tr-TR">Aynı gün, gece yarısı Sadrazam, İngiliz Yüksek Komiserliği’nin temsilci­sinden acil bir görüşme talebinde bulundu. Padişah’ın fikrini değiştirdiğini söyledi: Mustafa Kemal’in Anadolu’da mesele çıkarmak niyetinde olduğunu gösteren yeni bir ihbar alınmıştı. Mustafa Kemal ne pahasına olursa olsun durdurulmalıydı.</span></p>

      <p class="paragraf-15 para-style-override-49"><span class="regular-metin-14" xml:lang="tr-TR">Onun hemen durdurulması ve geriye getirilmesi yolunda bir talimat gön­derildi; ancak, Müttefik işgal örgütü son derece karmaşık uluslararası kıskanç­lıklar yüzünden delik deşik bir haldeydi. Yolcu gemilerini İngilizler, Fransızlar ve İtalyanların her biri ayrı ayrı denetlemekteydiler: Kara ve deniz kuvvetleri­nin görevleri son derece belirsizdi. Emirler önce ertelendi ve sonunda bir ke­narda unutuldu, Mustafa Kemal sadece birkaç saat farkla kurtulmuştu.</span></p>

      <p class="paragraf-15 para-style-override-74"><span class="regular-metin-14" xml:lang="tr-TR">Bu yolculukta Mustafa Kemal hiç çekinmeden duygu ve düşüncelerini ortaya koydu. Hiç durmaksızın konuşuyor, görüşlerini, tutkularını, planlarını anlatıyor, içini döküyordu. Refet ise dinlemekteydi.</span></p>

      <p class="paragraf-15 para-style-override-75"></p>

      <p class="resim-alyazili-4"><span class="dipnot-6" style="font-size:1em;"><img alt="6.jpg" class="image" height="185" src="../Images/6_fmt.jpeg" width="144" /></span></p>

      <p class="resimalti-italik-4"><span xml:lang="tr-TR">Albay Refet Bele</span></p>

      <p class="paragraf-15"></p>

      <p class="paragraf-15"><span class="regular-metin-14" xml:lang="tr-TR">Refet, Mustafa Kemal’in tam zıddıydı. Şık, zarif bir süvari zabitiydi. Cesa­retiyle büyük bir ün yapmıştı. Selanik Devrimi’nde Makedonya jandarmasına önderlik etmiş ve İngilizlere karşı Gazze’yi uzun bir kuşatma süresince başa­rıyla savunmuştu. Kısa boylu, çevik, her zaman iyi giyimli, pahalı deriden ya­pılmış çizmeleri her zaman parlak cilalı, üniforması iyi kesimliydi. Genellikle konuşurken başını oynatıp ellerini sallar, gözlerinin içi güler, bu haliyle küçük bir erkek çocuğunu andırırdı.</span></p>

      <p class="paragraf-15"><span class="regular-metin-14" xml:lang="tr-TR">Ama bu defa oturmuş dinliyordu. Bu çaresiz serüvende Mustafa Kemal’in göz alıcı yeteneklerinin, bir önder olarak niteliklerinin farkına varmıştı. Ya­bancılara karşı direnişi örgütlemek konusundaki kararlılığında tamamen be­raberdi onunla. Ama dinledikçe hepsinin ardında Mustafa Kemal’in bencilli­ğinin ve ne pahasına olursa olsun iktidarı eline geçirme konusundaki kararlı­lığının da farkına varıyordu. Mustafa Kemal’in yanında yer almaya karar ver­di, ancak; onu her zaman gözünün önünde bulunduracaktı.</span></p>

      <p class="paragraf-15 para-style-override-44"><span class="regular-metin-14" xml:lang="tr-TR">Zorlu bir yolculuğun ardından, 19 Mayıs 1919’da fırtınalı bir havada Ka­radeniz’in Samsun limanına çıktılar.</span></p>

      <div class="footnotes">
        <div class="footnote">
          <p class="dipnot-7"><a class="footnote-anchor" href="#footnote-225-1-backlink" id="footnote-225-1">1</a> <span class="dipnot-6" style="font-size:1em;">Atama kararında şu ifade yer almaktadır, “dokuzuncu Ordu Kıtaati Müfettişliği’ne ait vezaif yalnız askeri olmayıp, müfettişliğin ihtiva eylediği mıntıka dâhilinde aynı za­manda da mülkidir.” (a.b.ç) Mülki yetkilerinin Mustafa Kemal’in Erkan-ı Harbiye İkin­ci Reisi Kazım Paşa’dan bizzat istemiş ve elde etmiş olması nedeniyle vurgulanması gerekiyor.(ç.n.)</span></p>
        </div>

        <div class="footnote">
          <p class="dipnot-7"><a class="footnote-anchor" href="#footnote-225-2-backlink" id="footnote-225-2">2</a> <span class="dipnot-6" style="font-size:1em;">Mustafa Kemal, Harbiye Nezareti’nde İsmet’le değil, Fevzi ve onun yerine Erkân-ı Harbiye Reisliği’ne tayin olunan Cevat Paşa ile görüşmüştü. İzmir’e Yunanlıların çıka­rılacağı haberinin alınmasından az sonra gerçeklesen bu görüşmede, Mustafa Kemal yeni reisten bazı taleplerde bulunmuş ve aralarında özel bir şifre kararlaştırmışlardı. (Atatürk’ün Hatıraları, s. 120). İsmet’le ise bundan birkaç gün evvel onun evinde görüşmüştü.(ç.n.)</span></p>
        </div>

        <div class="footnote">
          <p class="dipnot-7"><a class="footnote-anchor" href="#footnote-225-3-backlink" id="footnote-225-3">3</a> <span class="dipnot-6" style="font-size:1em;">Kentten ayrılmadan önce yaptığı işlerden biri de, Bekirağa Bölüğü’nde tutuklu arkadaş­larını ziyaret etmesinin yanı sıra Padişah’la da son bir görüşme yapmak olmuştu. (ç.n.)</span></p>
        </div>

        <div class="footnote">
          <p class="dipnot-7"><a class="footnote-anchor" href="#footnote-225-4-backlink" id="footnote-225-4">4</a> <span class="dipnot-6" style="font-size:1em;">Aslında, Rauf, Mustafa Kemal’i görmeye evine gitmiş, onun hareketine izin veril­meyeceği ya da vapurun batırılacağı haberini vermişti, İzmir’in işgalini Mustafa Ke­mal daha önce. Harbiye Nezareti’ndeki temasları sırasında Cevat ve Fevzi paşalardan öğrenmişti. (ç.n.)</span></p>
        </div>
      </div>
    </div>
  </div>
</body>
</html>
