<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>20-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x20-2.html" xml:lang="en-GB">
    <div class="Basic-Text-Frame-4">
      <p class="arabaslik-orta-3" id="toc_marker-14-2"><span class="bold-baslik12-3" style="font-size:0.92em;">LXI</span></p>

      <p class="paragraf-3 para-style-override-44"></p>

      <p class="paragraf-3 para-style-override-44"></p>

      <p class="paragraf-3 para-style-override-94"><span class="regular-metin-3" xml:lang="tr-TR">Güce inanıyordu; “Ancak kılıçlı el, hükümdar asasını tutabilir,” şeklinde­ki Tatar atasözünü şiar edinmişti. Acımasızdı, çünkü kendisine ve görevine, bir fanatiğin duyabileceği kadar yoğun bir inanç duyuyordu.</span></p>

      <p class="paragraf-3 para-style-override-68"><span class="regular-metin-3" xml:lang="tr-TR">Görevi, Türkiye’yi gönençli, uygar ve zengin bir ülkeye dönüştürmekti.</span></p>

      <p class="paragraf-3 para-style-override-55"><span class="regular-metin-3" xml:lang="tr-TR">“Bu ülkeyi adına lâyık bir hale getirmeliyiz,” diyordu. “Kendi uygarlığı içinde en iyi olanı vermeliyiz, fakat aynı zamanda tüm diğer uygarlıklardan en iyi olanı da almalıyız. ... Türkiye sözcüğün bütün anlamlarıyla uygar bir ülke olmalıdır.”</span></p>

      <p class="paragraf-3 para-style-override-73"><span class="regular-metin-3" xml:lang="tr-TR">Derhal işe koyuldu. Halkı geleceğin temeli haline getirmesi gerekiyordu.</span></p>

      <p class="paragraf-3 para-style-override-55"><span class="regular-metin-3" xml:lang="tr-TR">“Her büyük hareket,” diyordu, “temelini, bütün güç ve büyüklüğün asıl kaynağı olan halkın derin maneviyatında aramalıdır.”</span></p>

      <p class="paragraf-3 para-style-override-53"><span class="regular-metin-3" xml:lang="tr-TR">Fakat Türkiye halkının maneviyatı büyük bir bedbinliğin altında ezilmişş ve yüzyıllardır devam eden kötü yönetimin pisliğiyle kaplanmıştı.</span></p>

      <p class="paragraf-3 para-style-override-55"><span class="regular-metin-3" xml:lang="tr-TR">Türkler hemen tepki vermediler. En başta serbest kalmış ve gelişme pe­şinde koşan bir milletin ruh patlaması görülmedi. Kendilerini yok olmaktan kurtarmak için kalkıştıkları Bağımsızlık Savaşı’nda olağandışı bir çaba harca­mışlardı. Başarmışlardı. Son derecede yorgun, cahil ve durgun haldeki bu halk, artık barış içinde yaşamak ve yönetilmek istiyordu. Kendi kendisini yö­netmek ya da eğitmek çabasına girmek istemiyordu.</span></p>

      <p class="paragraf-3 para-style-override-47"><span class="regular-metin-3" xml:lang="tr-TR">Mustafa Kemal görevini başarmak için, halkı eğitmesi ve güdülendirmesi gerektiğini görmüştü. İyiliksever bir yönetici olmalıydı. Bir başöğretmen öğren­cilerine nasıl davranıyorsa, o da halkına aynen öyle davranmalıydı. Onlar da öğrenciler kadar çocuksu ve saftılar. Kendisinin değerli ve kalıcı bir esere dö­nüştürebileceği kadar yumuşak ve biçimlendirilebilir olduklarına inanıyordu.</span></p>

      <p class="paragraf-3 para-style-override-49"><span class="regular-metin-3" xml:lang="tr-TR">Öğretmekten, bilgi vermekten, açıklamaktan, öğretmen rolü oynamaktan zevk alıyordu. İkna etmeyi başaramadığı takdirde, yine öğrencilerinin iyiliği­ni isteyen bir öğretmen gibi, o da zor kullanıyordu.</span></p>

      <p class="paragraf-3"><span class="regular-metin-3" xml:lang="tr-TR">Öncelikle, başlatmış olduğu yıkım çalışmalarını tamamlamaya girişti. Türkiye’yi çürümüş geçmişinden koparmalıydı; bütün molozları temizleme­liydi. Siyasal yapısını tamamen değiştirmişti bile; monarşiyi cumhuriyete dö­nüştürmüş, bir imparatorluğu küçük bir ülkeye indirmiş, dinsel bir devleti laikleştirmiş, Halife-Padişah’ı kovmuş ve Osmanlı İmparatorluğu’yla bağlantıyı tümüyle reddetmişti.</span></p>

      <p class="paragraf-3"><span class="regular-metin-3" xml:lang="tr-TR">Artık bir bütün olarak halkın zihniyetini -onları geçmişlerine ve doğulu terbiyelerine bağlayan eski düşüncelerini, alışkanlıklarını, giyinişlerini, tavır­larını, adetlerini, konuşma tarzlarını, yaşamlarının en mahrem ayrıntılarını-değiştirmeye girişmeliydi. Bu, siyasal yapıyı yeniden kurmaktan çok daha zor olacaktı. Kendisi de “Düşmana galip geldim, ülkeyi fethettim. Halkı fet­hedebilir miyim?” şeklindeki sözleriyle, bu güçlüğü dile getirmişti.</span></p>

      <p class="paragraf-3 para-style-override-63"><span class="regular-metin-3" xml:lang="tr-TR">Fes kaldırılmalıydı. Çünkü fes, Osmanlı ve Müslüman olmanın resmi damgasıydı.</span></p>

      <p class="paragraf-3"><span class="regular-metin-3" xml:lang="tr-TR">Mustafa Kemal’in eylem çizgisi kendine özgüydü. Şiddetli bir muhalefe­tin doğacağını biliyordu. Doğrudan doğruya her Türk için en derin anlamda kökleşmiş uyum duygusuna darbe indirmekteydi. İhtiyatla hareket etti. Mu­hafızlarına siperli kasketler giydirdi. İtiraz görmeyince bütün ordunun bunla­rı kullanması için genelge yayımlayarak, kasketin güneş ve yağmurda eski fe­se göre ne kadar avantajlı olduğunu anlatacak danışmanlar gönderdi. Asker­ler kaskete itiraz etmediler.</span></p>

      <p class="paragraf-3 para-style-override-44"><span class="regular-metin-3" xml:lang="tr-TR">Artık ordudan emin olarak, halkı da festen döndürmeye girişti. Karadeniz kıyısına bir seyahat yaptı. Kastamonu’da bir halk toplantısı düzenledi ve ken­disi bu toplantıya bir şapkayla katıldı.</span></p>

      <p class="paragraf-3 para-style-override-53"><span class="regular-metin-3" xml:lang="tr-TR">Halkın şaşkınlıktan soluğu kesilmişti. Amerika Birleşik Devletleri Başkanı ya da İngiltere Kralı mahkûm elbisesiyle halk içine çıksaydı, ülkelerinde aynı etkiyi yaratırlardı. Sıradan bir Türk için şapka, canavarlığın damgası, iğrenç, mel’un Hıristiyanların ve yabancıların simgesiydi.</span></p>

      <p class="paragraf-3"><span class="regular-metin-3" xml:lang="tr-TR">Mustafa Kanal fiziksel anlamda olduğu kadar zihnen de korkusuzdu. Fes yerine şapka giymek ve halk toplantısına böyle katılmak, rahatlıkla maskara­lık olarak değerlendirilebilirdi. Kalabalık onunla alay edebilir, ona gülebilirdi. Fiziksel şiddetle karşılaşmaktan korkmadığı gibi, alay edilmesinden de çekinmiyordu.</span></p>

      <p class="paragraf-3"><span class="regular-metin-3" xml:lang="tr-TR">“Eğer uygar bir halk olacaksak,” dedi, “uygar, uluslararası kabul görmüşş giysileri giymeliyiz. Fes, cehaletin simgesidir.” Yolculuk ettiği her yerde, ba­şındaki şapkasıyla aynı sözleri vaaz etti. Ama başarılı olamadı. Kamuoyu şok halindeydi. Şapka giymiş olan birkaç adam öylesine seçkin ve azametli kişi­lerdi ki sonunda halk, fesine geri döndü.</span></p>

      <p class="paragraf-3"><span class="regular-metin-3" xml:lang="tr-TR">Halkı ikna etmekte başarılı olamayan Mustafa Kemal, zora başvurmaya karar verdi. Eğer şapkayı kendi iradeleriyle giymiyorlarsa, zorla giyeceklerdi.</span></p>

      <p class="paragraf-3 para-style-override-54"><span class="regular-metin-3" xml:lang="tr-TR">Emirleri üzerinde parlamento hemen, fesi yasaklayan ve fes giymenin suç oluşturacağını bildiren bir yasa çıkardı. İki gün sonra her kentte ve her köyde polis, sokaklarda fes giymiş insanların başındaki fesleri topladı. Karşı koyan, hatta sızlananlar hapse atıldı.</span></p>

      <p class="paragraf-3"><span class="regular-metin-3" xml:lang="tr-TR">Bütün ülkeden büyük bir öfke homurtusu yükseldi. Pazara gelen köylü­ler, fesleri kafalarından çekilip alındığında karşı koydular. Eve başı açık, bir Müslüman için utanç verici bir durumda dönmek zorunda kalmak - bu çok gurur kırıcı bir şeydi- istemiyorlarsa, korkunç fiyatlarla o nefret ettikleri şap­kalardan satın almaları gerekiyordu.</span></p>

      <p class="paragraf-3 para-style-override-54"><span class="regular-metin-3" xml:lang="tr-TR">Karşı koydular. O mel’un şapkaları almayacaklardı. Sivas’ta, Erzurum’da, Maraş’ta ve diğer bir düzine kentte, galeyan halindeki kalabalıklar memurla­rı taşladılar. Hocalar da onları kışkırtıyorlardı. Bu, Ankara’nın şeytani hükü­metinin mukaddes dinlerine karşı bir başka saldırışıydı; Kur’an ve Peygam­ber kenarlı başlığı yasaklamıştı. Mecliste ünlü kumandan Nurettin Paşa da şapkayı protesto eden bir konuşma yaptı.</span></p>

      <p class="paragraf-3 para-style-override-44"><span class="regular-metin-3" xml:lang="tr-TR">Mustafa Kemal’in müşfik öğretmen rolünden acımasız despot rolüne geç­mesi pek hızlı oldu.</span></p>

      <p class="paragraf-3 para-style-override-44"><span class="regular-metin-3" xml:lang="tr-TR">“Devrimler dökülen kanlar üzerinde yükselmelidir,” dedi. “Dökülen kan­lar üzerinde temellenmeyen bir devrim, kalıcı olmayacaktır.”</span></p>

      <p class="paragraf-3"><span class="regular-metin-3" xml:lang="tr-TR">Nurettin Paşa’yı Meclis’ten ihraç etti. Ülkenin dört bir yanına askeri bir­liklerle beraber İstiklal Mahkemeleri gönderdi. Bunlar yüzlerce Türk’ü astı, kurşuna dizdi ve dayak cezasına çarptırdı.</span></p>

      <p class="paragraf-3"><span class="regular-metin-3" xml:lang="tr-TR">Direniş söndü. Her Türk kendine bir şapka bulmak için sağa sola koşuş­maya başladı. Evvelce sadece Hıristiyanların kullandığı şapkayı, şimdi onlar da ülkeden çıkartılmış oldukları için, bulmak hiç kolay olmuyordu.</span></p>

      <p class="paragraf-3"><span class="regular-metin-3" xml:lang="tr-TR">İzmir civarındaki bir köyün halkı, ülke dışına çıkarılmış bir Ermeni’nin kapalı duran dükkânında çok büyük miktarda kadın şapkası bulunduğunu keşfettiler. Tüyleri, kurdeleleri bütün o süsleriyle birlikte, kapıştıkları bu ka­dın şapkalarını kafalarına geçirdiler.</span></p>

      <p class="paragraf-3 para-style-override-54"><span class="regular-metin-3" xml:lang="tr-TR">Eski melon şapkaları, eski moda hasır şapkaları, karılarının beceriksizce diktiği kumaş şapkaları, çarçabuk Avusturya’dan ithal edilen şapkaları, kısa­cası tüccarların siperli şapka olarak bulabildikleri, Gazi’nin emirlerine uyan, onları hapishanelere düşmekten, dayaktan ve cellâdın ilmeğinden koruyacak olan, kenarlı ne buldularsa başlarına giydiler.</span></p>

      <p class="paragraf-3 para-style-override-54"><span class="regular-metin-3" xml:lang="tr-TR">Fes yok olmuştu; tehlikeli fes, ortadan kaldırılmıştı. Türkiye’deki herkes artık şapka giyiyordu.</span></p>

      <p class="paragraf-3 para-style-override-45"><span class="regular-metin-3" xml:lang="tr-TR">Mustafa Kemal, bu gerçeği dünya çapında duyurmak için, yakın arkadaşı Edip Servet’i delege olarak Mekke’deki İslam Konferansı’na yolladı. Bu kon­feransa, Orta Asya’dan, Afrika’dan, Arabistan’dan, Hindistan’dan ve Malez­ya’dan temsilciler katılmıştı. Çoğu aşırı fanatik Müslüman’dı; hepsi sofu, Peygamberin takipçisi, Kur’an’ın her harfine sadık Müslümanlardı.</span></p>

      <p class="paragraf-3"><span class="regular-metin-3" xml:lang="tr-TR">Edip kısa boylu, şişman ve kırmızı yüzlü bir adamdı. Uçuşan yerel giysili bu yabanıl adamların karşısına günlük bir kostüm ve melon şapkayla çıktı. Gene de, Mustafa Kemal’in büyük saygınlığı sayesinde Edip Servet’i öldür­meye kalkışan olmadığı gibi, saldırıya bile uğramadı.</span></p>

      <p class="paragraf-3 para-style-override-52"><span class="regular-metin-3" xml:lang="tr-TR">Ardından Mustafa Kemal ilgisini din üzerine yoğunlaştırdı. Bu, hâlâ dev­let makinesini tıkayan bir unsurdu. İslam, hâlâ devlet dini konumundaydı. “Bütün sorunlar, dinin devlet içinde kötü kullanımından kaynaklanmaktadır. ... Hükümranlığını desteklemek üzere dine gereksinim duyan biri, zayıf bir adamdır,” dedi ve devletin laikleştirilmesini emretti.</span></p>

      <p class="paragraf-3 para-style-override-59"><span class="regular-metin-3" xml:lang="tr-TR">“Dinsel inanç, kişisel bir konudur,” diye devam etti; “Cumhuriyetin her vatandaşı kendi inancına kendi karar verir.”</span></p>

      <p class="paragraf-3 para-style-override-63"><span class="regular-metin-3" xml:lang="tr-TR">Bununla birlikte açıktan açığa hakaret etmekten geri durmuyordu. Onun gözünde gidip ya sahtekâr ya da saf ve her iki durum­da da işe yaramaz olduğunu açıkça ortaya koyuyordu.</span></p>

      <p class="paragraf-3 para-style-override-95"><span class="regular-metin-3" xml:lang="tr-TR">Mustafa Kemal’in görüşleri Halk Fırkası’nın inançlarıydı. Böylece hakaret etmek son moda, kurallarına uymak ise akılsızlık hatta biraz da tehlikeli bir davranış olmaya başladı. Erkekler artık camiye gitmiyordu. Dinin modası geçmişti.</span></p>

      <p class="paragraf-3 para-style-override-50"><span class="regular-metin-3" xml:lang="tr-TR">Bundan başka derviş tarikatları ve tekkeler vardı. Bunlar gitmeliydi. Bü­tün zengin mülkler ve toprak onlara aitti. Bunlar çekirgeydi; üretken bir top­lumun sırtında yük olan tembel kişilerdi. Her şeyden tehlikeli olanı da her­hangi bir irtica hareketinin belkemiğini oluşturma ihtimali olmasıydı; Kürt ayaklanmasıyla olan bağlantıları biliniyordu.</span></p>

      <p class="paragraf-3 para-style-override-65"><span class="regular-metin-3" xml:lang="tr-TR">Meclis’ten bir gece içinde çıkartılan bir yasayla, Mustafa Kemal tekkeleri kapattı, tarikatları dağıttı, dervişleri sokaklara dökerek çalışmak, aksi halde açlıktan ölmek zorunda olan sıradan insanlara dönüştürdü ve sahip oldukları tüm zenginlikleri devlet eliyle müsadere ettirdi.</span></p>

      <p class="paragraf-3 para-style-override-55"><span class="regular-metin-3" xml:lang="tr-TR">Mustafa Kemal, Türk devletinin tüm dinsel temelini yıkmış, halkının inanç çerçevesini değiştirmişti.</span></p>
    </div>
  </div>
</body>
</html>
