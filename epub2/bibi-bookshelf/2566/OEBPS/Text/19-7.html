<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>19-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x19-7.html" xml:lang="en-GB">
    <div class="Basic-Text-Frame-1">
      <p class="arabaslik-orta-1" id="toc_marker-13-7"><span class="bold-baslik12-1" style="font-size:0.92em;">LI</span></p>

      <p class="paragraf-1"><span class="regular-metin-1" xml:lang="tr-TR">Mustafa Kemal tehlikeyi görmüştü. Halkı ondan nefret eden İstanbul’un düşmanca ortamında, halifenin çevresinde ve en güçlü muhaliflerinin öncü­lüğünde kendisine karşı monarşik ve dinci bir hareket biçimlenmekteydi. Ül­kede ona karşı ve dinsel fanatizm yönünde propaganda gittikçe yaygınlaşıyordu; halk dinsel liderleri olarak halifeye büyük saygı duyuyordu. Bu iki ol­gu örgütlenir ve birleştirilecek olursa, yenilgisi kaçınılmazdı.</span></p>

      <p class="paragraf-1 para-style-override-54"><span class="regular-metin-1" xml:lang="tr-TR">Bu durumla nasıl başa çıkacağını bilmiyordu. Çok erken harekete geçer­se, kendisini havaya uçuracak bir barut fıçısını ateşlemesi mümkündü. Çok bekleyecek olursa da, yenilgiye uğrayabilirdi.</span></p>

      <p class="paragraf-1 para-style-override-54"><span class="regular-metin-1" xml:lang="tr-TR">Nasıl harekete geçmesi gerektiği konusunda düşünürken, talih bir kez daha yardımına koştu: İngiltere onun eline bir kez daha silah vermişti. İki Hintli Müslüman olan Ağa Han ile yaşlı ve saygın Emir Ali, Hindistan Müslü­manları adına halifenin saygınlığının korunmasını talep eden bir protesto mektubu göndermeye karar verdiler. Bu mektup Ankara’daki hükümete ulaş­madan önce, İstanbul basınında yayımlandı.</span></p>

      <p class="paragraf-1 para-style-override-54"><span class="regular-metin-1" xml:lang="tr-TR">Bu, Mustafa Kemal’in aradığı fırsattı. Ağa Han’ın öyküsünü keşfetti; Hin­distan’da tanınmış bir Müslüman’dı; İsmailiye mezhebinin lideriydi; İngilte­re’de yaşıyor, İngiliz yarış atları yetiştiriyor, İngiliz giysileri giyiyor, İngiliz po­litikacılar ve elçileriyle yakın dostluk ediyordu; İngilizler Dünya Savaşı bo­yunca Hindistan Müslümanlarının lideri olarak sivrilmesi için özenli bir pro­paganda çalışmasıyla onun saygınlığını yükseltmişlerdi. Onu padişaha ve Doğu’daki Türk propagandasına karşı kullanmışlardı.</span></p>

      <p class="paragraf-1 para-style-override-67"><span class="regular-metin-1" xml:lang="tr-TR">“Ağa Han” dedi Mustafa Kemal, “bir İngiliz ajanıdır.”</span></p>

      <p class="paragraf-1 para-style-override-54"><span class="regular-metin-1" xml:lang="tr-TR">Bu propagandayı yürütmek kolay oldu. Yunanlılarla birlikte Türkiye’yi yıkmayı başaramayan hilekâr ve kurnaz düşman İngiltere, hilafeti destekle­mek ve böylece Türkleri iki düşman kampa bölmek için Hintli Müslümanları ve Ağa Han’ı kullanarak, yeni entrikalara girişmişti.</span></p>

      <p class="paragraf-1"><span class="regular-metin-1" xml:lang="tr-TR">Meclis büyük bir öfke kasırgasına kapıldı. Konuşmacılar hocalara, din adamlarına, muhalefet liderlerine, hilafete, halifeye lanetler yağdırdılar ve Cumhuriyete karşı her türlü muhalefetin, sürgün edilmiş padişaha gösterile­cek yakınlığın vatana ihanet olarak değerlendirileceği ve ölümle cezalandırı­lacağına ilişkin yasayı geçirdiler.</span></p>

      <p class="paragraf-1"><span class="regular-metin-1" xml:lang="tr-TR">Bazı mebusların hilafetin Türkiye için diplomatik değerinden söz etmele­ri üzerine, Meclis yuhalayarak onları kürsüden indirdi. Bunu izleyen sessiz­likte Mustafa Kemal onlara döndü. “Türk köylüsü yüzyıllardır hilafet uğruna, İslam uğruna, hocalar ve benzerleri uğruna savaşıp ölmedi mi?”</span></p>

      <p class="paragraf-1"><span class="regular-metin-1" xml:lang="tr-TR">“Artık Türkiye’nin Hintlileri ve Arapları bir yana bırakıp kendine bakma­sının, onlarla ilişkiyi kesmesinin, İslam’ın önderliği rolünden kendini kurtar­masının zamanı gelmiştir. Türkiye, kendi kendine bakabilecek durumdadır. Hilafet yüzyıllardır kanımızı emmiştir.”</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Bu propagandanın bütün ülke çapında yayılmasını sağladı. Söz konusu mektubu yayımlamış olan İstanbul gazetelerinin başyazarları yargılandı. Da­va hakkındaki yazılar, yerel Halk Fırkası şubelerince ve hükümet yayın or­ganlarınca yayınlandı. Başyazarlarla birlikte Abdülmecit de, kurnaz ve ah­laksız ulusal düşmanın, İngiltere’nin casusu olarak alçaklardan ve vatan ha­inlerinden biri olarak tanıtıldı.</span></p>

      <p class="paragraf-1 para-style-override-55"><span class="regular-metin-1" xml:lang="tr-TR">Mustafa Kemal’e karşı başlatılan dinci propaganda ortadan silindi. Ülkede büyük bir öfke homurtusu yükselmişti: Mustafa Kemal ulusu kurtarmalıydı.</span></p>

      <p class="paragraf-1 para-style-override-82"><span class="regular-metin-1" xml:lang="tr-TR">Mustafa Kemal güven içinde eyleme geçebileceğinden hala kuşkuluydu. Ordudan emin olmalıydı. Onsuz çaresizdi. İzmir yakınlarında yapılan yıllık tatbikatı izlemeye gitti. Günlerce İsmet ve Fevzi’yle sorunu tartıştı, ihtiyatlı soruşturmalar yaptı, alt rütbeli subaylarla erlerin duygularını öğrenmeye ça­lıştı. Halife’yi yurt dışına çıkardığı, dini devletten ayırdığı ve Türkiye’yi laik bir cumhuriyete dönüştürdüğü takdirde ordu ne yapacaktı? Askerler onu des­teklemeyi reddedecekler miydi?</span></p>

      <p class="paragraf-1 para-style-override-58"><span class="regular-metin-1" xml:lang="tr-TR">Karar veremiyordu. Bütün gece boyunca sel gibi akan sözcüklerle, bütün olasılıkları teker teker gözden geçirerek, ikircikli, kâh bir şeye karar vermiş­ken, kâh ötekine yönelerek, fikir değiştirerek, duraksayarak konuştuğu gece­ler birbirini izliyordu. Bu sırada onu gören bir yabancı, onu rahatlıkla bir ge­veze ve cesaret ya da iradeden yoksun, dirayetsiz bir adam olarak değerlen­direbilirdi.</span></p>

      <p class="paragraf-1 para-style-override-68"><span class="regular-metin-1" xml:lang="tr-TR">Ansızın kararını verdi. Harekete geçecekti. Ordu onu destekleyecekti.</span></p>

      <p class="paragraf-1 para-style-override-82"><span class="regular-metin-1" xml:lang="tr-TR">Aynı hızla kelimelerden eylemlere geçiverdi. Daha önce ne kadar gevezeyse, artık o kadar suskundu; hedefi, karar veremediği zamanki kadar belir­gindi; kendisi zayıf olduğu zamanki kadar zorlu ve güçlüydü. Düşmanlarını amansız bir şiddetle ezdi. Kararsızlık haftalarının onda yarattığı köşeye kıstırılmışlık duygusu, yıkıcı bir devrimci şiddette patlak vermişti.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Öncelikle muhaliflerinin gözünü korkutacaktı. Karşıtı olan bir mebus Meclis’te çok fazla konuştu; aynı gece evine dönerken yolda öldürüldü. Di­yanet vekili Halife lehine bir konuşma yaptı. Mustafa Kemal, bunu tekrarla­dığı takdirde onu asmakla tehdit etti.</span></p>

      <p class="paragraf-1 para-style-override-54"><span class="regular-metin-1" xml:lang="tr-TR">Rauf’u Halk Fırkası genel kurulu önüne çıkması için İstanbul’dan çağırttı ve onu Cumhuriyet’e ve Cumhurbaşkanı’na bağlılık göstereceğine dair ye­min etmeye zorladı; aksi takdirde partiden ihraç edilecekti. İstanbul valisine gönderdiği acil talimatla Abdülmecit’in bütün o yararsız debdebesine derhal bir son verilmesini emretti; cuma namazına gitmek istiyorsa, bunu normal bir arabaya binerek yapmalıydı, muhafız birliği dağıtılacak, saltanat kayığı bir kenara bırakılacak, Halife’nin aylığı minimuma indirilecek ve taraftarları­na şehirden ayrılmaları uyarısı yapılacaktı. İstanbul’da, Ankara’daki iktidara meydan okuyacak bir dinsel lider olmamalıydı.</span></p>

      <p class="paragraf-1 para-style-override-79"><span class="regular-metin-1" xml:lang="tr-TR">Ilımlılardan bazıları, kendisinin Halife olmasını Mustafa Kemal’den rica ettiler; Hindistan ve Mısır’dan gelen heyetler de aynı sırada bu dileği tekrar­lıyorlardı. Bu, büyük bir mevkiiydi; arkasında gelenek, saygınlık ve uluslara­rası bir platform vardı. Mustafa Kemal gereken bütün özelliklere sahipti: Mu­zaffer bir kumandan, bağımsız bir Müslüman halkın lideri, Müslüman dün­yasında en göze çarpıcı kişilikti. Bu ricaların onu baştan çıkarması olasılığı vardı.</span></p>

      <p class="paragraf-1 para-style-override-48"><span class="regular-metin-1" xml:lang="tr-TR">Sabırsızlığını gösteren bir jestle bu öneriyi reddetti. Açık görüşlü, belir­lenmiş hedeflere sahip biri olarak büyüklüğü, kendisinin ve ülkesinin sınırla­rını bilmesinde yatıyordu.</span></p>

      <p class="paragraf-1 para-style-override-49"><span class="regular-metin-1" xml:lang="tr-TR">Heyetten birine soğuk bir ifadeyle, “Benden Halife olmamı istiyorsunuz; Halife olarak emirlerimin dinlenip dinlenmeyeceğini bilecek durumda mısı­nız? Çünkü eğer dinlenmezse, bir maskara durumuna düşeceğim” diyerek, onlara şiddetle arkasını döndü.</span></p>

      <p class="paragraf-1"><span class="regular-metin-1" xml:lang="tr-TR">Hilafetin Türkiye’ye uluslararası bir güç verdiğine inanan mebuslara ya­nıtını da İsmet aracılığıyla verdi: “Eğer diğer Müslümanlar bize yardım ettiy­se veya hâlâ yardım etmek istiyorlarsa bu, hiçbir gücü olmayan çürümüş bir leşe, Hilafet makamına sahip olmamızdan kaynaklanmamaktadır. Bunun tek nedeni, bizim, Türklerin güçlü olmamızdır.”</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Başarısı bu açık görüşlülüğünde yatıyordu. Büyüklüğüyse, hedefinin sı­nırları üzerinde temellenmişti.</span></p>

      <p class="paragraf-1 para-style-override-81"><span class="regular-metin-1" xml:lang="tr-TR">Sonunda hazırdı. Meclis öfkeliydi; halk ve ordu yabancı düşmanla onun müttefiki Halife’ye homurdanıyordu. Muhaliflerini şiddet yoluyla yıldırmış, hıyanet-i vataniye kanunuyla ağızlarını bağlamıştı.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">3 Mart 1924’de Meclis’e, devletin laikleştirilmesi ve halifenin yurtdışına çıkarılmasına ilişkin bir yasa tasarısı sundu.</span></p>

      <p class="paragraf-1 para-style-override-49"><span class="regular-metin-1" xml:lang="tr-TR">Heyecan içindeki mebuslara, “Ne pahasına olursa olsun” dedi, “Cumhu­riyet korunacaktır. Şu anda tehdit altındadır. Osmanlı İmparatorluğu çökmüş temeller üzerine kurulmuş, çatlak bir yapıdır. Yeni Cumhuriyet sağlam temel­ler ile sağlıklı, bilimsel bir yapıya sahip olmalıdır. Halife ve diğer Osmanoğulları gitmelidir. Modası geçmiş dinsel mahkemeler ve kanunlar, çağdaş bi­limsel kanun ve mahkemelerle değiştirilmelidir. Dinsel mektepler yerlerini laik resmi okullara bırakmalıdır. Devlet ve din ayrılmalıdır. Son olarak, Cum­huriyet laik bir devlet haline gelmelidir.”</span></p>

      <p class="paragraf-1 para-style-override-46"><span class="regular-metin-1" xml:lang="tr-TR">Tasarı hiç tartışılmadan kabul edildi. Bir saat içinde Mustafa Kemal, eski devletin üzerine kurulmuş olduğu temellerin tümünü söküp atmıştı.</span></p>

      <p class="paragraf-1 para-style-override-59"><span class="regular-metin-1" xml:lang="tr-TR">Aynı gece İstanbul valiliğine Abdülmecit’in şafak sökmeden önce Türkiye dışına çıkarılması gerektiği emri gönderildi.</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Vali bir polis ve askeri birlik eşliğinde gece yarısı, protokolü hiçe saya­rak, Allah’ın Yeryüzündeki Gölgesi’ni, Halife’yi birkaç parça eşyasının bu­lunduğu valiziyle birlikte, yolculuğu için birkaç lira vererek alelacele bir ara­baya bindirip İsviçre’ye geçmesi için sınıra götürdü.</span></p>

      <p class="paragraf-1 para-style-override-59"><span class="regular-metin-1" xml:lang="tr-TR">Türkiye’nin hiçbir yerinde ne bir gösteri ne de bir protesto ya da direniş oldu. Mustafa Kemal galip gelmişti.</span></p>
    </div>
  </div>
</body>
</html>
