<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>22-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x22-4.html" xml:lang="en-GB">
    <div class="Basic-Text-Frame-11">
      <p class="arabaslik-orta-7" id="toc_marker-16-4"><span class="bold-baslik12-8" style="font-size:0.92em;">IV</span></p>

      <p class="paragraf-8 para-style-override-59"><span class="regular-metin-8" xml:lang="tr-TR">“Ve Musa Moab Ovaları’ndan Nebo Dağı’na doğru tırmandı, Jeriko’ya tepeden bakan Pisgah Tepesi’ne çıktı ve Tanrı Dan’a kadar tüm Gilead top­raklarını gösterdi.”</span></p>

      <p class="paragraf-8 para-style-override-44"><span class="regular-metin-8" xml:lang="tr-TR">Türklerin Musa’sı Mustafa Kemal’di. Aralık 1934’te, Türklerin kendileri­ne verilen isimlere ek olarak aile adları almasına ilişkin bir yasa çıktı. Halkı Kemal’e kendileri ve gelecek kuşaklar için Türklerin Baba’sı olmasını, Ata­türk adını kabul etmesini istedi; çünkü o halkını Moab’a, Nebo Dağı’na ve Pisgah Tepesi’ne dek çıkarmıştı. Atatürk de şunları söylemişti: “Kendi ayak­ları üzerinde durabileceği ve yolu öğrendiği zamana dek, halkımı elinden tutup ben götüreceğim. Ancak ondan sonra kendileri için iyi olanı seçebi­lirler ve kendi kendilerini yönetebilirler. O zaman eserim tamamlanmış ola­caktır.”</span></p>

      <p class="paragraf-8 para-style-override-59"><span class="regular-metin-8" xml:lang="tr-TR">Halkı, 2 Mart 1935’te başkanı ve önderi olarak gene onu seçti. Böyle­likle onu seçme şansını son kez kullanmış oluyorlardı. Başka seçecekleri yoktu, çünkü o ve yalnızca o, kendilerinin Büyük Önder’iydi. Bunu halkı da biliyordu, kendisi de.</span></p>

      <p class="paragraf-8 para-style-override-47"><span class="regular-metin-8" xml:lang="tr-TR">Mustafa Kemal Atatürk, büyük bir heyecanla çalışıyordu ve bu ona deh­şet verici bir irade gücü ile olağanüstü bir kavrayış pırıltısı sağlıyordu. Bu, onun başkalarının fark edemediği şeyleri algılama ve halkı çalışmaya sevk etme gücüne sahip olmasını da sağlıyordu. Fakat sahip olduğu bu coşku, halkının onda olağanüstü bir güç olduğuna ilişkin inancına karşın, mucize­ler yaratmasını sağlayamadı.</span></p>

      <p class="paragraf-8 para-style-override-44"><span class="regular-metin-8" xml:lang="tr-TR">Örneğin, Türkiye’nin küçük köylerden ibaret olan görüntüsünü değişti­rip, resimli kitaplardaki Normandiya’ya benzemesini sağlayamadı ve Ana­dolu yaylalarını Almanya’nın örgütlü sanayi bölgesi olan VVupperthal gibi bir yere dönüştüremedi. Ülkesinde yaşayan tüm insanlara Avrupa’nın bir adam değil, bir kıta olduğunu öğretemedi. Halkına karşı olduğu gibi, zamanın ağır akışına karşı da sabırsızdı, ama bu konuda da elinden bir şey gel­medi. Gene de kendi istediği kadar hızlı olmasa da bir başlangıç olarak ga­yet iyi denebilecek düzeyde Türkiye’nin yaşam standartlarını yükseltme sü­recini başlattı. Kılavuz meşalelerin ateşini tutuşturdu; bugün bu sayede ye­ni Türkiye Cumhuriyeti’nin eski kentlerinin bazılarında yeni semtler kurul­du ve bugün ülkede bu sayede sanayi oluştu. Fakat hepsinden öte, bugün bu sayede beyinleri geçmişin örümcek ağlarından temizlenmiş yepyeni bir Türk kuşağı var.</span></p>

      <p class="paragraf-8 para-style-override-59"><span class="regular-metin-8" xml:lang="tr-TR">“Düşmanı yendim,” demişti. “Ülkeyi fethettim, fakat halkı fethedebile­cek miyim?” Kendine göre kuşkuları vardı. Milyonlarca Türk’ü sel gibi şid­detle akan enerjisinin önüne katıp harekete geçirmeyi umuyordu. Harekete geçmedikleri zaman düş kırıklığına uğradı. Türkiye, milyonlarca Kemal’den oluşan bir ülke değildi.</span></p>

      <p class="paragraf-8 para-style-override-53"><span class="regular-metin-8" xml:lang="tr-TR">Böyle düş kırıklığına uğrayınca, kendisini yıllarca sosyal yaşamdan so­yutlardı. Bu süre içinde ara sıra kapalı yaşamından çıkıp, sesini tüm ülkeye yayan cihaz olan Türkiye Büyük Millet Meclisi’nde</span> <span class="char-style-override-9" xml:lang="tr-TR">ex cathedra</span> <span class="regular-metin-8" xml:lang="tr-TR">(tam yet­kiyle) boy gösterdi. Çeşitli konularda konuştu, ama en ünlü mesajı, eserini sürdürme görevini Türk gençliğine devrettiği konuşması oldu. Bu hitapla, ülkesinin gençliğini reformlarının bekçisi olarak atadı ve bundan sonra, ül­keyi tepeden tırnağa dikkatle inceleyip yapacağı başka bir şey kalmadığını gördü.</span></p>

      <p class="paragraf-8 para-style-override-53"><span class="regular-metin-8" xml:lang="tr-TR">Kemal yaşamını yazları Ankara’nın dışındaki bir semtte, kışları Bursa ci­varıyla İstanbul’da bir tür emeklilik konumunda sürdürdü. Çankaya’daki bağ evi, başkentin yaklaşık altı kilometre dışında, o günlerde kent kalaba­lıklarından uzak ve egzotik bir büyüye sahip, ağaçlıklı bir tepede yer alı­yordu ve kuzeyin soğuk rüzgârları Anadolu yaylasını kapladığı zaman, o da ovalara, Bursa yakınlarındaki kaplıcalarıyla ünlü Yalova’ya iniyordu. İstanbul’da, Boğaziçi üzerinde, Pera semtinin kuzeyinde bulunan eski padişah sarayına, Dolmabahçe’ye çekildiği de oluyordu. Bu saray, şahane bir lüksle donatılmış olarak 1850’lerde yapılmış ve eşsiz taht odasıyla bütün Avru­pa’ya nam salmıştı.</span></p>

      <p class="paragraf-8 para-style-override-49"><span class="regular-metin-8" xml:lang="tr-TR">Bu demir adam Kemal, özel yaşamında yabanıl dürtülerine karşı diren­meyi başaramayan, zayıf bir adamdı. Aşk yaşamı oldukça aykırıydı ve zor­lu bir içkiciydi. “Külhanbeyleri” adını verdiği şen dostlarıyla çevrilmişti. Sevdiği alkollü içki çeşidi pek azdı. Türklerin üzümden damıtarak yaptıkları ulusal içkiyi, rakıyı severdi. Yine çilek, muz, mandalina ve kirazdan yapı­lan egzotik Türk likörlerini de severdi. Bununla birlikte Batı içkilerini de tü­müyle reddetmezdi.</span></p>

      <p class="paragraf-8 para-style-override-53"><span class="regular-metin-8" xml:lang="tr-TR">Kadınlarla ilişkilerinde kendi ahlak kurallarını uygulardı. Onları kullanır ve sonra fırlatır atardı. Onun uluslararası ünü, erkekliği, hoş görünümü, de­lici bakışları, uzaktan yakından bütün kadınları kendisine çekerdi. Ateşe koşan pervaneler gibi, ona doğru koşarlardı. Yalnızca bir kere evlilik bağı­na girdi. Karısının ismiyle daha önceki bölümlerde karşılaşmıştık. Heyecan verici, Batılılaşmış ve zengin bir kadın olan karısının adı, Latife Hanım’dı. Onu cilveyle baştan çıkarmış, sonra da kendisini ona vermemişti. Bu, bü­yük fatihin başına ilk kez geliyordu. Latife, onu en yüksek ücreti ödemeye mecbur etti. Kemal zorunlu olarak, onunla evlendi.</span></p>

      <p class="paragraf-8 para-style-override-54"><span class="regular-metin-8" xml:lang="tr-TR">Bununla birlikte, evliliğe yatkın biri değildi. Kemal’in kaldırdığı şeriat yasasına göre, bir adamın karısını boşaması kadar kolay hiçbir şey yoktu. Erkeğin yapacağı tek şey, “Seni boşuyorum,” sözlerini tanıkların gözü önünde yüksek sesle üç kez tekrarlamaktan ibaretti ve O, Mustafa Kemal, Türkiye’nin büyük batılılaştırıcısı, Latife’yi Doğu’nun eski yasaları uyarınca boşadı. Yıllar sonra pişmanlığını dile getirdiğinde artık çok geç olmuştu.</span></p>

      <p class="paragraf-8"><span class="regular-metin-8" xml:lang="tr-TR">Kendisini tümüyle içgüdülerine terk ederek pervasızca yaşadı. Yaşama karşı duyduğu başıboş hazlar ve kaderini ayartmak için duyduğu karşı ko­nulmaz itki, onun intihara benzer yaşam tarzını açıklamaktadır. Ona göre sorun tehlikeli yaşamak, aksi halde hiç yaşamamaktı. Bu tür yaşamın çok uzun sürmeyeceği açıktı.</span></p>

      <p class="paragraf-8 para-style-override-60"><span class="regular-metin-8" xml:lang="tr-TR">1938’in Cumhuriyet Bayramı, -29 Ekim- İstanbul’da donanma şenlikleriyle kutlandı. Ne Osmanlı imparatorluğu’nun eski başkentinin ne de bütün Türkiye Cumhuriyeti’nin halkı, Türklerin Babası’nın ne kadar hasta olduğu­nun farkındaydı. Oysa Boğaziçi’ndeki o muhteşem sarayda, Dolmabahçe’de o, yatağa düşmüştü. Çok zayıflamış, iskelete dönmüş, yiyeceklerini sindiremez hale gelmişti. Sarılık olmuştu; tedavisi imkânsız bir hastalığın dehşet veren dedikoducu belirtileri, vücudunu sarmıştı. Doktorlar bu belir­tilere vascular spider adını verirler -yani damar genişlemesi- Kemal karaci­ğer sirozuna yakalanmıştı.</span></p>

      <p class="paragraf-8 para-style-override-105"><span class="regular-metin-8" xml:lang="tr-TR">Son ve ölümcül belirti, sonun habercisi oldu. Bu, zihinsel uyuşukluktu. Bilinçsizleşti. 10 Kasım sabahı, dokuzu beş geçe Mustafa Kemal Atatürk, öteki dünyaya göçtü.</span></p>

      <p class="paragraf-8"><span class="regular-metin-8" xml:lang="tr-TR">Bu trajik olayın haberi, Türk halkının üzerinde bir bomba gibi patladı; milyonlarcası ağlayarak, kendilerini yerlere atarak sokaklara aktılar. Dolmabahçe Sarayı’nın taht odasında duran Kemal’in naaşını, başında bekle</span><span class="regular-metin-8">yen dört ordu kumandanı koruyordu. İstanbul kentinin dört bir yanından, halk sarayın yaldızlı kapılarından geçip, cenazenin bulunduğu taht odasına doğru akıyordu. izdiham öylesine büyük ve karşı konulmazdı ki cenazeye saygı ziyaretinde bulunmak için gelenlerden birkaç kişi ciddi bir biçimde ezildi. Artık Türklerin Babası hayatta değildi ve tüm ulus, kendisini öksüz kalmış gibi hissediyordu.</span></p>

      <p class="paragraf-8 para-style-override-59"><span class="regular-metin-8" xml:lang="tr-TR">Daha sonra naaş, Kemal’in yarattığı başkente, Ankara’ya nakledildi; ce­naze kortejine birçok ulusun temsilcileri katıldı. En büyük çağdaş lider ola­rak tanımlandı. Türk hükümetinin resmi açıklamasında, “Ulus, öğretmeni­ni, büyük şefini ve insanlık en büyük evlatlarından birini kaybetti,” denili­yordu.</span></p>

      <p class="paragraf-8 para-style-override-49"><span class="regular-metin-8" xml:lang="tr-TR">Birkaç yıl sonra Cumhuriyet Türkiye’sinin başkentine hâkim bir tepede Kemal Atatürk’ün naaşı için çok büyük bir mozole inşa edildi. Türkler bu­rayı yalnız ülkelerinin en büyük evladının kabri olarak değil, aynı zamanda ulusun yeniden doğuşunun, Atatürk’ün eserinin bir simgesi olarak görmek­tedirler.</span></p>
    </div>
  </div>
</body>
</html>
