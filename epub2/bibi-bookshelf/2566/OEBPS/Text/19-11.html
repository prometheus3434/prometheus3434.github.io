<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>19-11.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x19-11.html" xml:lang="en-GB">
    <div class="Basic-Text-Frame-1">
      <p class="arabaslik-orta-1" id="toc_marker-13-11"><span class="bold-baslik12-1" style="font-size:0.92em;">LV</span></p>

      <p class="paragraf-1 para-style-override-51"><span class="regular-metin-1" xml:lang="tr-TR">Çankaya’daki evinde Mustafa Kemal bezgin, hasta, işrete dalmış ve sar­hoş halde, suskun bekliyordu. Halkın düşmanca duygularıyla ilişkilerdeki hâkimiyeti elinden kayıp gidiyor, dostları onu terk ediyor, düşmanları de­vamlı ona saldırıyordu. Tümüyle tükenmiş gibi görünüyordu. Muhalifleri, işi­nin bittiğinden emindi.</span></p>

      <p class="paragraf-1 para-style-override-59"><span class="regular-metin-1" xml:lang="tr-TR">Ansızın İran sınırındaki yüksek dağlarda yaşayan Kürt kabileler ayaklan­dı. Nakşibendî dervişlerinin kalıtsal reisi olan Şeyh Sait, “Kahrolsun Anka­ra’nın gâvur hükümeti! Yaşasın Padişah ve Halife!” çığlığıyla alışıldık ayak­lanmayı başlattı.</span></p>

      <p class="paragraf-1 para-style-override-50"><span class="regular-metin-1" xml:lang="tr-TR">Kürtler ilkel ve aşırı derecede dindar olan yabanıl dağlılardı. Başlarında din adamları olduğu halde peygamberin yeşil sancağını açarak İslam’ı kur­tarmak ve gâvur Türkleri mahvetmek üzere ilerlemeye başladılar.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">İki ay içinde Türk karargâhlarını tümüyle yerle bir ettikleri Harput ve Mamuretü’l-Aziz bölgesini ellerine geçirdiler ve büyük Diyarbekir kentini tehdit etmeye başladılar. Bütün Kürdistan ayaklanmaya katıldı. Türkiye’nin tüm Doğu vilayetleri tehlikedeydi. Yeni Türkiye, bu darbenin altında sersemlemiş ve temellerinden sarsılmış haldeydi. Devlet ve millet, hayati tehlike altındaydı.</span></p>

      <p class="paragraf-1 para-style-override-53"><span class="regular-metin-1" xml:lang="tr-TR">İçki şişelerini ve kadınlarını bir kenara iten Mustafa Kemal insiyaki olarak doğruldu. Tehlike ve eylem zorunluluğu onu göreve çağıran bir trampet gi­biydi. Savaş ve idare edilmesi gereken askerler vardı. İçindeki tüm gizli ener­jiyle coşmuştu.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Uyuşukluğunu silkip attı. Hemen işe girişip, egemenliğini yerleştirdi. Mil­letine seslendi: Türkiye tehlikedeydi, büyük dış düşman, İngiltere para ve si­lah sağlayarak Kürtleri desteklemekteydi.</span></p>

      <p class="paragraf-1 para-style-override-55"><span class="regular-metin-1" xml:lang="tr-TR">Çağrı üzerine her Türk silaha davrandı. Genel hoşnutsuzluk, siyasal mu­halefet, dinci direniş, tutuşan bu yurtseverlik ateşinin alevleri içinde yanıp kül oldu. Türkiye’nin her kesiminden, her sınıftan ve türden erkekler ve ka­dınlar yardım önerisi ve bağlılık bildirisi içeren telgraflar çektiler. Türkiye tehlikedeydi. Onu yalnız Gazi kurtarabilirdi.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Mustafa Kemal bir kez daha tek egemendi. Emirler veriyor, yönetiyor ve denetliyordu.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Başı çeken kırk altı asi Diyarbekir’in büyük meydanın­da asıldı. Asılanların sonuncusu asıl elebaşı, Şeyh Sait’ti. Kendisini ölüme mahkûm eden mahkemenin başkanına döndü:</span></p>

      <p class="paragraf-1"><span class="regular-metin-1" xml:lang="tr-TR">“İçimde size karşı bir kin yok” dedi. “Siz ve efendinizi Allah lanetledi. Si­zinle olan hesabımızı Kıyamet Günü’nde göreceğiz.”</span></p>

      <p class="paragraf-1"><span class="regular-metin-1" xml:lang="tr-TR">Mahkeme başkanı gülümsedi. Adı Ali’ydi, Kel Ali olarak tanınıyordu. Adamları darağacına yollarken yüzüne iliştirdiği tebessümüyle dikkati çeki­yordu. Tipik bir Mustafa Kemal taraftarıydı: İnançsız bir adam, bir sefih, öz­gür düşünceli ve materyalist bir adam; ancak, bunların yanı sıra Türkiye için çalışan bir yurtseverdi de. Kürtler de memleketleri için ölüyorlardı, fakat mü­cadeleleri aynı zamanda din ve inanç uğrunaydı ki, bunlar yalnızca çelik gi­bi bir iradeyle başa çıkılabilecek, büyük ülkülerdi. Henüz yüreklerdeki duy­guları tahrip edememişlerdi.</span></p>

      <p class="paragraf-1"><span class="regular-metin-1" xml:lang="tr-TR">Bir baş işaretiyle cellâda görevini yapmasını emretti! “Kıyamet Günü ha?” Asılmış Kürtlerin seğiren vücutlarını seyrederken omuzlarını silkti. Ar­dından telgrafhaneye giderek, Mustafa Kemal’e şeyhin öldüğünü ve ayaklan­manın sona erdiğini bildiren bir telgraf çekti.</span></p>

      <p class="paragraf-1 para-style-override-54"><span class="regular-metin-1" xml:lang="tr-TR">Bundan sonra Mustafa Kemal, Türklere ve siyasal düşmanlarına döndü. Ona göre büyük ya da küçük, resmi ya özel olsun, her tür muhalefet kişisel bir çekişmeydi. Ne hiçbir şeyi unutur, ne de bağışlardı. Hepsinden intikamı­nı alacaktı.</span></p>

      <p class="paragraf-1 para-style-override-49"><span class="regular-metin-1" xml:lang="tr-TR">Meclis’i toplantıya çağırdı ve mebuslara hitaben bir konuşma yaptı. Artık canlanmıştı. Gündelik konuşmasındaki o ağır ve can sıkıcı hava yok olmuş­tu. Genellikle boğuk, kısık olan, seçiklikten uzak sesi bir trampet kadar belir­gin, çınlamaya başlamıştı. Bu adamlarla nasıl baş edebileceğini iyi biliyordu. Onlara bu yoldan ve istediği gibi nüfuz edecekti. Kâh onları iğneleyerek kız­dırıyor, kâh son mebusa kadar hepsi kendisiyle birlikte bağırmaya başlayın­caya değin onların yurtseverlik duygularıyla oynuyordu.</span></p>

      <p class="paragraf-1 para-style-override-49"><span class="regular-metin-1" xml:lang="tr-TR">Muhalefet liderlerini ve özellikle Rauf’la dört askeri kumandanı itham et­ti. Elinde hepsinin aleyhinde önemli kanıtlar vardı. İşte, Kazım Karabekir’den Şeyh Sait’e yazılmış bir mektup elindeydi. Bu, hiç kuşkusuz basit bir mek­tuptu, ama Türk kumandanıyla bu Kürt asi arasında başka yazışmalar olup olmadığını bilmeleri mümkün mü diye sordu, mektubu elinde tutarak. Me­busların şunu unutmaması gerekiyordu; Kazım Karabekir ve Ali Fuat ayak­lanmadan sadece iki hafta önce, Kürtlerle çarpışacak olan birliklerin kuman­danlığından istifa etmişlerdi. Makamlarını terk etmişler, Meclis’e dönmüşler, Rauf’un önderliği altında muhalefetin geri kalan kısmıyla birlikte hükümete karşı büyük bir kampanya başlatmışlardı. Hükümet, Kürt isyanına hazırlıksız yakalanmıştı. Bunun sorumlusu da muhalefetti.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Fakat durumu daha da kötüleştiren nokta, diye sürdürdü sözlerini, bütün bunların arkasında İngiltere’nin oluşuydu. İngiltere, Kürtleri Türkiye’yi yara­lamak için daha önce de kullanmıştı. Dünya savaşında da Türkiye’yi arkasın­dan vurmaları için kışkırtmak üzere Lawrence ve Noel’i göndermişti; Sevr Antlaşması’nda onlara bağımsız bir devlet sözü vermişti. Bu sefer de bölgede aşiretleri silahlandıran ve kışkırtan casusları ele geçirilmişti.</span></p>

      <p class="paragraf-1 para-style-override-49"><span class="regular-metin-1" xml:lang="tr-TR">İngiltere Musul’u ve onun petrolünü istiyordu. Musul’un ve Irak petrolü­nün anahtarı da Kürtlerdi. Bu gizli faaliyetlerle İngiltere, Türkiye’nin Mu­sul’dan vazgeçirmeye çalışıyordu. Şeyh Sait Padişah-Halife’nin, vatan haini Vahdettin’in uğruna savaşa girmemiş miydi? İngiltere’yle o yaşlı dalkavuk ara­sındaki bağlantıyı herkes biliyordu. Ve muhalefet liderleri cumhuriyeti parça­lamak ve onların Türkiye’sini mahvetmek üzere bu çeteye katılmışlardı.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Onlar vatan hainiydiler ve ülkenin her yerinde halkı ayaklandırmak için çalışmışlardı. Kürtler yenilgiye uğratılmıştı, ama Türkiye hala ciddi bir tehli­keyle karşı karşıyaydı. Bu tehlike içerden geliyordu. Ülkenin bunlardan te­mizlenmesi gerekiyordu.</span></p>

      <p class="paragraf-1 para-style-override-49"><span class="regular-metin-1" xml:lang="tr-TR">Bütün bunlar çoğu hayal ürünü olan zayıf kanıtlardı ve ancak o anın coş­kusu içinde ve mebusları ayağa kaldıran Mustafa Kemal’in kişiliği sayesinde yeterli olmuştu. Böylece Meclis vatan haini avına başladı, muhalefet partisini dağıttı. Liderlerinden Rauf, Rahmi, Adnan ve Halide Edip gibi bazıları ülkeyi terk etmişlerdi bile.</span></p>

      <p class="paragraf-1"><span class="regular-metin-1" xml:lang="tr-TR">Mustafa Kemal’in talebi üzerine Meclis, Türkiye’yi kurtarmak için Takrir-i Sükûn Kanunu ile anayasayı askıya alıp tüm iktidarı, tam yetkili olarak, ona teslim etti. Mebus dokunulmazlığı kaldırıldı. Basın sıkı bir sansüre tabi tutul­du. Hükümet aleyhinde bir hareket ya da sözlü eleştirinin vatana ihanet ola­cağına karar verildi. İstiklal Mahkemeleri Türkiye’yi temizleyeceklerdi, hem de derhal.</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Mustafa Kemal, muhalefet liderlerinin mahkeme önünde yargılanmaları­na karar verdi. Başvekil Fethi, hükümetin diğer üyeleri ile Gazi’nin taraftarla­rından pek çoğu buna karşıydı. Muhaliflerin çoğu kendi dostlarıydı. Araların­dan pek çoğu, örneğin Rauf, Kazım Karabekir, Türkiye’ye büyük hizmetleri dokunmuş büyük adamlardı; vatana ihanet ettiklerine dair kanıtlar çok zayıf­tı, siyasal bir manevra için yeterliydi belki, ama bir hukuk mahkemesi için yetersizdi. Olayları bu kadar ileriye vardırmanın hiç de akıllıca bir siyasa ol­mayacağını söylediler.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Mustafa Kemal, Halk Fırkası genel kurulunu bu sorunu tartışmak üzere toplantı yapmaya çağırdı. Genel kurulda karşı görüşler eşit güçteydi. Tartış­ma bir kavgaya dönüştü, üyeler tabancalarını çekip birbirlerine doğrulttular; Fethi iradesiz bir vatan haini olarak adlandırılıp muhalefeti çığırından çıkar­tacak kadar zayıf davranmakla suçladıysa da, çoğu kişi de ondan yana çıktı.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Mustafa Kemal kendi taraftarları bölünmeden, gerçek muhaliflerinin bo­ğazını sıkmasının henüz imkânsız olduğunu görmüştü. Daha uygun bir fırsatı kollamalıydı.</span></p>

      <p class="paragraf-1 para-style-override-58"><span class="regular-metin-1" xml:lang="tr-TR">Fakat artık ne tereddütle, ne serbest bırakmakla, ne de yarım yamalak önlemlerle oyalanacaktı. Fethi’yi başvekillikten azledip, katı kurmay subayı, acımasız ve sert amiri, yani İsmet’i geri çağırdı.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Liderleri bu defalığına elinden kaçırmış olabilirdi, ama taraftarları acı çe­keceklerdi. Bu işle İstiklal Mahkemeleri’ni görevlendirdi. Mahkemeler kanlı hükümlerle kurdukları dehşet egemenliği altında bütün Türkiye’yi taradılar. Zamansız bir jest, üstü kapalı bir eleştiri ya da kimi önemsiz kurallara uyma­ma gibi eylemler yüzünden bile insanları darağaçlarına gönderdiler.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Yargıçlar gevşeyecek olduklarında Mustafa Kemal onları tehditlerle uyarı­yordu. O, tam yetkili diktatördü ve iktidar, içindeki yönü ortaya çıkarmıştı. Ankara’nın Bozkurt’u öfkeyle kabarmıştı</span> <span class="regular-metin-1" xml:lang="tr-TR">Türkiye’ye damgasını basmıştı.</span></p>
    </div>
  </div>
</body>
</html>
