<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>19-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x19-2.html" xml:lang="en-GB">
    <div class="Basic-Text-Frame-1">
      <p class="arabaslik-orta-1" id="toc_marker-13-2"><span class="bold-baslik12-1" style="font-size:0.92em;">XLV</span></p>

      <p class="paragraf-1"><span class="regular-metin-1" xml:lang="tr-TR">Büyük askeri başarısı, övgüler ve ordunun alkışları bile Mustafa Kemal’i İsmet ve Fevzi ile birkaç yakın dostu dışında, onu çevreleyen kumandanların, politikacıların ve eski düşmanlarının onu bir türlü kendi üstleri olarak benimsemeyişleri gerçeğine kör etmemişti. Pek çoğu ona karşı kişisel bir nef­ret duyuyordu. Yabancı düşman yenildikten sonra artık hiçbirinin egemen konumunun sürmesine izin vermeyecekti. İktidar için mücadele etmesi gere­kiyordu, onlar da kuşkusuz karşı koyacaklardı. Meclis onu yaklaşan Barışş Konferansı’na ilişkin durumu ve düzenlemeleri tartışmak üzere iki kez Anka­ra’ya çağırmıştı. Onu gözlerinin önünde bulundurmak istediklerinin farkın­daydı. Onu, askeri tehlikeyi savuşturmak için geçici olarak diktatör yapmış­lardı. Muzaffer kumandanın sürekli diktatöre dönüşmesine izin vermemekte kararlıydılar.</span></p>

      <p class="paragraf-1"><span class="regular-metin-1" xml:lang="tr-TR">Onlara karşı hazırlıklıydı. Bir akşam her zamanki sakin tavrı içinde Hali­de Edip ona dedi ki: “Barıştan sonra dinleneceksiniz Paşam; çok zor bir mü­cadeleden çıktınız.”</span></p>

      <p class="paragraf-1"><span class="regular-metin-1" xml:lang="tr-TR">“Dinlenmek mi, ne dinlenmesi?” dedi Mustafa Kemal yırtıcı bir tavırla. “Yunanlılardan sonra birbirimizle dövüşeceğiz; birbirimizi yiyeceğiz.”</span></p>

      <p class="paragraf-1 para-style-override-61"><span class="regular-metin-1" xml:lang="tr-TR">“Bu, gerçekten gerekiyor mu?”</span></p>

      <p class="paragraf-1"><span class="regular-metin-1" xml:lang="tr-TR">“Muhaliflerime ne buyrulur?” diye bağırdı Mustafa Kemal. Gözlerini kız­gın olduğu zamanlardaki gibi kısmış, bakışlarına meşum bir parıltı yerleşmiş­ti. “Onları halka linç ettireceğim. Hayır! Dinlenmeyeceğiz, birbirimizi öldü­receğiz” diye sözüne devam etti, sesi hafiflemişti, “Dahası, bu mücadele so­na erdiği zaman, her şey çok sıkıcı olacak. Yeni bir heyecan bulmamız gere­kecek.”</span></p>

      <p class="paragraf-1 para-style-override-60"><span class="regular-metin-1" xml:lang="tr-TR">Ankara’ya hemen dönmesinin imkânsız olduğu haberini gönderdi; askeri görevleri onun İzmir’de bulunmasını gerektiriyordu.</span></p>

      <p class="paragraf-1 para-style-override-54"><span class="regular-metin-1" xml:lang="tr-TR">Başvekil Rauf ile bir dizi politikacı onun peşinden gitti. Onun görüşlerini öğrenmek niyetindeydiler. Yeni Türkiye’de hükümet ne olmalıydı? Ankara’da iktidar sahibi geçici bir hükümet vardı. İstanbul’daysa, sadrazamları ve nazırlarıyla Halife-Sultan; ama bu hükümetin sadece ismi kalmıştı. Çoğunluk Padişahın anayasal bir hükümdar olarak Mustafa Kemal’in de ilk sadrazam olarak birbirine kaynaştırılması görüşünden yanaydı. Bu konuda Mustafa Ke­mal’in görüşleri neydi acaba?</span></p>

      <p class="paragraf-1 para-style-override-54"><span class="regular-metin-1" xml:lang="tr-TR">Fakat o, düşüncesini bir sır olarak kendisine sakladı. Anayasal Padişah’ın sadrazamı olmak gibi bir niyeti yoktu. Kendi görüşleri son derece kesin ve devrimci nitelikteydi. Yabancı düşmanlar gider gitmez, Saltanat, Hilafet, Os­manlı İmparatorluğu’nun bütün fazlalıkları gibi, onların peşinden gitmeliydi­ler. Bütün o eski yararsız debdebesiyle modası geçmiş saçmalıklarıyla tarihin derinliklerine gömülmeliydiler. O, cumhuriyeti ilan edecek ve bu değişiklik kılıfı altında kendisi tam yetkili yönetici olacaktı. Bundan sonra da Türkiye’yi bütün ayrıntılarıyla yeniden biçimlendirecekti. Fakat şimdilik ihtiyatla hare­ket etmek ve niyetlerini gizlemek zorundaydı. Muhalefetin gücünden henüz emin değildi. Türklerin hepsi tutucu ve dindardı. Ordu ona bağlıydı gerçi, ama Padişah ya da Halife’ye hücum etmesi halinde, askerler bile ona karşı direnebilirdi. Ordusuz, o bir hiçti.</span></p>

      <p class="paragraf-1 para-style-override-59"><span class="regular-metin-1" xml:lang="tr-TR">Rauf kuşkuluydu. Sorularında ısrar ediyor, Barış Konferansı’nın ayrıntıla­rında konunun saptırılmasına engel oluyordu. Mustafa Kemal zaman kazan­mak için, onunla Ankara’da görüşmeyi ve düşüncelerini ona orada aktarma­yı kabul etti.</span></p>

      <p class="paragraf-1 para-style-override-49"><span class="regular-metin-1" xml:lang="tr-TR">Ankara’da bir içki sofrasının çevresinde bir araya geldiler. Refet eskisi ka­dar konuşkandı, her zamanki gibi diliyle olduğu kadar kafası ve elleriyle de devamlı gevezelik ediyordu. Moskova’daki bir diplomatik görevden henüz dönmüş olan Ali Fuat ve Rauf da oradaydılar. 1919’da Amasya’daki ilk top­lantıda Mustafa Kemal’le birlikte olan aynı kişilerdi. O zaman kendilerinden destek istemişti. Her üçü de önemli şeyler yapmış olan önemli adamlardı.</span></p>

      <p class="paragraf-1 para-style-override-58"><span class="regular-metin-1" xml:lang="tr-TR">Karşılarında gücünün ve prestijinin fazlasıyla farkında, başarısından emin, iradesini zayıflatacak pişmanlık ya da herhangi başka duyguya, karar­larını karmaşıklaştıracak hiçbir bağlantıya yer vermediği için sert ve güçlü olarak, meşum ve kurşuni bakışlarıyla Mustafa Kemal oturmuştu. Kendi mu­hakemesine, yeteneğine ve talihine duyduğu olağanüstü inancı da çok güç­lüydü. Hiçbir tereddüdü yoktu: Planlarını gizlemek için onlara kaçamak ce­vaplar verecekti. Fakat hiçbir kuşkuya kapılmadan ve acımasızca, ne kadar uzun süre beklemesi, hangi silahı kullanması gerekirse gereksin ve bedeli ne olursa olsun, istediğini elde etmekte son derece kararlıydı. Mustafa Kemal artık Amasya’da desteklerini rica eden kişiden çok farklı biriydi.</span></p>

      <p class="paragraf-1 para-style-override-50"><span class="regular-metin-1" xml:lang="tr-TR">Rauf ve Refet, Mustafa Kemal’in düşüncelerinden haberdardılar. Onun tüm bu devrimci görüşlerini işitmişlerdi. Ne ki, geçmişte bütün bunlar köşe­ye sıkışmış bir halde savaşan bir adamın teorileri iken, artık Mustafa Kemal bunları gerçeğe dönüştürebilecek kudrete sahip durumdaydı. Bunu yapacak mıydı? Yoksa çoğu zaman görüldüğü gibi, ateşli devrimci iktidara geldiği za­man, temkinli bir yöneticiye mi dönüşecekti?</span></p>

      <p class="paragraf-1 para-style-override-46"><span class="regular-metin-1" xml:lang="tr-TR">Bunu öğrenmeliydiler; bütün gelecek buna bağlıydı. Rauf hiç zaman kaybetmedi, hiçbir kurnazlığa başvurmaksızın doğrudan doğruya konuya girdi.</span></p>

      <p class="paragraf-1 para-style-override-55"><span class="regular-metin-1" xml:lang="tr-TR">“Bazıları sizin saltanat ve hilafeti ilga etmeye niyetlendiğinizi söylüyorlar. Bu doğru mu Paşam?” diye sordu.</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Mustafa Kemal ihtiyatla, “Öncelikle bu konuda sizin görüşlerinizi öğren­mek isterdim” dedi.</span></p>

      <p class="paragraf-1 para-style-override-49"><span class="regular-metin-1" xml:lang="tr-TR">Her ikisi de sağlam karakterli, her ikisi de tutkularınca yönlendirilen bu iki kişi arasında, ortak düşmanları olan Yunanlıların gidişiyle, kaçınılmaz olan rekabet artık başlamıştı. Hiçbir şeye bağlı olmayan devrimciye karşı tu­tucunun; sözde diktatöre karşı anayasal hükümet yanlısının, her şeyi kökün­den söküp atmak ve yok etmekte kararlı kişiye karşı, geleneğe ve istikrarlı gelişme yanlısı arasındaki çekişmeydi bu.</span></p>

      <p class="resim-alyazili"><img alt="8.jpg" class="image" height="333" src="../Images/8_fmt.jpeg" width="226" /></p>

      <p class="resimalti-italik">Mustafa Kemal Rauf Orbay ile birlikte.</p>

      <p class="paragraf-1 para-style-override-66"><span class="regular-metin-1" xml:lang="tr-TR">“Babam ve ben” dedi Rauf, “Padişah’ın ekmeğini yedik. Şu anda Padişah tahtında oturan vatan haininden, Vahdettin’den söz etmiyorum elbette. O gitmelidir ve yerini yeni Padişah almalıdır. Fakat benim gibi her gerçek Türk, Halife Padişah’a bağlıdır. Biz, hükümdara arka çıkmalıyız. Bundan başka, devlet içinde hiçbir uyruğun göz dikemeyeceği kadar yüksek ve ulu bir ma­kamın bulunması da zorunludur. O dakikada, bütün Türk halkının duyguları­nı ifade ediyordu. Refet bu görüşe katıldı. Ali Fuat, Moskova’dan henüz dön­düğü ve durumu yeterince bilmediği mazeretini beyan ederek çekimser kal­dı. Mustafa Kemal kaçamak cevap verdi. Eylem zamanının henüz gelmediği­ni anlamıştı. Beklemesi gerekiyordu.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">“Bunu tartışmak için bir neden göremiyorum” dedi; Rauf belirgin bir ce­vap için baskı yapınca da: “İleri sürdüğünüze benzer bir niyetim yok. Esasen yarın Meclis’te bu konuya ilişkin bir açıklama yapacağım.”</span></p>

      <p class="paragraf-1 para-style-override-58"><span class="regular-metin-1" xml:lang="tr-TR">Diğer üçü tatmin olmuş bir halde konuyu kapattılar ve şafak sökünceye dek keyifle içki içtiler. Ertesi gün Mustafa Kemal söz verdiği gibi, Meclis’te konuşma yaptı.</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Mustafa Kemal, işleri biraz ağırdan alması gerektiğini fark etmişti. Muha­lefet, beklediğinden de güçlüydü. Ya fırsatı yakalamak için beklemeli ya da bu fırsatı kendisi yaratmalıydı. Bunun için beklerken, olaylar, tam da onun istediği doğrultuda gelişti.</span></p>

      <p class="paragraf-1 para-style-override-58"><span class="regular-metin-1" xml:lang="tr-TR">Refet’in evindeki toplantıdan bir hafta sonra İngilizler, Padişah’ı barış şartlarını tartışmak üzere Lozan’a bir heyet göndermeye ve aynı çağrıyı Ankara’daki Meclis’e de iletmeye çağırdılar. Bu, çok düşüncesizce yapılmış bir hataydı.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Sonuçta büyük bir infial yarattı. Birkaç kişisel yandaşı dışında, artık her gerçek Türk Vahdettin’den nefret ediyordu. O, Türkiye’yi mahvetmek isteyen İngilizler ve Yunanlıların yanında yer almış olan bir vatan hainiydi. Vahiden­din ve Lloyd George, işte gerçek ulusal düşmanları bu iki kişiydi. Ve bir va­tan haini olması dolayısıyla, Vahidettin’e olan nefretleri iki kat şiddetliydi.</span></p>

      <p class="paragraf-1 para-style-override-49"><span class="regular-metin-1" xml:lang="tr-TR">Çağrı gelir gelmez büyük bir öfke çığlığı yükseldi. İstanbul’da Padişah’ın adamları dövüldü. Padişah’ı desteklemiş olan gazeteci Ali Kemal, müttefik polis gücünün gözleri önünde güpegündüz kentin belli başlı kulüplerinin bi­rinden sürüklenerek çıkarıldı, İzmit’e götürüldü ve taşlanarak öldürüldü. Pa­dişah’ın hizmetlileri, nazırları, hatta sadrazamı sokağa adım atmaktan çeki­nir oldular.</span></p>

      <p class="paragraf-1 para-style-override-51"><span class="regular-metin-1" xml:lang="tr-TR">Ankara’da Meclis toplanmış, mebuslar pürhiddet bakışıyorlardı. Bu İstanbul hükümeti de neydi? Türkiye’yi kurtarmak için ne yapmıştı? O modası geçmiş yaşlı budala, Sadrazam Tevfik Paşa, çağrıyı imzalama hakkını nere­den almıştı? O ve tüm kabinesi köpeklerden, düşmüş insanlardan, vatan ha­inlerinden ve İstanbul’daki dalkavuk padişahın çanak yalayıcılarından oluşu­yordu. Türkiye’de yalnızca bir tek hükümet vardı, o da kendilerinin Büyük Millet Meclisi hükümetiydi.</span></p>

      <p class="paragraf-1 para-style-override-49"><span class="regular-metin-1" xml:lang="tr-TR">Mustafa Kemal, zamanın geldiğini, hemen harekete geçmesi gerektiğini, aksi takdirde hiçbir zaman başaramayacağını anladı. Mebusları Vahdettin’i yurtdışına sürmeye, hatta belki Saltanat’ı kaldırmaya ikna edebileceğini gör­dü. Hilafete saldırma riskini göze almayacaktı: Bu en yoksul köylüye varın­caya değin tüm halkın dinsel duygularını incitebilirdi ve bu konuda destek bulacağını da hiçbir şekilde sanmıyordu.</span></p>

      <p class="paragraf-1 para-style-override-49"><span class="regular-metin-1" xml:lang="tr-TR">Bütün mebusların öfkeli çığlıklar atarak tartıştıkları bir sırada, Meclis’teki hengâmenin ortasında Mustafa Kemal içeri girdi ve Meclis’ten kendisini din­lemesini istedi; Saltanat’la Hilafet’in birbirinden ayrılmasını ve saltanatın ilga edilerek Vahdettin’in yurtdışına sürülmesini teklif etti.</span></p>

      <p class="paragraf-1"><span class="regular-metin-1" xml:lang="tr-TR">Bütün öfkesine rağmen, Meclis son derece hayati bir karara doğru sürük­lendiğini anladı. Mebusların heyecanı bir anda söndü, teklifi tartışmaya baş­ladılar.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Mustafa Kemal, elindeki kartlarının bir kısmını göstermişti. Henüz başarı­sızlığı kaldırabilecek kadar güçlü değildi. Kişisel taraftarlarından seksen kişinin de desteğiyle, derhal bir oylama yapılmasında ısrar etti. Meclis, teklifi Özel Adalet Komisyonu’na havale etti.</span></p>

      <p class="paragraf-1 para-style-override-45"><span class="regular-metin-1" xml:lang="tr-TR">Özel komisyon ertesi gün toplandı. Hukukçularla din adamlarından oluş­muştu. Saatlerce tekdüze bir havada, Saltanat’ın Hilafet’ten ayrılması konusu­nu tartıştılar. Başkan, uçuşan cübbesi ve uzun sakallarıyla, mağrur bir din adamıydı. Sakallı hocayı bir diğer sakallı hoca, uzun ve can sıkıcı konuşmala­rıyla bir hukukçuyu diğeri izliyordu. Eski belgelerden, Kur’an ve Şeraitin çok derin tefsirlerini yapıyorlardı. Bağdat ve Kahire halifelerinin geçmişe gömül­müş tarihlerinden yüzlerce örnek gösterdiler. Arapça kelimelerin anlamların­daki her bir nüansı tartışarak uzayıp giden saatler boyunca bu minvalde ko­nuştular, konuştular. Her nokta üzerinde kılı kırk yararcasına durup yalın cümleleri karmaşık savlarla dağıttılar ve tartışmanın iyice tadını kaçırdılar.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Kurşuni üniforması içindeki Mustafa Kemal, bir köşede, sinirleri bozul­muş fakat ses çıkarmadan onları seyrediyor, atılmak üzere olan yabanıl bir bozkurt gibi gergin oturuyordu.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Komisyon teklifin karşısındaydı. Bir üyesi bile teklifin lehine konuşmamıştı. Kaybedecekti.</span></p>

      <p class="paragraf-1 para-style-override-49"><span class="regular-metin-1" xml:lang="tr-TR">Ne ki, daha ilk rauntta kaybetmeyi göze alamazdı. Önemsiz şeyler hak­kında yapılan bu amaçsız, sonu gelmez tartışma onu kızdırmıştı. Sinirleri iyi­ce bozulmaya başladı. Bu malumatfuruş budalalar sürüsü, ölü bir kurumun yozlaşmış yapısını destekleyecek materyal bulmak için kelimelerle oynar­ken, Gazi, egemen olarak kendisi bütün gün oturup bekleyecek miydi?</span></p>

      <p class="paragraf-1 para-style-override-51"><span class="regular-metin-1" xml:lang="tr-TR">Ansızın bütün kontrolünü kaybetti. Öfkeden titreyerek, homurdanarak bir masanın üzerine sıçradı ve toplantıyı durdurdu.”Efendiler, Osmanlı Sulta­nı egemenliği halktan zorla almıştır,” dedi “ve halk şimdi zorla onu geriye alıyor. Saltanat Hilafet’ten ayrılmalı ve kaldırılmalıdır. Bu görüşe katılır ya da katılmazsınız, bu sizin bileceğiniz iş. Ama ne olursa olsun bu gerçekleşecek­tir, bu arada bazılarının kafaları kesilse dahi.”</span></p>

      <p class="paragraf-1 para-style-override-58"><span class="regular-metin-1" xml:lang="tr-TR">Diktatör emirlerini vermişti. Saygıdeğer başkan ayağa kalktı ve konuştu: “Efendiler,” dedi, “Gazi bize meseleyi bizim ele aldığımızdan çok farklı bir bakış açısından izah etti.”</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Mebuslar tehlikeden kurtulmak için aceleden birbirlerini ite kaka Meclis’e bu önerinin yasalaştırılmasını tavsiye etmeye koştular; Saltanat kesinlik­le Hilafet’ten ayrılmalıydı; Saltanat’ın kesinlikle ilga edilmesi ve Vahdettin’in ülkeden çıkarılması şarttı. Uzun giysilerinin eteklerini kavuşturarak, bu zincirsiz bozkurt üzerlerine atlamadan önce savuşabilmek için kaçıştılar.</span></p>

      <p class="paragraf-1 para-style-override-51"><span class="regular-metin-1" xml:lang="tr-TR">Meclis, tasarıyı görüşmek için hemen oturuma geçti. Tartışmaya başladı­lar. Mustafa Kemal, Meclis’in genel havasının kendisine karşı olduğunu anla­mıştı. Bir an evvel oylamaya geçilmesini sağlamalıydı. Her ne pahasına olur­sa olsun kazanması şarttı. Kişisel taraftarlarını toplantı salonunun bir tarafına topladı ve derhal açık oylamaya geçilmesini istedi. Kimi mebuslar tasarının ad okunarak oylanmasını talep etti. Mustafa Kemal buna karşı çıktı. Taraftarları silahlıydı; içlerinden bazıları her şeyi yapabilecek karakterdeydi; emir alırlarsa silahlarını hiç duraksamadan kullanacakları kesindi.</span></p>

      <p class="paragraf-1"><span class="regular-metin-1" xml:lang="tr-TR">“Meclis’in oybirliğiyle kabul edeceğinden eminim” dedi. Sesinden bir tür tehdit seziliyordu ve taraftarları da ellerini bellerine atmışlardı. “Ellerin kaldı­rılması yeterlidir.”</span></p>

      <p class="paragraf-1 para-style-override-74"><span class="regular-metin-1" xml:lang="tr-TR">Başkan bir gözü Mustafa Kemal’de, tasarıyı oylamaya koydu. Birkaç el yükseldi.</span></p>

      <p class="paragraf-1 para-style-override-68"><span class="regular-metin-1" xml:lang="tr-TR">“Oybirliğiyle kabul edildi” dedi Başkan.</span></p>

      <p class="paragraf-1 para-style-override-54"><span class="regular-metin-1" xml:lang="tr-TR">Bir düzine kadar mebus protesto etmek için sıraların üstüne fırladılar. “Bu doğru değil, ben karşıyım!” Diğerleriyse, “Otur yerine! Kes sesini! Do­muz!” diye bağırıp ıslık çaldılar, birbirlerine sövüp saydılar.</span></p>

      <p class="paragraf-1 para-style-override-55"><span class="regular-metin-1" xml:lang="tr-TR">Tam bir velvele çıkmıştı. Mustafa Kemal’den gelen işaret üzerine, Başkan bütün bu gürültüyü bastırmak için bağırarak kararını tekrar etti.</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">“Türkiye Büyük Millet Meclisi’nin oybirliğiyle aldığı karar sonucu, Salta­nat ilga edilmiştir”</span><span class="char-style-override-8" xml:lang="tr-TR"><a class="footnote-link" href="#footnote-225-1" id="footnote-225-1-backlink">1</a></span> <span class="regular-metin-1" xml:lang="tr-TR">diyerek oturumu kapattı. Mustafa Kemal, taraftarlarıyla çevrilmiş olarak Meclis’ten ayrıldı.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Bunun arkası çabucak geldi. Beş gün sonra Refet, Harrington’ın burnu­nun dibinde yapılan bir darbe ile İstanbul’un denetimini ele geçirdi ve Padi­şah hükümetini feshetti.</span></p>

      <p class="paragraf-1 para-style-override-54"><span class="regular-metin-1" xml:lang="tr-TR">Padişah birkaç gün dayandı. Sonra Harrington’a bir haberci gönderdi. Bu adam, Vahdettin’in maiyetinden hâlâ güven duyduğu tek kişi olan Saray or­kestrasının şefiydi.</span></p>

      <p class="paragraf-1 para-style-override-57"><span class="regular-metin-1" xml:lang="tr-TR">Şef, yaşlı ve sarsak biriydi, İngiliz ordusu karargâhına büyük bir gizlilik içinde gelmişti. Vahdettin herhangi bir yazılı belge vermeyi reddettiği için, elinde hiçbir şey yoktu ve Başkumandan’dan başka hiç kimseyle görüşmeye­ceğini söylüyordu.</span></p>

      <p class="paragraf-1 para-style-override-51"><span class="regular-metin-1" xml:lang="tr-TR">Sonunda Harrington onu kabul etti. Korkudan titreyen ve kekeleyen yaşlı şef, getirdiği mesajı güç bela aktarabildi: Zat-ı Şahane, Padişah hazretleri iyi kalpli İngiliz generalinin ve İngiliz hükümetinin korumasını büyük bir arzuyla istirham etmekteydi: Zat-ı Şahaneleri, yaşamının tehlikede olduğundan emin­di: Zat-ı Şahaneleri mümkün olduğu kadar çabuk kaçmaya karar vermişti.</span></p>

      <p class="paragraf-1"><span class="regular-metin-1" xml:lang="tr-TR">İki gün sonra İngilizlere ait bir ambulans, sarayın arka kapılarından biri­nin önünde durdu. Yanında oğlu, bir bavul ve bir çanta taşıyan bir harem ağası olduğu halde, Vahdettin dışarıya çıktı.</span></p>

      <p class="paragraf-1 para-style-override-68"><span class="regular-metin-1" xml:lang="tr-TR">O sabah hava oldukça kapalıydı ve hafif yağmur çiseliyordu.</span></p>

      <p class="paragraf-1"><span class="regular-metin-1" xml:lang="tr-TR">Bir İngiliz emir subayı ambulansın arkasındaki ahşap merdiveni indirdi. Bir elinde sıkıca kavradığı şemsiyesiyle, Osmanlı İmparatorluğu’nun sonun­cu Padişahı, tüm Türklerin hükümdarı, ‘Grand Seigneur’ (Büyük Efendi), ‘Dünyanın Dehşeti’ olan adam, ahşap merdivenleri tırmanmaya çalıştı. Şem­siye kapıya takılmış, içeri girmemekte direniyordu. İhtiyar adam zayıfça şem­siyeyle mücadeleye girişmişti, gittikçe hırçınlaşıyor ve huzursuzlanıyordu: Is</span><span class="regular-metin-1" xml:lang="tr-TR">lanacağı için şemsiyeyi kapamak ve onu bırakmak istemiyordu. Bir İngiliz subayı şemsiyeyi elinden çekip aldı ve yaşlı adamı merdivenlerden çıkarıp kapıyı üstüne kapattı. Ambulans hareket etti.</span></p>

      <p class="paragraf-1 para-style-override-59"><span class="regular-metin-1" xml:lang="tr-TR">İskelelerden birinden bir motor son hızla yola çıktı. Bir İngiliz savaş ge­misinde, İngiliz Filosu Başkumandanı olan Amiral, Padişah’ı hükümdarlara yaraşır bir törenle karşıladı.</span><span class="char-style-override-8" xml:lang="tr-TR"><a class="footnote-link" href="#footnote-225-2" id="footnote-225-2-backlink">2</a></span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Ansızın bir feryat işitildi: Vahdettin telaşla güverteye dönmüştü; kendisi­ne bir genç kızınki gibi tiz sesiyle çığlıklar atarak bir şeyler söyleyen harem ağasına küfrediyordu; harem ağasının taşıdığı valiz ortadan kaybolmuştu; ne­redeydi?</span></p>

      <p class="paragraf-1 para-style-override-60"><span class="regular-metin-1" xml:lang="tr-TR">Sonunda valiz motorda bulundu. Vahdettin içini kontrol etti. Her şey yerli yerindeydi; rahat bir nefes alarak kamarasına döndü; valizde muhteşem altın kahve takımlarıyla toplama fırsatı bulabildiği mücevherleri bulunuyordu.</span></p>

      <p class="paragraf-1 para-style-override-54"><span class="regular-metin-1" xml:lang="tr-TR">Bir saat sonra Vahdettin bir İngiliz savaş gemisinin içinde, iradesiz, gev­şek ve dehşete kapılmış yaşlı bir adamın sonuna ulaşmak üzere, Türkiye’den uzaklaşmış bulunuyordu.</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Yeğeni Abdülmecit, onun yerine bütün Müminlerin Halifesi oldu, ne var ki elinde hiçbir dünyevi güç ya da makam bırakılmamıştı.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-1-backlink" id="footnote-225-1">1</a> 1 Kasım 1922 (ç.n.)</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-2-backlink" id="footnote-225-2">2</a> 17 Kasım 1922. (ç.n.)</p>
        </div>
      </div>
    </div>
  </div>
</body>
</html>
