<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>20-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x20-7.html" xml:lang="en-GB">
    <div class="Basic-Text-Frame-4">
      <p class="arabaslik-orta-3" id="toc_marker-14-7"><span class="bold-baslik12-3" style="font-size:0.92em;">LXVII</span></p>

      <p class="paragraf-3"><span class="regular-metin-3" xml:lang="tr-TR">Mustafa Kemal, Çankaya’daki yaşamdan, bu yaşamın usandırıcı tek dü­zeliğinden bıkmaya başlamıştı. Sadece kısa bir süre için bile olsa köşkün aşağısında el değmemiş halde uzayıp giden sarı ovaları gerisinde bırakarak, yolculuk etmek, yaşamı ve halkı görmek istiyordu.</span></p>

      <p class="paragraf-3 para-style-override-47"><span class="regular-metin-3" xml:lang="tr-TR">Hastaydı da. Kalp kriziyle birlikte iki kez baygınlık nöbeti geçirmişti. Sü­rekli ve çok miktarda içtiği içkinin etkileri ortaya çıkıyordu. Doktoru onu ar­tık içkiyi azaltması gerektiği konusunda uyarmış ve bir hava değişiminin iyi gelebileceğini söylemişti.</span></p>

      <p class="paragraf-3 para-style-override-47"><span class="regular-metin-3" xml:lang="tr-TR">Hepsinden önemlisi de etkinliğini yitirmeye başladığını anlamıştı. Çan­kaya’da kendisini ülkeden fazlasıyla soyutlamıştı. Halkla temasını kaybetmişş durumdaydı; devlet işleri üzerindeki denetimini fazlasıyla gevşetmişti; daha önce olduğu gibi kamuoyunun gözündeki saygınlığı sönmeye başlamıştı.</span></p>

      <p class="paragraf-3 para-style-override-44"><span class="regular-metin-3" xml:lang="tr-TR">Çoğu kişi onun sadece görünüşte lider, saygınlığını yitirmiş biri olduğunu; Bozkurt’a ağızlık takılarak susturulmuş olduğunu ve Çankaya’ya zincirlendi­ğini; asıl yönetenlerin İsmet ve bakanları olduğunu bile söylemeye başlamıştı.</span></p>

      <p class="paragraf-3 para-style-override-81"><span class="regular-metin-3" xml:lang="tr-TR">Canlandı ve silkindi. Hiç kimsenin kendi yerini gasp etmesine izin ver­meyecekti. O merkez, denetleyen güç ve bütün herkesin üstünde yükselen reis olmalıydı. Hiç kimse onunla yan yana durmayı bile aklına getirmemeliy­di. O, en büyük olmalıydı.</span></p>

      <p class="paragraf-3 para-style-override-55"><span class="regular-metin-3" xml:lang="tr-TR">Sahneye dönmeye karar verdi; tüm dikkatleri toplayacak bir dönüşle yine sahne ışıklarının altına girecekti, İstanbul’a gidecekti. Burada, Padişah’ın sa­rayından uzun zamandır tasarladığı köklü bir reformu başlatacaktı. Türkçede kullanılan Arap harflerini Latin alfabesiyle değiştirecek, böylece tüm Türk yazınında, Türklerin birbiri arasındaki tüm yazılı iletişimde köklü bir devrim yaratacaktı. Türkiye’deki tüm düşünceyi temelinden değiştirecekti.</span></p>

      <p class="paragraf-3 para-style-override-55"><span class="regular-metin-3" xml:lang="tr-TR">Milletin yüzde onu bile okuma bilmiyordu. Karmaşık Arap yazısı, öylesi­ne zordu ki okuma yazma din adamlarıyla birkaç entelektüelin tekelinde kalmıştı; bu, Türklerin adeta bir duvarla Batı’dan ayrılmasına, karmaşık Arap düşüncesi ve Farsçanın yapaylığıyla ellerinin kollarının bağlanmasına yol aç­mıştı; dil öylesine girift bir hale gelmişti ki, Türkçeyi öğrenmenin gerektirdiği büyük çabayı, pek az yabancı göze alabiliyordu; pek az Türk herhangi bir Batı dilini öğrenebiliyordu.</span></p>

      <p class="paragraf-3 para-style-override-51"><span class="regular-metin-3" xml:lang="tr-TR">Mustafa Kemal’in büyük bir hayali vardı. Kolunun bir hareketiyle bütün bu sorunları yerle bir edebilirdi. Bütün halkını eğitimsizlerle eğitimlileri, din adamlarıyla hamalları yeniden okula gönderecekti; hepsinin okumayı ve yazmayı öğrenmesi gerekiyordu. Bilginin muazzam giriş kapısını önlerine açacak ve bu kapıdan başarıyla geçmeleri için onlara öncülük edecekti.</span></p>

      <p class="paragraf-3 para-style-override-98"><span class="regular-metin-3" xml:lang="tr-TR">Hazırlıklara başladı. Özel ve sosyal yaşamında daha mazbut ve edepli davranmaya başladı. Yakın çevresiyle kadınlarına daha az vakit harcadı. İç­kiyi ve kâğıt oynamayı azalttı ve daha fazla uyumaya başladı. Sağlığı düzel­di. Yine işbaşında ve yine mutluydu.</span></p>

      <p class="paragraf-3 para-style-override-59"><span class="regular-metin-3" xml:lang="tr-TR">Büyük bir titizlikle Batı dillerinin alfabelerini inceledi: 1924’de Bakû’deki bir konferansta Sovyet Cumhuriyetleri, Orta Asya’daki tüm Tatarların kul­lanması için Latin alfabesini benimsemişti. Mustafa Kemal onların sistemini öğrendi. Dil uzmanı profesörleri getirtti ve onlarla birlikte Türkiye’nin ihti­yaçlarına uygun, Latin harflerinden oluşan bir alfabe hazırladı. Mustafa Ke­mal, bu harfler üzerinde ustalaşıncaya değin, her gün saatlerce çalıştı.</span></p>

      <p class="paragraf-3 para-style-override-46"><span class="regular-metin-3" xml:lang="tr-TR">Artık hazırdı. 1928 yılının yaz tatilinde hükümet, Ankara’nın tozundan ve sıcağından ayrılıp İstanbul’a, Boğaziçi kıyısına taşınacaktı.</span></p>

      <p class="paragraf-3 para-style-override-49"><span class="regular-metin-3" xml:lang="tr-TR">İstanbul halkı, Ülkenin Kurtarıcısı’nı, Gazi’yi selamlamak için kitleler ha­linde sokaklara aktı. 1919’dan beri kente gelmemişti. Bayrakların dalgalandı­ğı, topların selam atışları yaptığı ve kalabalığın sevinç gösterilerinin olduğu sokaklardan muhteşem bir törenle ağır ağır geçip, Boğaziçi’ne indi ve Dolmabahçe’deki Padişah sarayındaki ikametgâhına geldi.</span></p>

      <p class="paragraf-3 para-style-override-82"><span class="regular-metin-3" xml:lang="tr-TR">Alışıldık çalışma tazını sürdürdü: Dikkatli hazırlıklar, iyi seçilmiş bir fırsat ve tiyatrovari bir başlangıç; ardından öğretmen rolünü oynayarak ikna çaba­ları, güzellikle yola getiremediği takdirde insafsızca zor kullanarak, dürterek harekete geçirme.</span></p>

      <p class="paragraf-3 para-style-override-51"><span class="regular-metin-3" xml:lang="tr-TR">Tüm sosyeteyi sarayda verdiği bir konferansa davet etti. Balo salonunun bir köşesine bir platform ve sandalyeler koyuldu. Dinleyiciler arasında me­buslar, memurlar, üst düzey din adamları, gazeteciler, yazarlar, öğretmenler, sosyete hanımları ve varlıklı tüccarlar bulunuyordu. Platformun üzerine ko­nulmuş sandalyelere, İsmet ve hükümet üyeleri ile Meclis Başkanı Kazım ve onun yanında da Mustafa Kemal dizilmişti. Platformun diğer ucunda, bir ka­ra tahta ile bir kutu tebeşir duruyordu.</span></p>

      <p class="paragraf-3 para-style-override-55"><span class="regular-metin-3" xml:lang="tr-TR">Mustafa Kemal ayağa kalktı. En iyi giysilerinden birini giymişti; üzerinde bir redingotla sabah kıyafeti vardı; aynı zamanda en iyi ruh hali içindeydi. Dinleyicilerine neden hepsini buraya davet ettiğini belirten kısa bir açıklama</span> <span class="regular-metin-3" xml:lang="tr-TR">yaptı; Arap yazısının güçlükleri ve dezavantajlarıyla Latin alfabesinin avan­tajlarım anlattı. Sonra kara tahtanın üzerindeki yeni alfabenin noktalarını, çengellerini ve bağlantılarını açıklayarak nasıl kullanılacağını bizzat yazarak gösterdi.</span></p>

      <p class="paragraf-3 para-style-override-58"><span class="regular-metin-3" xml:lang="tr-TR">Dinleyicilerden rast gele iki kişiyi çağırıp yeni alfabenin nasıl kullanaca­ğını bir kez daha açıkladı ve tahtaya adlarını yazmalarını istedi.</span></p>

      <p class="paragraf-3 para-style-override-47"><span class="regular-metin-3" xml:lang="tr-TR">Çok iyi bir öğretmendi: Açık, kesin ve öğrencileri üzerindeki hâkimiye­tinden emin, onların beceriksiz çabalarına karşı şakacı ve alaycı.</span></p>

      <p class="paragraf-3"><span class="regular-metin-3" xml:lang="tr-TR">Dinleyiciler bütün dikkatleriyle derse katıldılar. Her birinin güzel bir öğle uykusu çekiyor olacağı bütün o sıcak, uyku verici öğleden sonra saatleri bo­yunca hiçbiri ne kestirdi ne de dikkatinin dağılmasına izin verdi. Bunu yapa­nın başı derde girebilirdi. Gazi’nin verdiği talimatları adeta yutarcasına din­lediler; şakalarına ve alaylarına gürültülü kahkahalar attılar.</span></p>

      <p class="paragraf-3 para-style-override-80"><span class="regular-metin-3" xml:lang="tr-TR">Bütün İstanbul, yeni yazıyı öğrenmeye koyuldu. Mustafa Kemal, kara tahtası ve tebeşirleriyle yolunun üstündeki kentlileri ve köylüleri çağırtıp açık alanlarda dersler verdiği, daha önce hiç yazı yazmamış insanlara kendi adla­rını yazdırdığı büyük bir ülke turuna çıktı.</span></p>

      <p class="paragraf-3 para-style-override-47"><span class="regular-metin-3" xml:lang="tr-TR">Çabaları, İstanbul gibi ülkenin her yerinden ses getirdi. Bu fikir, tüm ulu­sun hoşuna gitmişti. Zenginliğin ve refahın altın anahtarı işte buydu. Yeni ya­zının öğrenilmesi her şeyin önüne geçmişti. Büyük bir heyecan çığı halinde, bütün ülke okullara aktı. Köylüler, çobanlar, hamallar, esnaf, gazeteciler, po­litikacılar, hepsi aynı düzeyden başlayıp öğrenme çabasına girişmişlerdi. Genci, yaşlısı camilerde, kahvelerde, meydanlarda ellerinde bir taş tahta ve kalem ya da bir parça tahta ve tebeşir, oturmuş büyük A’lar ve B’ler yazıyor, yüksek sesle heceliyor ve büyük bir ağırbaşlılıkla ayrıntıları tartışıyordu.</span></p>

      <p class="paragraf-3 para-style-override-47"><span class="regular-metin-3" xml:lang="tr-TR">İsmet’in onu yarı istihzayla adlandırdığı gibi, Mustafa Kemal “Baş Öğretmen”di. Halkı teşvik ve sevk etti. En iyi sonucu aldığı kişilere ödüller verdi. Yeni yazıda ustalaşanlara memurluklar vaat etti. Başaranların önüne açılan muhteşem geleceği anlattı. Dans partnerleri, elindeki dilekçeyle bir mebus, derdini anlatan bir köy muhtarı, kısacası yanına bir vesileyle yaklaşan herke­si sınavdan geçirme fırsatını hiç kaçırmadı. Bir keresinde bir balonun ortasın­da dansı bırakıp bir tahta ve tebeşir istedi ve ders verdi. Ondan sonra yeni yazı konusundaki başarısızlığın cezaya, mevki kaybına hatta yurttaşlıktan çı­karılıp sürgün edilmeye yol açacağı bir tarih belirledi. Mahkûmlar cezalarını tamamlasalar bile Latin harfleriyle okuma ve yazmayı öğrenmedikleri sürece serbest bırakılmayacaklardı.</span></p>

      <p class="paragraf-3 para-style-override-54"><span class="regular-metin-3" xml:lang="tr-TR">Ülkeyi bir baştan diğerine gezerek, her gün ve her gece uzun saatler bo­yunca şaşırtıcı enerjisiyle halkına ders vererek çalıştı. Bir kere daha toplu­mun odak noktası olmuştu. Her göz yine onun üzerine dikilmişti. Sahneyi ele geçirmişti.</span></p>

      <p class="paragraf-3"><span class="regular-metin-3" xml:lang="tr-TR">Bu sürekli çabalama, sıradan bir insanı yıpratabilirdi, ama Mustafa Ke­mal kesinlikle gevşemedi. İşi biter bitmez, derhal mahrem dostlarını toplayıp eskisi kadar çılgınca olmasa bile yine içki ve oyunlu yaşamına başladı.</span></p>

      <p class="paragraf-3 para-style-override-49"><span class="regular-metin-3" xml:lang="tr-TR">Sarayda resepsiyon verildiği geceydi. Dinleyicilerine üç saatlik ders fazla gelmişti, fakat Mustafa Kemal yaşam doluydu. Akşam yemeği ve oyun oyna­mak için iki diplomatı davet etti.</span></p>

      <p class="paragraf-3 para-style-override-47"><span class="regular-metin-3" xml:lang="tr-TR">Bir masada onlarla oyun oynuyordu, mahrem dostları çevrelerini almış, içki ve sigara içerek oturuyorlardı. Ara sıra kadınlardan biri içeri giriyordu. Mustafa Kemal olanların farkına bile varmıyordu. Kendini oyuna kaptırmıştı.</span></p>

      <p class="paragraf-3 para-style-override-50"><span class="regular-metin-3" xml:lang="tr-TR">Her zamanki gibi kazanıyordu. Ortaya sürülen para yüksekti; kazanç yı­ğını hızla yükseliyordu. Siyah gece, günün ilk ışıklarında erirken hâlâ oynu­yorlar ve hâlâ Mustafa Kemal kazanıyordu.</span></p>

      <p class="paragraf-3 para-style-override-44"><span class="regular-metin-3" xml:lang="tr-TR">Yüzleri solgunlaşmış ve yorgun düşmüş diplomatlar gitmek üzere ayağa kalktılar. Mustafa Kemal gerindi. Kendini oyuna öylesine kaptırmıştı ki gece­nin sona erdiğini bile fark etmemişti.</span></p>

      <p class="paragraf-3 para-style-override-47"><span class="regular-metin-3" xml:lang="tr-TR">Eski padişah hareminin bulunduğu odaların üstündeki tirizlerle bölün­müş pencereye doğru yürüdü. Yüzünde hiçbir yorgunluk belirtisi yoktu. Gözleri her zamanki çatkın ifadesiyle bakıyordu.</span></p>

      <p class="paragraf-3 para-style-override-45"><span class="regular-metin-3" xml:lang="tr-TR">Aşağıda, birkaç yıldızın ölgün ışığıyla beneklenmiş Boğaziçi, simsiyah, pırıltılı akıyordu. Karşıda, Anadolu kıyısı, şafağın aldatıcı gri ışığında siyah görünüyordu. Balıkçı filosu Karadeniz’e doğru, yoluna gidiyordu. Simsiyah suyun sessizliği içinde küreklerin ıskarmozlarda çıkardığı gıcırtıyı, adamların konuşmalarını rahatça işitebiliyordu. Bir halatı çekerken hep birlikte bağıran adamların sesini duyabiliyordu.</span></p>

      <p class="paragraf-3"><span class="regular-metin-3" xml:lang="tr-TR">Masaya döndü. Bir süre kazandığı paralara baktı. Bir el hareketiyle hep­sini bir araya yığıp, masanın ortasına getirdi.</span></p>

      <p class="paragraf-3 para-style-override-68"><span class="regular-metin-3" xml:lang="tr-TR">“Size ait olanları ayırın” dedi, “ve geri alın.”</span></p>

      <p class="paragraf-3 para-style-override-73"><span class="regular-metin-3" xml:lang="tr-TR">Bu Boğaz’daki padişah sarayındaki Doğulu hükümdarın jestiydi.</span></p>

      <p class="paragraf-3 para-style-override-50"><span class="regular-metin-3" xml:lang="tr-TR">Diplomatlara iyi geceler dileyip çalışma odasına geçti. Programda erken­den çıkılacak bir eğitim turu ve daha önce de tamamlaması gereken bir sürü iş vardı.</span></p>
    </div>
  </div>
</body>
</html>
