<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>11-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x11-1.html" xml:lang="en-GB">
    <div class="Basic-Text-Frame">
      <p class="arabaslik-orta" id="toc_marker-5-1"><span class="bold-baslik12" style="font-size:0.92em;">III</span></p>

      <p class="paragraf"><span class="regular-metin">Manastır, yürüyen birliklerin tozları ve gürültüsü ile silahların gümbürtüsüyle sarsılıyordu. Yunanistan Girit’i ele geçirmişti. Türkiye savaş ilan etti ve askeri birlikler cepheye koştular.</span></p>

      <p class="paragraf"><span class="regular-metin">Gün, büyük zorlukların ve mücadelelerin yaşandığı, savaşlar ve savaş söylentilerinin her yana yayıldığı günlerdi. Osmanlı imparatorluğu son nefe­sini vermek üzereydi. Onun kıvranan bedenine pençelerini geçirmiş olan ve birbirlerine hırlayan Hıristiyan güçlerin her biri ise, imparatorluğun iri bir parçasını koparabilmek için hazır bekliyorlardı.</span></p>

      <p class="paragraf"><span class="regular-metin">imparatorluğu yiyip bitiren bir başka güç de hoşnutsuzluktu. Yönetsel ör­gütlenmesi, tıpkı Osmanlıların on altıncı yüzyıldaki parlak günlerindeki gibi Padişah’ın çevresinde toplanmıştı; fakat artık eli ayağı tutmaz, köhne bir hale gelmiş, çürümüştü. Her yerde yoksulluk ve yetersizlik ve bunlarla birlikte hoşnutsuzluk egemendi. Bütün genç insanlar reform yapılması için feryat et­mekteydi.</span></p>

      <p class="paragraf"><span class="regular-metin">Padişah, yani ‘Kızıl Tilki’ Abdülhamit, yabancılardan olduğu kadar uy­ruklarından da korkuyordu. Tüm yenilikçi düşünceleri yasaklamıştı; her türlü reformu reddediyordu. Bütün imparatorluğu bir hafiye ağıyla örmüştü; böy­lece nerede olursa olsun ne zaman üç kişi bir araya gelip konuşsa, konuştuk­larını dinleyip, gizli polise rapor eden biri oluyordu. Ortada ne özgürlük, ne de can güvenliği kalmıştı. Hapishaneleri Türklerle doldurmuş, Hıristiyanları toplu kıyıma uğratmıştı.</span></p>

      <p class="paragraf"><span class="regular-metin">Ülke ayaklanma ve devrim ruhuyla doluydu; özellikle de “fesat ateşinin” her zaman sıcaklığını koruduğu, tutuşmaya hazır olduğu Balkanlar’da ve Manastır’da. Yeni düşünceler burada ortalığa dökülmüştü.</span></p>

      <p class="paragraf"><span class="regular-metin">Mustafa Kemal gençliğinin verdiği büyük tutkuyla bütün bunları özümsedi. Tüm Arnavutlar ya da Makedonyalılar gibi o da içgüdüsel olarak her türlü otoriteye başkaldırıyordu. Yürekten bir devrimciydi. Kendini bir devrime ön­derlik eder, despotun egemenliğine son verir, ülkeyi kurtarır ve temizlerken hayal ediyordu. Bu hayallerin hepsinde, kendisini daima herkesin baş eğdiği ve saygı duyduğu bir lider olarak, daima merkezde görüyordu.</span></p>

      <p class="paragraf"><span class="regular-metin">Tatillerinde Selanik’e dönüyor, fakat annesinin evinden olabildiğince uzak duruyordu. Annesi, Rodoslu, hali vakti yerinde bir tüccarla evlenmişti. Mustafa Kemal bu evliliğe karşı olduğunu çok kaba bir dille annesine söyle­diğinde, aralarında büyük bir tartışma çıkmıştı. Bundan sonra da üvey baba­sını tanımayı ve onunla görüşmeyi reddetmişti.</span></p>

      <p class="paragraf"><span class="regular-metin">Selanik’teyken zamanının çoğunu, ona Fransızca öğreten bir Dominiken keşişiyle geçiriyordu. O sıralar kendisi gibi Makedonyalı (Ohrili) hoş ve utangaç bir genç olan Fethi’yle arkadaşlık kurmuştu. Fethi</span><span class="char-style-override-8"><a class="footnote-link" href="#footnote-225-1" id="footnote-225-1-backlink">1</a></span><span class="regular-metin">, Fransızcayı ga­yet iyi biliyordu. Ele geçirebildikleri tüm devrimci literatürü birlikte, hırsla ve çabucak okudular. Bunlar Voltaire, Rousseau, tüm Fransız yazarları ve Hobbes’un ekonomi-politiği ile John Stuart Mill’in yapıtlarıydı. Hepsi de yasak­lanmış yayınlardı. Bunlarla yakalanmaları hapse girmeleri anlamına gelecek­ti. Bu tehlike, bunları okumayı daha da keyifli hale getiriyordu.</span></p>

      <p class="paragraf"><span class="regular-metin">Mustafa Kemal, hitabet sanatı alıştırmaları yapıyor, diğer askeri öğrenci­lere tumturaklı söylevler veriyordu. Bu söylevler Türkiye’nin, onların Türki­ye’sinin yabancıların pençesinden ve Padişah’ın kokuşmuşluğundan kurtarıl­ması gereğini dile getirmekteydi. Özgürlük üzerine makaleler ve denemeler kaleme alıyor, uzun ve ateşli şiirler yazıyordu.</span></p>

      <p class="paragraf"><span class="regular-metin">Derslerinde, Manastır’da Selanik Askeri Rüştiyesi’nde olduğu kadar başa­rılıydı. Dosyasına “Zeki fakat asabi ve samimi olunması imkânsız bir genç” şeklinde bir not düşülmüştü. İstanbul’daki Genel Kurmay Okulu’na (Harbiye) seçildiği, resmi gazetede asteğmen oluşuyla birlikte duyuruldu ve oraya gön­derildi.</span></p>

      <div class="footnotes">
        <div class="footnote">
          <p class="paragraf"><a class="footnote-anchor" href="#footnote-225-1-backlink" id="footnote-225-1">1</a> <span class="dipnot">Fethi Okyar.</span></p>
        </div>
      </div>
    </div>
  </div>
</body>
</html>
