<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>12-3.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x12-3.html" xml:lang="en-GB">
    <div class="Basic-Text-Frame-21">
      <p class="arabaslik-orta-12" id="toc_marker-6-3">XI</p>

      <p class="paragraf-16 para-style-override-44"><span class="regular-metin-15" xml:lang="tr-TR">Mustafa Kemal bir kez daha işsiz olarak, annesi ve kız kardeşiyle birlikte İstanbul’daydı. Edirne’nin alınışından sonra kaymakamlığa yükseltilmişti.</span></p>

      <p class="paragraf-16 para-style-override-52"><span class="regular-metin-15" xml:lang="tr-TR">Tatmin olmamış, ancak, belirgin hedeflere sahip biri olarak aşağı gördüğü ikinci sınıf politikacılarla yeniden ahbaplığa başlamıştı. Fakat artık devir değiş­mişti. Yeni hükümet güçlü ve sağlamdı. Talat, Enver ve Cemal -Mahmut Şevket öldürülmüştü- üçlü bir yönetim kurmuşlardı ve ülkeyi son derece baskılı bir bi­çimde idare ediyorlardı. Eski çeteler ve hizipler tümüyle dağıtılmışlardı.</span></p>

      <p class="paragraf-16 para-style-override-53"><span class="regular-metin-15" xml:lang="tr-TR">Politikacılar Mustafa Kemal’i aralarında görmeyi eskiden olduğundan da az istiyorlardı. Siyaset sahnesinin tümüyle dışında bırakılmıştı. Selanik’teki cemiyetten eski arkadaşları onun çok ilerisine geçmişlerdi. Talat ve Cemal kabinedeydi. Enver ise uluslar arası bir kişilik haline gelmişti. Harbiye Nazırı’ydı. Bir sultanla evlenmişti ve Boğaziçi’ndeki bir sarayda ihtişam içinde yaşıyordu. Tüm Müslümanları Halife-Sultan’ın bayrağı altında bütünleştir­mek; Türkçe konuşan bütün halkları Türkiye çevresinde birleştirmek ve böy­lece Osmanlı imparatorluğu’nun büyük zaferlerini yeniden canlandırmak gi­bi son derece büyük projeleri vardı. Almanlar onu müttefikleri olarak görü­yorlardı.</span></p>

      <p class="paragraf-16"><span class="regular-metin-15" xml:lang="tr-TR">Mustafa Kemal ise devamlı homurdanan ve hoş olmayan tavırlar sergile­yen alt rütbeli bir subaydan başka bir şey değildi. Üçlü yönetim ve ittihat ve Terakki Cemiyeti’nce sevilmeyen biri olması dolayısıyla son derece kötü bir tanış olarak kabul ediliyordu.</span></p>

      <p class="paragraf-16"><span class="regular-metin-15" xml:lang="tr-TR">Enver’le tartışmıştı. Sadece Cemal, onun hakkında iyi şeyler söylüyordu, bunun nedeniyse her ikisinin de Almanlara duyduğu ortak nefretti.</span></p>

      <p class="paragraf-16 para-style-override-59"><span class="regular-metin-15" xml:lang="tr-TR">Büyük projelerini gerçekleştirmek için Enver ilk adım olarak ordunun ye­niden düzenlenmesi gereğine karar verdi. Bu işi hayata geçirmek üzere Prus­yalı General Liman von Sanders’i davet etti.</span></p>

      <p class="paragraf-16 para-style-override-59"><span class="regular-metin-15" xml:lang="tr-TR">Haberi duyduğunda Mustafa Kemal, kapıldığı korkunç öfkeyle homurdan­maya başladı. Tüm politikacıların basma bela kesildi. Açıkça ya da gizli olarak, “birader” subaylarını yakalayıp konuşarak, gösterişli söylevler vererek, hepsinin durumu protesto etmek üzere birleşmeleri gerektiğine ikna etmeye çalıştı.</span></p>

      <p class="paragraf-16"><span class="regular-metin-15" xml:lang="tr-TR">“Almanların orduyu, yaşamımızın temelini denetlemelerine izin vermek çılgınlık olur” diyordu; “Biz Türkler kendi işimizi kendimiz görmeliyiz. Bu iş için bu Prusyalının çağrılması milli bir hakarettir.”</span></p>

      <p class="paragraf-16 para-style-override-59"><span class="regular-metin-15" xml:lang="tr-TR">Cemal’le görüşüp konuyu onunla tartıştı. Enver, onu görmeyi reddettiğin­de de ona acı bir mektup yazdı.</span></p>

      <p class="paragraf-16 para-style-override-60"><span class="regular-metin-15" xml:lang="tr-TR">Üçlü yönetim onu bir baş belası olarak görüyordu. Tehlikeli değildi. Hiç kimse ona yardım etmediği gibi, onu dinleyen de yoktu; kimsenin onunla yapacak işi yoktu.</span></p>

      <p class="paragraf-16 para-style-override-61"><span class="regular-metin-15" xml:lang="tr-TR">Gene de baş belasının biriydi. En iyisi yoldan çekilmesi olacaktı.</span></p>

      <p class="paragraf-16 para-style-override-53"><span class="regular-metin-15" xml:lang="tr-TR">Fethi elçi olarak Sofya’ya gitmişti. Mustafa Kemal’le o, eskiden beri iyi arkadaştılar. Mustafa Kemal de Sofya’ya gitmeliydi. Askeri ataşe olarak atan­dı ve görevini tanımlayan belgeyi bir an evvel Fethi’ye götürme emrini aldı.</span></p>

      <p class="paragraf-16 para-style-override-44"><span class="regular-metin-15" xml:lang="tr-TR">Mustafa Kemal, Sofya’daki görevini bir sürgün olarak kabul etti. İstanbul’daki yaşamla bağları koparılmıştı; askeri ataşelik mevkii profesyonel bir asker için gerçekten etkin görev yapabilme olanağını sağlamıyordu. Yapıla­cak ne iş varsa hepsini mükemmelen yapıyordu. Bulgar Başkumandanı Kitcheff ve Genelkurmayı’yla arkadaşlık ediyor, tören ve tatbikatlara katılıyor ve gözlemlerini Fethi’ye rapor ediyordu.</span></p>

      <p class="paragraf-16 para-style-override-50"><span class="regular-metin-15" xml:lang="tr-TR">En iyi arkadaşının Bolayır’dan kendi kolordusunu püskürtmüş general olan Sava Savoff un olması, Mustafa Kemal’in kendine özgü bir yönünü gös­termekteydi. Rakip “birader” subaylardan ve politikacılardan nefret ediyor­du; cesur bir düşmana ise saygı duyuyordu. Sava Savoff, Bolayır önlerinde eşine az rastlanır bir yiğitlik göstermişti. Bu yüzden Mustafa Kemal, Sofya’ya gidince onu arayıp bulmuş ve onunla yakın arkadaşlık kurmuştu.</span></p>

      <p class="paragraf-16 para-style-override-55"><span class="regular-metin-15" xml:lang="tr-TR">Ancak, yapacak pek az işi vardı, bunlar da sevdiği şeyler değildi. Hiçbir şey yapmadan oturacak türden bir adam değildi. işte olsun, eğlencede olsun bir şeyle meşgul olmalı, yaptığı işe bütün güç ve dikkatini vermeliydi. Yapa­cak çok az iş varsa, bu kez ilgisini eğlencede yoğunlaştırıyordu. Askeri ataşe­lik konumu ona bir diplomatın ayrıcalık ve muafiyetlerinin yanı sıra bir aske­rin çapkınlıkları için de fırsatlar sağlamaktaydı. Görevinin avantajlarını her iki yönden de bol bol kullanmaktaydı.</span></p>

      <p class="paragraf-16"><span class="regular-metin-15" xml:lang="tr-TR">Bir öğretmenden düzenli olarak aldığı derslerle balo dansı öğrendi ve bundan sonra nerede ve ne zaman fırsat bulursa, ama hep resmigeçitteymişçesine dimdik dans etmeye başladı. Kabul salonlarına girip çıkmaya da baş­lamış ve Sofya hanımefendileriyle flört ederek bir sosyete çapkını olmaya ça­lışmışsa da bu hanımefendiler onu fazlasıyla acemi bulmuşlardı. Mustafa Ke­mal, zeki ve yükse mevkie sahip bir subaydı, ama hepsi o kadar... Türkler­den hiçbir zaman hoşlanmamış olmalarının yanı sıra, Mustafa Kemal ne ya­kışıldı ne de çekici bir erkekti. Tavırları çiğdi; ya kasvetli ve donmuş gibi bir yüz takınarak azametli bir tavırla dimdik yürüyor ya da ters türs konuşuyor­du. Ne havadan sudan sohbet edebilme yeteneğine sahipti, ne hoş bir çap­kındı ne de hanımefendilere dalkavukluk etmeyi beceriyordu. Küçük flört oyunlarının hazlarından pek bir şey anlamıyordu. Her hanımdan dobra dob­ra kendisiyle yatağa girmesini talep ediyordu; eğer reddedilecek olursa, ona olan ilgisini kaybediyor, fakat hemen ardından, yine dobra dobra, bir başka hanıma aynı soruyu soruyordu. Kısa bir süre için, ipek gibi yumuşak saçlı bir genç kıza, General Kovatçev’in kızına âşık olur gibi oldu; ama kız ona hiç yüz vermedi.</span></p>

      <p class="paragraf-16 para-style-override-49"><span class="regular-metin-15" xml:lang="tr-TR">Çok geçmeden bu hanımlar onu, tatlı dilli, nazik, yumuşak başlı bir Türk olan Fethi’nin tam tersi olarak geleneksel Türk tipinde, kaba bir erkek olarak mimlediler. Dans edişine ve salon adabını öğrenme çabalarına gülüyorlardı. Onu müthiş bir baş ağrısı olarak kabul edip hemen unuttular.</span></p>

      <p class="paragraf-16 para-style-override-62"><span class="regular-metin-15" xml:lang="tr-TR">Alıngan ve duyarlı biri olan Mustafa Kemal eskisinden de kibirli davran­maya, onlardan uzak durmaya başladı. Kendisini tüm kalbiyi sevmediği halde arzusundan yararlanarak ona eziyet ve işkence eden, ona dudak büken ve onu kendi kahramanı olarak kabul etmeyecek olan bu sosyete hanımları­nın nezaket kurallarından ve gevezeliklerinden nefret etmeye başladı.</span></p>

      <p class="paragraf-16 para-style-override-62"><span class="regular-metin-15" xml:lang="tr-TR">Mustafa Kemal özellikle hürmetkâr davranan ve başkentin hafifmeşrep kadınlarıyla ilişkilerinde çok daha rahattı. Bunlarla birlikte kahvelerde ve evlerde içiyor, sabahlara kadar süren cümbüşler yapıyordu. Karşısına oturacak herhangi biriyle saatler boyunca oyun oynuyor, zar atıyordu. Bütün kötü alışkanlıkları üst üste yığ­mış, boğazına kadar bunlara batmıştı. Sefahatin her türlüsünü deniyordu. Bunların bedelini ilişkiyle bulaşan bir hastalığa yakalanarak ve sağlığını bo­zarak ödedi. Bütün bunlara tepki olarak tüm kadınlara karşı inancını kaybetti ve şimdilik kaydıyla kendi bağlı kaldı.</span></p>

      <p class="paragraf-16 para-style-override-63"><span class="regular-metin-15" xml:lang="tr-TR">Bu arada ağır ağır akan zamanla birlikte Dünya Savaşı da yaklaşıyordu. Sırbistan sınırında Arşidük öldürüldü. Bütün büyük uluslar savaşa girmişti. Bulgaristan tarafsız kaldı ve Sofya bir çöl gibi ıssızlaştı.</span></p>

      <p class="paragraf-16 para-style-override-60"><span class="regular-metin-15" xml:lang="tr-TR">Mustafa Kemal, Sofya’da kendi kendini yemekteydi. Pek çok Türk gibi o da Türkiye’nin hangi tarafın kazanacağını görene dek bekleyip daha sonra ka­rar vermek üzere tarafsız kalmasının en akılcı tutum olacağını düşünüyordu.</span></p>

      <p class="paragraf-16 para-style-override-54"><span class="regular-metin-15" xml:lang="tr-TR">Fakat karar verilmiş ve Türkiye savaşa girmişti. Bütün diğer subaylar gibi Mustafa Kemal de savaşın birkaç hafta içinde biteceği kanısındaydı. Bu hafta­lar da akıp geçmekteydi. Sabırsızlıktan deliye dönmüştü. Yıllardır bu işin eği­timini aldığı ve çalıştığı halde fırsatlar elinden kayıp gitmekteydi. Enver’e telg­raf çekip bir kumandanlık istediyse de nazik fakat kesin bir dille kendisine ih­tiyaç duyulduğu yerde, Sofya’da kalması gerektiği emrini aldı. Yine telgraf çekti, ancak, bu kez yanıt alamadı. Arkadaşlarına gönderdiği mektup ve me­sajlardan da hiçbir sonuç çıkmıyordu; Fethi de ona yardım edemiyordu.</span></p>

      <p class="paragraf-16 para-style-override-63"><span class="regular-metin-15" xml:lang="tr-TR">Haftalar aylara dönüştü. 1915 Şubatı’na gelinmişti bile. Mustafa Kemal, olayların dışında kalmaktansa izinsiz olarak Sofya’dan ayrılıp savaş içinde görev almaya karar verdi. İstanbul’dan onu göreve çağıran emir geldiğinde, eşyalarını toplamıştı ve yol planlarını hazırlamaktaydı.</span></p>
    </div>
  </div>
</body>
</html>
