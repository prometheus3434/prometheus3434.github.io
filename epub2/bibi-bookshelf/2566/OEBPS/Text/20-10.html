<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>20-10.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x20-10.html" xml:lang="en-GB">
    <div class="Basic-Text-Frame-4">
      <p class="arabaslik-orta-3" id="toc_marker-14-10"><span class="bold-baslik12-3" style="font-size:0.92em;" xml:lang="tr-TR">LXXI</span></p>

      <p class="paragraf-3 para-style-override-62"><span class="regular-metin-3" xml:lang="tr-TR">Mustafa Kemal deneyini özenle hazırladı. Türklerin siyasal anlayışını, halkına olan inancının doğruluğunu ilk kez gerçek anlamda sınayacaktı.</span></p>

      <p class="paragraf-3"><span class="regular-metin-3" xml:lang="tr-TR">Çoğu kişi, özellikle yabancılar, halkın yalnızca kendi seçtiği adaylara oy vermek zorunda olması nedeniyle, son altı yıldır yapılan seçimlere gülüp ge­çiyordu.</span></p>

      <p class="paragraf-3"><span class="regular-metin-3" xml:lang="tr-TR">Kendisi de bu seçimleri, seçmenlerin oy verme alışkanlığı edinebilmeleri için bir tür alıştırma olarak görüyordu. Bu seçimler, halkın kendi sorumluluk­larını üstlenmesi gereken zaman geldiğinde, kendi temsilcilerini seçme ve kendi kendisini yönetme hazırlığı idi.</span></p>

      <p class="paragraf-3 para-style-override-101"><span class="regular-metin-3" xml:lang="tr-TR">Serbest Cumhuriyet Fırkası’nı Meclis’teki tanınmış mebuslara kurdurdu ve başkanı olarak da Fethi’yi seçti. Halkın bu partiye katılmasını istediğinin bilinmesini sağladı. Kız kardeşi Makbule ile yakınlarından üçü bu partinin ilk üyeleri oldu.</span></p>

      <p class="paragraf-3"><span class="regular-metin-3" xml:lang="tr-TR">İngiliz sistemini inceledi ve uygun buldu. Fethi ve İsmet ile birlikte parti­lerinin ileri gelenlerine ayrıntılar hakkında dersler verdi; Meclis’te ve bütün ülkeyi dolaşarak yapacakları siyasal toplantılarda, her iki parti birbirlerine hücum etmeliydi; mesai saatleri dışında dostluklarını sürdürmeliydiler; Meclis’te Fethi, İsmet’e istediği kadar sövüp sayabilirdi ve İsmet de ona aynı şid­detle cevap verebilirdi; dışarıda dostça birlikte yemek yemeliydiler; her ikisi de Türkiye’nin iyiliği için çalışıyorlardı.</span></p>

      <p class="paragraf-3 para-style-override-44"><span class="regular-metin-3" xml:lang="tr-TR">Sonunda hazır olunca, denemenin İzmir’de başlatılmasını emretti. Fethi konuşma yapmak için oraya gitti.</span></p>

      <p class="paragraf-3 para-style-override-53"><span class="regular-metin-3" xml:lang="tr-TR">Program hazırlandığı gibi yürümedi. Yerel güvenlik görevlileri, toplanmışş olan kalabalığı dağıttı, Fethi’nin yandaşlarını tutukladı ve kendisine de top­lantı yapma izni vermedi.</span></p>

      <p class="paragraf-3 para-style-override-53"><span class="regular-metin-3" xml:lang="tr-TR">Ertesi gün, İsmet ve durumu denetlemek üzere Gazi de İzmir’e gittiler. Gazi, Fethi’ye bütün imkânların sağlanması için emirler verdi, toplantıya dinleyicilerin katılımını sağladı, hatta alkışlanması için şakşakçılar bile tuttu.</span></p>

      <p class="paragraf-3 para-style-override-54"><span class="regular-metin-3" xml:lang="tr-TR">Kent halkı ve memurlar şaşkınlık içindeydiler. Bu, onların bütün dene­yimlerinden farklı bir şeydi. Hiçbir hükümet bir muhalefete izin vermemişti; muhalefetin teşvik edildiği daha önce kesinlikle görülmemişti; muhalefeti susturmak memurların göreviydi, halk hükümeti onaylamasa bile susmak zo­rundaydı; bu yenilik, yalnızca hükümetin sonunu hazırlamak anlamına gele­bilirdi.</span></p>

      <p class="paragraf-3 para-style-override-54"><span class="regular-metin-3" xml:lang="tr-TR">Bazı çirkin gösteriler oldu. Gazete idarehaneleri taşlandı ve yakıldı. Pek çok gösterici dövüldü, pek çoğu tutuklandı, bir tanesi de vuruldu. Polis ve memurlardan her iki tarafı da gözetmeleri isteniyordu. Bütün bunlar, siyasete ilişkin sahip oldukları düşüncelere kesinlikle tersti.</span></p>

      <p class="paragraf-3 para-style-override-58"><span class="regular-metin-3" xml:lang="tr-TR">İkinci adım, Ankara’daki Meclis’te atıldı. Sahne yine özenle hazırlanmış­tı. Bu, parlamenter bir hükümetin nasıl işleyeceğini gösteren bir derse benze­meliydi. Başkanlık kürsüsünde “Başöğretmen” olarak olayı idare eden Mus­tafa Kemal oturuyordu.</span></p>

      <p class="paragraf-3 para-style-override-52"><span class="regular-metin-3" xml:lang="tr-TR">Serbest Fırkacılar, Fethi’nin önderliğinde hükümete şiddetle hücum etti­ler. Altı yıldır ülkeyi Halk Fırkası yönetiyordu. Sonuç, ekonomik ve mali çö­küntü nedeniyle tam bir felaketti; ülkenin gelirinden çok daha fazlasını işe yaramaz yollara, gereksiz demiryollarına ve belediye parkları gibi pahalı oyuncaklara harcamışlardı. Kişisel mali çıkarları için, devlet tekelleri yarat­mışlardı; ihracat tamamen durmuştu; Türk Lirası piyasada değer kaybetmek­teydi. Sermayeye ihtiyaç vardı, ama kimseye güven veremedikleri için, ser­maye de bulamıyorlardı; yabancı karşıtı görüşleri yüzünden, bu durumun so­rumlusu İsmet’ti. Katı siyasası, sürekli yaptığı hatalar nedeniyle, İsmet bütün ülke genelinde yaygınlaşan bu bunalım ve hoşnutsuzluğun tek nedeniydi; ül­keyi batağa sürükleyen İsmet ve hükümetinin kendilerinden menkul yanıl­mazlığı ve cehaleti olmuştu.</span></p>

      <p class="paragraf-3 para-style-override-47"><span class="regular-metin-3" xml:lang="tr-TR">İsmet aynı hararetle iddialara cevap verdi. Mecus’taki çekişme gittikçe kızışıyordu. Halk Fırkası yıllardır eleştirilmemişti. Buna karşı koydu. Hakaret­ler edildi. Tehditler savruldu. Kel Ali ayağa fırladı.</span></p>

      <p class="paragraf-3 para-style-override-55"><span class="regular-metin-3" xml:lang="tr-TR">“Hıyanet-i Vataniye anlamına gelen bu sözleri dinleyecek miyiz?” diye haykırdı. Fethi’yi işaret ederek, “İşte Mondros Mütarekesi’ni imzalayan adam,” dedi ve bu kez İsmet’i göstererek devam etti, “Ve işte Lozan Antlaşması’nı imzalayan adam. Bu iradesiz vatan haini ile bu yurtsever arasında bir seçim yapmak söz konusu olabilir mi? Fethi başvekilken Kürtler ayaklan­dı. Ayaklanmayı İsmet bastırdı.”</span></p>

      <p class="paragraf-3 para-style-override-47"><span class="regular-metin-3" xml:lang="tr-TR">Mustafa Kemal’in gözetimi altında hem İsmet hem de Fethi kendilerine düşen rolleri hayranlık uyandıracak bir başarıyla oynuyorlardı. Meclis’ten kol kola, konuşup gülüşerek çıkıyorlardı.</span></p>

      <p class="paragraf-3 para-style-override-58"><span class="regular-metin-3" xml:lang="tr-TR">Fakat aldıkları talimatları, Gazi’nin titiz tembihlerini tamamen göz ardı eden taraftarları, yukarıdaki kürsüden onları izlediğini unutarak yumruk yumruğa geldiler. Tabancalar çekildi; kavgalar edildi; mebusları dostlarıyla dinleyiciler ayırmak zorunda kaldı; hâlâ öfkeli oldukları halde bağıra çağıra, münakaşalarını sürdürmek üzere kahvelere ve lokantalara koşuştular.</span></p>

      <p class="paragraf-3 para-style-override-44"><span class="regular-metin-3" xml:lang="tr-TR">Aşağısındaki bu kızgın velveleyi denetleyemez ve etkileyemez bir du­rumda başkanlık kürsüsünden seyrederken Mustafa Kemal, bunun ne istediği ne de beklediği sonuç olmadığını fark etmişti.</span></p>

      <p class="paragraf-3 para-style-override-61"><span class="regular-metin-3" xml:lang="tr-TR">Meclis’teki kargaşa dışarıda nelerin olabileceğinin bir göstergesiydi.</span></p>

      <p class="paragraf-3"><span class="regular-metin-3" xml:lang="tr-TR">Genel seçimler yaklaşmıştı. Hükümet, on yıldır basın üzerinde sıkı bir sansür uygulamış, konuşma özgürlüğünü de bütünüyle kısıtlamıştı. Mustafa Kemal, yeni partiyi kurmak için her ikisini de kaldırdı ve bu seçimlerde seç­menlerin istedikleri adaylara oy vermekte özgür bırakılmalarına ilişkin emir­ler verdi.</span></p>

      <p class="resim-alyazili-1"><span class="regular-metin-3" style="font-size:1.33em;" xml:lang="tr-TR"><img alt="10.jpg" class="image" height="189" src="../Images/10_fmt.jpeg" width="160" /></span></p>

      <p class="resimalti-italik-1"><span xml:lang="tr-TR">İsmet İnönü</span></p>

      <p class="paragraf-3 para-style-override-55"><span class="regular-metin-3" xml:lang="tr-TR">Sanki kaynayan bir kazanı devirmişti. Başlangıçta birkaç mırıltı duyuldu; bir iki gazete cesur birkaç makale yayınlama riskine girdi; bir iki konuşmacı hükümeti eleştirmeye cesaret etti. Polis hiçbir eyleme girişmeyince, mırıltılar homurtulara dönüştü, homurtularsa büyük bir yakınma kükremesine.</span></p>

      <p class="paragraf-3"><span class="regular-metin-3" xml:lang="tr-TR">Boyutları ve şiddetiyle Mustafa Kemal’i şaşırtan yakınmalar, ülkenin her kesiminden ve her sınıftan adeta çağıldadı. Ağzı tıkalı olan Türk halkı, on yıldır sessiz ve itaatkâr oturmuştu. Ama artık dili çözülmüştü. Bu, sonunda hoşnutsuzluğunu dile getirebilen ulusun kükreyişiydi. Bazı yerlerde denetim altına girmeyen bir şiddetle patlak veriyordu.</span></p>

      <p class="paragraf-3 para-style-override-48"><span class="regular-metin-3" xml:lang="tr-TR">Tüccarlar ve esnaf yakınmaktaydı: Hiç sermaye ve kredi yoktu ve İsmet ile onun sekter siyasası iktidarda kaldığı sürece olmayacaktı da sonuçları dü­şünülmeden ansızın konan vergiler kârlarını yiyip bitirerek ticareti tehlikeye sokmuştu; memurlar eskisi kadar yiyiciydi; eskiden hiç değilse kime rüşvet verileceği bilinirdi, artık bütün memurlara vermek gerekiyordu; düşüncesiz ve ahmakça hazırlanmış yasalarla ve hükümetin ticarete daha da sinir bozu­cu nitelikteki müdahaleleriyle nasıl başa çıkabilirlerdi ki tümüyle iflasa uğra­mışlardı.</span></p>

      <p class="paragraf-3 para-style-override-52"><span class="regular-metin-3" xml:lang="tr-TR">Armatörlerin, ihracatçıların, yükleme-boşaltma şirketlerinin ve mavnacı­ların da benzer şikâyetleri vardı. Limanlar için kötü planlanmış düzenlemeler onları iflas ettiriyordu; gümrük ve pasaport memurları kırtasiyeci ve yiyi­ciydi; bütün bu hırsızlıklar, belirsizlikler, güçlükler ve sürekli değişen yasalar yüzünden hiçbir gemi Türk limanlarına uğramaz olmuştu. Bütün gemiler Ati­na’ya gidiyorlardı. İstanbul, İzmir, Trabzon gibi bir zamanlar son derece işlek ve gelişkin olan bütün limanlar şimdi bomboştu; ticaret tamamen durgunluk içindeydi.</span></p>

      <p class="paragraf-3 para-style-override-53"><span class="regular-metin-3" xml:lang="tr-TR">Bankalar ve büyük ticarethaneler de uyarı sinyalleri veriyordu. Hüküme­tin tutumu onları iflasa sürüklüyordu; çok müsrifti; ulusal gelir düşmekteydi; gelirin üçte birinden fazlası savunmaya harcanıyor, en çok gözetilmesi gere­ken şey olan ülke çapındaki yeniden teşkilatlanma zorunluluğu ihmal edili­yordu; sermaye hayati bir gereksinmeydi. Ancak dışardan sağlanabilirdi; İsmet yabancı borçlara sırt çevirdiği sürece, ticari bir canlanma için hiç şans yoktu; yabancı karşıtı duygularını göstermeye ve eski borçları ödemeyi red­detmeye devam ettiği sürece, hiçbir dış sermayedar Türkiye’ye güven duy­mayacaktı.</span></p>

      <p class="paragraf-3 para-style-override-53"><span class="regular-metin-3" xml:lang="tr-TR">Hükümet memurları arasında da derin bir hoşnutsuzluk vardı: Maaşları az, ödemeler düzensizdi; geçim koşulları eskisine göre iki kat ağırlaşmıştı; Avrupa standartlarında yaşamaları ve giyinmelerinin yanı sıra dürüst olmaları da bekleniyordu; ancak, düşük maaşlarını destekleyebilecek ek işlerde çalış­maları yasaklanmıştı; bütün bunlar çok mantıksızdı.</span></p>

      <p class="paragraf-3 para-style-override-45"><span class="regular-metin-3" xml:lang="tr-TR">Çiftçiler ve köylülerin yakınmaları daha da acıydı; kendilerine ödünç pa­ra, tohum, yol, makine ve sulama vaat edilmişti, hiçbirini alamamışlardı; üç yıllık kuraklık onları mahvetmişti, hükümet yardım etmemişti; aslında vergi­ler eskisinden de ağır, vergi memurları eskiden olduğundan daha aç gözlü ve hoyrattı; kuraklığa karşı hiçbir birikimleri olmadan hayvanlardan biraz daha iyi yaşayarak açlıktan ölme sınırında mücadele ederken, bütün bu yeni dü­şüncelerin, Cumhuriyet, yeni giysiler, yeni vakit geçirme yolları, yeni konuş­ma ve yazma yolları, onlara ne faydası oluyordu? Tarlaları boştu; toprakları ıssızdı; yeni fikirler değil, yiyecek istiyorlardı.</span></p>

      <p class="paragraf-3 para-style-override-44"><span class="regular-metin-3" xml:lang="tr-TR">Yakınmaya her sınıftan kadınlar da katıldı. Yiyecek, giyecek, yakacak, ki­ra, hepsi çok pahalıydı ve ellerine artık daha az para geçiyordu; Cumhuriyet onlara özgürlüklerini vermişti; özgürlük açlıktan ölmek demekse, özgürlü­ğün ne yararı vardı? Durumları Padişah’ın zamanında olduğundan çok daha kötüydü. Mustafa Kemal’in denemesini hayata geçiren ılımlı, halim selim, mülayim Fethi’nin ardında ticaretin durgunlaşmasından ve tarımın mahvol­masından yakınan ve Mustafa Kemal’in reformlarına şaşırıp kalarak karşı ko­yan binlerce hoşnutsuz unsurdan oluşan bir kitle toplandı. Bunlara eski reji­me ve Padişah’a özlem duyan din adamları ve dervişler, İttihat ve Terakki Cemiyeti’nin kalıntıları ve Mustafa Kemal’in 1926’da ezdiği muhalefetin pa­çayı kurtarabilmiş unsurları da katıldı.</span></p>

      <p class="paragraf-3"><span class="regular-metin-3" xml:lang="tr-TR">Bütün ülke yeni ve tehlikeli bir ruhla ayağa kalkmıştı. Bütün yakınmalara karşın, o zamana değin herkeste Gazi başta olduğu sürece her şeyin düzele­ceğine ilişkin genel bir inanç ve gözü kapalı bir iman egemen olmuştu.</span></p>

      <p class="paragraf-3 para-style-override-45"><span class="regular-metin-3" xml:lang="tr-TR">Yakınma ve eleştiri kükreyişi, ulusun kitle psikolojisini etkilemekteydi. Gazi’ye olan bu iman, bu körü körüne yerleşik inanç, yok olmaya başlıyor­du. Bu yok olursa, onunla birlikte Türkiye Cumhuriyeti’nin istikrarı da gide­cekti. Bu inanç, üzerine geleceğin inşa edildiği temeldi.</span></p>

      <p class="paragraf-3 para-style-override-55"><span class="regular-metin-3" xml:lang="tr-TR">Gazeteler İsmet ve adamlarına yönelik kişisel hakaret kampanyasına baş­ladılar. Mustafa Kemal’in adı tenis topu gibi oradan oraya fırlatılıyordu; artık kutsal bir figür olmaktan çıkmıştı. Ona karşı ihtiraslı politikacılar ya da dev­rimciler değil, hoşnutsuz vatandaşlar tarafından birçok suikast planları yapıl­maya başlamıştı.</span></p>

      <p class="paragraf-3 para-style-override-49"><span class="regular-metin-3" xml:lang="tr-TR">Pek çok yerde ciddi sorunlar baş gösterdi. İzmir’de komünistlerce örgütle­nen incir işçileri grevini genel bir ayaklanma izledi. Fransız sınırında, güney­de Ermeni devrimcilerin parmağı olan ve silahlı Kürtlerin de yardım ettiği bir ayaklanma çıkmıştı. Bütün İran sınırı boyunca Kürtler yine yakıp yıkıp öldüre­rek başkaldırmalardı. Salih Paşa’nın kumandasındaki on beş bin kişilik Türk kuvvetleri onları köşeye sıkıştırıp ezmenin çok güç olduğu kanısındaydılar.</span></p>

      <p class="paragraf-3 para-style-override-50"><span class="regular-metin-3" xml:lang="tr-TR">Birçok yerde Türk köylüleri vergilerini ödememişler, vergi memurlarını tartaklayarak köylerinden kovmuşlardı. İttihat ve Terakki Cemiyeti şubeleri ve eski muhalefet yeraltında örgütlenmeye başlamıştı. Din adamları ve tari­katlar eski rejime dönmek için çalışmalar yapıyorlardı. Polisler, askerler, jan­darmalar ve kamu hizmeti çalışanları arasında da hoşnutsuzluk ve sadakat­sizlik yaygındı.</span></p>

      <p class="paragraf-3 para-style-override-55"><span class="regular-metin-3" xml:lang="tr-TR">Son olarak, tehlike Menemen kasabası çevresinde çok ciddi bir ayaklan­ma şeklinde uyarı sinyali verdi:</span></p>

      <p class="paragraf-3 para-style-override-47"><span class="regular-metin-3" xml:lang="tr-TR">Menemen, İzmir’in gerisindeki zengin topraklardaydı. 1930 Aralık ayının sonlarında, Derviş Mehmet namında bir şeyh, kendisinin Türkiye’yi Mustafa Kemal ve cumhuriyetinin kara dinsizliğinden kurtarmak üzere yeryüzüne ge­len Mehdi olduğunu ilan etti.</span></p>

      <p class="paragraf-3 para-style-override-65"><span class="regular-metin-3" xml:lang="tr-TR">Menemen’in çarşısında vaaz vermeye başladı ve büyük bir kitle onu din­lemek için oraya akın etti. Kubilay adında bir subay oradan geçiyorken, ko­nuşmaya müdahale etmeye çalıştı. Şeyh ona kendi işine bakmasını söyledi. Şeyhi üstüne çıktığı platformdan indirmeye kalkıştı. Müritlerinin yardımıyla şeyh, kendisini seyreden bütün kasaba halkının alkışları arasında onu kıskıv­rak yakalayıp kör bir tırpanla ağır ağır keserek başını gövdesinden ayırdı.</span></p>

      <p class="paragraf-3 para-style-override-49"><span class="regular-metin-3" xml:lang="tr-TR">Vali, polisi harekete geçirdi: Kalabalık onları kovaladı. Jandarmayı çağırt­tı, ama onlar da çok zayıftı. 4. Süvari alayının birliklerini çağırttı: Askerler halka ateş açmayı reddettiler.</span></p>

      <p class="paragraf-3 para-style-override-47"><span class="regular-metin-3" xml:lang="tr-TR">Kuru otların tutuşmasına benzer bir hızla ayaklanma çabucak yayıldı. Dervişler aylardır her yerde taraftar toplamak için çalışmışlardı. Din adamla­rıyla dervişlerin önderliğinde Konya’dan Antalya’ya, İzmir ve Bursa’ya dek yayılan geniş bir bölgede, köylüler hükümet memurlarını kovdular. Kadınlar isyancıları alkışladılar. Erzurum ve Sivas’tan isyanın oralarda da patlayacağı­nı gösteren işaretler olduğuna dair haberler gelmekteydi.</span></p>

      <p class="paragraf-3"><span class="regular-metin-3" xml:lang="tr-TR">Kürtler vahşice savaşıyorlardı; “Körebe Divân-ı Harbi” diye bir mahkeme icat etmişlerdi: Yakaladıkları bütün Türkleri bu mahkemede alelacele yargılı­yor ve vahşice kesiyorlardı.</span></p>

      <p class="paragraf-3 para-style-override-68"><span class="regular-metin-3" xml:lang="tr-TR">Türkiye ve Cumhuriyet tehlikedeydi.</span></p>
    </div>
  </div>
</body>
</html>
