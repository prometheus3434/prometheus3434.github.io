<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>15-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x15-1.html" xml:lang="en-GB">
    <div class="Basic-Text-Frame-2">
      <p class="arabaslik-orta-2" id="toc_marker-9-1"><span class="bold-baslik12-2" style="font-size:0.92em;">XVIII</span></p>

      <p class="paragraf-2 para-style-override-45"><span class="regular-metin-2" xml:lang="tr-TR">Mustafa Kemal sırtını duvara vererek dövüştü. Sık sık hasta oluyordu: Böbreklerindeki sorun zaman zaman büyük acılar çekmesine, sık sık ateşlen­mesine yol açıyordu. Yaşamı sürekli tehlike altındaydı. Ankara çevresindeki köyler birer birer Hilafet Ordusu’na katılmaya başlamıştı. Her an Ankara’da da ayaklanma başlaması ya da Mektep’e ansızın bir baskın verilmesi olasılığı vardı. Bu durumda kuşkusuz hepsi linç edileceklerdi. Bir nöbetçi, gece çev­rede şüpheli birilerinin dolaştığını haber vermişti. Ertesi sabah, büyük bekçi köpeği Karabaş zehirlenmiş olarak bulunmuştu. Mustafa Kemal ve Arif, giysi­lerini çıkarmadan uyuyorlardı: Arif akşamları uyuyor ve Mustafa Kemal’in uyuduğu, sabahın erken saatlerinde nöbet bekliyordu. Aşağıdaki avluda, diz­ginleri hazır, eyerlenmiş ve sadece kolanlarının sıkıştırılmasını bekleyen atla­rı, o an gelecek bir mahmuz darbesiyle Sivas’a doğru yola koyulmak üzere hazır bekliyorlardı. Halide revolver kullanmayı öğrenmişti; Adnan yanında zehir bulunduruyordu: Halifenin adamlarının yakaladıkları insanların tümü­ne yaptığı işkenceye maruz kalmaktansa zehri kullanmayı yeğleyecekti.</span></p>

      <p class="paragraf-2 para-style-override-79"><span class="regular-metin-2" xml:lang="tr-TR">Bir an bile gevşeme fırsatı bulamadan olağanüstü bir gerilimle yaşayan yıpranmış, yorgun ve hasta durumdaki Mustafa Kemal, ana salonun bir köşe­sindeki masasında, bir lambanın sarı ışığı altında sorunları tartışarak, raporla­rı dinleyerek ve emirler vererek bütün gün boyunca ve gecenin geç saatleri­ne dek çalışıyordu. Gelen telgraflar hep aynıydı: Kentlerin birbiri ardına Hi­lafet Ordusu’nun eline geçtiği; her yanda yenilgiye uğrandığı bildiriliyordu. Sık sık koyu bir kahve istiyor ve ardından kül tablaları izmarit yığınlarıyla doluncaya dek sayısız sigaralarını birbiri ardına yakıp, hırsla içiyordu.</span></p>

      <p class="paragraf-2 para-style-override-45"><span class="regular-metin-2" xml:lang="tr-TR">Mustafa Kemal’in arkasında siyahlar giyinmiş, elleri arkasında duran İsmet bütün gece boyunca bir aşağı bir yukarı geziniyor, kâh pencereden dışa­rı bakıyor, kâh bir konuda akıl danışmak üzere Mustafa Kemal’in masasına gidiyordu. Pek ender oturuyordu. Bir başka odada da Fevzi bütün ciddiyetiy­le iş başındaydı.</span></p>

      <p class="paragraf-2"><span class="regular-metin-2" xml:lang="tr-TR">Mustafa Kemal köşeye sıkıştırılmış soylu bir kurt gibi dövüşüyordu. Ne soru sordu, ne de merhamet gösterdi. Padişahın adamlarından her eline ge­çeni idama mahkûm etti. Milliciler başarısız olursa ne yapacağını soran bir Amerikalı generale sert bir tavırla şu cevabı vermişti:</span></p>

      <p class="paragraf-2 para-style-override-60"><span class="regular-metin-2" xml:lang="tr-TR">“Yaşamı ve bağımsızlığı için en büyük fedakârlığı yapan bir millet başarısız olmaz. Yenilgi demek, milletin ölümü demektir.”</span></p>

      <p class="paragraf-2 para-style-override-53"><span class="regular-metin-2" xml:lang="tr-TR">Fakat millet ölmemişti, o, milletin hayatta olduğunu biliyordu. Millete duyduğu bu inanç onu sarıyor, sarsıyor, her kelimesinde, her emrinde ya da söylevlerinde canlı bir yürek gibi atıyordu. Milliyetçilerin ruhlarını yepyeni bir şevkle ayaklandırmıştı.</span></p>

      <p class="paragraf-2 para-style-override-44"><span class="regular-metin-2" xml:lang="tr-TR">Onlara bu hareketi ya kazanacağız ya da yok olacağız, diyordu ve karşı­lık olarak önlerindeki tüm engelleri silip süpürmek için kollarını sıvayan mil­liyetçiler tarafından çılgınca alkışlanıyordu.</span></p>

      <p class="paragraf-2 para-style-override-45"><span class="regular-metin-2" xml:lang="tr-TR">Yunanlıların ilerleyişini durdurdular. Padişah taraftarlarının birbiriyle bağlantısız başkaldırılarını acımasızca ezip, Ankara’yı tehlikeden kurtardılar. Maraş’a büyük bir saldırı yapıp Fransız karargâhındaki askerleri öldürdüler ve ellerine geçirdikleri Ermenileri yok ettiler. Kürtleri ezdiler. Konya yakınla­rındaki demiryolu çevresindeki İtalyan müfrezelerini temizlediler. Eskişe­hir’deki ana demiryolu kavşağında bulunan İngiliz karargâhına saldırıp onla­rı denize dökünceye değin kovaladılar. Anadolu’da ellerine geçirebildikleri tüm Müttefik subaylarını tutukladılar ve onları Malta’ya sürgün edilen me­busları kurtarmak için rehine olarak kullandılar.</span></p>

      <p class="paragraf-2 para-style-override-59"><span class="regular-metin-2" xml:lang="tr-TR">İstanbul’un işgali, tutuklamalar, Meclis-i Meb’usan’ın zor yoluyla kapatıl­ması, padişahın ve İstanbul hükümetinin İngilizlerin yanında yer almasına ilişkin haberler köylere dek ulaşmıştı. Padişah ve merkezi hükümet yanlısı tepki ortadan kalktı; milli gurur kendini ortaya koydu; kamuoyu millicilerden yana kaydı; bozgunculuk eğilimi, yerini öfkeli bir şevk dalgasına bıraktı. Her Türk artık İngilizlerin denetimi altında olduğu sürece İstanbul’da hiçbir şey yapılamayacağını anlamıştı. Padişaha ya da merkezi hükümete güvenmek ya­rarsızdı. Mustafa Kemal haklıydı: Kendilerini yalnızca kendileri koruyabilirler­di. Silahlı direnişle Türkiye’yi yabancı düşmandan kendileri kurtarmalıydı.</span></p>

      <p class="paragraf-2 para-style-override-59"><span class="regular-metin-2" xml:lang="tr-TR">Her sınıftan ve düzeyden kadın ve erkek gönüllü olarak cepheye koştu: Köylü kadınlar silah ve cephane taşıdılar; iyi ailelere mensup kadınlar hemşi­relik yapıp üniforma diktiler. Her biri tek tek Mustafa Kemal’e saygı duyuyor ve güveniyordu.</span></p>

      <p class="paragraf-2"><span class="regular-metin-2" xml:lang="tr-TR">Hilafet Ordusu’ndaki askerlerin çoğu firar etti; kalanları da savaşmayı ve kendi önderlerini öldürmeyi reddettiler. İstanbul’dan tutuklanmadan kaçma­yı başarabilen mebuslar, kurmaylar, paşalar, nazırlar, zengin-yoksul siviller ellerinden geldiği kadar hızla kentin çevresindeki İngiliz inzibat hatlarından kılık değiştirerek gizli yollardan geçip, Ankara’ya koşuyorlardı.</span></p>

      <p class="paragraf-2 para-style-override-44"><span class="regular-metin-2" xml:lang="tr-TR">Mustafa Kemal, Ankara’da yeni bir parlamentonun oluşturulmasına iliş­kin bir bildiriyi yayımlamıştı bile.</span></p>

      <p class="paragraf-2"><span class="regular-metin-2" xml:lang="tr-TR">Kaçmış olan mebuslar, meclis başkanıyla birlikte İstanbul’da kapatılan meclisi Ankara’da yeniden açtılar ve yayımlanan bildiriyi teyit ettiler.</span></p>

      <p class="paragraf-2"><span class="regular-metin-2" xml:lang="tr-TR">Bu yeni seçimde mebus olan kişiler Ankara’ya savaş ruhuyla dopdolu bir halde koştular. Kendilerine Büyük Millet Meclisi adını verdiler ve kendileri­nin Türkiye’nin yasal olarak kurulmuş hükümeti olduğunu ilan edip, Mustafa Kemal’i tam ittifakla Meclis Başkanı seçtiler.</span></p>

      <p class="paragraf-2 para-style-override-80"><span class="regular-metin-2" xml:lang="tr-TR">Daha dün yalnız ve terkedilmiş olan Mustafa Kemal artık taraftarlarla çevrelenmiş, kabul gören bir lidere dönüşmüştü.</span></p>

      <p class="paragraf-2 para-style-override-44"><span class="regular-metin-2" xml:lang="tr-TR">Meclis başkanı olarak, Fransa Cumhurbaşkanı’ndan gelen bir mesaja gu­rurla şu cevabı verdi:</span></p>

      <p class="paragraf-2"><span class="regular-metin-2" xml:lang="tr-TR">“Ankara’daki Büyük Millet Meclisi, payitaht yabancıların eline kaldığı sürece Türkiye’nin kaderine hükmedecektir.</span></p>

      <p class="paragraf-2 para-style-override-61"><span class="regular-metin-2" xml:lang="tr-TR">Meclis, ülkenin yönetimini ele alacak olan bir Yürütme Kurulu atamıştır.</span></p>

      <p class="paragraf-2 para-style-override-74"><span class="regular-metin-2" xml:lang="tr-TR">Padişah ve hükümet düşmanın elinde olduğundan, oradan gelecek tüm emirler geçersiz ve hükümsüzdür. Milletin haklarına tecavüz edilmiştir.</span></p>

      <p class="paragraf-2 para-style-override-51"><span class="regular-metin-2" xml:lang="tr-TR">Türk milleti sakin olmakla birlikte, bağımsız egemen bir devlet olma hak­kını yeniden kazanmakta kararlıdır. Dürüst ve onurlu bir barış yapmayı arzu etmektedir, fakat bunu yalnızca kendi güvenilir temsilcileri aracılığıyla yapa­caktır.”</span></p>

      <p class="paragraf-2 para-style-override-74"><span class="regular-metin-2" xml:lang="tr-TR">Bunlar, savaşın daha yeni paramparça ettiği, iç savaşın hâlâ yıpratmakta olduğu, düşman tarafından işgal edilmiş bir ülkenin geçici hükümetinin yeni seçilmiş başkanının berrak bir şekilde dile getirdiği küstah ifadeleriydi. Bu küstah sözlerin tek dayanağı büyük bir inançtı.</span></p>

      <p class="paragraf-2 para-style-override-59"><span class="regular-metin-2" xml:lang="tr-TR">Ve bu büyük inançla birlikte, Mustafa Kemal’de olağanüstü bir gurur, Türkiye’den ve Türk olmaktan duyduğu gurur -geçmişindeki muazzam tari­hiyle hükmedici bir ırktan duyduğu gurur- vardı. Almanya’da yapıldığı gibi Türklerin küçümsendiğini duymak onu müthiş öfkelendiriyordu. Lord Grey’in Türkler hakkında üstün bir varlığın, yüksek hoşgörülü korumacılığıyla kaleme alınmış söylevi ona okunduğunda çılgınca bir öfkeyle patlamış; sesi infialle sertleşmiş ve yükselmişti.</span></p>

      <p class="paragraf-2 para-style-override-51"><span class="regular-metin-2" xml:lang="tr-TR">“Onlar, o İngilizler bizim onlar kadar güçlü olduğumuzu yakında öğre­necekler! Bize kendi eşitleri olarak davranacaklar! Onlara asla boyun eğme­yeceğiz. Uygarlıklarını başlarına geçirinceye dek, son ferdimize kadar onlara karşı koyacağız!”</span></p>
    </div>
  </div>
</body>
</html>
