<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>19-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x19-6.html" xml:lang="en-GB">
    <div class="Basic-Text-Frame-1">
      <p class="arabaslik-orta-1" id="toc_marker-13-6"><span class="bold-baslik12-1" style="font-size:0.92em;">L</span></p>

      <p class="paragraf-1 para-style-override-59"><span class="regular-metin-1" xml:lang="tr-TR">Ne var ki, muhalifleri ona bekleyecek zamanı tanımadılar. Oyuna gele­rek yarı yarıya mağlup edilmiş olduklarından, onun yerine iyiden iyiye yer­leşmesine izin vermeye cesaret edemezlerdi. Onun eski dostlarıydılar ve Mustafa Kemal’i çok iyi tanıyorlardı. Bu iş artık nezaket sınırlarını aşmıştı: Ne parlamenter mücadelelerin ne de sözlü siyasal oyunların bir önemi kal­mıştı. Yerine bir kere yerleşir yerleşmez, derhal aralarından birçoğunu asaca­ğını ya da sürgün edeceğini biliyorlardı.</span></p>

      <p class="paragraf-1 para-style-override-45"><span class="regular-metin-1" xml:lang="tr-TR">Mustafa Kemal’in İslam’ı yıkacağı ve halifeyi süreceğine ilişkin bir söy­lenti ülkeye yayılmıştı bile. Son birkaç ay boyunca, siyasal muhalifleriyle yaptığı mücadelede, elindeki kartları birden fazla kez ortaya koymuştu. Abdülmecit, Halife olarak seçildiği zaman, Mustafa Kemal törenin tam olarak yapılmasına izin vermemişti. Meclis yeni halifenin makamı ve yetkilerini gö­rüşmeye başladığı sırada Mustafa Kemal tartışmayı kısa kesti. “Halifenin” de­di, “makam ya da yetkisi yoktur, mevkiine sadece ismen sahiptir.”</span></p>

      <p class="paragraf-1"><span class="regular-metin-1" xml:lang="tr-TR">Abdülmecit kendisine ayrılan tahsisatın artırılmasına ilişkin bir mektup gönderdiğinde, Mustafa Kemal ona acımasızca şu cevabı vermişti: “Makamı­nız, Hilafet, tarihsel bir yadigârdan başka bir şey değildir. Varlığını meşrulaştırıcı hiçbir yönü yoktur. Sizin sekreterlerinizden birine mektup yazmaya ce­saret etmeniz münasebetsizlikten başka bir şey değildir.”</span></p>

      <p class="paragraf-1"><span class="regular-metin-1" xml:lang="tr-TR">Karısı peçesiz dolaşıyor, erkek gibi giyiniyor ve Anka­ra’daki kadınları erkeklerle eşit haklar talep etmeleri için kışkırtıyordu.</span></p>

      <p class="paragraf-1"><span class="regular-metin-1" xml:lang="tr-TR">Ankara’daki yöneticilerin menfur ve dinsiz oldukları söylentisi dolaşma­ya başladı.</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Camilerde, pazaryerlerinde vaaz veren hocalar ve dervişler, halkı hükü­mete karşı uyarıyorlardı. Mustafa Kemal’in dinsel kurum ve kurallara karşı saygısızca hareket ettiğini, kutsal şeylere hakaret ettiğini duyuruyorlardı. Ka­rikatürler ve broşürler okullardan derviş tekkelerine kadar yayılmıştı.</span></p>

      <p class="paragraf-1"><span class="regular-metin-1" xml:lang="tr-TR">Muhalifleri, bu yöndeki propagandayı teşvik ettiler. Kente adamlarını gönderdiler. Ankara’dan ayrılıp, İstanbul’daki halifenin, Abdülmecit’in çevre­sinde toplandılar. Tabanlarının son derece sağlam olduğunu var sayıyorlardı. Mustafa Kemal’in halifeye dokunmaya cesaret edebileceğini hiç sanmıyor­lardı.</span></p>

      <p class="paragraf-1"><span class="regular-metin-1" xml:lang="tr-TR">Ne ki, Abdülmecit hilekâr biri değildi. Elli yaşlarında, resim öğrenimi al­mış, kitaplarını ve bahçesini çok seven, yalın, dürüst, güzel görünüşlü, sakin bir adamdı. Boğaziçi’ndeki sarayında, gençliğinden bu yana yalın bir yaşam sürmüştü. Dili uzun İstanbullular bile onun hakkında kötü bir dedikodu çıka­ramamışlardı.</span></p>

      <p class="paragraf-1 para-style-override-54"><span class="regular-metin-1" xml:lang="tr-TR">Fakat Vahdettin’in kaçışından sonra Meclis tarafından halife, Allah’ın Yeryüzündeki Gölgesi</span> <span class="char-style-override-8" xml:lang="tr-TR"><a class="footnote-link" href="#footnote-225-6" id="footnote-225-6-backlink">6</a></span><span class="regular-metin-1" xml:lang="tr-TR">seçildiğinde, bu görevi son derece ciddiye almıştı. Büyük Padişah-Halifelerin geleneklerine yeniden hayat vermişti. Halefi gibi sıradan bir araba kullanmak yerine, her cuma günü bir süvari bölüğünün eş­liğinde Fatih Sultan Mehmet’inkine benzer beyaz bir ata binerek ihtişamla Haliç’i geçiyor, halkın tezahüratı arasında ‘Selamlık’ merasimi için Ayasofya Camii’ne gidiyordu. Üsküdar’daki büyük camiye gideceği haftalardaysa, muhteşem giysileri içinde on dört çift kürekçinin çektiği saltanat kayığında, kıyıda birikmiş büyük kalabalıkları selamlayarak, yüz milyon Müslüman’ın başkanı olduğu bilincinin yarattığı vakarla Boğaz’ı geçiyordu. Ziyaretçileri, elçileri ve diplomatik heyetleri sarayında, bir krala yakışacak debdebeyle ka­bul ediyordu.</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Abdülmecit muhteris biri değildi; siyasal iktidar peşinde olmamasına kar­şın, Türkiye’deki tüm hoşnutsuz unsurları bir mıknatıs gibi kendisine çeki­yordu. Can vermiş Osmanlı İmparatorluğu’nun bütün döküntüleri, din adam­ları, hocalar ve ulema, işsiz kalmış saray erkânı, eski rejimin mazul subayla­rı, artık başkent olmak ayrıcalığını yitirmiş İstanbul’un gayri memnun halkı onun çevresine üşüştü.</span></p>

      <p class="paragraf-1 para-style-override-52"><span class="regular-metin-1" xml:lang="tr-TR">Son olarak da, Mustafa Kemal’in siyasal muhalifleri olan Rauf, Adnan, Refet ve Kazım Karabekir geldiler. Abdülmecit’i Türkiye’nin meşruti hüküm­darı yapmak istiyorlardı, kendileri de onun bakanları olacaklardı. Saygın, gü­venilir ve bilgili olan bu zat, bu mevki için idealdi: Hem sivil hem dinsel yet­kileri elinde tutacak, ne ki, muhteris ya da güçlü karakterli olmadığı için ba­kanlarıyla bir çatışmaya girmeyecekti.</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Ve Abdülmecit, bütün arzularına ve eğilimlerine karşıt olmakla birlikte, kendisini bir anda Mustafa Kemal ve Ankara’ya karşı muhalefetin merkezi ve maşası olarak buluverdi. Ankara’nın öfkeyle</span> <span class="regular-metin-1" xml:lang="tr-TR">kurtunun karşısında sakin, kültürlü, iyi terbiye almış bir beyefendi vardı.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-6-backlink" id="footnote-225-6">6</a> Zıllullahi fı’eâlem (ç.n.)</p>
        </div>
      </div>
    </div>
  </div>
</body>
</html>
