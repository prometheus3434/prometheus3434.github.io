<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>10-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x10-2.html" xml:lang="en-GB">
    <div class="Basic-Text-Frame-9">
      <p class="arabaslik-orta-6" id="toc_marker-4-2"><span class="bold-baslik12-7" style="font-size:0.92em;">II</span></p>

      <p class="paragraf-7"><span class="regular-metin-7">Bir kez daha Mustafa’nın sorumluluğu Zübeyde’nin omuzlarına yüklen­mişti. Kız kardeşi, Mustafa’nın başka bir okula gitmesi için para vermiyor, Mustafa ise aynı okula dönmeyi reddediyordu. Zübeyde, onun aklını başına getirmeye çalıştıkça, o, gitgide inatçılaşıyordu. Öfkelenip oğluna bağırdıkça, o da annesine aynen karşılık veriyordu.</span></p>

      <p class="paragraf-7"><span class="regular-metin-7">Dayısı da onu asker yapmayı önerdi: Geçimsiz bir çocuk olması ticarette başarılı olmasını engelleyecekti, en iyisi onu Selanik’teki Askeri Mektep’e göndermekti. Devlet okulu olması nedeniyle, para ödemek de gerekmeye­cekti. Zekâsını ortaya koyabilirse subay çıkabilirdi; yok eğer koyamazsa da er olacaktı. Her iki şekilde, geleceği kurtulmuş oluyordu.</span></p>

      <p class="paragraf-7"><span class="regular-metin-7">Zübeyde bunları dinlemek bile istemedi; ama Mustafa kararını vermişti. Dayısının önerisine aklı yatmıştı. Yan komşularının oğlu Ahmet daha yeni bir askeri mektebe girmişti ve gösterişli üniformasıyla herkese caka satıp duruyor­du. Mustafa’nın hoca (din adamı) olmaya niyeti yoktu. Esnaflık ise bir Türk’e değil, Rumlar, Ermeniler, Hıristiyanlar, Yahudiler ve bunun gibi reayaya yara­şır bir işti. O asker olmak niyetindeydi; bir subay olmak, üniforma giymek ve adamlarına emir vermek istiyordu.</span></p>

      <p class="paragraf-7"><span class="regular-metin-7">Hiç kimseye haber vermeden, babasının arkadaşlarından emekli bir su­baya gidip askeri okul yöneticileri nezdinde kendisine kefil olmasını istedi. Annesinin kendisine engel olmasına fırsat vermeden sınava girdi ve başarılı oldu.</span></p>

      <p class="paragraf-7"><span class="regular-metin-7">Askeri okulda kendi yerini bulmuştu. Başarılıydı, fakat hala sevilen bir çocuk olamamıştı.</span></p>

      <p class="paragraf-7"><span class="regular-metin-7">Alıngan yaradılışta olduğundan, eleştirildiğinde veya kaba konuşmalara muhatap olduğunda hemen kırılıyor, ters davranıyordu. Bütün bunlar onun içine kapanmasına, kimseyle arkadaşlık kuramamasına yol açıyordu. Gene de, her zaman dikkat çekmek ve sıradışı biri olarak sivrilmek arzusundaydı.</span></p>

      <p class="paragraf-7"><span class="regular-metin-7">Kavgaya hazır olması yüzünden hiçbir çocuk onunla dalaşmayı göze alamıyordu. Kendilerine katılması için uğraştıklarında ya da neden böyle davrandığını sorduklarında, hemen onları tersleyerek:</span></p>

      <p class="paragraf-7"><span class="regular-metin-7">“Ben sizler gibi olmak niyetinde değilim, ben önemli biri olacağım” di­yor ve kendi yoluna gidiyordu.</span></p>

      <p class="paragraf-7"><span class="regular-metin-7">Matematik ve tüm askeri derslerde gösterdiği üstün zekâsı, geçit resmindeki yeteneği okulda başarılı olmasını sağladı.</span></p>

      <p class="paragraf-7"><span class="regular-metin-7">Okuldaki ikinci yılında öğretmenlerinden Yüzbaşı Mustafa, ona sevgi ve ya­kınlık gösterdi. Onu yardımcı öğretmen yaparak, alt sınıfın sorumluluğunu Mustafa’ya verdi. Onu kendisinden ayırmak için de, ikinci bir isim olarak ona Kemal ismini yakıştırdı. Bu tarihten sonra, o artık Mustafa Kemal olarak tanınacaktı.</span></p>

      <p class="paragraf-7"><span class="regular-metin-7">Askeri Rüştiye’de sınavlarda gösterdiği büyük başarılar ve hatta diğer ço­cuklara öğretmenlik yapması sonucu hızlı bir ilerleme gösterdi. Diğer çocuk­lara bir şeyler öğretmek, böylece üstünlüğünü onlara kabul ettirmekten çok hoşlanıyordu. Ayrıca kendisinden daha başarılı olan herhangi bir çocuğa karşı giderek haince bir nefrete dönüşebilen büyük bir kıskançlık da gösteri­yordu. Hiç kimsenin karşısında gölgede kalmaktan hoşlanmıyordu. Herhangi biri onunla rekabete girişse, hemen kabalaşıyordu. O en dikkat çekici kişi ol­malıydı; aksi halde o ortamda hiç bulunmamayı tercih ediyordu.</span></p>

      <p class="paragraf-7"><span class="regular-metin-7">Yüzbaşı Mustafa’nın dostluğu ve koruması ona hiçbir şey sağlamadı. Bu dostluk sağlıksızdı. Bedenen çok gelişmişti. On dördünden önce çocukluk çağı­nı arkasında bıraktı.</span></p>

      <p class="paragraf-7"><span class="regular-metin-7">On yedisinde Askeri Rüştiye’yi başarıyla bitirdi ve Manastır’daki Askeri idadi’ye gönderildi.</span></p>

      <p class="No-Paragraph-Style-3 para-style-override-43"></p>
    </div>
  </div>
</body>
</html>
