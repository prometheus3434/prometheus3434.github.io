<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>16-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x16-1.html" xml:lang="en-GB">
    <div class="Basic-Text-Frame-6">
      <p class="arabaslik-orta-4" id="toc_marker-10-1"><span class="bold-baslik12-4" style="font-size:0.92em;">XXXI</span></p>

      <p class="paragraf-4 para-style-override-59"><span class="regular-metin-4" xml:lang="tr-TR">Utanılacak bir yenilgiye uğrayıp geriye çekilen Türkler hüzünlü bir düş kırıklığına kapılmışlardı. Düzenli ordudaki askerler firar etmeye başladı. Köylerde o bilinen barış çığlıkları yükseliyordu. Ankara’da politikacılar so­rumluların, yani Batı cephesi kumandanlığındaki Ali Fuat ile bütün sorunla­rın sebebi olarak Mustafa Kemal’in başını istiyorlardı. Bir karamsarlık dalgası ülkeyi baştan aşağı kaplamıştı. Kederli, bezgin ve cesaretleri kırılmış Türkler, yine her ne pahasına olursa olsun barışı ve kadere karşı bu işe yaramaz mü­cadeleye bir son vermeyi istiyorlardı.</span></p>

      <p class="paragraf-4 para-style-override-44"><span class="regular-metin-4" xml:lang="tr-TR">Mustafa Kemal bu yenilgi ve karamsarlığın karşısında bile soğukkanlılığı­nı ve metanetini kaybetmedi. Kendisi de devamlı olarak büyük bir şevkle yer değiştiren büyük karamsarlığın arasındaki mücadeleyle yüz yüzeydi; fakat kendisindeki duygu kasırgaları dış olaylardan kaynaklanmıyordu: Bunlar onun içinden gelen duygulardı. Sık sık yolunda giden olaylara bile tepki gös­teriyor ve böylece başarısızlık ona yeni bir güç kazandırıyordu. Şimdiyse ye­nilgi ona, daha büyük bir çaba için gerekli olan cesareti vermişti.</span></p>

      <p class="paragraf-4 para-style-override-63"><span class="regular-metin-4" xml:lang="tr-TR">Büyük Millet Meclisi toplantılarını döküntü haldeki Ziraat Mektebi’nin dershanelerinden birinde yapmaktaydı. Mustafa Kemal hiç duraksamaksızın onun kanını içmek için bağrışan gürültücü mebusların karşısına dikildi.</span></p>

      <p class="paragraf-4 para-style-override-44"><span class="regular-metin-4" xml:lang="tr-TR">Önlerinde durduğu sırada, bakmak için hiç de etkileyici biri değildi; bir kalabalık içinde dikkati çekmiyordu. Mavi gözleri ve donuk ifadesiyle orta boylu bir adamdı; yüzü yorgun ve kırışıklarla dolu duygularını belli etmediği zamanlarda oldukça saf ifadeliydi.</span></p>

      <p class="paragraf-4 para-style-override-44"><span class="regular-metin-4" xml:lang="tr-TR">Ancak, konuşmaya başlar başlamaz şamata kesildi. Onun kişiliği kendini kabul ettirmişti. Gündelik konuşmalarda bir parça boğuk ve kısık olan sesi, çınlayan ve berrak bir nitelik kazanmıştı, tutku ve güçle, görevine ve kendisi­ne olan inancıyla dolmuştu.</span></p>

      <p class="paragraf-4 para-style-override-45"><span class="regular-metin-4" xml:lang="tr-TR">Mebuslarla durumu tartıştı. Onları tehdit etti. Mantıksız olduklarını söy­ledi: Türk ordusunun henüz Yunanlılara karşı hazır olmadığını düşünemiyorlardı; yenilgiden Padişah taraftarlarının suçlanması gerekiyordu; onlar eski ordunun dağıtılmasına, silah ve mühimmatın düşmana teslim edilmesine göz yummuşlardı; iç savaşı başlatmışlardı; mebuslar mantıklı ve sabırlı olmalı, ona yeniden düzenleme yapması için zaman tanımalıydılar.</span></p>

      <p class="paragraf-4 para-style-override-54"><span class="regular-metin-4" xml:lang="tr-TR">Böylece içlerindeki gururu uyandırarak onlara yeni bir umut aşıladı. Artık dava belirginleşmişti: Yunanlılarla yapılacak topyekûn bir savaş. Doğru, Yu­nanlıların arkasında İngilizler vardı, ama bu destek sadece manevi düzey­deydi. İngilizler bu savaşta etkin bir rol oynamayacaklardı.</span></p>

      <p class="paragraf-4 para-style-override-44"><span class="regular-metin-4" xml:lang="tr-TR">“Sizler” diye haykırdı, “Sizler Türksünüz! Daha dün uyruğunuz ve köle­niz olan bu Yunanlıların karşısında boyun mu eğeceksiniz? Buna inanamam! Birleşin ve hazırlanın; o zaman zafer bizim olacaktır.”</span></p>

      <p class="paragraf-4 para-style-override-44"><span class="regular-metin-4" xml:lang="tr-TR">Muhalefet yavaş yavaş yok oldu. Büyük Millet Meclisi, son mebusuna kadar onun yanındaydı.</span></p>

      <p class="paragraf-4"><span class="regular-metin-4" xml:lang="tr-TR">Ülkenin her yerine aynı mesajı gönderdi. Dinmek bilmez bir sabırla ordu kumandanlarını daha fazla asker ve silah toplamaya ve düzenli orduyu ge­nişletmeye sevk etti.</span></p>

      <p class="paragraf-4 para-style-override-58"><span class="regular-metin-4" xml:lang="tr-TR">Bunlardan kendisine çok geç olmadan barış yapmasını tavsiye edenlere dudak büktü: Onlar birer korkaktı.</span></p>

      <p class="paragraf-4 para-style-override-58"><span class="regular-metin-4" xml:lang="tr-TR">Fransız hükümetinin bir temsilcisine oldukça küstah bir tavırla, “Suriye ve Arabistan’ı alabilirsiniz” diyordu, “Ancak, Türkiye’den uzak durun. Biz her ulus gibi kendi sınırlarımızdan bir karış fazlasını istemiyoruz, ama bu sı­nırlardan bir karış azına da razı olmayız.”</span></p>

      <p class="paragraf-4 para-style-override-50"><span class="regular-metin-4" xml:lang="tr-TR">Kollarını kavuşturmuş bezginlikle kaderlerine boyun eğmeye hazır bekle­yen Türkleri sarsılmaz bir inatla yeniden direnişe doğru şahlandırdı.</span></p>
    </div>
  </div>
</body>
</html>
