<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>11-5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x11-5.html" xml:lang="en-GB">
    <div class="Basic-Text-Frame">
      <p class="arabaslik-orta" id="toc_marker-5-5"><span class="bold-baslik12" style="font-size:0.92em;">VII</span></p>

      <p class="paragraf"><span class="regular-metin">Bunca zamandır konuştukları devrim, hiçbir uyarı işareti vermeksizin, ansızın çevrelerinde patlayıverdi. Önceden hazırlanmış bir plan olmadan, eskisi kadar tez canlı ve yabanıl olan Niyazi, birkaç adamını toplayıp Resne dışına, Güney Makedonya dağlarına çıkarak hükümete meydan okudu. En­ver de hemen bir devrim bildirisi yayınlayarak Doğu Makedonya’da aynı ey­lemi tekrarladı. Hiçbir şey hazırlanmış ya da örgütlenmiş değildi, ittihat ve Terakki’nin kendi içindeki faal üyelerin sayısı üç yüzü aşmıyordu bile. Askeri birliklerin alacağı tavır da kesin olarak bilinmiyordu.</span></p>

      <p class="paragraf"><span class="regular-metin">Mustafa Kemal sakin kalıp, askeri görevlerini yerine getirmeyi sürdürdü. Böylesine çılgın ve planlanmamış bir serüvene girecek kadar gözü kara bir kumarbaz değildi. Eğer eyleme geçecek olsaydı, bu ancak belirli bir başarı şansı olan, dikkatle hazırlanmış bir planla gerçekleşirdi.</span></p>

      <p class="paragraf"><span class="regular-metin">Ne ki, “çılgınca serüven” başarıya ulaştı. Bunu izleyen birkaç ayın tarihi, fantastik olduğu kadar karışık bir rüyayı andırıyordu. Başkaldıran birkaç yüz asker dağlardaydı. Bastırmak üzere yollanan birlikler de isyancılara katılıyor­lardı. Askerler yıllardır ihmal edilmiş ve aylıkları ödenmemişti. Subayları ta­rafından yönlendirilen alaylar, birbiri ardına ayaklanmayı bastırmayı redde­diyorlardı. Türkiye’nin içlerinden gönderilen özel birlikler de aynı şeyi yaptı­lar. Herkesin, en başta da cemiyetin şaşkın bakışları önünde, padişahın kud­reti rüzgâr önünde sürüklenen yapraklar gibi yok olmuştu.</span></p>

      <p class="paragraf"><span class="regular-metin">İstanbul’daki ‘Yaşlı Tilki’, aldığı seri bir kararla geri adım attı ve geçmişte­ki kötü yönetimin tüm suçunu çevresindekilere yükleyerek anayasal hükü­meti ilan etti; hafiyeliği kaldırdı ve devrimcilere kucak açtı. Niyazi ve Enver, kazandıkları büyük zaferden duydukları büyük gururla dağlardan indiler. Türk ve Hıristiyanlardan oluşan coşkulu kalabalıklar sonunda kutsal kitapta sözü geçen bin yıllık huzur devrinin (millenium) geldiğine inanarak, sevinç içinde onları Selanik’te karşıladılar.</span></p>

      <p class="paragraf"><span class="regular-metin">Devrimde kendisi gibi etkin bir rol oynamamış diğer cemiyet mensupla­rıyla birlikte Mustafa Kemal de onları karşılayanlar arasındaydı. Enver, yeni anayasayı Selanik’in ana meydanında bulunan Olimpus Palas Oteli’nin bal­konundan okudu. Arkasındaki subay grubu arasında, alt düzey ve önemsiz bir örgüt üyesi olarak sadece birkaç kişiden başka kimsenin tanımadığı ve fark etmediği Mustafa Kemal de vardı.</span></p>

      <p class="paragraf"><span class="regular-metin">Abdülhamit’in son yirmi yıldır sürgüne göndermiş olduğu politikacılar, bulundukları yabancı ülkelerden akın akın dönmeye başlamışlardı. Bunlar arasında prensler, eski sadrazamlar, her düzeyden nazırlar vardı. Genç su­bayları dirsekleyip kenara iterek, ittihat ve Terakki Cemiyeti’nin kontrolünü ele geçirdiler ve iktidardan pay kapmak ve entrikalar çevirmek üzere İstanbul’a doluştular. Niyazi, Arnavutluk’a döndü ve orada öldürüldü. Enver, as­keri ataşe olarak Berlin’e gönderildi. Mustafa Kemal Trablusgarp’teki Türk karargâhlarını denetlemek ve haklarında rapor hazırlamak üzere Kuzey Afri­ka’ya gönderildi.</span></p>

      <p class="paragraf"><span class="regular-metin">Kargaşalıkları kargaşalıklar izliyordu. Hiçbir şey yolunda gitmiyordu. Avusturya Bosna-Hersek’i ilhak etti; Yunanistan Girit’i ele geçirdi; Rusya ta­rafından desteklenen Bulgaristan bağımsızlığını ilan etti. içerde tepki başladı. Arnavutluk ve Arabistan’da ayaklanmalar baş gösterdi. Hıristiyanlarla Müslü­manlar birbirlerine saldırmaya başladı.</span></p>

      <p class="paragraf"><span class="regular-metin">Bütün bu karmaşanın ortasında yaşlı padişahı destekleyenler iş başına geldi. İstanbul’daki askerleri satın aldılar, hocaları halka gönderip yeni yöne­ticilerin Paris’ten getirdikleri yeni moda düşüncelerinin dinsizlik olduğunu, bunların Türk ve Müslüman değil, Yahudi ve Mason olduklarını, islam’ı ve hilafeti yıkmak için işbaşına geldiklerini söylettiler.</span></p>

      <p class="paragraf"><span class="regular-metin">Din elden gidiyor kışkırtmasıyla taşkınlaşan İstanbul’daki asker ayaklandı. Subaylarını öldürüp ya da hapsedip islam dinine, padişaha ve islam Halifesi’ne bağlılıklarını ilan ederek İstanbul’u ele geçirdiler. Cemiyet üyelerini yaka­lamaya başladılar.</span></p>

      <p class="paragraf"><span class="regular-metin">Cemiyet, Makedonya’daki ordunun yardımına başvurdu. Eğer başarısız olurlarsa, Abdülhamit ve avenesi tüm kötülükleriyle yeniden iktidara gele­ceklerdi. Makedonya’daki ordunun kumandanı, bir Arap ve Abdülhamit’in gözdelerinden olan Mahmut Şevket Paşa’ydı. Bu, uzun boylu, kuru, hadımağası gibi kadavraya benzer biriydi. Asker olarak parlak bir subaydı, ancak, kumandan olarak müteredditti.</span></p>

      <p class="paragraf"><span class="regular-metin">Ne yapması gerektiği konusunda duraksadı. Kurmayları arasında Trab­lus’tan yeni dönmüş olan Mustafa Kemal de dâhil olmak üzere cemiyet men­subu pek çok subay vardı. Neredeyse kişisel isteğine karşı olarak, Mahmut Şevket’i harekete geçmeye zorladılar. Böylece ikinci ve üçüncü orduları İstanbul üzerine yürüttü: Öncü kuvvet Birinci Birleşik Fırka’dan oluşuyordu. Fırkada bir süvari birliğinin kumandanı olarak Berlin’den alelacele dönmüş olan Enver ve Kurmay Başkanı olarak Mustafa Kemal de yer almıştı.</span></p>

      <p class="paragraf"><span class="regular-metin">Karşı devrimi ezip Abdülhamit’i tahttan indirdiler, Makedonyalı Fethi’yi gardiyanı yaparak Selanik’teki Alatini Köşkü’ne hapsettiler.</span><span class="char-style-override-10"><a class="footnote-link" href="#footnote-225-5" id="footnote-225-5-backlink">5</a></span> <span class="regular-metin">Abdülhamit’in eli ayağı tutmaz ihtiyar kuzenini</span><span class="char-style-override-10"><a class="footnote-link" href="#footnote-225-6" id="footnote-225-6-backlink">6</a></span> <span class="regular-metin">tahta çıkarıp cemiyetin iktidarını yeniden perçinlediler.</span></p>

      <p class="paragraf"><span class="regular-metin">Kamuoyu, cemiyetin içinden en çok Enver’i tanıyordu. Böylece Enver bir halk kahramanına dönüştü. Makedonya’da isyan bayrağını açmıştı ve şimdi de işi tamamlamak üzere öncü kuvvetlere komutanlık ediyordu.’</span></p>

      <p class="paragraf"><span class="regular-metin">Enver’de bir parıltı, canlılık, göz alıcı bir meydan okuyuş, ünlü olma yö­nünde doğal bir yetenek vardı ki, bunlar onun hemen göze batmasını sağlı­yordu. Onun yanında asık suratlı, alaycı ve çekingen yapıdaki Mustafa Ke­mal son derece silik kalıyordu.</span></p>

      <p class="paragraf"><span class="regular-metin">Böylece halk tarafından fark edilmeyen ve liderler tarafından da istenme­yen biri olarak kaldı. Cemiyet onu herkesi eleştiren fakat hiç kimseye boyun eğmeyen yetenekli, ancak, huysuz biri olarak mimlemişti: Hiç kimsenin sev­mediği ve arkadaşsız, tek başına, kendini beğenmiş, huysuz bir adamdı. Böylece geri plana itildi ve askerlik görevine geri gönderildi.</span></p>

      <div class="footnotes">
        <div class="footnote">
          <p class="paragraf"><a class="footnote-anchor" href="#footnote-225-5-backlink" id="footnote-225-5">5</a> <span class="dipnot">Abdülhamit’in gözetim subaylığını Fethi (Okyar)den sonra, Salih (Bozok) yapmıştır. Salih, bu göreve Balkan Savaşı öncesinde Selanik’te, savaş sonucu bu kentin kaybıyla Abdülhamit’in ölümüne dek de Dolmabahçe Sarayı’nda sürdürmüştür.(ç.n)</span></p>
        </div>

        <div class="footnote">
          <p class="paragraf"><a class="footnote-anchor" href="#footnote-225-6-backlink" id="footnote-225-6">6</a> <span class="dipnot">Sultan Beşinci Mehmet Reşat (1909-1918). Abdülhamit’in kuzeni değil, aynı anne ve babadan olma küçük kardeşidir. Yazar, hatalı bir bilgi vermiştir.(e.n.).</span></p>
        </div>
      </div>
    </div>
  </div>
</body>
</html>
