<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>14-3.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x14-3.html" xml:lang="en-GB">
    <div class="Basic-Text-Frame-20">
      <p class="arabaslik-orta-11" id="toc_marker-8-3"><span class="bold-baslik12-13" style="font-size:0.92em;">XXVI</span></p>

      <p class="paragraf-15"><span class="regular-metin-14" xml:lang="tr-TR">Sivas’taki kongreye Türkiye’nin her bölgesinden temsilciler katıldı. Dele­geler kılık değiştirmiş olarak, dağ yollarından ve gecenin örtüsü altında gizli­ce geldiler. Merkezi hükümet durdurulmaları konusunda emniyet kuvvetleri­ni uyarmıştı. Mustafa Kemal’in kendisi bile tutuklanmaktan birkaç saat farkla kurtulabilmişti. Düzenli birliklerin olduğu Erzurum’da ve Sivas’ta güvendey­di, ancak, bir grup jandarma tutuklamak üzere yolda onu bekliyordu. Zama­nında uyarılması sonucu yolunu değiştirip dağlardan geçerek, güven içinde Sivas’a ulaşmıştı.</span></p>

      <p class="paragraf-15 para-style-override-50"><span class="regular-metin-14" xml:lang="tr-TR">Delegelerin berrak bir hedefleri yoktu. Hiçbir sonuç vermeyen sonsuz tartışmalara giriyorlardı. Çoğu İngilizlere karşı silahlı mücadelenin imkânsız olduğunu düşünüyordu. Merkezi hükümete karşı koymak ya da iç savaş teh­likesini göze almak taraftarı olan pek az kişi vardı.</span></p>

      <p class="paragraf-15"><span class="regular-metin-14" xml:lang="tr-TR">Mustafa Kemal hiç de karakterinin bir parçası olmayan sonsuz bir sabırla sürekli olarak onları ikna etmek için uğraş veriyordu. İstediği zaman karşısın­dakini çeken tatlı ve hoşsohbet biri olabiliyordu. Her şeyin bu kongredeki başarısına bağlı olduğunun farkındaydı. Delegelerin arasında oturup saatler­ce onlarla tartıştı ve konuştu; kâh felsefi tartışmalar yaparak, kâh onları peşi sıra sürükleyen müthiş bir şevkle konuşarak, yorucu muhalefeti sözcükleri­nin seli altında boğdu. Türkiye’yi kurtarmak onun göreviydi ve bu misyona duyduğu inanç, ona olağanüstü bir belagat kazandırmıştı.</span></p>

      <p class="paragraf-15 para-style-override-55"><span class="regular-metin-14" xml:lang="tr-TR">Tıpkı Erzurum’da olduğu gibi, yavaş yavaş kişisel önderliğini herkese ka­bul ettirdi. Muhalefet mensupları teker teker onun görüşlerini benimsemeye başladı. Ne ki, büyük çoğunluk hâlâ ona karşı kuşkuyla bakıyordu. Onun faz</span><span class="regular-metin-14" xml:lang="tr-TR">lasıyla kendine oynadığını düşünen Rauf ve Kazım bile Kongre Başkanlığı’na adaylığını koymaması konusunda onu ikna etmeye çalışıyorlardı.</span></p>

      <p class="paragraf-15"><span class="regular-metin-14" xml:lang="tr-TR">Bütün bunlar hiçbir şeyi değiştirmedi. Son derece kesin ve yumuşamak bilmez bir kararlılıkla kendi yoluna devam ediyordu. Berrak fikirlere sahip olduğu için, ne istediğini gayet iyi biliyor ve dolambaçsız şekilde hedefine yürüyordu. Kendisine güvenmeyenler bile büyüsüne kapılmıştı. Kişiliğiyle Kongre’ye egemen olmuştu.</span></p>

      <p class="paragraf-15 para-style-override-55"><span class="regular-metin-14" xml:lang="tr-TR">Ve İstanbul’daki düşmanları yine ona yardım etmişlerdi. Oturumun orta­sında Malatya Valisi Ali Galip’e gelen bir telgraf toplantıyı böldü. Malatya, Si­vas’ın tam güneyinde, Kürtlerin yaşadığı bir bölgeydi. Gelen emir Ali Galip’e Kürt aşiretlerinden zorunlu olarak toplayacağı askerlerden oluşan bir kuvvetle Sivas’ı basıp Kongre delegelerini tutuklamasını bildiriyordu. Padişah Kürtlerin dinsel fanatizmine ve bağlılıklarına güvenebileceği kanısındaydı.</span></p>

      <p class="paragraf-15 para-style-override-54"><span class="regular-metin-14" xml:lang="tr-TR">Kongre öfkeyle ayağa kalktı. Kürt aşiretlerine onları tutuklama emrini vermek, bardağı taşıran son saldırganlık örneğiydi! Mustafa Kemal’den Ma­latya’ya askeri kuvvet göndermesini istediler. Mustafa Kemal bir süvari alayı­nı son süratle Malatya’ya gönderdi. Gönderilen kuvvet, Kürtleri hazırlıksız yakalayıp ezdi ve Ali Galip’i tutukladı.</span></p>

      <p class="paragraf-15 para-style-override-47"><span class="regular-metin-14" xml:lang="tr-TR">Bundan sonra Mustafa Kemal herkesi önüne katıp sürükledi. Onda, küçük bir öfkeyi dev bir nefrete dönüştürebilen bir hatibin gücü vardı. Yakaladığı bu fırsatı çok iyi kullanmıştı. Delegeler, liderliğine olumlu tepki verdiler. Kongre­nin halkın sesini dile getirdiğini bildirdiler. Yabancılara karşı direniş için tam ittifakla oy verdiler. Uğruna savaştıkları barış koşullarının taslağını hazırlayıp “Misak-ı milli” adıyla yasalaştırdılar. Misak-ı milli, düşman tarafından kabul edilmediği sürece, kesinlikle barış yapmayacaklarına dair ant içtiler.</span></p>

      <p class="paragraf-15 para-style-override-54"><span class="regular-metin-14" xml:lang="tr-TR">İstanbul’daki merkezi hükümetten bağımsız olarak, geçici hükümet görevini yapması için aralarından bir yürütme kurulu seçtiler. Mustafa Kemal’i bu yürüt­me kurulunun başkanı yaptılar.</span></p>

      <p class="paragraf-15 para-style-override-55"><span class="regular-metin-14" xml:lang="tr-TR">Ali Galip’le yapılan yazışmalar ele geçirilmiş ve Kürt hücumu emrini Da­mat Ferit’in verdiği kuşkuya yer bırakmayacak şekilde kanıtlanmıştı. Kongre, İstanbul’a gönderdiği ültimatomla Damat Ferit’in azledilerek hiç vakit kaybe­dilmeksizin Meclis-i Meb’usan seçimlerinin yapılması gerektiğini bildirdi.</span></p>

      <p class="paragraf-15 para-style-override-58"><span class="regular-metin-14" xml:lang="tr-TR">Hiçbir yanıt gelmeyince, Mustafa Kemal işi ele aldı. Askeri yetkililere telgrafhaneleri ele geçirip, İstanbul’un ülkenin geri kalan bölümüyle ilişkisini kesmelerini, vergilerle tüm yazışmaları kendisine iletmelerini ve gerekli olan yerlerde sivil memurları güvenilir kişilerle değiştirmelerini emretti.</span></p>

      <p class="paragraf-15 para-style-override-58"><span class="regular-metin-14" xml:lang="tr-TR">Padişah, Damat Ferit’i azledip, yerine değersiz bir adam olan Ali Rıza’yı getirmek ve seçimlerin yapılmasını emretmek yoluyla geri adım attı. Yapılan seçimler, yeni Meclis-i Meb’usan’da kongre delegelerinin büyük bir çoğun­luk elde etmesini sağladı.</span></p>

      <p class="paragraf-15 para-style-override-47"><span class="regular-metin-14" xml:lang="tr-TR">Kongrenin kendisi de ülkenin daha merkezi bölgesinde yer alan Ankara kasabasına taşındı ve Mustafa Kemal Erzurum mebusu seçildi.</span></p>

      <p class="paragraf-15"><span class="regular-metin-14" xml:lang="tr-TR">Yeni seçilen mebusların çoğu, bir ön görüşme için Ankara’ya geldiler. İlk toplantıda, Meclis İstanbul’da bulunduğuna göre, Kongre’nin artık kendisini feshetmesi gerektiği görüşü kendini gösterdi.</span></p>

      <p class="paragraf-15 para-style-override-55"><span class="regular-metin-14" xml:lang="tr-TR">Mustafa Kemal, her iki düşünceye de şiddetle karşı çıktı. Kongre, Meclis­i Meb’usan’ın ne halde olacağı iyice anlaşılana kadar varlığını sürdürmek zorundaydı. İstanbul’a gitmek düşüncesine gelince, bunu budalalık olarak değerlendiriyordu.</span></p>

      <p class="paragraf-15 para-style-override-49"><span class="regular-metin-14" xml:lang="tr-TR">“Yabancıların baskısı altında olacaksınız” dedi. “İngilizler halen denetimi ellerinde tutuyorlar. Müdahaleler, hatta büyük ihtimalle tutuklamalarla yüz yüze kalacaksınız. Meclis burada, özgür ve bağımsız olabileceği Ankara’da kalmalı.”</span></p>

      <p class="paragraf-15 para-style-override-47"><span class="regular-metin-14" xml:lang="tr-TR">Bu kez yenilgiye uğradı. Mebusların hepsi de yasal olarak seçilmiş ol­maktan mutlu, artık asi olarak değerlendirilmek yükünden kurtulmuş bir hal­de, yasal hükümdarın, Padişah’ın onayı altında payitahttaki görkemli Meclis binasında oturmakta kararlılardı.</span></p>

      <p class="paragraf-15 para-style-override-58"><span class="regular-metin-14" xml:lang="tr-TR">İstediğini elde edemeyen Mustafa Kemal, mebusların görevleri ve eylem çizgilerini etkilemeye çalıştıysa da, onlar Mustafa Kemal’in müdahalesine ve kendilerinin üstü olduğu yolundaki varsayımına karşı koydular. Eski kıskanç­lıklar ve hoşnutsuzluklar canlanmıştı.</span></p>

      <p class="paragraf-15 para-style-override-44"><span class="regular-metin-14" xml:lang="tr-TR">Mustafa Kemal, başlarını Rauf’un çektiği mebusların büyük bir sevinç içinde İstanbul’a akın etmelerini alaycı bir gülümsemeyle seyrediyordu.</span></p>

      <p class="paragraf-15 para-style-override-58"><span class="regular-metin-14" xml:lang="tr-TR">Konumunu olduğu gibi korumakta kararlıydı. Bu aptalca oyunun bir par­çası olmayacaktı. Ankara’da hemen hemen yalnız başına kaldı. Eylem odağı Ankara’dan İstanbul’a, liderlik de Mustafa Kemal’den Rauf’a kaymıştı. Ülke­nin her kesiminde, Ankara’da, hatta orduda Padişah’a ve merkezi hükümete karşı bir yakınlaşma, Türk’ün Türk’le savaşmasından kaçınma ve yasal hü­kümdarın vesayeti altında birleşik bir cephe gösterme arzusu kendini göster­mişti. Sanki partiyi Padişah kazanmış, Mustafa Kemal’se kaybetmiş gibi görü­nüyordu.</span></p>

      <p class="paragraf-15 para-style-override-58"><span class="regular-metin-14" xml:lang="tr-TR">Fakat Mustafa Kemal hareketsiz kaldı. Kararını vermişti. Bunu değiştirme­diği gibi, ne duraksadı ne de tereddüde düştü. Bildiğinden şaşmayacaktı. Ya­bancılara karşı silahlı mücadele tek umuttu. Padişah’ı tanıyordu: Vahdettin İngilizlere karşı kuvvet kullanmak cesaretini asla bulamayacaktı; dahası, bu­nun İstanbul’dan başarılması hemen hemen imkânsızdı. İngilizler orada tüm denetimi ellerinde tutuyorlardı.</span></p>

      <p class="paragraf-15 para-style-override-47"><span class="regular-metin-14" xml:lang="tr-TR">İstanbul’daki Meclis’in başarısızlığa uğrayacağına inanıyordu. Mebusla­rın hepsinin dönüp geleceğinden öylesine emindi ki, onların yokluğunda kendisini Meclis Başkanı seçtirmeye çalıştı; böylece bunalım ortaya çıktığın­da onunla başa çıkma gücüne sahip olabilecekti. Başaramadı, ama sonsuz bir enerjiyle silahlı direnişi hazırlamak, asker ve silah toplamak, askeri eğiti­mi yönetmek ve örgütlemek yoluyla baskısını sürdürdü.</span></p>

      <p class="paragraf-15 para-style-override-44"><span class="regular-metin-14" xml:lang="tr-TR">Mebuslar büyük bir keyif içinde İstanbul’da toplandılar. Padişah’a bir bağlılık mesajı yollayarak, 1920 Ocak başlarında işe koyuldular.</span></p>

      <p class="paragraf-15 para-style-override-49"><span class="regular-metin-14" xml:lang="tr-TR">Fakat hiç de kadirbilir bir ruh hali içinde değillerdi. Onlar Türkiye’nin haklarını savunmak için oradaydılar. Eskisi kadar dürüst ve yürekli olan Ra­uf’un önderliğinde, Padişah’ın ya da İngilizlerin diktatörlük girişimlerini red­dettiler. İngilizler tüm emirlere kayıtsız şartsız itaati talep ettiler; mebuslar bu talebi umursamadılar. Müttefik kumandanı Harbiye Nazırı’nın azlini talep et­ti; Padişah da bu talebe katılınca mebuslar durumu protesto ettiler ve bir tepki olmak üzere Erzurum Kongresi’nde hazırladıkları Misak-ı milliyi Meclis’ten geçirip yayınladılar. Bu belge onların kabul edecekleri barış ilkelerini sapta­nan belirli sınırlar içerisinde özgür ve bağımsız bir Türkiye ortaya koyuyordu. Bu, muzaffer düşmana ve işgal ordusuna düpedüz bir meydan okuyuştu.</span></p>

      <p class="paragraf-15 para-style-override-53"><span class="regular-metin-14" xml:lang="tr-TR">İngilizler hiçbir şey yapmayınca, olayların her yerde lehlerine gelişmekte olmasından cesaret alan mebuslar daha da dik başlı oldular. Kuzey Suri­ye’deki Türkler, Fransızlara saldırıp onları püskürtmüşlerdi; Antep ve Urfa’daki Fransız karargâhları kuşatılmıştı; İngilizler ordularını terhis ettikçe Kafkaslar’dan, Kırım’dan ve Anadolu’dan tümüyle çekilmeye başlamışlardı.</span></p>

      <p class="paragraf-15 para-style-override-58"><span class="regular-metin-14" xml:lang="tr-TR">Bütün memlekette Türkler işgal ordusunun emirlerine boyun eğmeyi red­detmeye başlamıştı. Teftiş subayları sözlerinin dinlenmediği ve kimi yerde saldırıya uğradıklarına ilişkin raporlar yolluyorlardı; silahlar teslim edilmiyor, birlikler çağrılıp eğitime alınıyor, Mütareke şartlarına uyulmuyordu. Bir grup Türk, Çanakkale’deki</span><span class="char-style-override-8" xml:lang="tr-TR"><a class="footnote-link" href="#footnote-225-7" id="footnote-225-7-backlink">7</a></span> <span class="regular-metin-14" xml:lang="tr-TR">bir cephaneliğe baskın yapıp Fransız muhafızları ve silahları kapıp götürmüşler, ne ki yakalanıp cezalandırılmaları mümkün ol­mamıştı.</span></p>

      <p class="paragraf-15 para-style-override-59"><span class="regular-metin-14" xml:lang="tr-TR">İngilizler cezalandırma konusunda şiddetli ve ibretlik bir eylem yapmaya karar verdiler; ancak, ülkenin iç kesimlerinden son İngiliz birlikleri de çekil­mekte olduğundan, askerî eylem olanağı sadece İstanbul’da vardı. 16 Mart’ta İstanbul’u resmen işgal ettiler. Rauf, Fethi ve diğer önde gelen Milliciler -artık onlara bu ad veriliyordu- de dâhil olmak üzere, pek çok mebusu tutuklayıp Malta’daki bir tecrit kampına gönderdiler ve Meclis-i Meb’usan’ı kapattılar.</span></p>

      <p class="paragraf-15 para-style-override-46"><span class="regular-metin-14" xml:lang="tr-TR">İstanbul’daki önde gelen bütün Türkler saklandılar ya da Anadolu’ya kaçtılar. Harbiye Nezareti’nde İsmet ve Fevzi, kadın yazar Halide ve kocası Adnan derhal kaçıp Ankara’ya koşanlar arasındaydı.</span></p>

      <p class="paragraf-15 para-style-override-58"><span class="regular-metin-14" xml:lang="tr-TR">Padişah, darbesini ikinci kez indirdi. Asilerin işini bitirmeye kararlıydı. Mütareke şartları ve Müttefik kontrolü onun düzenli ordular kullanmasını ya­saklıyordu. Harbiye Nazırı Süleyman Şevket Paşa’ya</span> <span class="char-style-override-8" xml:lang="tr-TR"><a class="footnote-link" href="#footnote-225-8" id="footnote-225-8-backlink">8</a></span><span class="regular-metin-14" xml:lang="tr-TR">“Hilafet Ordusu” adı altında, gayri resmi bir ordu kurmasını emretmişti. Artık bu orduyu dualarıy­la kutsayarak asilerin üzerine göndermesinin zamanı gelmişti.</span></p>

      <p class="paragraf-15 para-style-override-58"><span class="regular-metin-14" xml:lang="tr-TR">Bütün Türkiye’deki din adamlarını halka seslenmeye çağırdı. Uyruklarını Halife ve tahtın yanında olmaları için ikna etmek üzere, köylere bile hafiye­lerini gönderdi.</span></p>

      <p class="paragraf-15 para-style-override-58"><span class="regular-metin-14" xml:lang="tr-TR">Halk her tarafta bu çağrıya kulak verdi. Dağınık gruplar halinde Padişah adına ayaklandılar. Bir ucundan diğer ucuna bütün Türkiye, korkunç bir iç savaş karabasanına doğru çılgınca koşmaya başlamıştı. Kasabalar kasabala­ra, aileler ailelere, kardeş kardeşe, baba oğula düşmüştü. Hiçbir uyarı işareti vermeksizin ayaklanmalar kâh orada, kâh burada ansızın alevlenmeye başla­dı. Padişah’ın adamları da bunları körüklüyordu. Mustafa Kemal’in taraftarlarıysa ayaklanmaları acımasız bir gaddarlıkla bastırıyordu. Türk Türk’ü öldü­rüyor, taşlıyor, kamçılıyor, işkence ediyor, asıyor, hatta kardeş kavgasının çıl­gın nefretiyle birbirlerini çarmıha geriyorlardı.</span></p>

      <p class="paragraf-15 para-style-override-47"><span class="regular-metin-14" xml:lang="tr-TR">Konya’da Padişah’ın adamları Mustafa Kemal’in göndermiş olduğu subay­ların ayak tırnaklarını söktüler, sonra da onları atların ayaklarının altında çiğ­nettiler. Mustafa Kemal’in adamları, Konya’daki olayda başı çekeni vurarak öçlerini aldılar.</span></p>

      <p class="paragraf-15 para-style-override-47"><span class="regular-metin-14" xml:lang="tr-TR">Padişah, Millicilere yakınlık gösteren tüm memurlarını azlederek sadık uyruklarına Ankara’daki vatan hainlerine karşı koymaları için pek çok irade yayınlayarak ve son olarak da, dinsel bir törenle yayınladığı iradeyle Mustafa Kemal ve çevresindekileri yasa dışı ilan edip, onları öldüren kişinin kutsal bir görevi yerine getirmiş olacağını ve hem bu dünyada hem de öteki dünyada ödüllendirileceğini bildirerek, onları idama mahkûm etti.</span></p>

      <p class="paragraf-15 para-style-override-58"><span class="regular-metin-14" xml:lang="tr-TR">Haber Ankara’ya kışın soğuğunun hâlâ hükmünü sürdürdüğü bir bahar akşamının geç saatlerinde ulaştı. Mustafa Kemal, kentin dışındaki tepelerden birinde kurulu, kasvetli bir bina olan Ziraat Mektebi’nin salonunda oturmak­taydı. Binanın ötesinde örnek bir çiftliğin kalıntıları uzanıyordu, ancak, uzun yılların ihmali sonucu çok bakımsız bir haldeydi.</span></p>

      <p class="paragraf-15 para-style-override-47"><span class="regular-metin-14" xml:lang="tr-TR">Pencerenin kenarında oturuyordu. Yanında kocası Adnan’la birlikte Halide Edip ve Ali Fuat vardı. İsmet başka bir pencereye yaslanmış, dışarı bakıyordu.</span></p>

      <p class="paragraf-15 para-style-override-47"><span class="regular-metin-14" xml:lang="tr-TR">Güneş batmıştı ve boz bir aydınlık, aşağıda uzanan muazzam, çıplak Anadolu ovasını yavaş yavaş örtmekteydi. Mangaldaki kömürlerin üstü kül­lerle kaplanmıştı ve hiç kimse onları karıştırmaya davranmıyordu. Salonun uzak köşeleri koyu bir karanlığa gömülmüştü.</span></p>

      <p class="paragraf-15 para-style-override-58"><span class="regular-metin-14" xml:lang="tr-TR">Diğerleri alçak sesle haberlerden söz ediyorlardı. Bazen biri, bazen öteki sanki tehlike -Padişah’ın bir hafiyesi ya da kutsal bir katl amacıyla gelen fa­natik bir dinci- orada duruyormuşçasına dönüp ansızın arkalarına bakıyor­lardı. Onlar ölüme mahkûm edilmiş, toplum dışına atılmış kişilerdi. Bu dü­şünce üzerlerine büyük bir ağırlıkla çökmüştü.</span></p>

      <p class="paragraf-15 para-style-override-78"><span class="regular-metin-14" xml:lang="tr-TR">Haberlerin hepsi de çok kötüydü. Yunanlılar geçtikleri yerleri yakarak, insanları katlederek ve ülkeyi ele geçirerek ilerlemekteydiler. Fransızlar da güneyde hatırı sayılır bir basarı elde etmişlerdi. Padişah’ın ajanları doğuda Kürtleri başkaldırmaya teşvik ediyorlardı. İç savaş her yanı kuşatmış, onlara doğru yaklaşmaktaydı. İçin için yanan bir ateş gibiydi: Hiçbir işaret verme­den yeni yeni yerlerde, bir şurada, bir burada hiç durmaksızın parlıyordu. Bolu’da yeni bir ayaklanma baş göstermişti. Çok hızlı bir şekilde yayılmıştı. Asiler Ankara’nın hemen birkaç kilometre dışında bulunuyorlardı. Merkez Kumandanlığı’ndaki telgraf bağlantıları sayısız kereler kesilmişti. Halkla gö­rüşmeler yapmak üzere gönderilen iki subay taslanmış, hapse atılmış ve son­ra da vatan hainleri gibi asılmak üzere İstanbul’a yollanmıştı. Ayaklanmayı bastırmak üzere gönderilen bir tümen dağıtılmıştı. Hendek’e gönderilen 24. Tümen pusuya düşürülmüş ve imha edilmişti.</span></p>

      <p class="paragraf-15 para-style-override-59"><span class="regular-metin-14" xml:lang="tr-TR">Hilafet Ordusu başarıya ulaşmak üzereydi, İzmit’in denetimi elindeydi. Bursa kentinin önündeki Bighar (?) işgal edilmişti. Konya, Adapazarı ve bir­çok başka kent, Padişah’tan yana olduklarını ilan etmişlerdi. Kendi birlikleri ve taraftarları arasında bile muhalefet vardı. Samsun’daki 15. Tümen, Anka­ra’ya sadık kalmamıştı. Kazım Karabekir tedirgindi ve doğu vilayetleri ba­ğımsız bir eylemden söz etmeye başlamıştı. İzmir önlerindeki tepelerde bu­lunan düzensiz çeteler de son derece gaddardı. Üstelik denetimden çıkmış durumdaydı. Bunların önderlerinden olan Çerkeş Ethem, bağımsız bir hükümdarmış gibi davranıyordu. Bir bozgunculuk dalgası her tarafa yayılmıştı. Daha o gün Ankaralı hanımlardan oluşan bir heyet mektebe, onu görmeye gelmişti.</span></p>

      <p class="paragraf-15 para-style-override-44"><span class="regular-metin-14" xml:lang="tr-TR">“Erkeklerimiz öldürüldü” demişlerdi. “İngilizler İstanbul’da diye neden bu kez Ankara’da şehit edilelim. Bırakın İstanbul kendi başının çaresine bak­sın. Bu savaş, ümitsiz bir savaş. Bizim savaşa değil, barışa ihtiyacımız var.”</span></p>

      <p class="paragraf-15"><span class="regular-metin-14" xml:lang="tr-TR">Bir koltuğa gömülmüş olan Mustafa Kemal, kurşuni paltosunu omuzları­na sarmış, astragan kalpağını alnına eğmiş, çenesi göğsünde, yüzü kül ren­ginde ve çizgili, bakışları ifadesiz, sessiz ve hareketsiz oturuyordu. O, ordu­su olmayan bir kumandandı: Para, güç ya da iktidar araçlarından herhangi birine sahip olmayan bir geçici hükümetin başkanıydı. Oysa, Türkiye’yi ya­bancılardan kurtarıp bağımsız ve büyük bir ülke yapmak için ne güzel plan­lar yapmıştı. Ama ülke şimdi iç savaşla parçalanmıştı ve hâlâ yabancıların pençesindeydi. Uğruna mücadele ettiği her şey, bütün o güzel planları küle dönüşmüştü. Kendisi de, idama mahkûm edilmiş ve başına ödül konmuş bir asiden başka bir şey değildi.</span></p>

      <p class="paragraf-15"><span class="regular-metin-14" xml:lang="tr-TR">Dışarıda karanlık bastırmıştı. Akasya ağaçlarının ötesinde, batıdaki dağla­rın koyu gölgelerinin üzerinde uzanan gökyüzünde, çok alçakta yeni ayın gü­müş hilali görünüyordu. Aşağıdaki çiftlikte, büyük boz kurt köpeği, Karabaş, aya doğru uluyordu.</span></p>

      <p class="paragraf-15"><span class="regular-metin-14" xml:lang="tr-TR">Mustafa Kemal bu sesle kendine geldi, bir kurt gibi silkindi ve sert bir sesle konuştu. Ankara’nın Bozkurt’u homurdanmıştı.</span></p>

      <p class="paragraf-15 para-style-override-44"><span class="regular-metin-14" xml:lang="tr-TR">Ayağa kalktı. Dövüşecekti. Çaresizliğin pençesinden kurtulmuştu. Cap­canlıydı, içi coşkuyla titriyordu. Bu ruh hali bütün odayı sardı ve diğerlerini de yeni umutlarla doldurdu. Öncelikle derhal gölgeleri ortadan kaldıracak bir lamba getirilmesini istedi. Arif’in, kurmaylarının, emirlerini uygulayacak birilerinin çağırtılmasını emretti. Birinin de mangaldaki sönmüş ateşi canlan­dırmasını emretti. Dövüşecekti. Türkiye’yi her şeye rağmen kurtaracak, onu büyük ve özgür kılacaktı.</span></p>

      <div class="footnotes">
        <div class="footnote">
          <p class="dipnot-7"><a class="footnote-anchor" href="#footnote-225-7-backlink" id="footnote-225-7">7</a> <span class="dipnot-6" style="font-size:1em;">Aktaş. (ç.n.)</span></p>
        </div>

        <div class="footnote">
          <p class="dipnot-7"><a class="footnote-anchor" href="#footnote-225-8-backlink" id="footnote-225-8">8</a> <span class="dipnot-6" style="font-size:1em;">Süleyman Şefik Paşa. (ç.n.)</span></p>
        </div>
      </div>
    </div>
  </div>
</body>
</html>
