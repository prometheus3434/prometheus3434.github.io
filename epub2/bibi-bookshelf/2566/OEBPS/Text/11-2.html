<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>11-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x11-2.html" xml:lang="en-GB">
    <div class="Basic-Text-Frame">
      <p class="arabaslik-orta" id="toc_marker-5-2"><span class="bold-baslik12" style="font-size:0.92em;">IV</span></p>

      <p class="paragraf"><span class="regular-metin">Yirmi yaşına gelmiş olan Mustafa Kemal sağlam yapılı, sağlam karakterli, sınırsız canlılığa sahip bir gençti.</span></p>

      <p class="paragraf"><span class="regular-metin">Hiçbir yaşam deneyimi yoktu. Selanik yalnızca küçük bir liman kenti, Langaza bir köy, Manastır ise sıkıcı bir taşra kentiydi. Kendisini ayakta ve mazbut tutacak ilkelere ya da annesinin derin dinsel inançlarına sahip değildi.</span></p>

      <p class="paragraf"><span class="regular-metin">Kadınların hiçbirine âşık olmadı. Onlarla ilişkileri duygusal ya da roman­tik düzeyde değildi. Vicdan azabı duymaksızın çabucak birinden öbürüne geçiyordu. iştahını doyuruyor ve bırakıyordu. Bu konuda tam bir doğulu gibi düşünüyordu: Cinsel iştahını doyurmak dışında, yaşamında kadının yeri yok­tu. Böylece kentin şehevî yaşamına iyiden iyiye kendini kaptırdı.</span></p>

      <p class="paragraf"><span class="regular-metin">Ansızın bütün bu sefahatten tiksindi ve aynı enerjiyle okuldaki çalışmala­rı üzerinde yoğunlaştı.</span></p>

      <p class="paragraf"><span class="regular-metin">Başarısı tümüyle kendisine bağlıydı. Türkiye’de her insan en alt basa­makta başlayarak kendi yeteneğiyle yükselmeliydi. Belirli bir hâkim sınıf, zengin ve soylu ailelerin çocuklarına özgü okullar olmadığı gibi, yalnızca babaları başarılı veya soylu olduğu için hiçbir çocuğa özel ayrıcalıklar verilmiyordu. Bu nedenle yeterli zekâ ve uygun karaktere sahip olduğu takdirde, köylü bir aileden gelmesi Mustafa Kemal için bir engel oluşturmamaktaydı.</span></p>

      <p class="paragraf"><span class="regular-metin">Mustafa Kemal bütün sınavlarını parlak bir başarıyla verdi. Kurmay Okulu’na seçildi. Bu okuldaki dersleri de başarıyla tamamladı ve 1905’in ocak ayında hızlı bir terfi ile yüzbaşılığa yükseltildi.</span></p>

      <p class="paragraf"><span class="regular-metin">Göreviyle politikayı iyice harman etmişti. Manastır’dayken diğer çocuk­lar arasından sivrilmişti. Kurmay Okulu’ndaysa kendisi gibi özel olarak seçil­miş, yetenekli genç subaylarla çevriliydi.</span></p>

      <p class="paragraf"><span class="regular-metin">Bu gençlerin hepsinin de devrimci olduklarını gördü. Gerçekten değerli her genç subay, Padişah’ın manen çökerten bu despotizmine ve yabancı mil­letlerin açık müdahalelerine başkaldırıyordu. Onlar Osmanlı imparatorluğu’nun mirasçılarıydılar ve bu miras göz göre göre yok ediliyordu.</span></p>

      <p class="paragraf"><span class="regular-metin">Öğretmenleri kadar, yüksek rütbeli subayların çoğu da onlara yakınlık duyu­yordu. Genç meslektaşlarının yaptıkları işleri görmezlikten gelmelerine karşın, ne düşüncelerini açıkça ortaya koymaya ne de onlara önderlik etmeye cesaret gösterebiliyorlardı.</span></p>

      <p class="paragraf"><span class="regular-metin">Erkan-ı Harbiye Mektebi’nde, gizli toplantılarda siyasal tartışmalar yapan ve elden ele dolaşarak okunan el yazması tek yapraklık gazeteler dağıtan Va­tan adlı devrimci bir cemiyet de bulunuyordu. Cemiyet, Türkiye’deki yaşa­mın tüm yerleşmiş kurumlarına, olgularına saldırıyordu. Eski rejime, yani Pa­dişah’ın ehliyetsiz memurlarına, zorba yönetime ve tüm özgürlükçü düşün­celeri bastırmasına karşı şiddetle hücum ediyordu. Hocalardan nefret ediyor­du. islam’ın tüm yeniliklerini engelleyen yapışkan elini, halkın kanını emen camileri ve tekkeleri; akıl dışı ve köhnemiş yasaları barındıran, Kuran’a da­yalı yasal sistemi lanetliyordu.</span></p>

      <p class="paragraf"><span class="regular-metin">Üyeleri Padişah’ın zorba yönetimine son vermek ve yerine halk tarafın­dan seçilmiş bir parlamentoya dayalı anayasal hükümeti getirmek; halkı ho­caların elinden ve kadını peçe ve haremden kurtarmak için ant içerek cemi­yete giriyorlardı. Türkiye, Padişah ve casuslarının elleriyle boğuluyordu; da­marlarına yenilikçi düşünce kanı akıtılmazsa, Türkiye ölecekti.</span></p>

      <p class="paragraf"><span class="regular-metin">Mustafa Kemal de Vatan</span><span class="char-style-override-9">’a</span> <span class="regular-metin">katıldı. Cemiyetin broşürü için şiddetli makaleler, galeyana getiren ateşli şiirler yazmaya başladı. Tartışmalarda olağanüstü keskin bir dille konuşmalar yapıyordu.</span></p>

      <p class="paragraf"><span class="regular-metin">Cemiyetin çalışmalarından Mektep Kumandanı haberdardı, fakat başını öbür tarafa çevirmeyi tercih ediyordu. Padişahın casusları da işin farkına var­dılar, hatta saraya jurnal ettiler. Sultan tedirgin olmuştu. Büyük bir olasılıkla bu cemiyet fazla gelişmemiş, havai gençlerin işiydi; ne ki, bu gençler gele­cekte ordunun kurmay subayları ve generalleri olacaklardı. Bu yüzden Askeri Mektepler Müfettişi (Zülüflü) ismail Hakkı Paşa’ya</span> <span class="char-style-override-8"><a class="footnote-link" href="#footnote-225-2" id="footnote-225-2-backlink">2</a></span><span class="regular-metin">Vatan adlı bu cemiyete bir son vermesini emretti. ismail Hakkı, akademi müdürüne uluorta sövüp sa­yarak, cemiyetin okul içinde hiçbir şekilde faaliyet göstermemesini sağlaması­nı istedi.</span></p>

      <p class="paragraf"><span class="regular-metin">Bunun üzerine öğrenciler Vatan ‘ı okul dışına taşıdılar. Ne ki, bundan sonra cemiyet İstanbul’daki pek çok benzerleri gibi, tartışma yapmaktan öte­ye geçemeyen gizli cemiyetlerinden birine dönüştü.</span></p>

      <p class="paragraf"><span class="regular-metin">Sınavlarını tamamlayan Mustafa Kemal’in tayininin yapılmasından evvel, birkaç hafta boş vakti kalmıştı. Annesi artık ona düzenli aylık gönderebildiği için mali durumu sıradan bir subayınkinden epeyce iyiydi.</span> <span class="bold-baslik12">Vatan</span><span class="regular-metin">’ın yayın­lanmasını üstlendi. Arka sokaklardan birinde gazeteyi hazırlarken büro ola­rak kullanabileceği bir oda kiraladı. Gizlice gelirken izlenmediklerinden emin olmak için sık sık dönüp arkalarına bakan üyelerin katıldığı toplantılar için, çeşitli evleri ve kahvelerin arka odalarını ayarlamayı üstlendi.</span></p>

      <p class="paragraf"><span class="regular-metin">Gizlilik ve tehlike onu adeta canlandırıyordu. Devrimci örgütlenme tek­nikleri, hücre oluşturma, yeni üyelerin sadakatini sınama yöntemlerini, şifre­ler, parolalar, işaretler ve karşı işaretler ile antlar konusunda bilgi edinmeye başladı.</span></p>

      <p class="paragraf"><span class="regular-metin">Polis suçüstü yakalamak için sürekli olarak onları gözetlemekteydi. He­nüz bu işlere yeni başlamış kişiler olarak, bilgiden çok şevke sahip oldukları için, yakalanmaları hiç de güç olmadı. Bir ajan provokatör cemiyetin içine sızmayı başarmıştı. Bu kişi tarafından saptanan yeni bir üyenin kabul töreni için tüm üyelerin bir araya geldiği bir günde, polis eve baskın yapıp hepsini yakaladı.</span></p>

      <p class="paragraf"><span class="bold-baslik12">Vatan</span><span class="regular-metin">’ın diğer üyeleriyle birlikte Mustafa Kemal de İstanbul’un ünlü Kızıl Zindan’ına</span><span class="char-style-override-8"><a class="footnote-link" href="#footnote-225-3" id="footnote-225-3-backlink">3</a></span> <span class="regular-metin">kapatıldı. Durumu çok ciddi görünüyordu. Polisin elinde ona karşı pek çok kanıt vardı. Diğerlerinden ayrılarak tek başına bir hücreye ka­patıldı. Gelecek karanlık görünüyordu. Eğer Padişah onun tehlikeli olduğuna kanaat getirirse, ortadan kaldırılabilir, yıllarca hapislerde kalabilir ya da sür­gün edilebilirdi. Ondan önce birçok kişi Kızıl Zindan’dan arkalarında en ufak bir iz bile bırakmadan ortadan kaybolmuşlardı.</span></p>

      <p class="paragraf"><span class="regular-metin">Zübeyde, kızıyla birlikte Selanik’ten onu görmeye geldi. Görüşme iznini alamadılarsa da, ona bir miktar para göndermeyi başardılar.</span></p>

      <p class="paragraf"><span class="regular-metin">Haftalarca pis ve böceklerle dolu, dar bir hücrede kapalı kaldı. Tavana yakın bir yerdeki küçük demirli pencere, hücrenin tek ışık ve hava kaynağıy­dı. Hücre hapsi ruhunu karartmış ve onu adeta vahşileştirmişti.</span></p>

      <p class="paragraf"><span class="regular-metin">Günün birinde hiçbir uyarıda bulunulmaksızın, hapishanenin arkasında­ki Harbiye Nezareti’nde bulunan ismail Hakkı Paşa’nın bürosuna götürüldü. Kirli hücrede geçen haftalarına karşın, iki askeri polisin arasında dimdik bir vücutla hazırolda duruyordu.</span></p>

      <p class="paragraf"><span class="regular-metin">Paşa bir süre oturup onu seyretti. Bu, eski rejimin bir paşasıydı; sakallı, giysileri bol ve biçimsiz, tavırları yavaş ve azametliydi. Padişahın güvendiği, yakın adamlarındandı.</span></p>

      <p class="paragraf"><span class="regular-metin">Uzun süren suskunluğunun ardından, sonunda, “Şimdiye kadar büyük yeteneklere sahip olduğunu gösterdin” dedi, “eğer istersen, padişahımız efendimiz hazretlerinin hizmetinde olarak önünde güzel bir gelecek var. Ama öte yandan, kendinin ve üniformanın şerefini lekelemiş durumdasın. Şimdiye dek en kötü şöhretli kişilerle birlikte kumar oynayıp içki içtin, kötü kadınlarla düşüp kalktın. Siyasete ve padişahınıza karşı vatan hainlerinin yı­kıcı propagandasına karıştın. Arkadaşlarını da aynı şeyi yapmaları için teşvik ettin.</span></p>

      <p class="paragraf"><span class="regular-metin">Buna rağmen efendimiz merhamet göstermeye karar verdi. Genç ve akıl­sızsın. Gerçekten kötü olmaktan çok, dik başlı ve heyecanlısın.</span></p>

      <p class="paragraf"><span class="regular-metin">Şam’daki bir süvari alayına gönderileceksin. Geleceğin tümüyle oradan senin hakkında gönderilecek raporlara bağlıdır. Artık bütün bu saçmalıkları ve aptallıkları bir yana bırakıp, askeri görevinizle meşgul olacaksın. Dikkat et; ikinci bir şansın olmayacak.”</span></p>

      <p class="paragraf"><span class="regular-metin">Aynı gece Mustafa Kemal, polis tarafından Suriye’ye giden bir vapura bindirildi. Annesini ya da arkadaşlarını görmesine izin verilmemişti.</span></p>

      <p class="paragraf"><span class="regular-metin">Sekiz günlük zorlu bir yoluculuğun ardından Beyrut’a çıktı ve Lübnan dağlarını atla geçerek, Şam’daki alayına katıldı.</span></p>

      <p class="paragraf"><span class="regular-metin">Alayını, Şam’ın güneyindeki dağlarda yaşayan ve devamlı isyan halinde­ki Dürzîlere karşı bir sefer hazırlığı içinde buldu. Bu sefer, Mustafa Kemal’in faal askerlik yaşamının ilk deneyimi oldu. Ancak, aslında gerçek bir asker için pek de doyurucu bir görev değildi. Ülke, suyu ve yolu olmayan, dar ve derin derelerle bölünmüş, tümüyle çıplak kayalıklardan ibaret, kıraç bir ara­ziden ibaretti. Dürzîler ise, arazinin her karışını çok iyi tanıyan, son derece vahşi, yola gelmez dağlılardı.</span></p>

      <p class="paragraf"><span class="regular-metin">Türk birlikleri günlerden beri sarp kayalıklarda güçlükle ilerlemekteydi; ancak, ne düşmanı yakalayabiliyor, ne de ona yaklaşabiliyordu. Dürzîler ke­sinlikle çatışmaya girmiyor; tehlikeyi hisseder hissetmez hızla uzaklaşarak dağılıyor, ardından dik kayalıklarda pusuya yatarak, gece gündüz Türk birlik­lerini avlıyorlardı.</span></p>

      <p class="paragraf"><span class="regular-metin">Dürzîlere bir ders vermek üzere Türklerin yapabildikleri tek şey, boş ve yoksul Dürzî köylerini ve ekinlerini yakmaktan ibaret kaldı. Bundan sonra kışı geçirmek üzere Şam’a döndüler.</span></p>

      <div class="footnotes">
        <div class="footnote">
          <p class="paragraf"><a class="footnote-anchor" href="#footnote-225-2-backlink" id="footnote-225-2">2</a> <span class="dipnot">Aslında ismail Paşa, ikinci Abdülhamit devri Mekatib-i Askeriyye nazırlanndandır. (ç.n.)</span></p>
        </div>

        <div class="footnote">
          <p class="paragraf"><a class="footnote-anchor" href="#footnote-225-3-backlink" id="footnote-225-3">3</a> <span class="dipnot">Bekirağa Bölüğü olmalı (ç.n.)</span></p>
        </div>
      </div>
    </div>
  </div>
</body>
</html>
