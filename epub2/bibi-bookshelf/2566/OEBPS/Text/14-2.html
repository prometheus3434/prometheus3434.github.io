<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>14-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x14-2.html" xml:lang="en-GB">
    <div class="Basic-Text-Frame-20">
      <p class="arabaslik-orta-11" id="toc_marker-8-2"><span class="bold-baslik12-13" style="font-size:0.92em;">XXIV</span></p>

      <p class="paragraf-15"><span class="regular-metin-14" xml:lang="tr-TR">Samsun, İngiliz birliklerinin elindeydi. Bir İngiliz istihbarat subayı, Mus­tafa Kemal’in tüm yaptıklarını inceden inceye soruşturuyordu. Yerel Rum ve Ermeniler, onun her hareketini, temaslarını hatta telefon görüşmelerini bile rapor ediyorlardı. Türkler onunla konuşmaktan neredeyse korkuyorlardı.</span></p>

      <p class="paragraf-15 para-style-override-53"><span class="regular-metin-14" xml:lang="tr-TR">Bir bahane bularak karargâhını Havza’ya, ardından da oldukça iç kesimde ve Türkiye’nin doğusuyla batısını birleştiren anayolun kavşak noktasında bulu­nan bir kasabaya, Amasya’ya taşıdı.</span></p>

      <p class="paragraf-15 para-style-override-63"><span class="regular-metin-14" xml:lang="tr-TR">Burada hiç değilse o mel’un İngilizlerden kurtulmuştu. Mustafa Kemal derin bir nefes alıp işe koyuldu.</span></p>

      <p class="paragraf-15 para-style-override-76"><span class="regular-metin-14" xml:lang="tr-TR">Altı aydan beri İstanbul, muzaffer müttefiklerin topukları altında inim inim inlerken, kendini tutmak, hiçbir şey yapmadan oturmak zorunda kalması onu son derece kızdırmıştı. Altı aydır, Padişah’ın ve Damat Ferit’in önderliğinde İngilizlerin ayakları dibinde sürünen ve onlara yaltaklanan politikacılar ve devlet adamlarını seyretmek zorunda kalmıştı. Bir Türk olmaktan duyduğu gurur, derinden örselenmişti. Dişlerini bileyerek, büyük nefretini biriktirerek, elinden hiçbir şey gelmeden oturmuştu.</span></p>

      <p class="paragraf-15"><span class="regular-metin-14" xml:lang="tr-TR">Artık harekete geçecekti. Kasvetli eylemsizlik aylarından olağanüstü bir enerjiyle sıyrıldı. Düşmana ve menfur İngilizlere karşı direnmek! Evet, dire­nişi örgütlemesi gerekiyordu. İlk iş, ordunun desteğini sağlamaktı. Amas­ya’dan bütün ülkedeki görev başındaki subaylara, rapor vermeleri için tele­fonlar edip telgraflar gönderdi.</span></p>

      <p class="paragraf-15"><span class="regular-metin-14" xml:lang="tr-TR">Durum oldukça açıktı: Türkiye yenilmiş ve dermansız kalmıştı; askeri di­reniş için etkin bir gücü kalmamıştı. Anadolu’da dört, Avrupa’da, İstanbul’un karşı kıyısında bir kolordusu bulunuyordu. Bunlardan dördü yalnızca iskelet halindeydi: Karargâhların kurmayları kalmış, ama askerler dağıtılmış ve si­lahla depolarda toplanıp İngilizlere devredilmişti. Sadece doğuda, Diyarbekir’de Kazım Karabekir’in kumandası altındaki kolordu hala duruyordu. Fa­kat İzmir yakınlarındaki dağlar, istilacı Yunanlılara direnmek için yemin et­miş gerilla çeteleriyle doluydu. Rauf, Bahriye Nazırlığı’ndan istifa edip bu çeteleri örgütlemeye başladı.</span><span class="char-style-override-8" xml:lang="tr-TR"><a class="footnote-link" href="#footnote-225-5" id="footnote-225-5-backlink">5</a></span></p>

      <p class="paragraf-15 para-style-override-45"><span class="regular-metin-14" xml:lang="tr-TR">Mustafa Kemal kolordu kumandanlarının desteğini alması gerektiğini an­lamıştı. Refet’i Sivas’tan geri çağırdı. Ankara’daki Yirminci Kolordu Kuman­danı ise Ali Fuat’tı. Kendisiyle görüşmek üzere Ali Fuat’ı da Amasya’ya çağır­dı. Ali Fuat gelirken Rauf’u da beraberinde getirdi.</span></p>

      <p class="paragraf-15 para-style-override-44"><span class="regular-metin-14" xml:lang="tr-TR">Toplantı gizli oldu. Arif konuşulanları kaydetti. Mustafa Kemal görüşlerini açıkladı. Hepsi de tek umudun direnişte olduğunda anlaştılar. Ortaklaşa bir eylem planı tasarısı hazırladılar. İzmir civarında Yunanlıları durduracak ve oyalayacak daha fazla sayıda çete kurmaları gerekiyordu. Bunları da kulla­narak, eski ordu çerçevesinde; bir milli ordu teşkil etmeliydiler. Ülkede boy­dan boya asker ve silah toplayacak yerel merkezler oluşturulmalıydı. Bütün bunlar çok güç olacaktı. Çok dikkatli davranmaları gerekiyordu, aksi halde İngilizler daha başlangıçta onları ezebilirlerdi. Padişah’tan ve merkezi hükü­metten hiçbir şekilde yardım alamayacaklardı. Bütün ülkede halk bitip tü­kenmişti ve yeniden ayaklandırılmaları kolay olmayacaktı.</span></p>

      <p class="paragraf-15 para-style-override-53"><span class="regular-metin-14" xml:lang="tr-TR">Direniş için kurulan tüm dağınık örgütler bir tek merkezin denetimi altın­da toplanmalıydı: Batıdakilerin hepsine Ali Fuat, doğudakilerin hepsine de Kazım Karabekir kumanda edecek, Mustafa Kemal de merkezde olacaktı.</span></p>

      <p class="paragraf-15 para-style-override-44"><span class="regular-metin-14" xml:lang="tr-TR">“Bundan başka” dedi Mustafa Kemal, “Padişah ve merkez hükümet düş­man elinde bulunduğu için, bizim burada, Anadolu’da geçici bir hükümet kurmamız gerekiyor.”</span></p>

      <p class="paragraf-15 para-style-override-45"><span class="regular-metin-14" xml:lang="tr-TR">Mustafa Kemal siyasete değinir değinmez, diğerleri durakladı ondan kuş­kulanmaya başladılar. Devrimci görüşlerinden haberdardılar. Rauf, Halife-Padişah’a ya da İstanbul’daki merkezi hükümete zarar verebilecek her şeye karşıydı. Ali Fuat kurnaz ve ihtiyatlıydı, ayrıca Mustafa Kemal’i kendi üstü olarak görmeye henüz hazır değildi. Refet, Mustafa Kemal’den kuşku duyu­yordu. Mustafa Kemal’in tutkularını, devrimci düşüncelerini, tüm geleneksel bağlılıklara karşı mutlak saygısızlığını açığa koyan gemideki konuşmalarını hatırlamıştı.</span></p>

      <p class="paragraf-15 para-style-override-59"><span class="regular-metin-14" xml:lang="tr-TR">Mustafa Kemal onları kazanmak için tüm ikna gücünü kullandı. Onların desteğini alması hayati önem taşıyordu. Rauf ve Ali Fuat görüşlerini benim­sedi. Refet hala duraksıyordu; Anadolu’da ayrı bir hükümet oluşturulmasında hiçbir yarar görmüyordu. Düşüncelerine aykırı olmakla birlikte, sonunda o da razı oldu.</span></p>

      <p class="paragraf-15 para-style-override-44"><span class="regular-metin-14" xml:lang="tr-TR">Tüm Türkiye’yi temsil etmek üzere Sivas’a çağrılacak delegelerden oluşa­cak bir kongrenin mümkün olduğu kadar çabuk toplanmasına karar verdiler. Diyarbekir’den Kazım Karabekir, Edirne’den Cafer Tayyar ve Konya’daki ku­mandan çektikleri telgraflarla bu kararlara katıldıklarını bildirdiler. Mustafa Kemal, mücadelenin ilk raundunu kazanmıştı. Ordu liderleri artık yanındaydı</span><span class="char-style-override-8" xml:lang="tr-TR"><a class="footnote-link" href="#footnote-225-6" id="footnote-225-6-backlink">6</a></span><span class="regular-metin-14" xml:lang="tr-TR">.</span></p>

      <p class="paragraf-15 para-style-override-54"><span class="regular-metin-14" xml:lang="tr-TR">Derhal ülkeyi harekete geçirmeye koyuldu. Köyleri gezdi, memurlara he­yecanlı söylevler verdi, ordu dağıtıldığı için işsiz kalan subayları topladı. Her fırsatta ve her yerde mel’un İngilizlere karşı direnişi va’z etti: Düşman Türki­ye’yi, onların memleketlerini, parçalara bölerek mahvedecekti. Samsun çev­resinde bir Rum devleti kurmayı planlıyorlardı; çevredeki tüm köyler Rum Patrikliği’nin ajanlarıyla doluydu; İngilizlerin elinde tutsak olan Padişah ça­resizdi. Padişah, Mustafa Kemal’i onları kurtarması için göndermişti: Fakat onlar, Türkler, kendi kendilerini kurtarmalıydılar; oturup dışarıdan yardım beklemenin hiçbir yararı yoktu. Yeni milli orduya silah ve gönüllü asker ver­meleri, direnmeleri gerekiyordu; çünkü kendilerini yıkımdan kurtarmanın ve çoluk çocuklarının namusunu korumanın yegâne yolu buydu.</span></p>

      <p class="paragraf-15"><span class="regular-metin-14" xml:lang="tr-TR">Köylerinde bir komite oluşturmaları ve direniş merkezi haline getirmeleri için her köyde temsilciler atadı.</span></p>

      <p class="paragraf-15"><span class="regular-metin-14" xml:lang="tr-TR">Bu çok zor bir işti. Halk yorgun düşmüş, son derece ezilmiş bir haldeydi. Bütün umutlarından vazgeçmişlerdi. Direniş, hatta protesto düşüncesi bile tü­müyle yok olmuştu. Yıkıcı savaşlar ve sürekli yenilgi yıllarından sonra alıkça bir uyuşukluğa gömülmüşlerdi. Hepsinin tek istediği sakin yaşamlarını sürdür­mek ve tarlalarını ekmek için ihtiyaç duydukları tek şey, barışın devamıydı.</span></p>

      <p class="paragraf-15 para-style-override-59"><span class="regular-metin-14" xml:lang="tr-TR">Fakat Mustafa Kemal’i dinledikçe yavaş yavaş uyanmaya başladılar. İz­mir’den Yunanlıların köyleri yaktıkları ve Türkleri toptan katlettikleri haberle­ri geliyordu. Mustafa Kemal, zavallı denebilecek kadar ölgün olan kızgınlık korlarını körükledikçe, adeta, yaşama döndüler. Bütün köylerde parlayan nefret alevi, halkı yeni bir enerjiyle harekete geçirdi. Memurlar son ferde ka­dar, onun yanında yer aldılar. Mustafa Kemal onların şevklerini derinleştirip, daha fazla köyü harekete geçirmeleri için çevreye gönderdi.</span></p>

      <p class="paragraf-15 para-style-override-55"><span class="regular-metin-14" xml:lang="tr-TR">Amasya’dan ayrılıp doğuya, Erzurum’a gitti. Burada işi daha kolaydı. Kafkaslar’da, ülkelerindeki devrimden sonra Rusların boşaltmış olduğu toprak­larda İngilizler, sınırları Türkiye’ninkiyle çakışan bir Ermeni Cumhuriyeti kur­muşlardı. Yeni cumhuriyete, barış antlaşması Türkiye’ye kabul ettirildiği za­man, Erzurum civarındaki doğu vilayetlerinin Ermeni Cumhuriyeti’nin bir parçası olacağına dair söz vermişlerdi.</span></p>

      <p class="paragraf-15 para-style-override-63"><span class="regular-metin-14" xml:lang="tr-TR">Bölgenin Türk ahalisi için bu, yok edilmek anlamını taşıyordu. Ermeni egemenliği altında yaşamaktansa savaşmaya, yenilgi halinde ölmeye yemin etmişlerdi. Dahası Kazım Karabekir ve kumandasındaki düzenli ordunun el altında olması, onlara güven veriyordu; İngilizler ise çok uzaklardaydı.</span></p>

      <p class="paragraf-15 para-style-override-49"><span class="regular-metin-14" xml:lang="tr-TR">Hevesle Mustafa Kemal’i dinliyorlardı. Gittiği her yerde halka umut ve ey­lem konusunda yeni bir heyecan aşılıyordu. Bayrak altında toplanan çeşit çe­şit insanın oluşturduğu kalabalık, yırtık pırtık giysiler içindeki bir sefiller top­luluğuydu. Bir onbaşı, Ankara dışındaki bir köyden üç yüz adam toplamış, onları eğiterek Ankara’daki kumandana götürüyordu. Birçok yerde İngiliz ve Fransızların elindeki depolara baskınlar yapılıyor, silahlar taşınarak kullanıma hazır halde dağlarda saklanıyordu.</span></p>

      <p class="paragraf-15 para-style-override-49"><span class="regular-metin-14" xml:lang="tr-TR">Mustafa Kemal, Erzurum’dan ordu kumandanlarına silahların İngilizlere devrini geciktirmeleri ve adamlarını bayrak altına çağırmaları hususunda Pa­dişah adına emirler gönderdi. Sivil yetkililere de gönüllülerin toplanması, İz­mir’in işgaline karşı protesto toplantılarının düzenlenmesi, vergilerin toplan­masının geciktirilmesi ve hali vakti yerinde tüccarlardan müsadereler yapıl­ması hususlarında talimatlar gönderdi.</span></p>

      <p class="paragraf-15 para-style-override-50"><span class="regular-metin-14" xml:lang="tr-TR">Bu etkinliklerin haberi İstanbul’a çok çabuk ulaştı. İngilizler misilleme yapmakla tehdit ediyorlardı. Padişah büyük bir öfkeye kapılmıştı: Direniş bu­dalalıktı; hiçbir yararı olmadığı gibi, yalnızca Müttefikler’in Türkiye’yi tü­müyle ezmesine yola açacaktı. Kendisi, Mustafa Kemal’i Anadolu’ya direnişi durdurması için göndermişti ve şimdi Mustafa Kemal onun ismini kullanarak direnişi körüklemeye başlamıştı. Böyle olacağından kuşkulanmıştı zaten. He­men Mustafa Kemal’in durumu açıklayan bir rapor vermek üzere geri dön­mesini emretti.</span></p>

      <p class="paragraf-15 para-style-override-49"><span class="regular-metin-14" xml:lang="tr-TR">Mustafa Kemal, emirleri alır almaz telgrafhaneye gidip, Padişah’a uzun, acil ve kişisel bir telgraf çekti. Telgrafında hükümdar ve halkının önderi, Pa­dişah olarak gelip, yabancı düşmana karşı halkına önderlik etmesi için ona yalvardı. Bütün gece boyunca cevap için makine başında bekledi.</span></p>

      <p class="paragraf-15 para-style-override-52"><span class="regular-metin-14" xml:lang="tr-TR">Şafak vakti, dönmesi için tartışma kabul etmez bir emir geldi. Mustafa Kemal bunu kesinlikle reddetti.</span></p>

      <p class="paragraf-15 para-style-override-59"><span class="regular-metin-14" xml:lang="tr-TR">Telgrafla, “Millet bağımsızlığını kazanmadığı sürece Anadolu’da kalaca­ğım” cevabını verdi.</span></p>

      <p class="paragraf-15"><span class="regular-metin-14" xml:lang="tr-TR">Padişah onu hizmetinden azletti ve ülkedeki tüm askeri ve sivil yetkilile­re, onun emirlerini uygulamayı reddettiğini bildirdi. Mustafa Kemal de ordu­daki görevinden istifa etti.</span></p>

      <p class="paragraf-15 para-style-override-67"><span class="regular-metin-14" xml:lang="tr-TR">Kendisini destekleyenleri ve ordu kumandanlarını yanına çağırdı.</span></p>

      <p class="paragraf-15 para-style-override-59"><span class="regular-metin-14" xml:lang="tr-TR">“Artık yollarımız ayrılıyor,” dedi. “Eğer daha ileriye gideceksek, bunu yalnızca kendimize güvenerek yapacağız. Merkezi hükümet bize karşı. Bu, iç savaş anlamına gelebilir. Büyük tehlikeleri göze almak ve büyük özveriler­de bulunmak zorundayız. Bir kez başlayınca hiç kimse geri dönmemeli, hiç kimse geriye bakıp pişmanlık duymamalı.</span></p>

      <p class="paragraf-15"><span class="regular-metin-14" xml:lang="tr-TR">“Kararınızı vermeniz ve bir lider seçmeniz gerekiyor. Başarı için bir şey çok önemli, başta bu hareketin önderi olacak bir tek kişi olmalı, tek bir lider.”</span></p>

      <p class="paragraf-15 para-style-override-45"><span class="regular-metin-14" xml:lang="tr-TR">“Eğer beni seçerseniz, benim yazgımı paylaşmak zorunda olacaksınız. Ben, artık bir sivilim. Beni bir asi olarak ilan edecekleri kesin. Tek şartım var, o da emirlerimi sizin askeri kumandanınızmışım gibi harfiyen uygulamanızdır.”</span></p>

      <p class="paragraf-15"><span class="regular-metin-14" xml:lang="tr-TR">Hepsi de yola devam kararı aldı. Önderleri olarak Mustafa Kemal’i seçti­ler ve şartını kabul ettiler; kendileri de Padişah’a zarar verecek hiçbir şey yapmama şartını koştular.</span></p>

      <p class="paragraf-15 para-style-override-61"><span class="regular-metin-14" xml:lang="tr-TR">O da bunu kabul etti.</span></p>

      <p class="paragraf-15"><span class="regular-metin-14" xml:lang="tr-TR">“Padişah düşmanın elindedir ve kötü kişiler tarafından yönlendirilmekte­dir,” dedi. “Bizim Padişah efendimizin çevresindeki kişilerle ve düşmanla mücadele etmemiz gerekiyor.”</span></p>

      <p class="paragraf-15"><span class="regular-metin-14" xml:lang="tr-TR">Mustafa Kemal için, verdiği sözler, daima amaca ulaşmak kullanılan ve pek az yerine getirilen araçlar olmuştu.</span></p>

      <p class="paragraf-15 para-style-override-67"><span class="regular-metin-14" xml:lang="tr-TR">Böylece eldivenini yabancı düşmanın ve Padişah’ın yüzünde şaklatmıştı.</span></p>

      <p class="paragraf-15 para-style-override-77"><span class="regular-metin-14" xml:lang="tr-TR">Mustafa Kemal kongre için çağrıları göndermişti bile.</span></p>

      <p class="paragraf-15 para-style-override-44"><span class="regular-metin-14" xml:lang="tr-TR">Tüm bölgelere telgrafla, “Ülke tehdit altındadır,” demişti.”Merkezi hükü­met artık işlevlerini yerine getiremeyecek durumdadır. Vatanımızın bağım­sızlığı, ancak milletin iradesi ve gücüyle korunabilir. Yolları ve araçları tartış­mak üzere Sivas’ta bir kongre toplanması kararı verilmiştir. Her bölge üç temsilcisini gönderebilir. Tam bir gizlilik içinde hareket edilmelidir.”</span></p>

      <p class="paragraf-15"><span class="regular-metin-14" xml:lang="tr-TR">Bununla birlikte, kendi konumu tam olarak belirlenmemişti. Kongre toplanıncaya dek, hiçbir resmi görevi yoktu: O şimdi yetkisiz bir sivildi. Gele­neklerin ezici ağırlığı ve yasal hükümet, onun karşısındaydı. Birçok kentteki sivil yetkililer emirlerini uygulamayı reddetti. Ancak, ordu kumandanları, ge­nel olarak subaylar ve direnişi örgütlemekte olan tüm yeni merkezler onun yanında yer alıyordu.</span></p>

      <p class="paragraf-15 para-style-override-44"><span class="regular-metin-14" xml:lang="tr-TR">Gene de, bir tür resmi dayanağa sahip olması gerekiyordu. Kazım Karabekir’e danışarak, askeri liderleri ve çevre bölgelerdeki delegeleri Erzu­rum’da bir konferansa davet etti.</span></p>

      <p class="paragraf-15 para-style-override-49"><span class="regular-metin-14" xml:lang="tr-TR">Onu bekleyen görev çok güçtü. Gelenlerden birçoğu görüşlerine karşı olduğu gibi, onun sahip olduğunu varsaydığı yetkiye de karşı çıkıyordu. Yüz­lerce küçük hesap yüzünden bölünmüş durumdaydılar. Sürekli bir sabırla onların eşitleriymiş gibi aralarına karışan Mustafa Kemal, onlara kendi görüş­lerini benimsetmek için çabaladı; adım adım kişisel liderliğini kurumsallaş­tırmaya başladı, ancak hala kuşku ve kötü niyetle karşı karşıyaydı.</span></p>

      <p class="paragraf-15 para-style-override-51"><span class="regular-metin-14" xml:lang="tr-TR">Tartışmaların ortasında, İstanbul’daki merkezi hükümetten Kazım Karabekir’e Mustafa Kemal’i tutuklaması ve konferansı durdurarak delegeleri evlerine göndermesi yolunda talimat geldi.</span></p>

      <p class="paragraf-15 para-style-override-47"><span class="regular-metin-14" xml:lang="tr-TR">Gelecek, Kazım Karabekir’in ellerinde duruyordu. Türkiye’de tek düzenli askeri güç onun kumandasındaydı. 1917’de Mustafa Kemal’in Kafkas ordu­sunu ona teslim edişinden sonra, maneviyatı bozulmuş Rusları önüne katıp Kafkaslar’a dek sürerek ilerlemişti. Tüm diğer Türk orduları yenilirken, o ba­şarısını aynı şekilde sürdürmüştü.</span></p>

      <p class="paragraf-15 para-style-override-49"><span class="regular-metin-14" xml:lang="tr-TR">İri yapılı, zihinsel ve hareket yeteneği açısından yavaş, son derece disip­linli olmasına karşın; nazik, yalın ve dürüst, sözünün eri, içgüdüsel olarak tutucu ve bir gelenek aşığı olarak eski tip ve askerleri arasında olağanüstü popüler bir kumandandı, isteseydi liderliği ele alabilirdi, fakat bu tür bir hırsı yoktu.</span></p>

      <p class="paragraf-15 para-style-override-51"><span class="regular-metin-14" xml:lang="tr-TR">Tereddüt etti. Daha önce Mustafa Kemal’e onu ve Rauf u destekleyeceği­ne söz vermişti. Padişah’a ve merkezi hükümete sadakatiyse, onu tutuklama konusundaki emirleri uygulamaya zorluyordu. Mustafa Kemal’den ne aldığı emirleri ne de ikilemini gizledi.</span></p>

      <p class="paragraf-15 para-style-override-51"><span class="regular-metin-14" xml:lang="tr-TR">Artık mücadele iki kişilik arasındaydı. Metin ve dürüst Kazım ile zeki ve karşısında durulamaz Mustafa Kemal arasında. Kazım’ı ikna etmek için Mus­tafa Kemal tüm yüreğini ortaya koydu. Daha önce hiç yapmamış olduğu tatlı tatlı dil dökmek ve tartışmak yolunu seçti. Başarısız olduğu takdirde tümüyle silinecekti. Ne olursa olsun, yakalanıp Malta’ya sürülmek ya da belki asıl­mak üzere Padişah’a ve İngilizlere gönderilmemekte kararlıydı. Kızıl Zindan’daki o günlerinin anısı gönlünü bulandırıyordu. Ölmek, kuşkusuz bun­dan iyiydi. Kazım’ı ikna edemezse, kaçmak üzere Arif’le anlaşmıştı; eğer kö­şeye sıkıştırılırlarsa ölene dek çarpışacaklardı. Hiçbir zaman sağ ele geçirile­meyeceklerdi.</span></p>

      <p class="paragraf-15 para-style-override-55"><span class="regular-metin-14" xml:lang="tr-TR">Sahip olduğu tüm ikna yeteneğini ortaya koydu ve Kazım’la diğer tarafın bakış açısını kullanarak tartıştı. Hepsinin sadık olması gerektiğini kabul etti; fakat bu sadakat Türkiye’ye yönelik olmalıydı. Padişah ve merkezi hükümet yabancı düşmanın elinde rehin durumdaydı. Bu yüzden iktidar halka geç­mişti. Bütün güç halkın elindeydi ve halk kendi kendini kurtarmalıydı. İstanbul’dan gelen emirler aslında Padişah’tan değil, İngilizlerden geliyordu ve yasal değildi. Tek yasal güç, şu anda toplantı halindeki konferans delegeleri­nin yetkisindeydi ve toplanır toplanmaz Sivas’taki Kongre’ye devredilecekti.</span></p>

      <p class="paragraf-15 para-style-override-44"><span class="regular-metin-14" xml:lang="tr-TR">Vasat zekâlı Kazım’ı felsefi ve siyasal bir labirentin içine soktu. Ardından bir yoldaş olarak ona yalvardı ve sonra da kendisine verdiği destek sözünü hatırlattı.</span></p>

      <p class="paragraf-15 para-style-override-49"><span class="regular-metin-14" xml:lang="tr-TR">Kazım Karabekir kararını çok zor verdi, ama bir kez karar verdikten son­ra da ne değiştirecek ne de dönecekti. Mustafa Kemal’in, Rauf’un ve halkın yanında yer almayı tercih etmişti.</span></p>

      <p class="paragraf-15 para-style-override-44"><span class="regular-metin-14" xml:lang="tr-TR">Mustafa Kemal’in önderliğini kabul eden ve merkezi hükümetten kendi­lerine karşı gelen emirler yüzünden öfkelenen konferans delegeleri, “işgale ve yabancı müdahalesine karşı direnişi örgütlemek; merkezi hükümetin yetersizleşmesi ya da istenmemesi halinde devlet işlerini yürütmek üzere geçici bir hükümet kurmak” konusunda görüş birliğine vardılar.</span></p>

      <p class="paragraf-15 para-style-override-44"><span class="regular-metin-14" xml:lang="tr-TR">Yaklaşmakta olan Sivas Kongresi’nden önce kararlarını uygulamak ve gö­rüşlerini belirginleştirmek üzere bir yürütme kurulu seçtiler. Mustafa Kemal’i başkan ve Rauf’u da onun yardımcısı olarak belirlediler. Mustafa Kemal’i ay­rıca Erzurum delegesi seçtiler.</span></p>

      <div class="footnotes">
        <div class="footnote">
          <p class="dipnot-7"><a class="footnote-anchor" href="#footnote-225-5-backlink" id="footnote-225-5">5</a> <span class="dipnot-6" style="font-size:1em;">Rauf, askerlikten 27 Şubat’ta istifa etmişti. Nazırlığı ise bundan da önce, 11 Kasım’daki kabine değişikliğiyle zaten sona ermişti.(ç.n.)</span></p>
        </div>

        <div class="footnote">
          <p class="dipnot-7"><a class="footnote-anchor" href="#footnote-225-6-backlink" id="footnote-225-6">6</a> <span class="dipnot-6" style="font-size:1em;">Cemal Paşa: Akşin, a.g.e. s.427.(ç.n.)</span></p>
        </div>
      </div>
    </div>
  </div>
</body>
</html>
