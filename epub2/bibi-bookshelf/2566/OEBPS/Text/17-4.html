<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>17-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x17-4.html" xml:lang="en-GB">
    <div class="Basic-Text-Frame-18">
      <p class="arabaslik-orta-10" id="toc_marker-11-4"><span class="bold-baslik12-12" style="font-size:0.92em;">XL</span></p>

      <p class="paragraf-14 para-style-override-53"><span class="regular-metin-13" xml:lang="tr-TR">Düşmanın peşindeki Türklerin ardından başkumandanlık karargâhı ve düşmanı kaçırmamaları için askerlerini uyaran, planlar yapan Mustafa Kemal geliyordu. Anadolu yaylasının bittiği ve İzmir’e dek ulaşan yumuşak, verimli ovalar ile kıyı boyunca uzanan zengin toprakların başladığı yerde durup bekledi.</span></p>

      <p class="paragraf-14 para-style-override-59"><span class="regular-metin-13" xml:lang="tr-TR">Burası Yunan ordusunun gelmesinden önce gür ağaçlarla çayırların, şen ırmakların toprağıydı; üzüm ve incirlerin yetiştiği ve mutlu köylerin bulundu­ğu bir bolluk toprağıydı. Artık her yerde dehşet egemendi; bir zamanlar köy­lerin olduğu yerlerde şimdi evlerin yapışkan külleri, bağlardaysa çocuklarla tecavüz edilmiş kadınların bedenleri; Türk kadınlarının intikam ateşiyle öl­dürdüğü, birliğinden uzak düşmüş Yunan askerlerinin cesetleri; yanıp kül ol­muş cesetlerin dayanılmaz kokusu; meyve bahçelerinde gömülmeden kalmış ölülerden yayılan pis kokular vardı.</span></p>

      <p class="paragraf-14"><span class="regular-metin-13" xml:lang="tr-TR">Fakat bütün bu dehşet verici görüntülerin karşısında Mustafa Kemal tü­müyle kör, sağır ve hissiz gibiydi. Ne canlarını kurtarmak için yalvaran Yu­nanlılar, ne ellerinde zalimlerin listesiyle gelen ya da hakkını almak için ağlaşan Türkler ondan yakınlık bulabiliyordu.</span></p>

      <p class="paragraf-14 para-style-override-59"><span class="regular-metin-13" xml:lang="tr-TR">Ona bir köyün ardından gelen toz bulutunun, Yunan ordusunda fahişelik eden bir Türk kızını taşlayarak öldüren Türk kadınlarının neden olduğu ya da bir Yunanlının çarmıha gerildiği ve bir başkasının parça parça edildiği söylendiği zaman, yabanıl bir hazla homurdanıyordu. Kesinlikle kendini ne acıma ne de herhangi bir duyguya kaptırıyordu. Bunlar savaşın, onun sanatı­nın olağan, kaçınılmaz sonuçlarıydı. Onun sözlüğünde et, kan ve acı ya da duygular ve insanlar değil; gerçekler, coğrafi olgular, haritalar, hücum saatle­ri, yürüyüşe geçen kolların sayısı, asker ve tüfeklerin miktarı vardı.</span></p>

      <p class="paragraf-14 para-style-override-53"><span class="regular-metin-13" xml:lang="tr-TR">Bütün bunların arasında o, kendini olağanüstü derecede seçkinleşmiş olarak görüyordu. Birlikleri artık İzmir’deydi. Telgraflar bütün dünyaya onun zaferini, Yunan ordusunu denize döktüğünü ve onu göndermiş olan büyük devletlerin önlerine attığını duyuruyordu. Artık onun olağanüstü zaferinin sa­ati gelmişti. Dünyanın gözleri onun üzerinde odaklanmıştı. İzmir’e ‘Muhte­şem Zaferin Kahramanı’ olarak girecekti. Şimdi durmuş, sahnenin hazırlandı­ğına dair işareti gelecek bekliyordu.</span></p>

      <p class="paragraf-14 para-style-override-80"><span class="regular-metin-13" xml:lang="tr-TR">Uşak’tan Yunan orduları kumandanı General Tricoupis -Hacianestes bir süre önce görevden alınmıştı- ile yardımcısı Dionis’in ele geçirildikleri habe­ri geldi. Mustafa Kemal onların kentin belediye dairesindeki karargâhına ge­tirilmesini emretti.</span></p>

      <p class="paragraf-14"><span class="regular-metin-13" xml:lang="tr-TR">Onları ayakta, bir yanında İsmet, diğer yarında Fevzi olduğu halde, say­gıyla karşıladı. Ellerini sıktı, sigara ve kahve ikram etti ve tüm gereksinimleri­nin karşılanıp karşılanmadığını sordu. Bu adamların bütün o kitlesel yıkımla­rın ve gaddarlıkların yapılmasını emretmiş olmaları hiç önemli değildi; onlar askerdiler, onun askeri rakipleriydiler ve bu yüzden de saygı görmeleri gere­kiyordu.</span></p>

      <p class="paragraf-14 para-style-override-55"><span class="regular-metin-13" xml:lang="tr-TR">Soğuk, açık mavi gözleriyle sürekli olarak onları izliyordu. Onları tanı­mak ve mücadele ettiği bu adamları anlamak ve değerlendirmek istiyordu.</span></p>

      <p class="paragraf-14 para-style-override-45"><span class="regular-metin-13" xml:lang="tr-TR">Gördüklerinden düş kırıklığına uğradı. Karşısındaki adamlar hasta görü­nüşlüydü; giyinişleri görgüsüz bir gösterişi ele veriyordu. Yazgılarından dola­yı söylenip duruyorlardı. Her şeyden yakınıyorlardı. Hatta bir ara birbirleriy­le gürültülü bir ağız dalaşına girişmişlerdi.</span></p>

      <p class="paragraf-14 para-style-override-51"><span class="regular-metin-13" xml:lang="tr-TR">Onlarla muharebeyi tartıştı. Tricoupis bir hücumu anlatırken, Mustafa Kemal onu karşılamak üzere ne yapmayı düşündüğünü gösterdi. Fakat Yu­nan generallerin işlerini, bir asker olarak yeterince bilmedikleri anlaşılıyor­du. Kendi standardında olmayan adamlarla savaşmış olduğunu görmesi de onu düş kırıklığına uğratmıştı.</span></p>

      <p class="paragraf-14 para-style-override-49"><span class="regular-metin-13" xml:lang="tr-TR">“Her neyse” dedi onlardan ayrılırken, “savaş bir şans oyunudur. Siz eliniz­den geleni yaptınız. Sorumluluk Talih’e aittir. Kendinizi üzüntüye kaptırmayın.”</span></p>

      <p class="paragraf-14 para-style-override-44"><span class="regular-metin-13" xml:lang="tr-TR">Onlar gittikten sonra, alaycı bir gülüşle İsmet’e bakıp omuzlarını silkti. Kötü kumaştan dokunmuşlardı.</span></p>

      <p class="paragraf-14 para-style-override-50"><span class="regular-metin-13" xml:lang="tr-TR">İzmir’den her şeyin hazırlandığına ilişkin daha ayrıntılı haberler geldi. Son birkaç kilometreyi, defne dallarıyla süslemiş bir dizi arabanın en başın­da olduğu halde geçti. Bütün cadde ve sokakların kenarları sevinçle haykı­ran, gözyaşı döken, dua eden, dizleri üzerinde Yunanlıların korkusundan on­ları kurtardığı için Tanrı’ya şükreden insanlarla doluydu.</span></p>

      <p class="paragraf-14 para-style-override-58"><span class="regular-metin-13" xml:lang="tr-TR">İzmir’in kapılarında bir süvari alayı kılıçlarını çekerek onun çevresini al­dılar. Kendisine eşlik eden süvarilerin atları sıçrayıp oynar ve kaldırım taşla­rında kıvılcımlar çıkarırken, belleri kılıçlı adamların tezahüratıyla birlikte dar sokaklardan, kapalı çarşının sarsılan kemerlerinin altından geçerek ağır ağır kente girdi.</span></p>

      <p class="paragraf-14 para-style-override-53"><span class="regular-metin-13" xml:lang="tr-TR">Düşman! Rıhtımdan bir taş atımı kadar bile uzakta olmayan cehennemi toplarıyla dev gibi yükselen fakat hiçbir şey yapamadan çaresizce demir at­mış bekleyen Müttefik savaş gemileri işte oradaydılar.</span></p>

      <p class="paragraf-14 para-style-override-50"><span class="regular-metin-13" xml:lang="tr-TR">Karargâh olarak seçilen eve giden Mustafa Kemal’in yüzünde alaycı bir ifade vardı. Onların güçsüzlüğünde kendi gücünün büyüklüğünü görüyor olmalıydı.</span></p>
    </div>
  </div>
</body>
</html>
