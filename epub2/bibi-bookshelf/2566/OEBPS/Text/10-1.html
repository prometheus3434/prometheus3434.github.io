<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>10-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x10-1.html" xml:lang="en-GB">
    <div class="Basic-Text-Frame-9">
      <p class="arabaslik-orta-6" id="toc_marker-4-1"><span class="bold-baslik12-7" style="font-size:0.92em;">I</span></p>

      <p class="paragraf-7"><span class="regular-metin-7">Ali Rıza ve Zübeyde, Osmanlı Türk’ünün yoksulluğa düşmüş, gene de onurlu olan basmakalıp yaşamını sürdürüyorlardı.</span></p>

      <p class="paragraf-7"><span class="regular-metin-7">Evleri, Yahudilerle dolu küçük bir ticaret kenti ve Balkanlar’ın dış ticare­tini sağlayan bir liman olan Selanik’e tepeden bakan Türk mahallesinin orta kesiminde, eski kale duvarlarının yanında yer alıyordu.</span></p>

      <p class="paragraf-7"><span class="regular-metin-7">Ali Rıza hiçbir derin inancı ya da dikkat çekici yönü olmayan silik bir adamdı. Küçük bir çocukken Sırbistan sınırındaki Arnavutluk dağlarından gelmiş, sonraları Selanik limanındaki Osmanlı Düyunu Umumiye idaresi’nde katip olarak bir iş bulmuştu. Türk hükümetinin diğer bin katibi gibi, o da işini coşku duymaksızın ve özel bir yeteneği olmadan, öylesine sürdürü­yordu. Ücreti yetersizdi ve ödemeler sık sık gecikiyor ya da yapılmıyordu. Bu yüzden yuva kurmak ve ailesinin geçimini sağlamak için boş zamanında ticaret yapmak zorunda kalmıştı.</span></p>

      <p class="paragraf-7"><span class="regular-metin-7">Yaşadıkları sokak, asmaların bir çatı gibi üzerini örttüğü, Arnavut kaldı­rımlı bir ara sokaktı. Üst katı sokağa doğru çıkma yapmış olan ev, oldukça es­kiydi. Türk mahallesindeki tüm evler, daima kapalı duran kapıları ve dikkatle kafeslenmiş pencereleriyle, kör ve sağır gibi dururdu. Ne bir hareket ne de bir yaşam belirtisi olurdu. Kimi zaman birkaç çocuk ağırbaşlı bir tavırla sokakta oynar, ya da birkaç erkek kahvenin önünde pinekleyip, kahve ve sigara içip laflayarak vakit geçirirlerdi. Bunun dışında, sokakta uyuşuk bir sessizlik hü­küm sürerdi. Sık sık camiye giden bir hoca geçer ya da şekilsiz siyah çarşafı­nın içinde evinden çıkan bir kadın kapıyı dikkatle kapar, yalnızca tek gözünü açıkta bırakan siyah peçesiyle yüzünü örter ve güneş ışığı altında siyah bir ha­yalet gibi çeşmeye doğru süzülürdü.</span></p>

      <p class="paragraf-7"><span class="regular-metin-7">Her ev, komşularına karşı demir parmaklıklar ve sürgülerle korunmuştu. Ahırdan biraz iyi durumdaki bu evlerde kadınlar, göz kamaştırıcı saraylarda yaşayan zengin paşaların ve hadımağalarınca korunan harem ve gözdelerin yaşadığı geçmiş ve ölü bir çağa ait, kapalı ve kasvetli bir hayat sürüyorlardı.</span></p>

      <p class="paragraf-7"><span class="regular-metin-7">Zübeyde de diğerleri gibi kapalı yaşıyordu. Mustafa doğduğunda nere­deyse otuzunda olmakla birlikte, ta yedi yaşında çarşafa girmişti. Çok seyrek ve ancak yanında biri olursa dışarı çıkardı. Ailesinden ve komşu evlerde otu­ran birkaç kadından başka kimseyle görüşmezdi. Oldukça eğitimsizdi, ne okuyabilir ne de yazabilirdi; ayrıca, evi dışındaki dünyada olup biten en sı­radan olaylar konusunda bile tümüyle cahildi.</span></p>

      <p class="paragraf-7"><span class="regular-metin-7">Bununla birlikte, ailesine hükmeden oydu. Tahrik olunduğunda, gazaba dönüşebilen buyurganlığıyla mütehakkim tavırlı bir kadındı. Tam bir köylüy­dü. Babası Arnavutluk’un güneyinden küçük bir çiftçi, annesi de bir Makedonyalı idi. Uzun boyu ve güçlü gövdesiyle, mavi gözleri ve lepiska gibi sarı saçlarıyla, gürbüz bir bedenin tüm hayatiyetine sahipti. içinden çıkmış oldu­ğu verimli topraklar gibi, basit ve sağlam bir yaşam anlayışı vardı ve bir köy­lünün tüm erdemlerine sahipti. Derin dindarlığının yanı sıra vatanperver ve tutucuydu. Yaşamın basit gerçeklikleri karşısında keskin bir zekâya ve muha­kemeye sahipti.</span></p>

      <p class="paragraf-7"><span class="regular-metin-7">Bütün Türk kadınları gibi tüm yaşamını erkek çocuğuna hasretmişti; do­ğarken ölen bir erkek çocuğundan başka, ismi Makbule olan bir kız çocuğu vardı. Mustafa’yı sınırsızca şımartmasına karşın, o bundan pek az etkilendi. Açık mavi gözlü, kum rengi saçlı, zayıf, kemikli yapıda, sessiz ve vakur bir çocuktu. Annesinin okşamalarını doğal bir şey olarak karşılar, sözüne karşı gelir ve her türlü cezaya şiddetle karşı durarak, ona olan sevgisini pek ender gösterirdi. Daha çok kendi başına, ağır başlı oyunlar oynayan, başka çocuk­larla pek ender arkadaşlık eden, anormal denebilecek derecede kendine ye­terli olan bir çocuktu.</span></p>

      <p class="paragraf-7"><span class="regular-metin-7">Ali Rıza, Düyun-u Umumiye’deki memuriyetinden ayrılmış ve kereste ti­caretine başlamıştı. Mustafa’nın tüccar olmasını istiyordu. Zübeyde ise, onun bir din adamı olarak yetişmesinden yanaydı. Onu ilk olarak, Arap harflerini öğrenmesi ve Kuran’dan pasajlar okuyabilmesi için mahalle mektebine, ar­dından da öğrenci olarak iyi bir gelişme göstereceği Şemsi Efendi Okulu’na gönderdiler.</span></p>

      <p class="paragraf-7"><span class="regular-metin-7">Ali Rıza ansızın öldü. Kereste işinden de zaten pek para kazanamamıştı. Aile beş kuruşsuz vaziyetteydi. Zübeyde evini kapatıp, Selanik yakınlarında­ki Lazasan adlı köyde çiftçilik yapan erkek kardeşinin yanına sığındı.</span></p>

      <p class="paragraf-7"><span class="regular-metin-7">Burada Mustafa’ya ahırları temizlemek, inekleri otlatmak, kargaları kova­lamak ve koyunlara göz kulak olmak gibi görevler verilmişti. Bu yaşamı sev­mişe benziyordu. Açık havada yapılan bu ağır işler ona yaramış, güçlenmiş, sağlık ve dayanıklılık kazandırmıştı. Fakat büyüdükçe daha da çekingen, yal­nız ve bağımsız biri oluyordu.</span></p>

      <p class="paragraf-7"><span class="regular-metin-7">iki yılın sonunda, Mustafa on bir yaşına geldiğinde, Zübeyde kız kardeşle­rinden birini oğlunun okul masraflarını karşılaması konusunda ikna etti. Tarla­larda çalıştığı bu aylar boyunca yabanıl ve dik başlı olan oğlu üzerindeki de­netimini kaybetmiş, ona sözünü geçiremez olmuştu; oğlunun büyüdüğünde sıradan bir çoban ya da çiftlik işçisi olmasını da istemiyordu.</span></p>

      <p class="paragraf-7"><span class="regular-metin-7">Böylece Mustafa, Selanik’teki bir okula gönderildi. Artık büyük bir sıkın­tının pençesindeydi. Açık havada geçirdiği özgür günlerinden sonra yeniden disiplinli yaşama hapsedilmişti, öğretmenlerine karşı vahşice davranıyordu. Diğer çocuklarla olan ilişkilerindeyse inatçı ve kendini beğenmişçesine dav­randığından, sevilmiyordu. Onların oyunlarına katılmayı reddediyor, kendi­sine karışmaya kalkanlarla da sürekli dövüşüyordu.</span></p>

      <p class="paragraf-7"><span class="regular-metin-7">Günün birinde büyük bir kavgaya karıştı. Öğretmenlerinden biri, onu sü­rükleyerek kavgadan ayırırken tekmeler savurarak kurtulmaya çalıştığından, sıkı bir dayak yedi. Öfkeden çılgına dönen Mustafa, okuldan kaçtı ve bir da­ha oraya dönmeyi kesinlikle reddetti.</span></p>
    </div>
  </div>
</body>
</html>
