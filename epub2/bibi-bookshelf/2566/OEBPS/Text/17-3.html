<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>17-3.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x17-3.html" xml:lang="en-GB">
    <div class="Basic-Text-Frame-18">
      <p class="arabaslik-orta-10" id="toc_marker-11-3"><span class="bold-baslik12-12" style="font-size:0.92em;">XXXIX</span></p>

      <p class="paragraf-14 para-style-override-47"><span class="regular-metin-13" xml:lang="tr-TR">Yunan ordusu bozulmuştu. Subayların her biri kendi canının derdine düşmüş, canını kurtarmaya bakıyordu. Yiyeceğe ve cephaneye aç, hoşnut­suz, evini özlemiş, gönülsüz savaşan Yunan askerleri ellerinden geldiği kadar hızla İzmir’e ve denize doğru kaçmaya başladı. Tümenler yok olmuş, alaylar bölünmüş ve tüm ordu düzensiz bir sürüye dönüşmüştü. Türk süvarilerinin sürekli saldırılarıyla engellenen bu geri çekiliş, tam bir bozgun ve korkunç bir kâbus haline gelmişti.</span></p>

      <p class="paragraf-14 para-style-override-54"><span class="regular-metin-13" xml:lang="tr-TR">Disiplinsiz silahlı yığınlar, yaylanın kayalık ovalarını aşarak, peşlerinde siperler ve dikenli teller, tüfekler, cephane, üniformalar, toplar, mühimmat ve teçhizat, çadırlar -ve her yerde gözleri gökyüzüne dikilmiş fantastik görü­nümlü ölü bedenler- bırakarak kaçtılar. Sinekler, akbabalar ve sokak köpek­leri, ölüleri bulmuşlardı bile. Yakıcı güneşin altında, büyük toz bulutları için­de ilerleyen askerlerin üzerinde, onları izleyen süvarilerin üzerinde, ölü be­denlerin üzerinde -hareket eden ya da duran her şeyin üzerinde- kırmızı bir toz kümesi birikiyor, boğazları yakıyordu.</span></p>

      <p class="paragraf-14 para-style-override-49"><span class="regular-metin-13" xml:lang="tr-TR">Bozguna uğramış silahlı sürü, yerli Hıristiyanlarla birlik olmuş, kimi za­man geri çekilişini ört bas etmek, daha çok da kayıtsız bir öç alma duygusu ve yabanıl, yıkıcı bir nefretin etkisiyle, önlerine çıkan bütün Türkleri yaşlı, erkek, kadın, çocuk demeden öldürüyor, köyleri yakıyordu.</span></p>

      <p class="paragraf-14 para-style-override-59"><span class="regular-metin-13" xml:lang="tr-TR">Türk birlikleri onlarla teması kaybetti. Kimi Yunan birlikleri birleşip dön­dükleri ve şiddetle hücuma geçtikleri için Türkler daha ihtiyatlı ilerlemek zo­runda kalıyorlardı. Onlara tek yaklaşabilen kuvvet, süvarilerdi. Kâh asker sü­rülerinin arasına dalarak, kâh yığının çevresini kuşatıp onu önüne katıp süre­rek, hiç tutsak almadan, bütün o katliamların ve yakıp yıkmaların öcünü al­mak üzere, düşmanı acımasızca öldürüyorlardı. Süvarileri durduran tek et­ken, atlarıyla kendilerinin kan ter içinde bitkin düşmesi sonucu mola verip dinlenmek zorunda kalmaları oluyordu.</span></p>

      <p class="paragraf-14 para-style-override-49"><span class="regular-metin-13" xml:lang="tr-TR">On gün içinde Yunanlılar denize doğru üç yüz kilometrelik yolu aşarak gemilerine binip gittiler. Ve Türkler muzafferane, kıyıya ulaştılar. Fakat düş­man ile aralarına deniz girmişti.</span></p>

      <p class="paragraf-14 para-style-override-44"><span class="regular-metin-13" xml:lang="tr-TR">Anadolu düşmandan temizlenmişti. Bu bir mucizeydi, ama Yunan ordu­su gene kaçmıştı.</span></p>
    </div>
  </div>
</body>
</html>
