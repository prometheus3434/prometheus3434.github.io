<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>16-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x16-4.html" xml:lang="en-GB">
    <div class="Basic-Text-Frame-6">
      <p class="arabaslik-orta-4" id="toc_marker-10-4"><span class="bold-baslik12-4" style="font-size:0.92em;">XXXVI</span></p>

      <p class="paragraf-4 para-style-override-55"><span class="regular-metin-4" xml:lang="tr-TR">Sakarya Irmağı, tıpkı bir karşı akıntı yüzünden sahilde kırılan ve karışan büyük dalgalar gibi kırılarak karmakarışık düşmüşe benzeyen birbiri üstüne dizilmiş bir dağ silsilesinin bulunduğu dağlık bir bölge arasından akıyordu.</span></p>

      <p class="paragraf-4"><span class="regular-metin-4" xml:lang="tr-TR">Yunanlılar, 24 Ağustos 1921 günü şafak vakti, Ankara yolunun iki tarafın­da yer alan Türklerin son savunma hattının tam üstünde bulunan bu tepelere ağır bir top ateşiyle ilk hücumu başlattılar.</span></p>

      <p class="paragraf-4 para-style-override-55"><span class="regular-metin-4" xml:lang="tr-TR">Türkler gibi Yunanlılar da, kendilerini mutlak bir çılgınlığın coşkusuna kaptırmış bir halde süngüleri ellerinde, pervasız bir cesaretle birbirlerinin üstüne atıldılar. Bu saldırıda, tarafların hiçbirinde ahlaki üstünlüğün izi bile yoktu. İki taraf da kalıtsal bir nefretin kiniyle dopdoluydu. Türkler vatanları uğruna savaşıyorlardı. Yunan ordusunun yarısı ise, yerel Rumlardan, yani va­tan hainleri olarak idama mahkûm edilmiş Türk uyruklarından oluşmaktaydı. Aynı şekilde onlar da, yenildikleri takdirde bütün umutlarını yitireceklerin­den, yaşamları ve ülküleri uğruna tüm yürekleriyle çarpışıyorlardı. Siperlere girmeyi reddeden bir Yunan alayı, kendilerine yetişen tümen kurmaylarıyla birlikte makineli tüfek ateşi altında kalıp yok edildiler. Bir Türk taburu savaş alanında kararsızlık gösterince, liva kumandanı siperden çıkmış, tabancasını çekip miralayın kafasını uçurup, kaçmakta olan taburu durdurmuştu, ancak, bu arada kendisi de Yunan kurşunlarıyla paramparça olmuştu. Bir tümen as­kerlerinin dörtte üçünü kaybederken, bir diğeri tümüyle yok olmuştu. Sekiz tümen kumandanı, süngü savaşında öldürülmüştü.</span></p>

      <p class="paragraf-4 para-style-override-54"><span class="regular-metin-4" xml:lang="tr-TR">Birbirini izleyen on dört gün boyunca Ağustos güneşinin kavurucu sıcağı altında, levazım hizmetlerinin de çökmesiyle su kıtlığı başlamış ve asker ta­yını bir avuç darıya düşmüş olmasına karşın, Yunanlılar hâlâ pervasız bir taş­kınlıkla saldırmayı, Türkler de çetin bir savunmayla mevkilerine tutunmayı sürdürmüşlerdi.</span></p>

      <p class="paragraf-4 para-style-override-47"><span class="regular-metin-4" xml:lang="tr-TR">Alagöz Köyü’nün az ötesindeki Türk hattının gerisinde bulunan karargâh­taki odasında Mustafa Kemal tedirgin bir tavırla bir aşağı bir yukarı yürüyor­du. Kurşuni kaputu omuzlarında, yüzü kül renginde ve gergindi. Kaburga ke­mikleri ona hâlâ acı verdiği için hafifçe topallıyordu.</span></p>

      <p class="paragraf-4 para-style-override-47"><span class="regular-metin-4" xml:lang="tr-TR">Giysilerinde üzerinde olarak çok az uyuyordu; ara sıra yemek yiyordu. Aralıksız seller halinde akan raporları dinliyor, masaya iliştirilmiş haritaya dalarak derin derin düşünüyor, gelen son haberleri değerlendirip planlar ya­pıyordu.</span></p>

      <p class="paragraf-4 para-style-override-47"><span class="regular-metin-4" xml:lang="tr-TR">Geceleri bir gaz lambasının ışığı altında, Yunanlıların nereden ve nasıl saldıracakları ve kendisinin nasıl daha evvel harekete geçip onları durdura­cağına ilişkin tüm olasılıkları yüksek sesle düşünerek haritadaki bayrakları hareket ettiriyor, böylece savaşın gidişini yeniden gözden geçiriyordu. Ara sıra Arif’i çağırtıyor ve ona ayrıntılarla ilgili bazı sorular soruyordu. Arif, ku­mandanların çoğunu ve araziyi çok iyi tanıyordu. Mustafa Kemal’e ikiz kar­deşi kadar benzeyen yüzünü onun omzunun üstünden eğerek, örneğin “X köyü mü? On kilometre kuzeyde. Solunda iki tepecik var” diyordu.</span></p>

      <p class="paragraf-4 para-style-override-55"><span class="regular-metin-4" xml:lang="tr-TR">“O alayın kumandanı mı? Aptal ama tam bir asker, adamları da deneyim­li askerler. Top tüfek eksikliğinden korkuları da yok. Cephaneleri bittiği za­man kumandan da erler de süngüleriyle savaşacaklardır.”</span></p>

      <p class="paragraf-4"><span class="regular-metin-4" xml:lang="tr-TR">Sonra Mustafa Kemal yeniden tüm olasılıktan yüksek sesli düşünerek ha­zırlanırken bir aşağı bir yukarı gezinmeye başlıyordu.</span></p>

      <p class="paragraf-4 para-style-override-47"><span class="regular-metin-4" xml:lang="tr-TR">Durum kritikti. Sakarya’da yenilecek olursa, uzaklara, doğudaki dağlara kadar geri çekilmesi ve Ankara’dan vazgeçmesi gerekecekti. Bu, Türkiye’nin sonu demekti. Bu savaş, elde kalan son umuttu. Yunanlılar bir kanat harekâ</span><span class="regular-metin-4" xml:lang="tr-TR">tına girişmiş bulunuyorlardı; onları çevirmeyi başarmaları tehlikesi vardı. Yu­nanlılara arkadan saldırmalı mıydı, yoksa geri çekilmesi daha mı iyi olacak­tı? Kendisine derhal on bin askerin gönderilmesini emredebildiği Gelibo­lu’daki günlerini özlemle hatırlıyordu. Şimdiyse, her bir askeri çok dikkatli kullanması gerekiyordu. Hiçbir riski göze alamazdı.</span></p>

      <p class="paragraf-4 para-style-override-49"><span class="regular-metin-4" xml:lang="tr-TR">Dahası, savaşın gerçek yönetimi ondan taburların, hatta müfrezelerin ku­mandanlarına geçmişti. Yedekteki birkaç birlik dışında, şimdilik savaşın so­nuçları üzerinde hiçbir etkide bulunamıyordu. Tümüyle parçalanmış haldeki arazide, vadilerin köşelerinde, tepelerde, dağ geçitlerinde bazen bütün bir alay, bazen sadece bir onbaşıyla birkaç askerden ibaret birimler, kâh yene­rek, kâh yenilerek bireysel savaşlarını sürdürmekteydiler. Karar verme yetkisi yüzbaşıların, astsubayların, hatta çavuş ve onbaşıların elinde kalmıştı.</span></p>

      <p class="paragraf-4 para-style-override-49"><span class="regular-metin-4" xml:lang="tr-TR">Gene de, elinde kalan bir avuç ihtiyatiyle de olsa, muharebeye hâlâ Mustafa Kemal hükmediyordu. O uyaran ve coşku veren kişiliğiyle, Türk or­dusuna dişini sıkma ve mevkiini bırakmama cesareti aşılıyordu. Zaman za­man mevkiye hâkim bir tepe kaybediliyor, yenilgi kesin görünüyor, Türk hat­tı bozuluyor, çatlıyor, fakat her defasında en kritik anda ve en kritik noktada Mustafa Kemal yardıma koştuğu için kırılmıyordu. Arazinin her santimetre karesini öğrenmişti; birliklerinin her birinin değerini, hatta her tabur kuman­danının kapasitesini biliyordu. Alagöz’deki odadan muharebeyi yürüten ve egemen olan, Mustafa Kemal’di.</span></p>

      <p class="paragraf-4 para-style-override-81"><span class="regular-metin-4" xml:lang="tr-TR">Sürekli dövüşmekle geçen on dört günün ardından, muharebenin sonucu hâlâ belirsizdi. Fakat Mustafa Kemal, kritik anın çok yakın olduğunun bilin­cindeydi. Bir taraf ya da diğer taraf tükenecekti. Üzerindeki baskı çok ağırdı.</span></p>

      <p class="paragraf-4 para-style-override-59"><span class="regular-metin-4" xml:lang="tr-TR">Odasında topallayarak bir aşağı bir yukarı geziniyordu. Herkese ve her şeye küfrediyor, lanetler yağdırıyordu. Yüksek sesle durumu tekrar tekrar gözden geçiriyordu. Çok geç kalmadan geri çekilmeyi mi emretmeliydi? Yoksa mevkide tutunmayı mı?</span></p>

      <p class="paragraf-4 para-style-override-49"><span class="regular-metin-4" xml:lang="tr-TR">Gece yavaş yavaş çöküyordu. Saat iki olmuştu. Telefon acı acı çaldı. Bir subay içeri girdi, topuklarını hızla vurdu, onu selamladı: “Fevzi Paşa sizinle görüşmek istiyor, efendim” dedi ve çıktı.</span></p>

      <p class="paragraf-4 para-style-override-65"><span class="regular-metin-4" xml:lang="tr-TR">Telefon odasında ahizeyi kulağına koyan Mustafa Kemal oturdu. Laz mu­hafızları ve kurmayları çevresinde toplanmaya başlamış, cesaret edebildikle­ri kadar yanına sokulmuşlar, kaygıdan beyazlaşmış yüzlerle konuşulanları dinlemeye çalışıyorlardı.</span></p>

      <p class="paragraf-4 para-style-override-55"><span class="regular-metin-4" xml:lang="tr-TR">Mustafa Kemal sesini yükseltmiş, “Ne diyorsun?” diye soruyordu. “Du­rum bizim lehimize mi, dedin? Yunanlılar güçlerinin sonundalar. Genel bir ricat hazırlığındalar.”</span></p>

      <p class="paragraf-4 para-style-override-49"><span class="regular-metin-4" xml:lang="tr-TR">Büyük bir keyifle gülerek ahizeyi yerine koydu ve dönüp odasına gitti. Bir süre oturup bayrakların yerlerini değiştirip, yeni baştan düzenleyerek oturdu. Lambanın ışığı altında yüzü son birkaç günün gerginliğini ortaya koyuyordu: Yanakları çekilmişti, gözlerinin çevresinde kocaman koyu halkalar oluşmuştu.</span></p>

      <p class="paragraf-4 para-style-override-76"><span class="regular-metin-4" xml:lang="tr-TR">Sonra emirlerini bildirdi. “Yunan saldırısı duraklıyor, geri çekilecekler. İnisiyatifi ben alacağım. Bütün yedek birlikler buradan kuzeye sürülecek” dedi; bahsettiği yeri harita üzerinde göstererek “ve burada düşmanın çekilme hattı sıkıştırılacak.”</span></p>

      <p class="paragraf-4 para-style-override-49"><span class="regular-metin-4" xml:lang="tr-TR">Sonra döndü ve kahve getirmeleri için seslendi. Köşeye kıstırılmışlık duy­gularının yarattığı gerilimle yine -kahveyi getiren çavuş, Lazlar, kurmayları dâhil- herkese küfretti ama sesine yeni, yumuşak bir ton yerleşmişti.</span></p>

      <p class="paragraf-4 para-style-override-68"><span class="regular-metin-4" xml:lang="tr-TR">Yunanlılar bir hafta daha dayandılar, fakat artık hızları kesilmişti.</span></p>

      <p class="paragraf-4 para-style-override-47"><span class="regular-metin-4" xml:lang="tr-TR">Mustafa Kemal cephedeydi. Bir kere daha tam yerini bulmuştu: Savaşı­yordu. Eskisi gibi askerlerin arasında, siperlerdeki zorlu yaşamı sürüyor, hiç­bir önlem almadan, dışarı, ateş hattına çıkıyor, çevresindeki bütün askerler öldüğü zaman bile yaralanmadan kurtulmayı başarıyordu.</span></p>

      <p class="paragraf-4 para-style-override-57"><span class="regular-metin-4" xml:lang="tr-TR">Yirmi ikinci gün, Yunanlılar Sakarya Irmağı’nın karşı kıyısına çekilip din­lenmek için durdular, ilerledikleri hat boyunca önlerine çıkan her yeri sis­temli bir şekilde yakıp yıkıyorlardı. Böylece arkalarında iki yüz elli kilomet­relik bir çöl bırakmışlardı.</span></p>

      <p class="paragraf-4 para-style-override-55"><span class="regular-metin-4" xml:lang="tr-TR">Arkalarından son hızla Mustafa Kemal geliyordu, ancak, kısa sürede dur­mak zorunda kaldı. Türk ordusu yıpranmış ve bitmiş bir haldeydi. Etkili bir güç olmaktan çıkmıştı. İnsanüstü bir çabayla birkaç alay toplayıp yeniden düzenledi. Günlerce düşmanla teması kesmemek için yol aldı. Yunanlıları temmuzda yola çıkıp ilerledikleri ve Eskişehir’le demiryolu hattını kuşatan siperlerinde yakalamayı başardı. Onların karşısında bir hat oluşturup siper kazılması ve burasının korunması emrini verdi ve kendisi Ankara’ya koştu.</span></p>

      <p class="resim-alyazili-2"><span class="regular-metin-4" style="font-size:1.33em;"><img alt="7.png" class="image" height="220" src="../Images/7_fmt.jpeg" width="299" /></span></p>

      <p class="resimalti-italik-2">Sakarya Seferi sırasında Mustafa Kemal</p>
    </div>
  </div>
</body>
</html>
