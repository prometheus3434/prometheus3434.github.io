<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>19-3.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x19-3.html" xml:lang="en-GB">
    <div class="Basic-Text-Frame-1">
      <p class="arabaslik-orta-1" id="toc_marker-13-3"><span class="bold-baslik12-1" style="font-size:0.92em;">XLVII</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Mustafa Kemal kazanmıştı, fakat yalnızca dar sınırlar içinde bir kazançtı bu. Muzaffer kumandan olarak prestiji ve Vahdettin’e karşı duyulan genel nefret, onu daha yükseklere taşımıştı. Padişah ve Saltanat ortadan kalkmıştı.</span></p>

      <p class="paragraf-1 para-style-override-53"><span class="regular-metin-1" xml:lang="tr-TR">Fakat bu arada dersini de almıştı. İktidarı elinde tutabilmesinin tek yolu, onun her santimetresi için mücadele etmesinden geçiyordu. Asker ya da po­litikacı olsunlar, mebuslar ona karşıydılar. Çoğu ona güvenmiyor ve ondan çekiniyordu. Pek çoğu da ondan kişisel olarak hoşlanmıyordu.</span></p>

      <p class="paragraf-1 para-style-override-59"><span class="regular-metin-1" xml:lang="tr-TR">Yabancı işgalcilere karşı savaşta, yanında yer almışlardı. Şimdiyse onu yöneten, hatta önder olarak pek azı kabul ediyordu. Padişah’ın yurt dışına çıkarılmasıyla ülkede yasal bir hükümdar kalmamıştı. Yeni Türkiye’nin hükü­met biçimine bundan sonraki birkaç hafta içinde karar verilecekti. Halk, yü­reğinin derinliğinde tutucuydu. Meclis bir tür anayasal monarşiden yanaydı. Diktatör olmak girişiminde bulunduğu dakikada ona karşı çıkacaklardı. Dev­rimci reformlarının en ılımlısı bile bir fırtına koparacaktı.</span></p>

      <p class="paragraf-1 para-style-override-53"><span class="regular-metin-1" xml:lang="tr-TR">Kararını ağır ağır verip hazırlandıktan sonra, darbesini ancak emin oldu­ğu zaman indirmek, onun alışkanlığıydı. Padişah’a karşı eyleme geçmekte acele etmiş ve henüz hazır olmadan elini göstermişti. Artık oturmalı ve bu kez planı iyice düşünerek hazırlamalıydı. Rauf la ittifak yapabilirdi; ne ki, bu en iyi ihtimalle sadece anayasal hükümetin ismen başkanı olması anlamına gelecekti. Bunu denemeye hiç niyeti yoktu. O, diktatör olacaktı.</span></p>

      <p class="paragraf-1 para-style-override-91"><span class="regular-metin-1" xml:lang="tr-TR">O sırada onları zorlayabilmişti; ama bunun pek bir anlamı yoktu. Ordu</span> <span class="regular-metin-1 char-style-override-13" xml:lang="tr-TR">şimdilik kendisine sadık</span><span class="regular-metin-1" xml:lang="tr-TR">tı, fakat kısa bir süre sonra, ilerdeki barış ve yoksul</span><span class="regular-metin-1" xml:lang="tr-TR">luk günlerinde zaferleri unutulacaktı. Bir avuç yandaşı revolverleriyle yanın­da hazır bekliyorlardı; ama Meclis’i ve milleti sonsuza dek korkutarak dur­durması mümkün değildi.</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Zordan başka bir şeye sahip olması gerekiyordu. Silah olarak siyasal bir savaş makinesi yaratmalıydı; böyle bir makine elinde hazır bekliyordu zaten.</span></p>

      <p class="paragraf-1"><span class="regular-metin-1" xml:lang="tr-TR">Rauf ve Refet’le birlikte 1919’da yarattığı yerel direniş komiteleri (Anado­lu ve Rumeli Müdafaa-i Hukuk Cemiyetleri) zamanla tüm ülkeyi saran büyük bir örgütlenmeye dönüşmüştü. Bu cemiyetler, Yunanlıları ve İngilizleri sürüp çıkaran ve Türkiye’yi zafere götüren milliyetçi örgütün belkemiğini oluştur­muştu.</span></p>

      <p class="paragraf-1"><span class="regular-metin-1" xml:lang="tr-TR">Cemiyet hâlâ varlığını koruyordu. Bu askeri bir örgüttü. Hâlâ ateşli bir yurtseverlikten esinleniyordu. Cemiyet, Başkumandan olarak doğrudan onun emri altındaydı.</span></p>

      <p class="paragraf-1 para-style-override-53"><span class="regular-metin-1" xml:lang="tr-TR">Bu örgütü sıkı disiplinli ve doğrudan kendi denetimine bağlı bulunacak ve Türkiye’nin gerçek yöneticisi olacak bir partiye dönüştürmeye karar verdi. Ona “Halk Fırkası”</span><span class="char-style-override-8" xml:lang="tr-TR"><a class="footnote-link" href="#footnote-225-3" id="footnote-225-3-backlink">3</a></span> <span class="regular-metin-1" xml:lang="tr-TR">adını verecekti. Parti yöneticilerinin maaşlarından ayrı bir gelirleri olması, kendi alanlarında güç ve memuriyete atama hakkı bulun­ması gibi özel ayrıcalıkları olacaktı. Bir kasaba ya da köydeki Halk Fırkası komitesi, resmi dairelerde görev yapmak üzere kimin belediye başkanı, muhtar, imam, mal müdürü, polis, postacı, çöpçü, gündelikçi kadın olarak çalıştırılması gerektiğine karar verecekti. Böylelikle komiteler kişisel olarak kendisine bağlanmış olacaklardı; kendi başarısı ya da başarısızlığı onları da doğrudan etkileyecekti.</span></p>

      <p class="paragraf-1 para-style-override-53"><span class="regular-metin-1" xml:lang="tr-TR">Planlarını yaptı ve bir yurt gezisine çıktı. Her yerde alkışlarla karşılanı­yordu: Gazi, Vatanın Kurtarıcısı olarak selamlanıyordu. Kahramanlarını gör­mekten dolayı halk sevinçten çılgın gibi onu selamlıyordu. Bir yönetici ola­rak idealdi: Güçlü bir erkek ve başarılı bir kumandan; kaba olması ve sefih bir yaşam sürmesi durumu değiştirmiyordu, halkı onu anlayışla karşılıyordu.</span></p>

      <p class="paragraf-1 para-style-override-53"><span class="regular-metin-1" xml:lang="tr-TR">Ülkede dolaştıkça, tasarladığı örgütün kalıntılarını da bir araya getiriyor­du. Her yerde duruyor, direniş komitesini çağırtıyor ve onlara büyük bir say­gıyla davranıyor, fikirlerini ve dileklerini dikkatle dinliyordu.</span></p>

      <p class="paragraf-1 para-style-override-45"><span class="regular-metin-1" xml:lang="tr-TR">Onlara “Cemiyetinizi dağıtmayın. Yabancı düşman gitti, fakat savaş he­nüz sona ermedi. Ülke vatan hainleriyle dolu. Cemiyetinizi genişletin; beni destekleyin, bana itaat edin. Birlikte olursak, yeni Türkiye’yi -kanınız pahası­na geri aldığınız Türkiye’nizi- içerideki ve dışarıdaki tüm düşmanların saldı­rılarına dayanabilecek kadar sağlam temeller üzerine kurabiliriz. Sizler, Halk Fırkası’nı oluşturacaksınız. Bütün sadık Türkleri cemiyetinizin çatısı altında toplayın. Türkiye’yi yönetecek olan sizler, yani halk, yani Halk Fırkası’dır” şeklinde açıklamalar yaptı.</span></p>

      <p class="paragraf-1 para-style-override-63"><span class="regular-metin-1" xml:lang="tr-TR">Kafasındaki devrimci dönüşümlerden söz etmekten özenle kaçındı: Bu yalın, sadık, tutucu köy halkını, özellikle dine yapılacak bir hücumdan söz etmesi, fazlasıyla ürkütebilirdi. Zaman ve fırsat elverdiği sürece, bu insanları kamçılayacak konuşmalar yapmaktan geri durmadı.</span></p>

      <p class="paragraf-1 para-style-override-49"><span class="regular-metin-1" xml:lang="tr-TR">Cemiyetler, onun isteklerini memnuniyetle kabul ettiler. Köylüler son fer­dine kadar onun yanındaydı. Ona bağlılık yemini ettiler. Halk Fırkası’na</span><span class="char-style-override-8" xml:lang="tr-TR"><a class="footnote-link" href="#footnote-225-4" id="footnote-225-4-backlink">4</a></span> <span class="regular-metin-1" xml:lang="tr-TR">ka­tıldılar ve köylülerin bağlılığı, makul bir ücret ödenmesi şartıyla sadık bir or­dunun varlığı anlamına geliyordu.</span></p>

      <p class="paragraf-1 para-style-override-53"><span class="regular-metin-1" xml:lang="tr-TR">Böylece kişisel nüfuzunu yerleştiren Mustafa Kemal, halkın duygularını sezerek, cemiyetin sağlam desteğini almış ve temsilcilerini de atamış olarak düşmanlarıyla hesaplaşmak üzere Ankara’ya döndü.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-3-backlink" id="footnote-225-3">3</a> <span class="dipnot-1" style="font-size:1em;">M. Kemal Halk Fırkası adında siyasi bir parti kurulması yönündeki fikrini açıklıyor. 7 Aralık 1922. (ç.n.)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-4-backlink" id="footnote-225-4">4</a> <span class="dipnot-1" style="font-size:1em;">8 Nisan 1923 Dokuz umdenin belirlenmesi ve Halk Fırkası’nın kurulması. (ç.n.)</span></p>
        </div>
      </div>
    </div>
  </div>
</body>
</html>
