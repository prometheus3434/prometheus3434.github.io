<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>11-3.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x11-3.html" xml:lang="en-GB">
    <div class="Basic-Text-Frame">
      <p class="arabaslik-orta" id="toc_marker-5-3"><span class="bold-baslik12" style="font-size:0.92em;">V</span></p>

      <p class="paragraf"><span class="regular-metin">Seferden döner dönmez, Mustafa Kemal</span> <span class="bold-baslik12">Vatan</span><span class="regular-metin">’ın bir şubesini kurmak için işe koyuldu. Hapishanede geçen haftaları ve Hakkı Paşa’nın tehditleri ne gözünü korkutmuş, ne de onu yılgınlığa düşürebilmişti. Ne Tanrı’dan, ne bir kişiden ne de kurumdan çekinmeyen, tam bir devrimciydi. Onun için resmi ya da kutsal olan hiçbir şey yoktu. Hâlâ gençlik ateşiyle yanmakla bir­likte, artık şaşmaz bir sakınım ve soğukkanlı bir hesap yapma gücünü süreç içinde geliştirmişti. Şiir yazmayı ve edebiyatı bırakmıştı. Eylem ve edebiyatın bir arada yürüyemeyeceğine karar vermişti. Aslında edebiyat, irade ve karar­lılığı zaafa uğratıyor, kişiyi yanlış alanlara sürüklüyor, eylem için gerekli olan zihniyetin kişide gelişmesini engelliyordu. Edebiyatı arkasında bıraktı ve bundan sonra ilgisini tümüyle somut devrimci örgütlenme ve pratik ayrıntılar üzerinde yoğunlaştırdı.</span></p>

      <p class="paragraf"><span class="regular-metin">Toprağın tohumlanmaya elverişli olduğunu anladı. Tıpkı İstanbul’da ol­duğu gibi, buradaki genç subayların da hepsi hoşnutsuz ve daha üst rütbeli­ler ise, konuya yakınlık duyan kişilerdi. Aralarında Harbiye Mektebi’nden ta­nıdığı, eski bir arkadaşı olan Müfit Lütfi’nin ona</span><span class="char-style-override-8"><a class="footnote-link" href="#footnote-225-4" id="footnote-225-4-backlink">4</a></span> <span class="regular-metin">yardıma hazır olduğunu gördü. Kurdukları örgüt sayıca çabucak büyüdü ve bir anda Suriye’deki tüm karargâhlara yayıldı. Mustafa Kemal de önemli bir konuma gelmeye başla­mıştı; ancak, kısa bir süre sonra boşuna bir çaba içinde olduğunu anladı. O, Şam’da bir devrim hazırlama çabası içindeydi, ama aslında bu mümkün de­ğildi. Aslında küçük Türk karargâhlarındaki subaylar devrim için hazırdı, ne ki, yerel halk onlara düşmandı.</span></p>

      <p class="paragraf"><span class="regular-metin">Arkadaşları ona devrim olayının merkezinin Balkanlar olduğuna dair ma­lumat göndermiş ve kendisini Selanik’e naklettirmenin bir yolunu bulmasını tavsiye etmişlerdi.</span></p>

      <p class="paragraf"><span class="regular-metin">izin verilse de, verilmese de, Selanik’e gitmekte, durumu kendi gözleriy­le görmekte son derece kararlıydı. Suriye kıyılarındaki Yafa Limanı’nın ku­mandanı Ahmet Bey isminde bir subaydı.</span> <span class="bold-baslik12">Vatan</span><span class="regular-metin">’ın üyelerinden olan Ahmet, ona yardım etmeye hazırdı. Gidişinde bir güçlük çıkmaması konusunda bir­likte bir plan hazırladılar.</span></p>

      <p class="paragraf"><span class="regular-metin">Birkaç günlüğüne izin alarak Yafa’ya gitti. Orada uydurma bir isim ve tüccar giysileriyle sahte kâğıtlar edindi ve Mısır’a giden bir gemiye binmeyi başardı. Buradan Atina’ya, ardından Selanik’e geçti.</span></p>

      <p class="paragraf"><span class="regular-metin">Gittiği her yerde hoşnutsuzluğa, gizli cemiyetlere ve devrim hazırlıkları­na tanık oldu.</span></p>

      <p class="paragraf"><span class="regular-metin">Selanik’te doğrudan annesinin evine indi ve bir süre tümüyle sessiz kaldı. Düşüncelerinde haklı çıkmıştı. Selanik, olayların gerçek merkeziydi. En önemli alt rütbeli subaylar burada toplanmaya başlamıştı. Gerçekten büyük bir şey hazırlanmaktaydı. Annesi ve kız kardeşi aracılığıyla Erkan-ı Harbiye Mektebi’nden kimi arkadaşlarıyla temasa geçerek, onlardan kendisine bir nakil ayarlamalarını istedi.</span></p>

      <p class="paragraf"><span class="regular-metin">Daha hiçbir şey yapmaya fırsat bulamadan evvel, Padişah’ın hafiyeleri onu tanımışlardı. İstanbul’dan hemen yakalanması için emir geldi. Polis Mü­dür muavini olan Cemil,</span> <span class="bold-baslik12">Vatan</span><span class="regular-metin">’ın İstanbul’daki üyelerinden biriydi. Birini göndererek tutuklama emrini iki gün sumen altı edebileceğini, ancak elinden daha fazlasının gelemeyeceğini belirterek Mustafa Kemal’i uyardı; hemen kentten ayrılması gerekiyordu.”</span></p>

      <p class="paragraf"><span class="regular-metin">Böylece Mustafa Kemal sınırdan kaçak olarak Yunanistan’a geçerek, ora­dan da gemiyle Yafa’ya gitti; ne ki, tutuklama emri ondan önce Yafa’ya gelmişti bile. Gizli polis onu tehlikeli biri olarak mimlemişti. Bu kez ona merhamet göstermeyeceklerdi. Mustafa Kemal’in Kızıl Zindan’da ikinci bir şansı yoktu.</span></p>

      <p class="paragraf"><span class="regular-metin">Görevi emirleri uygulamak olan Ahmet Bey, onu gemide karşıladı. Mus­tafa Kemal’e belgelerini ve üniformasını getirmişti. Hemen sonra onu gizlice gemiden indirdi, kentin dışına çıkararak çok hızlı bir şekilde güneydeki Gazze’ye gönderdi. Bu sınır boyunda çatışma vardı ve bölgenin kumandanı Mü­fit Lütfi’ydi. Osmanlı imparatorluğu’nun içinde bulunduğu karmaşa ve dü­zensizlik böyle bir aldatmacayı mümkün kılmıştı.</span></p>

      <p class="paragraf"><span class="regular-metin">Ardından Ahmet Bey İstanbul’a ortada bir yanlışlık olması gerektiğini, Mus­tafa Kemal’in bütün bu süre içinde Gazze’de olduğunu ve hiçbir zaman Suri­ye’den ayrılmadığını bildirerek bu konudaki yeni emirleri beklediğini yazdı.</span></p>

      <p class="paragraf"><span class="regular-metin">Haftalar sonra gelen yanıttan sonra Müfit Lütfi de söz konusu süre içinde Mustafa Kemal’in kendisiyle birlikte olduğunu teyit etti. Bu şekilde her ikisi de tutuklama emirlerini hasıraltı ettiler.</span></p>

      <p class="paragraf"><span class="regular-metin">Bir yıl boyunca Mustafa Kemal tümüyle sakin durdu. Padişahın polisleri onu bir kez ele geçirirlerse, gün ışığını artık bir daha göremeyeceğini gayet açık biliyordu. Kendisini işine verdi. Üsleri onun mükemmel ve kendini gö­revine adamış bir subay olduğuna ilişkin raporlar veriyorlardı, İstanbul’daki yetkililer sonunda Selanik’teki casusların büyük bir hata yapmış olduğuna ve bu genç subayın aptalca düşüncelerinden ve havailikten vazgeçip aklını ba­şına aldığına kanaat getirdiler</span></p>

      <p class="paragraf"><span class="regular-metin">Fakat Mustafa Kemal Selanik’e gitmekte en az eskisi kadar kararlıydı. Memleketinde büyük olaylar hazırlanmakta iken, onun Suriye’de, bir köşede kalması olanaksızdı. Harbiye Nezareti’ndekiler de dâhil olmak üzere, Vatan mensubu bütün kurmay subayları tanıyordu. Mümkün olan her çareye baş­vurdu. En sonunda Selanik’e nakline ilişkin emirleri aldığında, olabildiğince hızlı bir şekilde, devrimin merkezine koştu.</span></p>

      <div class="footnotes">
        <div class="footnote">
          <p class="paragraf"><a class="footnote-anchor" href="#footnote-225-4-backlink" id="footnote-225-4">4</a> <span class="dipnot">Lütfi Müfit Bey (sonradan Kırşehir mebusu). Mustafa Kemal onunla Şam’da Karşılaş­mamış, oraya aynı zamanda tayin edilmiş ve birlikte gidip, ortak bir ev tutmuşlardı. Aslında, birkaç ay evvel Vatan olayından dolayı birlikte tutuklanmışlar ve Zülüflü is­mail Paşa’nın önüne, ikisi birlikte çıkarılmışlardı. (ç.n.)</span></p>
        </div>
      </div>
    </div>
  </div>
</body>
</html>
