<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>19-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x19-4.html" xml:lang="en-GB">
    <div class="Basic-Text-Frame-1">
      <p class="arabaslik-orta-1" id="toc_marker-13-4"><span class="bold-baslik12-1" style="font-size:0.92em;">XLVIII</span></p>

      <p class="paragraf-1 para-style-override-45"><span class="regular-metin-1" xml:lang="tr-TR">Mustafa Kemal hücumu, mebusların dokunulmazlığının kaldırılmasına ilişkin bir kanun teklifiyle başlattı. Hemen ardından, gazeteler üzerinde uy­gulanacak sıkı bir sansür ve toplantıların polis denetimi altına alınması yo­luyla daha etkili olan ikinci darbeyi indirdi. Mebuslar kanun teklifini öfkeyle kaldırıp attılar ama sansür ya da polisiye eylemi engellemek konusunda ya­pabilecekleri hiçbir şey yoktu. Hâlâ savaş hali içindeydiler ve hükümet biçi­mi henüz kararlaştırılmamıştı; üstelik Mustafa Kemal hâlâ başkan konumun­daydı. Yurt gezisinin önemini anlamışlardı; neyin peşinde olduğunu biliyor­lardı; bir fırsatını bulduğu anda içlerinden ona muhalefet eden herkesten in­tikam alacağının farkındaydılar; onun henüz tabanından emin ve çok şiddet­li bir eyleme geçmeye hazır olmadığını, fakat aynı zamanda onu durdurmayı başaramayacaklarını anladılar.</span></p>

      <p class="paragraf-1 para-style-override-53"><span class="regular-metin-1" xml:lang="tr-TR">Farklı bir cepheden saldırdılar. Mustafa Kemal, Barış Konferansı konu­sundaki tüm düzenlemeleri kendi eliyle yapmıştı. Çok kişinin protestosuna karşın, Türk heyetinin başkanı olarak İsmet’i göndermiş ve ona kişisel olarak talimatlar vermişti. Hükümet ve meclis yok sayılmıştı.</span></p>

      <p class="paragraf-1 para-style-override-58"><span class="regular-metin-1" xml:lang="tr-TR">Konferans kasımda başlamıştı. Başından itibaren işler çok kötü gitmişti. Müttefik delegasyonlarına Lord Curzon egemen durumdaydı. O ve İsmet, her noktada ters düşüyorlardı. Curzon mağrur ve kibirli, büyük bir yüksek vali, debdebeli bir bürokrat olarak, yanlarına lütfen geliyor ve Türklere şart­ları dikte etmek istiyordu. İsmet ise, dik başlı, sağır ve kalın kafalıydı. Her ikisi de inatçıydı, bütün o kış, haftalar boyu birbirleriyle tartıştılar ve kavga ettiler. Bu arada diğer delegeler de bir çözüme ulaşabilmek için uğraşarak çevrelerinde dönüp duruyorlardı. Şubat’ta hiçbir sonuca ulaşmayan konfe­rans kesintiye uğradı ve İsmet, Ankara’ya doğru yola çıktı.</span></p>

      <p class="paragraf-1 para-style-override-59"><span class="regular-metin-1" xml:lang="tr-TR">Mustafa Kemal için, Konferans’ta sağlanacak başarı son derece önemliy­di. Bir başarısızlık, kendi askeri zaferlerinin değerini gölgeleyebilirdi. İsmet’le buluşmak üzere alelacele Eskişehir’e gitti, ondan son haberleri aldı ve geriye birlikte döndüler. Ankara’da Başvekil Rauf ve mebusların çoğu proto­kol kurallarının gerektirdiği gibi, onları istasyonda karşılamadılar.</span></p>

      <p class="paragraf-1 para-style-override-59"><span class="regular-metin-1" xml:lang="tr-TR">Mustafa Kemal büyük bir öfkeyle Rauf’u çağırtıp, ondan bir açıklama yapmasını istedi. Rauf, İsmet’i karşılamak istemediğini söyledi; başvekil olan İsmet değil, kendisiydi. İsmet Lozan’a kendisine hiç danışılmaksızın gönde­rilmişti. Dahası, Mustafa Kemal vekillere danışmadan gidip İsmet’i karşıla­mak hakkına sahip değildi; bu davranışı anayasaya aykırıydı; bu davranışla İsmet’in faaliyetleri hakkında Meclis’in kararını önceden etkilemiş oluyordu. Protesto etmek için başvekillikten istifa etti. O andan itibaren, İsmet’in düş­manı ve Mustafa Kemal’in muhalifi olmuştu.</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Meclis saldırıya geçmek üzere Rauf’un arkasında toplamaya başladı. Do­kuz gün boyunca Barış Konferansı hakkında görüşüldü. Üstü kapalı olarak Mustafa Kemal’in Mudanya’da İngilizler tarafından oyuna getirildiğini, o sı­rada Ateşkesi kabul etmemesinin ve İstanbul’a yürümeye devam ederek ko­şullarını süngü zoruyla kabul ettirmesinin, hatta gerekirse Atina’ya kadar git­mesinin daha iyi olacağını ileri sürdüler. İsmet’e gelince, zavallı sağır İsmet’in diplomasiyi tam tahmin ettikleri gibi, beceriksizce yürüttüğünü sözle­rini sakınmadan söylediler; kendilerinin onayı alınmadan onun asla Lozan’a gönderilmemesi gerekiyordu. Ona ne saygıları ne de inançları vardı; bir ku­mandan olarak iyi olabilirdi, gerçi hayatında hiçbir muharebe kazanmamış, üstelik Eskişehir’i de Yunanlılara terk etmişti; bir diplomat olarak ise tam bir felaketti; her şeyi karmakarışık etmişti. Onun hakkında bir gensoru hazırla­mışlardı ve Konferansı tamamlaması için bir başkasını göndermek niyetindeydiler.</span></p>

      <p class="paragraf-1 para-style-override-59"><span class="regular-metin-1" xml:lang="tr-TR">Sahip olduğu tüm feraset ve nüfuzu kullanan Mustafa Kemal, gensoru oylamasını oyalamaya çalıştı. Akıllı da olsa aptal da olsa, İsmet onun ada­mıydı; emirlerini harfiyen yerine getiriyordu. Lozan’a dönmesi ve bu kez ba­şarması gerekiyordu; Lozan bir zafer, onun zaferi olmalıydı.</span></p>

      <p class="paragraf-1 para-style-override-45"><span class="regular-metin-1" xml:lang="tr-TR">Mebuslardan bazılarını Rauf’un aslında Lozan’a kendisi gitmek istediği için kişisel kırgınlıklardan ötürü istifa ettiğini söyleyerek, onun aleyhine kış­kırttı. Diğerlerine sözler verdi; kimilerini de tehdit etti; kişisel taraftarlarını toplamış, hazır bekliyordu.</span></p>

      <p class="paragraf-1 para-style-override-59"><span class="regular-metin-1" xml:lang="tr-TR">Gensoru oylaması geri bırakıldı. İsmet bu zor işi başarmaya azmetmiş olarak Lozan’a döndü. Mutlaka başarmalıydı. Lozan’da başarısızlık demek, Mustafa Kemal’in prestijinin sonu demekti: Başarısızlık Mustafa Kemal’in ya­nı sıra kendisinin de sonu demekti.</span></p>

      <p class="paragraf-1"><span class="regular-metin-1" xml:lang="tr-TR">Bu arada Mustafa Kemal gece gündüz demeden, Halk Fırkası’nın örgüt­lenmesi için uğraşıyordu. Zaman çok azdı. Bir bunalımın eşiğindeydiler. Meclis tehlikeyi anlamış durumdaydı. Elinin altında böyle bir aygıtla, Musta­fa Kemal bir müstebite dönüşecekti. Ona, yeni partinin başkanlığından istifa etmesi konusunda ricacı olarak bir heyet yolladılar, heyet hiçbir siyasal parti­nin başı olmaması gerektiğini ileri sürdü; devlet başkanı olarak tarafsız ve partiler üstü kalmalıydı.</span></p>

      <p class="paragraf-1 para-style-override-44"><span class="regular-metin-1" xml:lang="tr-TR">Mustafa Kemal heyete hücum etti. “Size katılmıyorum. Siz siyasal fırkala­rın birinin başkanlığından söz ediyorsunuz. Oysa devlet içinde yalnız bir tek siyasal fırka var. Birleşme esastır. Rakip fırkalar, rakip teoriler olmayacaktır. Benim için bu tek fırkanın, Halk Fırkası’nın ve Devletin Başkanı olarak kal­mak bir onur meselesidir. Başka hiçbir fırka yok, sadece Halk Fırkası vardır.”</span></p>

      <p class="paragraf-1 para-style-override-46"><span class="regular-metin-1" xml:lang="tr-TR">Bu cevap, Meclis’e karşı açık bir meydan okuyuştu. Gerilim artmaya baş­ladı. Mustafa Kemal’in eski yoldaşları, son dört yılın kara günlerinde onun yanında yer alan kişiler, şimdi ondan uzaklaşıyor ve Rauf’un önderliğinde ona karşı birleşiyorlardı.</span></p>

      <p class="paragraf-1 para-style-override-46"><span class="regular-metin-1" xml:lang="tr-TR">Rahmi, Adnan, dört büyük askeri paşa, yani Kazım Karabekir, Refet, Ali Fuat ve Nurettin, Türkiye’deki bütün önemli isimler onun karşısındaydı. Çev­resinde yalnızca İsmet ve Fevzi, kişisel taraftarları ve sofra arkadaşlarından oluşan, yeni kurulan Halk Fırkası başkanları vardı, ordu ve halk arasındaki kişisel prestiji de sahip olduğu en önemli avantajdı.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Meclis’teki yıkıcılık arttı. Mebuslar birbiri ardına Rauf’a katıldılar. Musta­fa Kemal’i açıktan açığa eleştiriyorlardı. Diktatörlüğe, hele hele Mustafa Ke­mal’in diktatörlüğüne kesinlikle boyun eğmeyeceklerdi. Onu çok yakından tanıyorlardı. O, yönetmeye uygun biri değildi; onları zafere götürdüğü için diktatör olma hakkına sahip olamazdı. İyi bir asker! Evet ama, bundan öte değil! Güvenilebilecek türden biri değildi -kindar, gaddar, kötü mizaçlı ve fantastik devrimci düşüncelerle dolu biriydi. Böyle birinin yönetimi altında hiç kimse güvenlikte olamazdı. Ayrıca Mustafa Kemal kimdi ki, böyle bir kudreti gasp etmek istiyordu? Zaferi kazanmak için onlar da ellerinden gele­ni yapmamış mıydı? Ermenileri bozguna uğratıp Rusya’yı bir antlaşma yap­maya zorlayan Kazım Karabekir değil miydi? Mustafa Kemal tehlikeden ta­mamen uzak, Samsun ve Sivas’ta Padişahın yaveri gibi davranıp, siyaset ya­parken, İzmir civarında Yunanlılara karşı direnişi örgütleyenler Refet ve Rauf değil miydi?</span></p>

      <p class="paragraf-1 para-style-override-55"><span class="regular-metin-1" xml:lang="tr-TR">Mustafa Kemal’in Mecliste sahip olduğu çoğunluk yavaş yavaş erimeye başladı. Azınlığa düşmeden önce yeni partisinin kuruluşunun yetişeceği umuduyla Meclis ‘i feshetti ve yeni seçimleri yaptırdı.</span></p>

      <p class="paragraf-1 para-style-override-60"><span class="regular-metin-1" xml:lang="tr-TR">Yeni Meclis, eski yıkıcılık ve düşmanlıklarla açıldı. Onun emirleri doğrul­tusunda oy kullanmıyordu. Meclis’te bir başöğretmenin haylaz sınıfıyla ko­nuştuğu tarzda konuştuğu zaman, onu dinlemeyi reddediyorlardı.</span></p>

      <p class="paragraf-1 para-style-override-46"><span class="regular-metin-1" xml:lang="tr-TR">Kaybedilecek hiç zamanın kalmadığı açıktı. Ajanlarından Halk Fırkası’nın hızla gelişmekte olduğuna ilişkin raporlar alıyordu. Fevzi, ordunun son aske­rine varıncaya değin bir bütün olarak onun yanında olduğunu garanti ediyor­du; askerler maaşlarını ve tayınlarını aldıkları ve iyi muamele gördükleri süre­ce ne yaptığına aldırmayacaklardı. En büyük muhalifleri olan Rauf, Kazım Ka­rabekir, Ali Fuat ve Nurettin şu sırada tesadüfen Ankara dışındaydılar. İsmet, Barış Konferansı’ndaki görevini parlak bir başarıyla götürüyordu: Türkler talep ettikleri hemen her şeyi elde etmiş durumdaydılar. Son düşman birlikleri, Harrington’la birlikte, kuyruklarını toplayıp İstanbul’u boşaltmışlardı. Parıltılı ba­şarı projektörleri, bir kez daha başarılı kumandana, Mustafa Kemal’e çevril­mişti. Muhalifleri daha da güçlenmeden önce, Yeni Türkiye’nin gelecekteki hükümet biçimine karar vermenin tam sırasıydı. Cumhuriyeti ilan edecek, kendisi de cumhurbaşkanı ve yasal önder olarak seçilecekti.</span></p>

      <p class="paragraf-1 para-style-override-65"><span class="regular-metin-1" xml:lang="tr-TR">Ancak, özgür bir oylamada Meclis bunu asla kabul etmeyecekti. Meclis’i bu kararları almaya kendisinin sevk etmesi gerekiyordu. Küçük bir siyasal entrika tasarladı; bir bunalım yaratacak ve bundan yararlanacaktı.</span></p>

      <p class="paragraf-1 para-style-override-59"><span class="regular-metin-1" xml:lang="tr-TR">Zaman kaybetmedi. Hükümet üyelerini Çankaya’daki evinde bir akşam yemeğine davet etti. Gelecekteki yönetim biçimi hakkında, tek tek her baka­nın Meclis’e karşı sorumlu olduğu ve sürekli olarak mebusların eleştiri sağa­nağı ile müdahalelerine maruz bulunduğu mevcut sistemin yetersizliği hak­kında uzun uzadıya tartıştılar.</span></p>

      <p class="paragraf-1 para-style-override-59"><span class="regular-metin-1" xml:lang="tr-TR">“Meclis’e bir ülkenin bu şekilde yönetilemeyeceğini göstermeliyiz” dedi­ğinde epeyce içki içmiş bulunuyordu; “Siz Heyet-i Vekile, yöneten siz olma­lısınız. Mebuslar şimdi yaptıkları gibi size rahatça müdahale edememeliler.”</span></p>

      <p class="paragraf-1 para-style-override-50"><span class="regular-metin-1" xml:lang="tr-TR">Bakanların her biri bu görüşe katıldı. Hepsi de mebusların bitip tükenme­yen eleştirilerine ve denetimine karşıydı.</span></p>

      <p class="paragraf-1 para-style-override-51"><span class="regular-metin-1" xml:lang="tr-TR">“Yarın hepinizin istifa etmenizi istiyorum” diye sözüne devam etti. “Meclis’ten yönetimi devralmasını ve hükümeti kurmasını isteyeceğim. Teklifleri ne olursa olsun, yeniden görev almayı reddetmeniz ve işleri elinizden geldi­ği kadar güçleştirmeniz gerekiyor. Bundan sonra Meclis’in nasıl bir karışıklık içine düşeceğini birlikte seyredeceğiz. Göreceksiniz, çok kısa zamanda, he­pimizin geri gelmemizi isteyeceklerdir.”</span></p>

      <p class="paragraf-1 para-style-override-49"><span class="regular-metin-1" xml:lang="tr-TR">Ertesi gün hükümet istifa etti ve Meclis yeni bir hükümet kurmak için ça­lışmalara başladı. Rauf’un muhalefet liderlerinin olmayışı nedeniyle, mebus­lar kendi aralarında anlaşamıyorlardı. Kulis yapıyorlar, tartışıyorlar ve sonuç­ta her biri kendisi ve arkadaşlarının çıkarları doğrultusunda oy veriyordu. Müzakereler yapılıyor, nutuklar çekiliyor ve kavgalar sürüyordu. Ortalık tam bir ana baba gününe dönmüş, ama hükümet hâlâ kurulamamıştı.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">İki gün sonra Mustafa Kemal, bu kez birkaç yakın arkadaşını akşam ye­meğinde sofra başına toplamıştı. Aralarında İsmet, Fevzi ve Kemalettin de vardı. Bu kargaşayı onlara anlatırken gülümsüyordu. Planı yürümüştü, hükü­met hâlâ kurulamamıştı. Meclis’te entrika ve kavgadan başka bir şey yoktu. Mebuslar yumruk yumruğa gelmek üzereydiler.</span></p>

      <p class="paragraf-1 para-style-override-48"><span class="regular-metin-1" xml:lang="tr-TR">Ansızın, “Buna bir son vermenin tam sırası” dedi, “Yarın Cumhuriyeti ilan edeceğim. Bu, bütün güçlüklerin çaresi olacak.”</span></p>

      <p class="paragraf-1 para-style-override-59"><span class="regular-metin-1" xml:lang="tr-TR">Diğerlerinin gitmesinden sonra bütün gece boyunca, şafak sökünceye kadar İsmet ve Mustafa Kemal oturup, Türkiye’yi cumhuriyete dönüştürecek olan bildirgeyi hazırladılar.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">Küçük entrika planladığı gibi yürümüştü. Meclis tam anlamıyla felç ol­muştu. Birbirlerine dik dik bakıp sövgüler yağdıran ve her an bir diğerinin gırtlağına sarılmaya hazır hale gelen mebuslar, küçük gruplara bölünmüşler­di. Kemalettin’in yeni kabineyi kurmak yetkisini vermek üzere Mustafa Ke­mal’in davet edilmesine ilişkin önergesini sevinçle karşıladılar.</span></p>

      <p class="paragraf-1 para-style-override-55"><span class="regular-metin-1" xml:lang="tr-TR">Mustafa Kemal, Çankaya’daki evindeydi. İlk davete gitmedi; ta ki Meclis kendisine bir hükümet kuramadığını belirtip, genel başkan olması için ikinci bir çağrıyı gönderinceye dek yerinden bile kıpırdamadı. O zaman dahi, ka­rarlarının tartışılmaması koşuluyla gitmeyi kabul etti.</span></p>

      <p class="paragraf-1 para-style-override-49"><span class="regular-metin-1" xml:lang="tr-TR">Meclis’in giriş bölümünde, yeni kabineyi oluşturmaları için seçtiği arka­daşlarını topladı -bütün muhalifleri dışarıda bırakmıştı- ve toplantı salonuna girip, kürsüye çıktı.</span></p>

      <p class="paragraf-1 para-style-override-50"><span class="regular-metin-1" xml:lang="tr-TR">Bir süre aşağısında dizilmiş mebuslara baktı, yüzü gergin, meşum ve asıktı, biraz da alaycıydı: Aşağıdaki bu küçük adamlara, kendisine dişlerini göstermiş olan bu farelere hükmeden güçlü bir kişilik. Kendi anlaşmazlıkları­nın şiddetinden, onunla mücadele halinde olduklarını bile unutmuşlardı. Ka­falarını kaldırmış ona bakıyorlar, sessizce bekliyorlardı.</span></p>

      <p class="paragraf-1 para-style-override-55"><span class="regular-metin-1" xml:lang="tr-TR">Sonunda, “Bu meseleyi halletmem için beni çağırdınız” dedi. “Meseleyi aslında kendiniz yarattınız. Bu bunalım, kesinlikle geçici bir sorundan kay­naklanmıyor. Bu, aslında hükümet biçimimizdeki temel bir hatadan kaynak­lanıyor. Meclis hem yasama hem de yürütmeyi üstlenmiş durumdadır. Her biriniz, her bir mebus” diye sürdürdü sözlerini, “hükümetin her kararını oy­lamak, her hükümet dairesine el atmak ve her alanı etkiniz altında tutmak is­tiyor. Efendiler, hiçbir bakan bu koşullar altında görev almayı kabul edemez. Bu koşullar altında hükümet kurmanın imkansız olduğunu anlamalısınız: Bu hükümet değil, kaostur.</span></p>

      <p class="paragraf-1 para-style-override-47"><span class="regular-metin-1" xml:lang="tr-TR">“Sistemi değiştirmeliyiz. Türkiye’nin cumhuriyet olmasına, başında bir Cumhurbaşkanı olmasına karar verdim.”</span></p>

      <p class="paragraf-1 para-style-override-51"><span class="regular-metin-1" xml:lang="tr-TR">Meclis bu ani bildiri karşısında şaşkına döndü. Yetkilerini Mustafa Ke­mal’e sadece geçici bir bunalımı çözmek üzere bir hükümet kurması için devretmişlerdi. Oysa yeni bir yönetim biçimi ilan ediyordu. Ne olursa olsun, onun kararını kabul edeceklerine önceden rıza göstermişlerdi: Artık kabul et­mekten başka çareleri kalmamıştı.</span></p>

      <p class="paragraf-1 para-style-override-60"><span class="regular-metin-1" xml:lang="tr-TR">Mebusların yüzde kırkı oylamaya katılmadığı halde Türkiye’yi cumhuri­yete dönüştürecek olan İsmet ve Mustafa Kemal’in hazırlamış olduğu tasarı yasalaştı ve Mustafa Kemal ilk cumhurbaşkanı seçildi.</span><span class="char-style-override-8" xml:lang="tr-TR"><a class="footnote-link" href="#footnote-225-5" id="footnote-225-5-backlink">5</a></span></p>

      <p class="paragraf-1 para-style-override-74"><span class="regular-metin-1" xml:lang="tr-TR">Bu oylamayla Mustafa Kemal yasal egemen olmuştu. Artık başbakanını ve bakanlarını atama yetkisine sahip olan cumhurbaşkanıydı. Ayrıca Bakan­lar Kurulu’nun, Meclis’in ve Halk Fırkası’nın da başkanıydı. Bundan başka Başkumandandı ve orduyla halkı avucunda tutmaktaydı.</span></p>

      <p class="paragraf-1 para-style-override-92"><span class="regular-metin-1" xml:lang="tr-TR">Hükümet yanlısı gazeteler -diğerleri sansürle susturulmuştu- bütün Türki­ye’de cumhuriyetin ilanından kaynaklanan sevinç konusunda ateşli makale­ler yayımladılar. Gerçekteyse, Türk köylüsü ve kasaba halkı için bu olay kah</span><span class="regular-metin-1" xml:lang="tr-TR">velerde bir sohbet konusu olmaktan pek öteye geçmemişti. Neredeyse açlık sınırında yaşamaktaydılar. İlgi alanları yaşamın temel güçlükleri, tarlaları, hayvanları, küçük dükkânları, vergi memurlarının rüşvetçiliği, oğullarının as­kerden sağ dönüp dönmeyeceği ve yaşlılıklarında kendilerine bakıp bakma­yacağı, kızlarının iyi bir kocaya varıp varmayacağı gibi konulardı. Karılarının dırdırı, onlar için Ankara’daki Meclis’in tüm müzakerelerinden çok daha gerçekti. Kahramanları, Mustafa Kemal ister padişah ister cumhurbaşkanı ol­sun, barış devam ettiği, yeterli yiyecekleri, yaşayacakları ve uyuyacakları bir yerleri olduğu sürece, onlar için hiç fark etmeyecekti.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-5-backlink" id="footnote-225-5">5</a> <span class="dipnot-1" style="font-size:1em;">29 Ekim 1923 (ç.n.)</span></p>
        </div>
      </div>
    </div>
  </div>
</body>
</html>
