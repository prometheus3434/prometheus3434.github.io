<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>OTUZBEŞİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">MEZARLAR,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Mezarlıkların tünelleri ılımlı bir eğimle alçalmaya devam ediyordu. Pürüzsüz yolu aydınlatan rünler doğrudan bu dünyanın derinliklerine dalıyor gibiydi. Alfred'in üstlendiği her tür görev konusunda şüpheleri olan Patryn bile tünelin, eski olmasına rağmen, kuru, geniş ve iyi durumda olduğunu kabul etmek zorunda kaldı. Önemli miktarda trafiği kaldırmak için yapılmış olduğunu çıkarsamakta haklı olduğunu umuyordu.</p>

  <p>Neden? diye düşündü, çok sayıda kişiyi belirli bir yere götürmeyi hedeflemiyorsa. Ve orası da, büyük ihtimalle, dışarısı olmaz mıydı?</p>

  <p>Mantıklı geliyordu. Yine de, diye hatırlattı kendi kendine hüzünle, Sartanlar söz konusu olduğunda emin olmak imkânsızdı.</p>

  <p>Ama, yol onları her nereye götürüyorduysa, takip etmek zorundaydılar Geri dönmek mümkün değildi. Haplo dinlemek için sık sık duruyordu ve şimdi ayak sesleri, zırh takırdamaları, bir kılıcın ya da mızrağın çınlamasını işittiğinden emindi. Sorumluluğu altında olanlara bir göz attı. Ölüler yaşayanlardan daha iyi durumda görünüyordu. Lazar ile Prens'in cesedi tünel boyunca sakın, kararlı adımlarla yürüyorlardı. Arkalarında, Jonathan amaçsızca sendeliyor, çevresine pek az ilgi gösteriyor, bakışlarını hayret dolu bir dehşetle, karısının işkence görmüş şeklinden ayıramıyordu.</p>

  <p>Haplo da pek rahat hareket ediyor sayılmazdı. Zehir hâlâ içindeydi. Yalnızca iyileştirici bir uyku onu tamamen iyileştirebilirdi. Derisinin üzerindeki rünler hastalıklı bir şekilde parlıyordu. Büyüsü, bir adımdan sonra yeni bir adım atabilmek için mücadele ediyordu. Biraz daha zorlu bir şeyle karşılaşsalar, derisindeki desenler titreşip tamamen ölebilirdi. Köpek sessizce, tetikte, Dük'ün ayağının dibinde yürüyordu.</p>

  <p>Patryn dar tünelde ilerledi, yaşayanları ve ölüleri geçti ve Alfred'e yetişti. Sartan rünleri alçak, yumuşak bir sesle söylüyor, desenlerin alev alarak yaşama dönmesini, yollarını aydınlatmasını izliyordu.</p>

  <p>"Takip ediliyoruz," diye bildirdi Haplo alçak sesle.</p>

  <p>Sartan rünlere yoğunlaşmıştı, Haplo'nun yakında olduğunun farkında bile değildi. Alfred yerinde sıçrayınca, takıldı. Neredeyse düşecekti. Pürüzsüz, kum bir duvara tutunarak kendini kurtardı ve endişeyle arkasına baktı.</p>

  <p>Haplo başını salladı. "Yakında olduklarını sanmıyorum, ama emin de değilim. Bu lanet tüneller sesleri çarpıtıyor. Ne tarata gittiğimizden emin olamazlar. Tahminim, her yol ağzında durup araştırıyorlar, izimizi kaybetmemek için her ayrılan tünele izciler gönderiyorlar." Duvarda ışıldayan rün işaretlerine işaret etti. "Bu rünler tekrar alev alıp onlara yolu göstermez, değil mi?"</p>

  <p>"Belki." Alfred düşünerek durdu. Mutsuz görünüyordu, "Eğer Hükümdar doğru büyüleri biliyorsa..."</p>

  <p>Haplo yürümeyi bıraktı ve akıcı bir şekilde küfretmeye başladı. "O lanet ok!"</p>

  <p>"Ne oku?" Alfred, çelik uçların yanından uçup gitmesini bekleyerek duvara doğru çekildi.</p>

  <p>"Saygıdeğer hanımefendinin bedeninden çıkardığı ok!" Haplo geldikleri yönü gösterdi. "Onu bulduklarında, doğru yol üzerinde olduklarını bilecekler!"</p>

  <p>"Ne yaptığını fark etmeden o yöne doğru bir adım attı.</p>

  <p>"Geri dönmeyi düşünüyor olamazsın!" diye haykırdı Alfred panik içinde. "Doğru yolu bir daha asla bulamazsın!"</p>

  <p>Benim düşündüğüm de bu değil mi? diye merak etti Haplo sessizce, kendi kendine, sinir uçları bu düşünceyle gıdıklanarak. Oku almayı bahane olarak kullanırım, geldiğimiz yoldan dönerim. Askerler ilerlemeye devam eder. Tek yapmam gereken, onlar gidene kadar gizlenmek, ondan sonra kendi yoluma gider, bu Sartanları hakettikleri kaderle başbaşa bırakırım.</p>

  <p>Cazipti, çok cazip. Ama bu, düşman bölgede demirlenmiş olan gemisine geri dönme sorununu açıkta bırakıyordu.</p>

  <p>Haplo, Alfred'in yanında yürümeye devam etti.</p>

  <p>"Geri dönmenin bir yolunu bulurdum," dedi acı acı. "Senin asıl kastettiğin, senin asla geri dönüş yolunu bulamayacağın -Ölüm Kapısı'na giden yolu. Hayatımı kurtarmanın sebebi de buydu, değil mi, Sartan?"</p>

  <p>"Elbette," diye yanıt verdi Alfred hüzünle, yumuşak bir sesle. "Başka ne olabilir ki?"</p>

  <p>"Evet. Başka ne olabilir ki?"</p>

  <p>Alfred rün söyleme işine iyice dalmış gibiydi. Haplo sözleri duyamıyordu, ama Sartan'ın dudaklarının kıpırdadığını, rünlerin alev almaya devam ettiğini görebiliyordu. Zeminin eğimi dikkate değer bir şekilde azalmıştı. Artık düz gidiyordu, bu da bir yerlere vardıkları anlamına geliyor olabilirdi. Patryn bunun iyi mi, yoksa kötü mü olduğunu bilemiyordu.</p>

  <p>"Kehanet yüzünden olamaz, değil mi?" diye sordu aniden, dikkatli bakışlarını Alfred'in yüzünden ayırmadan.</p>

  <p>Sartan'ın tüm bedeni, sanki bir kuklacının ipinin ucunda dans edermiş gibi irkildi -başı, elleri kalktı, gözleri faltaşı gibi açıldı. "Hayır!" diye itiraz etti. "Hayır, seni temin ederim! Bu... bu kehanet hakkında hiçbir şey bilmiyorum."</p>

  <p>Haplo adamı inceledi. Alfred, gerektiğinde, yalan da söyleyebilirdi, ama korkunç bir yalancıydı, kaçamak sözlerini, sanki ona inanılması için yalvarıyormuş gibi özlem ve yakarı dolu bir ifade ile sunardı. Şimdi Haplo'ya bakıyordu ve bakışları korku, üzüntü doluydu...</p>

  <p>"Sana inanmıyorum!"</p>

  <p>"Evet, inanıyorsun," diye yanıt verdi Alfred hafifçe.</p>

  <p>Haplo öfke ve hayal kırıklığı ile köpürdü. "O zaman sen bir aptalsın! Onlara sormalıydın. Hem, kehanetten, seninle bağlantılıymış gibi bahsediliyordu."</p>

  <p>"Asla öğrenmek istememem için bir sebep daha!"</p>

  <p>"İşte bu çok mantıklı!"</p>

  <p>"Bir kehanet, bir şey yapmamızın kaderimiz olduğu anlamına gelir. Bu da, konu üzerinde hiçbir seçeneğimiz olmadığı demektir. Bu bizi irade özgürlüğünden mahrum bırakır. Kehanetler genellikle kendi yazgılarını yazarlar. Bu düşünce bir kere zihinlerimize girince, bilinçli olarak ya da bilinçsizce, onu yerine getirmek için hareket ederiz. Tek açıklama bu olabilir... elbette daha yüksek bir güce inanmıyorsan."</p>

  <p>"Daha yüksek bir güç!" diye alay etti Haplo. "Nerede? Menşeliler mi? Bu 'kehanete' inanmayı planlamıyorum. Bu Sartanlar inanıyor ve beni ilgilendiren de bu. Dediğin gibi" -Haplo göz kırptı- "bu kehanet de kendi yazgısını yazabilir."</p>

  <p>"Sen de ne olduğunu bilmiyorsun, değil mi?" diye tahminde bulundu Alfred.</p>

  <p>"Hayır, ama öğrenmeye kararlıyım. Ama endişelenme. Sana söylemeyi planlamıyorum. Söylesene, bayım..." Jonathan'a döndü.</p>

  <p>"Haplo!" Alfred nefesini tuttu ve Patryn'in kolunu yakaladı.</p>

  <p>"Beni durdurmaya çalışma!" Haplo elinden kurtuldu. "Seni uyarıyorum...""Rünler! Rünlere bak!"</p>

  <p>Alfred titreyen parmağıyla duvara işaret etti. Haplo Sartan'a dik dik baktı. Onun Dük ile konuşmasını engellemek için bir oyun zannetmişti. Ama Alfred gerçekten altüst olmuş gibiydi. Patryn isteksizce ve ihtiyatla bakışlarını kaydırdı. /</p>

  <p>Birer birer alev alan desenler, zindanı terk ettiklerinden beri duvarın dibi boyunca, aynı şekilde uzanmışlardı. Ama bu noktada, duvarın dibindeki yerlerinden uzaklaşmışlar, yukarı kayarak parlak mavi ışıktan bir kemer oluşturmuşlardı. Haplo parlaklık karşısında gözlerini kıstı ve ileriyi görmeye çalıştı. Karanlıktan başka hiçbir şey göremiyordu.</p>

  <p>"Bu bir kapı. Bir kapıya geldik," dedi Alfred endişeyle.</p>

  <p>"Bunu görebiliyorum! nereye açılıyor?"</p>

  <p>"Ben -bilmiyorum. Rünler söylemiyor. Ama... daha ileri gitmesek iyi olur bence."</p>

  <p>"Peki ne yapmamızı önerirsin? Hükümdar'a saygılarımızı sunmak için burada mı bekleyelim?"</p>

  <p>Alfred dudaklarını yaladı. Kelleşen kafasında boncuk boncuk terler oluşmuştu. "Ha... hayır. Yalnızca... yani ben olsam..."</p>

  <p>Haplo dümdüz kemere doğru yürüdü. Yaklaşınca rünler renk değiştirdiler ve maviden, alev alev bir kırmızıya dönüştüler. Rünler kızardı, alev aldı. Haplo eli ile yüzünü kapayarak ilerlemeye çalıştı. Ateş kükredi, çatırdadı, duman gözlerini körleştirdi. Aşırı ısınmış hava ciğerlerini dağladı. Kollarındaki rünler yanıt olarak mavi mavi parladı, ama rünlerin gücü Haplo'yu, etini yakan alevlerden koruyamıyordu. Haplo nefes almaya çalışarak geri çekildi. Kemerden geçmeye kalkarsa kızaracaktı.</p>

  <p>Patryn dik dik Alfred'e baktı, mantıksızca onu suçluyor gibiydi. Haplo geri çekilince desenlerin alevleri kızıl-sarı bir ışıltıya dönüştü.</p>

  <p>"Bunlar koruyucu rünler. İçeri giremezsin," dedi Alfred, faltaşı gibi acık gözleri rün ışığını yansıtarak. "Hiçbirimiz giremeyiz! Şurada başka bir koridor var." İçinde durdukları tünele dik açı oluşturan bir başka tüneli gösterdi.</p>

  <p>Alev alev yanan kemeri terk ettiler. Rünler arkalarında soldu. Diğer koridora girdiler. Alfred şarkı söylemeye başladı, mavi rünler duvarın dibi boyunca ışıldadı ve yolu gösterdi. -Ama yaklaşık kırk adım sonra, koridorun tekrar sağa döndüğünü ve onları geldikleri yöne götürdüğünü keşfettiler. Haplo önlerinde bir başka kemerin alevlendiğini görünce şaşırmadı.</p>

  <p>"Ah, eyvah," diye mırıldandı Alfred endişe ile. "Ama bu aynısı olamaz!"</p>

  <p>"Değil," dedi Haplo sert bir sesle.</p>

  <p>"Bak, koridor çevresinde dolaşmaya devam ediyor..."</p>

  <p>"Ve tahminimce, bizi bir başka kemere götürecek. Gidip bakabilirsin istersen, ama..."</p>

  <p>"Ölüler geliyor." Lazar aniden, soğuk dudakları tuhaf, kutucu bir gülümseme ile kıvrılarak konuşmuştu. "Onları işitebiliyorum."</p>

  <p>"...işitebiliyorum..." diye mırıldandı hayalet.</p>

  <p>"Ben de duyuyorum," dedi Haplo, "soğuk çeliğin şıngırtısı." Alfred'e baktı. Sartan duvarın dibine çekilmişti. Yüz ifadesine bakılırsa, kıvrılıp kayanın içinde kaybolmayı çok isterdi. "Koruyucu rünler, dedin. Bu kapıyı 'koruyacağı' anlamına gelir, asla girilemeyeceği değil."</p>

  <p>Alfred rünlere çaresiz bir bakış fırlattı. "Bu rünlere rastlayan kimse girmeyi istemez."</p>

  <p>Haplo acı, sinirli bir yorum yapmaktan alıkoydu kendisini ve Jonathan'a döndü. "İçeride ne olduğu konusunda herhangi bir fikrin var mı?"</p>

  <p>Dük cam gibi gözlerini kaldırdı, çevresine ilgisizce baktı. Nerede olduğu konusunda en ufak bir fikri yoktu ve aldırmıyordu da. Haplo yumuşak bir sesle küfretti ve yine Alfred'e döndü. "Rünleri kırabilir misin?"</p>

  <p>Sartan'ın yüzünden aşağı ter damlaları aktı. Yutkundu. "Evet." Sesi titrekti, ancak işitilebiliyordu. "Ama anlamıyorsun. Bu rünler, kullanılabilecek en güçlü rünlerden. O kapının ötesinde korkunç bir şey var! Açmayacağım!"</p>

  <p>Haplo Alfred'e dikkatle baktı, Sartan'ı eyleme geçmeye zorlamak için ne yapabileceğini düşündü. Alfred solgundu, ama kararlıydı. Çökmüş omuzlar dikleşmiş, gözler Haplo'nun gözlerine büyük, beklenmedik bir kararlılıkla dikilmişti.</p>

  <p>"Öyle olsun," diye mırıldandı Haplo ve dönerek kemere doğru yürümeye başladı. Desenler kıpkırmızı alev aldı, yüzündeki ve kollarındaki sıcaklığı hissedebiliyordu. Dişlerini sıkarak, ilerlemeye devam etti. Köpek çılgınca havlamaya başladı.</p>

  <p>"Bekle!" diye emir verdi Haplo köpeğe ve yürümeye devam etti.</p>

  <p>"Dur!" diye haykırdı Alfred, köpek kadar çılgın bir sesle. "Ne yapıyorsun? Büyün seni koruyama/!"</p>

  <p>Sıcaklık inanılmazdı. Nefes almak zorlaşmıştı. Kapı alev alev, bir ateş çemberi gibi yanıyordu.</p>

  <p>"Haklısın, Sartan," dedi Haplo öksürerek ve durmadan ilerleyerek. "Ama... çabuk biter. Ve" -ileri baktı- "daha sonra bedenim kimsenin işine yaramaz"</p>

  <p>"Hayır! Yapma! Ben... ben açarım!" diye haykırdı Alfred, ürpererek. Duvardan uzaklaştı ve ayaklarını sürüyerek ilerledi.</p>

  <p>Haplo durdu, bir kenara çekildi ve sessiz, tatmin olmuş bir gülümseme ile izlemeye başladı. "Seni zayıf yaratık," dedi horgörüyle, Alfred yavaş yavaş yürüyerek yanından geçerken.</p>

  <p class="softbreak">&nbsp;</p>
</body>
</html>
