<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>DOKUZUNCU BÖLÜM</h1>
  <hr class="sigil_split_marker" />

  <h3 class="sigil_not_in_toc">ATEŞ DENİZİ</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Haplo yalnızca kendine gelmedi, kendi bedenine de döndü. Amacına ulaşmıştı; Ölüm Kapısı'ndan geçişi sırasında uyanık kalmıştı. Ama şimdi zihninin neden bu yolculuğu karanlık içinde yapmak istediğini biliyordu. Alfred'in gerçekliği, kendini kurtarmak için tutunduğu ip olmuştu. Ve, elimi bıraksam daha iyi olmaz mıydı, diye merak etti acı acı.</p>

  <p>Bir an güvertede yattı ve tuzla buz olmuş benliğini bir araya toplamaya, onu boğan acı ve kayıp hislerinden -hep Alfred adına hissettiği duygulardan- silkinmeye çalıştı. Tüylü bir baş Patryn'in göğsüne yaslandı, parlak gözler endişeyle gözlerine baktı. Haplo köpeğin ipeksi kulaklarını okşayıp, burnunu kaşıdı.</p>

  <p>"Tamam, oğlum. İyiyim," dedi, ama sonra bir daha asla tam olarak iyi olmayacağını fark etti. Güvertede, yanına yayılmış olan baygın bedene baktı.</p>

  <p>"Lanet olsun sana!" diye mırıldanırken doğrulup oturdu Alfred'i uyandırmak için bir tekme sallayacak oldu. Sonra, kristal mezarındaki genç ve güzel cesedin anısı tüm gücüyle kafasına doldu. Elini uzatarak, Alfred'in omzunu sarstı</p>

  <p>"Hey," dedi sertçe. "Hadi. Hadi, uyan. Seni burada bırakamam, Sartan. Sana gözkulak olabileceğim bir yerde, köprüde olman lazım. Hadi, kıpırda!"</p>

  <p>Alfred hemen, nefes nefese, korku içinde haykırarak doğrulup oturdu. Haplo'nun gömleğini yakaladı, neredeyse Patryn'i kendi üstüne deviriyordu. "Bana yardım et! Kurtar beni! Kaçıyordum... çok yaklaştılar! Lütfen! Lütfen bana yardım et!"</p>

  <p>Orada her ne olup bitiyorduysa, Haplo'nun buna vakti yoktu. "Hey!" diye bağırdı yüksek sesle, adamın yüzüne doğru ve onu tokatladı.</p>

  <p>Alfred'in kelleşmekte olan kafası arkaya devrildi, dişleri tıkırdadı. Bir soluk alıp, Haplo'ya baktı ve Patryn yüzünde bir tanıma ifadesi yakaladı. Haplo, hiç beklenmedik bir şey daha gördü: anlayış, merhamet, üzüntü.</p>

  <p>Haplo huzursuzca, Alfred'in Ölüm Kapısı'ndan geçişi esnasında nerede olduğunu merak etti. İçinde, derinliklerde, yanıtı biliyordu, ama bundan hoşlandığından ya da bunun ne anlama geliyor olabileceğinden emin değildi. Bu yüzden, en azından şimdilik, bilmezden gelmeyi tercih etti.</p>

  <p>"O neydi?... Gördüğüm..." diye başladı Alfred.</p>

  <p>"Kalk," dedi Haplo. Ayağa kalkarak, beceriksiz Sartan'ı da beraberinde yukarı çekti. "Henüz tehlikeden kurtulmuş sayılmayız. Tam tersine, tam içine uçtuk sayılır. Ben..."</p>

  <p>Gemiden gelen bir çatırtı sözlerini doğruladı. Haplo sendeledi, başını bir kirişe çarptı. Alfred, kolları çılgınca sallanarak geriye düştü ve güvertede arka üstü oturakaldı. "Köpek, getir onu!" diye emretti Haplo ve öne seğirtti.</p>

  <p>Koparılış sırasında, Sartanlar evreni bölmüşler, dört temel unsurunu temsil eden dünyalara ayırmışlardı: hava, ateş, taş ve su. Haplo ilk önce hava dünyasını, Arianus'u ziyaret etmişti. Ateş dünyasından, Pryan'dan yeni dönmüştü Bu dünyalarda gördüklerinin, Abarrach'ta, taş dünyasında bulması olası olan şeylere kendisini hazırladığını düşünüyordu. Bir yeraltı dünyası olarak hayal etmişti Abarrach'ı. Tüneller ve mağaralardan oluşan, serin ve toprak kokulu bir karanlık dünyası. Gemisi bir şeye çarpıp yan yattı. Haplo, arkasında bir feryat ve patırtı duydu. Alfred, yine düşmüştü. Gemi bu tür darbelere dayanabilirdi, rünler tarafından korunuyordu, ama sonsuza dek süremezdi bu. Her darbe gövdeye çizilmiş olan desenlere minik titreşimler yolluyor, büyülerini hafifçe bozuyordu. Tek gereken iki tanesinin birbirinden ayrılması, aralarında bir çatlak oluşmasıydı. Haplo'nun Ölüm Kapısı'na yaptığı ilk yolculuk böyle sona ermişti. '</p>

  <p>Dalgalanan gemide bir o yana, bir bu yana savrulurken, olabildiğince hızla öne ilerleyen Haplo, çevresindeki karanlığı aydınlatan dehşet verici bir ışıltı olduğunu fark etti. Isı gittikçe artıyor, gittikçe daha sıcak oluyordu. Derisindeki rünler hafif, mavi bir ışıltıyla parlamaya başlamışlardı, bedeni ısıyı güvenli bir seviyeye indirmek için içgüdüsel olarak tepki göstermişti.</p>

  <p>Gemisi alev almış olabilir miydi?</p>

  <p>Haplo düşünceyi horgörüyle bir kenara attı. Pryan'ın güneşlerinin yanından güvenle geçmişti; rünlerin ateşe karşı gemiyi koruyacağı muhakkaktı! Ama kızıl parıltının gittikçe arttığını, havanın gittikçe ısındığını reddetmek de mümkün değildi. Haplo adımlarını hızlandırdı. Geminin sallanması yüzünden bir miktar güçlük çekerek köprüye çıktığında, hayret ve dehşet içinde durup bakakaldı.</p>

  <p>Gemisi, inanılmaz bir hızla, bir eriyik lav nehrinden aşağı yüzüyordu.</p>

  <p>Engin, alev sarısı lekelerle dolu kızıl bir akıntı geminin çevresinde dalgalanıyor, kabarıyordu. Yukarıda karanlık yükseliyor, aşağıdaki magma akıntısı karşısında daha da karanlık görünüyordu. Dev bir mağaranın içindeydi. Çevresinde lavın kıvrıldığı ve girdaplandığı geniş, siyah kaya sütunları yukarı doğru yükseliyor, taştan bir tavanı destekliyordu. Sayısız sarkıt tavandan aşağı kemikli parmakları ile uzanıyor, parlak yüzeyleri altlarındaki cehennemsi kızıl ırmağın alevlerini yansıtıyordu.</p>

  <p>Gemi bir o yana, bir bu yana dönüyordu. Dev dikitler kötücül, kılıç keskinliğinde, eriyik denizden yukarı, kızıl bir mideden fırlayan siyah dişler gibi çıkıyorlardı. Haplo önceki çatırtılara neyin sebep olduğunu anlamıştı. Eyleme geçerek, öne fırladı ve ellerini dümentaşının üzerine koydu. Bakışları, içinde yüzdükleri korkunç manzara ile büyülenmiş olduğundan, mantıkla değil, içgüdüyle hareket etmişlerdi.</p>

  <p>"Kutsal Sartan!" diye mırıldandı bir ses arkasından. "Ne kadar korkunç bir yer burası!"</p>

  <p>Haplo, Alfred'e kısa bir bakış fırlattı.</p>

  <p>"Halkın yaptı," dedi ona. "Köpek, izle onu."</p>

  <p>Köpek, topuklarını dişleyerek, itaatkârca Alfred'i bu noktaya kadar getirmişti. Emir üzerine kendim yere attı ve sıcak yüzünden nefes nefese kalmış vaziyette, zeki gözlerini Sartan'ın üzerine dikti. Alfred geriye doğru bir adım attı. Hayvan hırlayıp, kuyruğu uyanırcasına yere vurdu.</p>

  <p>Yüzündeki ifadeye bakılırsa, Sana karşı kişisel bir düşmanlığım yok, der gibiydi köpek, ama emir emirdir.</p>

  <p>Alfred yutkundu ve bölme duvarına hafifçe yaslanarak olduğu yerde kala kaldı. "Nerede... neredeyiz?" diye tekrarladı hafif bir sesle.</p>

  <p>"Abarrach."</p>

  <p>"Taş dünyası. Hedefin burası mıydı?"</p>

  <p>"Elbette! Ne sanıyordun? Senin kadar sakar olduğumu mu?"</p>

  <p>Alfred sessizdi, bakışları dışarıdaki korkunç manzara üzerindeydi. "Demek her dünyayı ziyaret ediyorsun, öyle mi?" dedi sonunda,</p>

  <p>Haplo yanıt vermesini gerektirecek bir durum göremedi ve bu yüzden sessiz kalarak gemiyi yönetmeye verdi kendini. Aniden, fark etmeye fırsat olmadan, önlerinde dev kayalar belirdi. Haplo havalanmayı düşündü, ama bunu yapmamaya karar verdi. Mağara tavanının yüksekliğini kestiremiyordu. Geminin gövdesi, kırılgan direk ve ejder başı pruvadan daha iyi dayanırdı darbelere.</p>

  <p>Sıcaklık, geminin rünlerle korunmakta olan içinde bile oldukça fazlaydı. Haplo'nun derisi, rünler onu serinletirken mavi mavi parlıyordu. Alfred alçak sesle mırıldanıyor, uzun parmaklarıyla havaya rünler çiziyor, ayaklarını hafifçe sürüyordu. Bedeni, Sartan büyüsünün ahengi ile sallanıyordu. Göğsü inip kalkan köpek yüksek sesle soluyor, ama gözlerini Alfred'den hiç ayırmıyordu.</p>

  <p>"İkinci dünyaya da gitmişsindir herhalde," diye devam etti Sartan alçak sesle, sanki kendi kendine konuşurmuş gibi. "Onları yaratıldıkları sırada, eski haritalarda göründükleri sırada ziyaret etmen mantıklı olurdu. Sen... şeyden hiç iz buldun mu" -Alfred durdu, konuşmakta güçlük çekiyor gibiydi- "halkımdan?" diye sordu sonunda. Sesi o kadar hafif çıkmıştı ki, Haplo yalnızca ne soracağını bildiği için anlayabilmişti onu.</p>

  <p>Patryn hemen yanıt vermedi. Alfred'le ne yapacaktı? Bu Sartan'la? Bu ölümcül düşmanı ile?</p>

  <p>Haplo'nun eğilimi -aklından geçeni gerçekleştirmek için ellerinin ve parmaklarının nasıl kaşındığını hissetmek hayret vericiydi-adamı magma ırmağın içine fırlatmaktı. Ama Altred'i öldürmek kendi nefretine teslim olmak olurdu, Nexus Lordu'nun asla müsamaha göstermeyeceği bir disiplin eksikliği. Alfred, yaşayan bir Sartan -Haplo'nun şimdiye kadar keşfettiği tefe yaşayan Sartan-oldukça kıymetli bir ödüldü.</p>

  <p>Lordum bu armağandan memnun kalacak, diye karar verdi Haplo, düşününce. Ona getirebileceğim her şeyden daha fazla memnun edecek onu, buna bu cehennemsi dünya hakkındaki raporum da dahil. Muhtemelen geri dönmeli, Sartan'ı ona hemen teslim etmeliyim. Ama... ama...</p>

  <p>Ama bu, Ölüm Kapısı'na tekrar girmesi demek oluyordu ve Haplo, bu zayıflığını kendisine itiraf etmekten nefret etse de, bu düşünceyi gerçek bir dehşet hissetmeden kafasından geçiremiyordu. Yine sıra sıra tabutları gördü, umudun öldüğünü hissetti, korkunç bir şekilde, dehşet verici bir şekilde, açması bir şekilde yalnız olduğunu anladı...</p>

  <p>Zihnini o hayalden ya da gördüğü her neyse, ondan kopardı ve onları görmesine sebep olan gözlere küfretti. O yolculuğu bir daha yapmayacağım, şimdi olmaz, bu kadar çabuk olmaz. Bırak zaman körleştirsin, o görüntüleri belirsizleştirsin. Mantık sürdü: gemiyi çevirmek oldukça zor ve tehlikeli olur. Yola devam etmek, görevi tamamlamak, bu dünyayı keşfetmek ve sonra Nexus'a dönmek en iyisi. Alfred'in bensiz bir yere gitmeyeceği kesin.</p>

  <p>Sartan'ın terle kaplanmış yüzüne ve titreyen bedenine bir göz atan Haplo, kendinden emin hissetti. Alfred yardım almadan geminin baş tarafına bile gidebilecek yetenekte görünmüyordu. Patryn düşmanının gemiyi ondan alıp kaçacak güce ya da beceriye sahip olduğunu hiç sanmıyordu.</p>

  <p>Haplo, Alfred ile gözgöze geldi ve bir kez daha, içlerinde nefret ya da korku değil, anlayış ve üzüntü gördü. Aniden Patryn'in aklına, Sartan'ın kaçmayı arzu ediyor olmayabileceği geldi. Haplo düşündü ve bu fikri kafasından attı. Alfred, Nexus Lordu'nun ellerinde kendisini bekleyen korkunç sonu biliyor olmalıydı. Bilmiyorsa da, Haplo büyük bir görev aşkıyla bunu ona söyleyecekti.</p>

  <p>"Bir şey mi söyledin, Sanan?" dedi omzunun üstünden.</p>

  <p>"Pryan'da halkımdan herhangi birini bulup bulmadığını sordum," diye tekrarladı Alfred alçakgönüllülükle.</p>

  <p>"Ne bulup, ne bulmadığım seni ilgilendirmez. Ne bilmen gerektiğine karar vermek Lorduma kalmış bir şey."</p>

  <p>"Oraya mı gidiyoruz? Lorduna mı?"</p>

  <p>Haplo tatminle, adamın sesindeki endişeli titreşimi işitti. Demek Alfred biliyordu, ya da, en azından nasıl karşılanacağı hakkında genel bir fikri vardı.</p>

  <p>"Hayır." Haplo sözcüğü ezercesine söylemişti. "Henüz değil. Yapmam gereken bir iş var ve ben de yapacağım. Burada kendi başına dolaşmak isteyeceğini sanmıyorum, ama, beni atlatmak aklına gelmişse diye söylüyorum, köpek gece gündüz gözlerini senden ayırmayacak."</p>

  <p>Kendisinden bahsedildiğini duyan köpek, fırça gibi kuyruğu ile güverteyi süpürdü. Bir sırıtış ile aralanan ağzından hançer keskinliğindeki dişleri göründü.</p>

  <p>"Evet," dedi Alfred alçak bir sesle. "Köpeği biliyorum."</p>

  <p>Şimdi bu ne demek oluyor? diye merak etti Haplo sinirle, adamın ses tonundan hoşlanmamıştı. Adamın sesi merhamet dolu gibiydi, ama Patryn korkuyu tercih ederdi.</p>

  <p>"Yalnızca bir hatırlatma, Sartan. Sana yapabileceğim, sana yapmaktan keyif alacağım, hiç de hoş olmayan şeyler var, bu şeyler Lorduma faydalı olmanı da engellemez. Sana söylediğimi yap ve ayak altında dolaşma. O zaman canın yanmaz. Anladın mı?"</p>

  <p>"Düşündüğün kadar zayıf değilim."</p>

  <p>Alfred, gururla bir ifadeyle yerinde dikildi. Köpek hırladı ve kulakları yatmış, gözleri kısılmış bir şekilde başını kaldırdı. Kuyruk kötü kötü sallandı. Omuzları çöken Alfred, geriye büzüldü.</p>

  <p>Haplo alayla burun kıvırıp ve gemiyi yönlendirme işine yoğunlaştı.</p>

  <p>İleride, uzakta, magma nehri çatallanıyordu. Geniş bir akıntı sağa dönüyor, daha ufak diğer bir akıntı sola akıyordu. Haplo, sırf daha büyük diye, üzerinde yolculuk yapmak daha kolay ve güvenli olur diye sağa saptı.</p>

  <p>"Bu kadar korkunç bir ortamda nasıl yaşanabilir ki?" Alfred kendi kendine konuşuyordu, Haplo yanıt verince oldukça şaşırdı.</p>

  <p>"Kuşkusuz menşeliler yaşayamaz, ama bizim türümüz yaşayabilir. Bu dünyaya yaptığımız yolculuğun uzun süreceğini sanmıyorum. Burada yaşam vardıysa bile, şimdiye kadar yok olmuş olmalı."</p>

  <p>"Belki de Abarrach, üzerinde yaşanması için tasarlanmamıştır. Belki de yalnızca diğer dünyalar için bir enerji kaynağı olarak..." Alfred akladı ve aniden sustu.</p>

  <p>Haplo homurdandı, adama baktı. "Evet? Devam et."</p>

  <p>"Yok bir şey." Sartan'ın gözleri aşırı büyük ayaklarındaydı. "Yalnızca düşünüyordum."</p>

  <p>"Nexus'a döndüğümüzde istediğin kadar düşünecek fırsatın olacak Evrenin tüm sırlarını biliyor olmayı ve Lordum seninle işini bitirmeden önce bunların her birini açıklayabilmeyi dileceyeceksin, Sartan."</p>

  <p>Alfred sessiz kaldı, cam lomboz deliğinden dışarı baktı. Haplo siyah, ıssız kıyının her ıkı yanına göz attı. Küçük magma akıntıları kaya sığlıkların arasında kıvrılıyor, alev ışığı ile aydınlanmış gölgelerin içinde kayboluyordu. Bunlar bir yerlere, buradan dışarı gidiyor olabilirdi. Üstlerinde, kayadan başka bir şey yoktu.</p>

  <p>"Eğer dünyanın merkezinde, çekirdekteysek, yukarıda, yüzeyde yaşam olması olasılığı var," dedi Alfred, Haplo'nun düşüncelerini yankılayarak. Haplo bunu oldukça sinir bozucu buldu.</p>

  <p>Gemisini kıyıya yanaştırmayı ve yürüyerek ilerlemeyi düşündü, ama bu fikirden hemen vazgeçti. Magmanın yansıttığı ürkütücü bir ışıltı ile parlayan kaygan, keskin, siyah dikitlerin arasında yürümek zor ve tehlikeli olurdu. Irmağın üzerinde kalacaktı, en azından şimdilik...</p>

  <p>Kulaklarına tekdüze bir gümbürtü geldi. Alfred'in yüzüne attığı bir bakış, Sartan'ın da aynı sesi duyduğunu anlatıyordu.</p>

  <p>"Hızlandık," dedi Alfred, yanaklarından akan terlere bakılırsa, tuzlu olması gereken dudaklarını yalayarak. '</p>

  <p>Geminin hızı daha da arttı, bilinmeyen bir yere ulaşmaya çalışıyormuş gibi, magma dalgaları yanlarından akıp geçiyordu. Gürleme daha da yükseldi. Haplo ellerini dümentaşından ayırmadan", endişeyle çevresine bakındı. Karanlıktan başka bir şey göremedi.</p>

  <p>"Bir çağlayan!" diye bağırdı Alfred ve gemi dev bir lav çağlayanından aşağı uçtu.</p>

  <p>Haplo dümentaşına tutundu, gemi öne, engin bir eriyik lav denizine doğru düşmeye başladı. Kıvrılan alev alev kütlenin içinden kayalar fırlıyor, onlara doğru fırlayan kırılgan gemiyi yakalamak isteyen siyah tırnaklar gibi uzanıyorlardı.</p>

  <p>Büyülenmiş gibi kalakalmasına sebep olan dehşetten silkinip kurtulan Haplo, ellerini dümentaşının üzerinde havaya kaldırdı ve elleri havalandıkça, taştaki rünler de şiddetle parlamaya başladı. Gemi de beraberinde havalandı. Büyü kanatların içine akmış, onları etkinleştirmişti. Ejder Kanadı kendini magmanın kavrayışından kurtararak eriyik denizin üzerinde süzüldü.</p>

  <p>Haplo arkasında bir inleme ve sürünme sesi duydu. Köpek ayağa fırlamış, havlıyordu. Alfred güvertede büzülmüştü. Sartan'in yüzü ölü gibi beyazdı.</p>

  <p>"Sanırım çıkaracağım," dedi hafif bir sesle.</p>

  <p>"Burada yapma!" diye havladı Haplo, kendi ellerinin de titrediğini, midesinde bir kasılma, ağzında acı bir tat olduğun fark ederek. Gemisini uçurma işine yoğunlaştı.</p>

  <p>Görünüşe bakılırsa Alfred kendisine hakim olmayı başarmıştı, çünkü Patryn onun sesini bir daha duymadı. Haplo, mağaradan dışarı çıktıklarını keşfetmeyi umarak gemisini yukarı doğru uçurdu. Karanlıkta yükselirken, sarkıt formasyonları görmeye başlayınca hayal kırıklığına uğradı. Bunlar inanılmayacak kadar büyüktü -bazılarının çapı bir buçuk kilometreyi buluyordu. Çok uzakta, magma denizi parlıyor, kara üzerinde kızıl görünen bir ufka doğru akıyordu.</p>

  <p>Haplo gemisini alçaktı ve kıyıya yaklaştırdı. Sağında, magmaya doğru çıkıntı yapan, yapay görünen bir nesne fark etmişti. Ne kadar büyüyle yönlendirilmiş olursa olsun, doğanın elinden çıkmış olamayacak kadar düz hatları vardı. Daha da yaklaşınca, lav okyanusuna doğru uzanan bir iskele gördü.</p>

  <p>Haplo gemiyi indirdi. Formasyona dikkatle baktı ve açıkça görmeye çalıştı.</p>

  <p>"Bak!" diye haykırdı Alfred, doğrulup işaret ederek. İrkilen köpek hırladı, "işte, solunda!"</p>

  <p>Haplo başını çevirdi, bir sarkıta çarpmak üzere olduklarını düşünmüştü. Ama tepelerinde yükselen bir şey yoktu ve Alfred'in gördüğü şeyi seçebilmesi için bir kaç dakika geçmesi gerekti. Magma denizinin, yukarıdaki soğuk mağara havası ile karşılaşması sonucunda oluşan bulut kümeleri görülebiliyordu uzakta. Bulutlar aralandı ve minik minik ışıklar görülmeye başlandı. Uzakta, bulutların altında, sayısız yıldız gibi kırpışıyorlardı. Tabii bu yeraltı dünyasında yıldızlar görülemezdi. Sis, iplik iplik ayrıldı ve Haplo açıkça görebildi. Magma denizinden yükselen terasların üzerinde, devasa bir kentin binaları ve kuleleri duruyordu.</p>

  <p class="softbreak">&nbsp;</p>
</body>
</html>
