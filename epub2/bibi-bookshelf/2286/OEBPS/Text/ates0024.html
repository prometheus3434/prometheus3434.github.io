<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ONBEŞİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">SALFAG MAĞARALARI,</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>"Şimdi diriltme işlemine devam etmeliyiz Bundan sonra, misafirimiz olup, yemeğimizi paylaşırsanız seviniriz Gerçi fazla değil," diye ekledi Edmund, hüzünlü bir gülümsemeyle, "ama neyimiz varsa paylaşmaktan memnun oluruz "</p>

  <p>"Yalnızca, kendi yiyeceğimizi sizinkine eklememize izin verirseniz," dedi Alfred, bir başka beceriksiz eğilmeyle selam vererek Prens Alfred'e ve boş ellerine baktı Haplo'ya ve boş, rün kaplı ellerine baktı Edmund un kafası karışmış görünüyordu, ama soru sormayacak kadar nazikti Haplo, Prens'in bu tuhaf sözlerine şaşırıp şaşırmadığını anlamak için Alfred'e baktı Patrynler gibi, yiyeceği çoğaltacak sınırsız güçlen varken nasıl olur da Sartanların yiyecek stoklan sınırlı olurdu' Haplo, Alfred'i kaşlarını kaldırmış, kendisine bakarken yakaladı Patryn bakışlarını hemen kaçırdı ve Sartan'a, benzer düşünceleri paylaşmakta olduklarını bilme tatminini yaşatmayı reddetti.</p>

  <p>Edmund un bir işareti üzerine, olu savaşçılar iki yabancıyı mağaranın bir köşesinde, hâlâ onlara merakla bakmakta olan halktan ve yerde yatan cesetlerden uzakta kendi başlarına durmak üzere götürdüler.</p>

  <p>Ölüçağıran, ölülerin arasındaki yerini aldı. Cesetlerin hayaletleri, sıcak bir rüzgâr esiyormuş gibi kıvranmaya ve kıpırdanmaya başladılar. Cesetler hâlâ kıpırdamadan yatıyordu. Ölüçağıran, şarkısına tekrar başladı, ellerini kaldırdı ve keskin bir şaklama ile onları bir araya getirdi. Bedenler seğirdi ve kasıldı, her birinden bir büyülü enerji dalgası geçti. Küçük çocuk cesedi hemen doğrularak ayağa kalktı. Küçük hayaletin gözleri arkasında, kalabalık içinde birisini arar gibi bakındı. Ağlayan bir kadın öne çıktı. Çocuğun cesedi, beyaz, soğuk ellerini sevgi ve özlemle uzatarak ona koştu. Kadın çocuğa uzandı. Yüzü kederle gerilmiş bir adam onu durdurdu, ağlayan kadını kollarına alarak uzaklaştırdı. Küçük kızın cesedi onların önünde durdu ve baktı. Yavaş yavaş, cesedin kolları iki yanına düştü; hayaletin tel tel, sis gibi kollan hâlâ uzanmış, duruyordu.</p>

  <p>"Halkım... ne yapmışlar?" diye tekrarladı Alfred, gözyaşlarına boğulmuş bir sesle. "Ne yapmışlar?"</p>

  <p>Cesetler, birer birer yaşama döndüler. Her seferinde, hayaletlerin gözleri yaşayanlar arasında sevdiklerini aradılar, ama yaşayanlar onlara sırtını döndü. Ölüler, mağaranın arkasında birer birer yerlerini aldılar ve yaşayanların arkasında duran ölü kalabalığına katıldılar. Genç savaşçılar ölü arkadaşlarının yanında sıraya girdiler. Dönmeye en son ikna edilebilen yaşlılar, sonunda dinlenmek için uzanmış ve ayağa kalkmaktan nefret eden yorgun kişiler gibi ağır ağır kalktılar. Çocuk anne babasının yanında bir süre daha oyalandı ve sonra, sonunda, diğer küçük cesetlerin arasında katılmak üzere uzaklaştı. Haplo, ölülerin arasında pek çok, yaşayanların arasında pek az çocuk olduğunu gördü. Edmund'un sözlerini hatırladı, Bu dünya ölüyor ve anladı.</p>

  <p>Ama Haplo başka bir şey daha anlamıştı. Bu halk, sonsuz yaşamın anahtarına sahipti! Haplo Lorduna, halkına ne kadar büyük bir hediye götürecekti! Artık Patrynler Labirent'in merhametine teslim olmayacaklardı. Labirent onları öldürdüğünde, ayağa kalkıp savaşmaya devam edeceklerdi. Sayıları devamlı artacaktı ve sonunda Labirent fethedilecekti. Ve sonra, evrendeki hiçbir ordu onları durduramayacaktı, hiçbir yaşayan ordu, ölülerden oluşmuş bir orduyu yenmeyi umamazdı!</p>

  <p>Rün büyüsünün gizemini öğrenmem yeterli. Ve burada, diye düşündü Haplo, bakışları Alfred'e giderek, bana öğretebilecek biri var. Ama sabırlı olmalı, zamanını beklemeliyim. Sartan henüz benden fazlasını bilmiyor. Ama öğrenecek. Kendine hâkim olamaz. Ve öğrendiği zaman, onu ele geçireceğim!</p>

  <p>Ayağa kalkan son ceset, altın tacı takan yaşlı adam oldu. Başta, yaşlı adam hepsine karşı koyacak gibi oldu. Hayaleti diğerlerinden güçlüydü ve bedeninin üzerinde meydan okurcasına durarak, ölüçağıranın yalvarmalarına, hatta -keder içindeki Prens'e özür dilercesine baktıktan sonra-tehditlerine karşı koydu. Sonunda, kaşlarını çatan ölüçağıran, bir teslimiyet ifadesi ile ellerini kaldırdı. Edmund öne çıktı ve yerde, ayaklarının dibinde yatan bedenle konuşmaya başladı.</p>

  <p>"Yaşamdan ne kadar yorulduğunu biliyorum, baba ve dinlenmeyi ne kadar istediğini, buna ne kadar hakkın olduğunu biliyorum. Ama bir düşün. Toza karışacaksın. Zihnin çalışmaya devam edecek, ama çevrendeki dünyayı etkileme gücüne sahip olmadığını bileceksin. O ümitsiz, sinir bozucu hissi bir düşün. Yüzyıllar boyunca, hiçliğin içine kısılı kalmış olarak yaşayacaksın! Dirilmek daha iyi baba! Bizimle, sana ihtiyacı olan halkınla beraber olacaksın. Bize tavsiyelerde bulunabilirsin..."</p>

  <p>Yaşlı adamın hayaleti kıvrandı, yalnızca kendi hissettiği bir rüzgârla dalgalandı. Açıklamayı çok arzu ettiği bir şeyi söyleyemediği için hayal kırıklığı içinde görünüyordu.</p>

  <p>"Baba, lütfen!" diye yalvardı Edmund. "Aramıza dön! Sana ihtiyacımız var!"</p>

  <p>Hayalet dalgalandı, sonra, neredeyse kaybolarak söndü. Ceset kıpırdandı. Aynı büyü dalgası cesedin içinden geçti ve sonra, zayıfça, ayağa kalktı.</p>

  <p>"Baba, Kralım," dedi Prens, yerlere kadar eğilerek.</p>

  <p>Bir gölgeden başka bir şey olmayan hayalet, havuzdan yükselen sis gibi havada büküldü. Ceset bitkin, mumsu elini oğlunun saygısını kabul ediyormuş gibi kaldırdı. Altın taçlı baş, sabit, ifadesiz gözlerini, şimdi ne yapacağını bilmezmiş gibi bir o yana, bir bu yana çevirdi. Prens'in başı eğildi, omuzlan çöktü. Ölüçağıran yaklaştı.</p>

  <p>"Üzgünüm, Ekselansları."</p>

  <p>"Bu senin hatan değil, Baltazar. Bana ne beklemem gerektiğini söylemiştin."</p>

  <p>Kral'ın cesedi halkının önünde durmaya devam etti. Asil duruşu, adamın bir zamanlar olduğu şeyin korkunç bir karikatürü gibiydi.</p>

  <p>"Onun farklı olacağını ummuştum," dedi Edmund alçak sesle, sanki ölü adam onu işitebilirmiş gibi. "Yaşamda o kadar güçlü, o kadar kararlıydı ki..."</p>

  <p>"Ölüler ne iseler, odurlar, Lordum. Onlar açısından, zihinleri işlev göstermeyi bıraktığı anda yaşamları bitmiştir. Bedenlerine yaşam verebiliriz, ama gücümüz orada biter. Onlara öğrenme, çevrelerindeki yaşayan dünyaya tepki gösterme becerisini veremeyiz. Babanız kral olmaya devam edecek, ama yalnızca ölümlerinden önce kralı olduğu kişilere."</p>

  <p>Ölüçağıran işaret etti. Ölü Kral görmeyen bakışlarını mağaranın arka tarafına, orada duran ölülere çevirdi. Cesetler saygıyla eğildi ve ölü Kral, hayaleti keder içinde fısıldarken, artık onu tanımayan yaşayanların yanından ayrıldı ve ölülere katılmaya gitti. Edmund arkasından gidecek oldu. Baltazar onun kolunu yakaladı.</p>

  <p>"Majesteleri..." Ölüçağıran bir bakışla, onunla özel olarak konuşmak istediğini belirtti. İkisi halkın oluşturduğu kalabalıktan uzaklaştılar. Onlar geçerken, kalabalık saygıyla yer açtı.</p>

  <p>Haplo, sıradan bir hareketle, köpeği arkalarından yolladı. Köpek Edmund'un bacağına yaslandı. Adam, fark etmeden elini uzattı ve hayvanın yumuşak tüylerini okşamaya başladı. Haplo, hayvanın kulakları aracılığıyla, söylenen her sözcüğü duyuyordu."...tacı almalısınız!" diyordu Ölüçağıran, alçak, fakat ısrarlı bir sesle.</p>

  <p>"Hayır!" Prens'in yanıtı keskindi. Gözleri, ölü kalabalıkları arasında gururlu, korkunç bir eda ile yürümekte olan babasının cesedi üzerindeydi. "Anlamayacaktır. Kral o."</p>

  <p>"Ama, Lordum, bizim yaşayan bir krala ihtiyacımız var..."</p>

  <p>"Gerçekten mi?" Edmund'un gülümseyişi acı doluydu. "Neden? Ölülerin sayısı bizimkinden fazla. Eğer yaşayanlar beni prensleri olarak takip etmekten memnunsa, o zaman ben de prensleri olarak kalmaktan memnunum. Yeter, Baltazar. Beni zorlama."</p>

  <p>Genç ses sertleşti, gözler çakmak çakmak oldu. Ölüçağıran sessizce eğildi ve cesetlerle ilgili diğer görevlerine dönmek üzere kayarak uzaklaştı. Edmund uzun bir süre yalnız kaldı, kendi düşüncelerine gömülmüştü. Köpek inledi, dalgın dalgın onu okşamakta olan eh burnuyla itekledi. Prens bakışlarını indirdi, solgun solgun gülümsedi.</p>

  <p>"Verdiğin teselli için teşekkür ederim, dostum," dedi köpeğe. "Ve haklısın, ihmalkâr bir evsahibi oldum."</p>

  <p>Misafirlerini hatırlayan Edmund, Haplo ile Alfred'in yanına gelerek bir taşın üzerine oturdu.</p>

  <p>"Bir zamanlar bizim de buna benzer hayvanlarımız vardı." Edmund köpeği okşadı. Köpek kuyruğunu sallayarak elini yaladı. "Hatırlıyorum, ben çocukken..." Durdu, içini çekti, sonra başını salladı. "Ama bu ilginizi çekmez. Lütfen, oturun. Bu teklifsizliğin kusuruna bakmayın," diye ekledi. "Ülkemde, sarayımda olsaydık, sizi bir kraliyet töreni ile ağırlardım. Ama, sarayımda olsaydık, soğuktan donuyor olurduk, bu yüzden sanırım burada olmayı tercih ederdiniz. Ben ediyorum. En azından, öyle olduğunu düşünüyorum."</p>

  <p>"Nasıl bir felaket krallığınızı yok etti?" diye sordu Alfred.</p>

  <p>Prens ona gözlerini kısarak baktı. "Sizinkini yok edenle aynı türden bir felaket, kuşkusuz. En azından, yolculuklarım boyunca gördüklerime dayanarak, böyle olduğunu tahmin ediyorum."</p>

  <p>Edmund onları yenilenmiş bir şüpheyle süzüyordu. Alfred kekeledi ve kafası fena halde karışmış olarak durdu. Haplo öne eğildi, konuyu değiştirerek durumu kurtarmaya çalıştı. "Yiyecek hakkında bir şey mi duymuştum?"</p>

  <p>Edmund işaret etti. "Marta, misafirlerimize yemek getir!"</p>

  <p>Yaşlı kadın saygıyla, ellerinde pek çok kurutulmuş balık taşıyarak yaklaştı. Balıkları önlerine bıraktı, eğildi ve gitmek üzere doğruldu.</p>

  <p>Ama onu izleyen Haplo, kadının gözlerinin kıskançlıkla balıklara, sonra kendisine ve ardından Alfred'e kaydığını gördü.</p>

  <p>"Git, ihtiyar," dedi Prens keskin bir sesle. Yanakları kızarmıştı. Prens'in de bakışları fark ettiği anlaşılıyordu.</p>

  <p>"Bekle," diye seslendi Haplo. Uzanarak, balıkların bir kısmını geri verdi. "Bunu sen al. Dediğimiz gibi, Ekselansları," diye ekledi, Edmund'un itiraz etmeye yeltendiğini görünce, "biz kendi yiyeceğimizi sağlayabiliriz."</p>

  <p>"Evet." Alfred hevesle, yapacak bir şeyi olduğu için memnun, Haplo'ya katıldı. Balığı ellerinde kaldırdı. Yiyeceği göğsüne bastıran kadın, aceleyle uzaklaştı.</p>

  <p>"Çok utandım," diye başladı Edmund, ama sözleri dudaklarında söndü.</p>

  <p>Alfred kendi kendine rünleri söylüyordu, sesi, Haplo'nun kafasını delip geçen, burundan gelen, tiz sesle yükselmişti. Sartan elinde bir balık tutuyordu. Balık sonra iki tane, üç tane oldu. Şarkıyı bitiren Alfred, yiyeceği Prens'e verdi. Prens, faltaşı gibi açık gözlerle balığa bakakaldı. Sartan, saygıyla, bir balık da Haplo'ya uzattı.</p>

  <p>Haplo'nun rünleri mavi kırmızı parladı ve bir balık olan yerde on iki, sonra yirmi dört balık belirdi. Haplo balıkları düz kayanın üzerine bıraktı. Bir tane de köpeğe vermeyi ihmal etmedi. Köpek -ölülere huzursuzca bakarak-yemeğini karanlık bir köşeye çekti ve yalnız başına zevkim çıkarmaya başladı. "Bu tür büyüler harika, gerçekten harika," dedi Prens hayranlık içinde.</p>

  <p>"Ama... bunu siz yapabilirsiniz," dedi Alfred, tuzlu balığı kemirerek. Bir ses duyunca, bakışlarını kaldırdı.</p>

  <p>Bir çocuk, yaşayan bir oğlan çocuğu, kıskanç gözlerle köpeğe bakıyordu. Alfred çocuğu yanına çağırdı ve bir balık uzattı. Çocuk balığı yakalayıp koşarak uzaklaştı. Kuru balığı, ona hayretle bakmakta olan bir yetişkin erkeğe gösterdi. Çocuk onlara doğru işaret etti. Haplo, deniz ürünleri ticaretine gireceği hissine kapılıyordu.</p>

  <p>"Eski günlerde bu tür becerilerimiz olduğu söyleniyor," dedi Edmund, bakışları balığın üzerinde. "Ama artık büyümüz bu dünyada hayatta kalmak üzerine yoğunlaşmış durumda..." Bakışlarını, sabırla gölgelerde beklemekte olan cesetlere çevirdi. "Ve onların hayatta kalması üzerine."</p>

  <p>Alfred ürperdi, bir şey söyleyecek gibi oldu.</p>

  <p>Haplo adamın kaburgalarını sertçe dürtükledi ve Sartan uysalca sessiz kalarak, daha fazla balık yaratmaya koyuldu.</p>

  <p>"Kasabada yiyecek ve başka malzemeler bulacaksınız," dedi Haplo, o tarafa doğru başını sallayarak. "Kuşkusuz oradayken görmüşsünüzdür." " ,'</p>

  <p>"Biz hırsız değiliz!" Edmund gururla çenesini kaldırdı. "Bize ait olmayanı almayacağız. Eğer kentteki kardeşlerimiz bize kendileri verirse başka, tabii. Çalışır, bedelini öderiz."</p>

  <p>"Halkımızın bir kısmı, bedel ödemesi gerekenin 'kardeşlerimiz' olduğunu düşünüyor, Lordum." Yeni ses Baltazar'ındı. Sert gözlerle, sürmekte olan büyüye baktı.</p>

  <p>Haplo sessizce, telaş etmeden, büyüsü ile yiyecekleri çoğaltıyor, yanına yaklaşanlara uzatıyordu. Alfred de aynısını yapıyordu. Büyük bir kalabalık çevrelerini sarmıştı. Ölüçağıran, herkes beslenip uzaklaşmadan konuşmadı. Sonra bacaklarını siyah cüppesinin altında çaprazladı, oturdu ve bir parça yiyecek aldı.</p>

  <p>Yiyeceği, dokunduğu anda kaybolmasını bekliyormuş gibi dikkatle inceledi. "Demek sanatı unutmamışsınız."</p>

  <p>"Belki de," dedi Prens, Alfred'e bakarak, "ülken bizimkinden farklıdır. Belki de bu dünya için bir umut vardır. Her şeyi benim gördüklerime bakarak yargılıyorum. Bana yargımın yanlış olduğunu söyle!"</p>

  <p>Alfred yalan söyleyemezdi, gerçeği de söyleyemezdi. Ağzını açıp kapayarak onlara bakakaldı.</p>

  <p>"Büyük bir evrende yaşıyoruz," dedi Haplo rahatça. "Siz bize kendinize ait kısmını anlatın. Ölüçağıranımızın, kardeşlerinizin bedel ödemesi konusunda söyledikleri... Ne anlama geliyor?"</p>

  <p>"Dikkatli olun, Majesteleri," diye uyardı Baltazar. "Yabancılara sırlarınızı açacak mısınız? Necropolis'ten gelen casuslar olmadıkları konusunda kendi sözlerinden başka güvenecek bir şeyimiz yok!"</p>

  <p>"Yiyeceklerini yedik, Baltazar." Prens hafifçe gülümsedi. "Karşılığında, en azından sorularını yanıtlayabiliriz. Dahası, casus olsalar ne fark eder? Bırak hikâyemizi Necropolis'e götürsünler. Saklayacak bir şeyimiz yok.</p>

  <p>"Halkımın içinde yaşadığı âlem... yukarıdaydı." Edmund bakışlarını, mağara tavanının gölgelerinin ötesine dikti. "Çok, çok yukarıda...""Bu dünyanın yüzeyinde mi?" diye sordu Haplo.</p>

  <p>"Hayır, hayır. Bu mümkün değil. Abarrach'ın yüzeyi karanlıkla çevrili soğuk, çıplak kayalardan, ya da engin buz düzlüklerinden oluşuyor. Baltazar o âleme gitti. Benden daha iyi tasvir edebilir."</p>

  <p>"Abarrach, bizim dilimizde olduğu gibi, sizin dilinizde de taş dünyası anlamına gelir." Baltazar Haplo'ya ve Alfred'e başını salladı. "Ve doğrusu da budur, en azından, kendilerini çalışmaya adayacak zamana ve beceriye sahip eskilerin çıkarabildiği bu. Dünyamız, içinde sayısız mağaralar ve tüneller olan bir kaya parçasıdır. 'Güneşimiz', Abarrach'ın çekirdeğinde yanan eriyik yürektir.</p>

  <p>"Yüzey, Ekselanslarının tasvir ettiği gibidir. Üzerinde yaşayan bir varlık yoktur, olamaz. Ama, yüzeyin altında, evlerimizin olduğu yerde... yaşamak çok hoştu. Çok hoş." Baltazar, kafasını dolduran anılara içini çekti.</p>

  <p>"Sütunlar..." diye başladı.</p>

  <p>"Neler?" diye sözünü kesti Alfred.</p>

  <p>"Sütunlar. Sizin dünyanızda yok mu onlardan?"</p>

  <p>"Alfred emin değil," dedi Haplo. "Ne demek istediğinizi söyleyin."</p>

  <p>"Taştan, dev kolonlar..."</p>

  <p>"Mağara tavanını destekleyenler mi? Onlardan gördük."</p>

  <p>"Sütunlar mağara tavanını desteklemez. Bu tür bir desteğe ihtiyaç yoktur. Onlar, eskiler tarafından büyü yoluyla yaratılmış. Amaçları, dünyanın bu kısmından yukarı, bizim âlemimize ısı enerjisi transfer etmek. İşe yarıyordu. Yiyeceğimiz, suyumuz boldu. Bu da olup biteni çok daha anlaşılmaz kılıyor."</p>

  <p>"Ve bu da..."</p>

  <p>"Doğum oranlarında bir düşüş. Her yıl, doğan çocuk sayısı azalıyordu. Fakat bazı açılardan, bu durum avantajlı oldu. En güçlü büyücülerimiz, dikkatlerini yaşam yaratmanın gizemlerine çevirdi. Bunun yerine keşfettiğimiz..."</p>

  <p>"...yaşamı ölümün ötesine taşımak oldu!" diye haykırdı Alfred, sesi dehşet ve onaylamazlıkla titreyerek.</p>

  <p>Neyse ki, belki de dil farklılıklarından dolayı, Baltazar onun dehşetini hayranlık olarak algıladı. Gülümsedi, alçakgönüllü bir şekilde başını salladı. "Ölülerin nüfusumuza katılması çok faydalı oldu. Onları hayatta tutmak bizim büyü gücümüzün çoğunu sömürüyor, gerçekten, ama -eskiden-büyüye pek az ihtiyacımız vardı. Her türlü fiziksel işi ölüler yapıyordu. Kentimizin yanındaki magma nehrinin soğumaya başladığını fark ettiğimizde, bu konu üzerine fazla kafa yormadık.</p>

  <p>Aşağıdan, sütun aracılığı ile gelen ısıyı almaya devam ediyorduk. Küçük Ahali kayalardan maden çıkarıyordu. Bizim için konutlar yapıyor, sütuna bakıyor..."</p>

  <p>"Bekle!" Haplo Baltazar'ı durdurdu. "Küçük Ahali mi? Hangi Küçük Ahali?"</p>

  <p>Ölüçağıran, geçmişi düşünerek kaşlarını çattı. "Onlar hakkında fazla şey bilmiyorum. Artık yoklar."</p>

  <p>"Babamdan Küçük Ahali hakkında hikâyeler dinlediğimi hatırlıyorum," dedi Edmund. "Ve bir kere onları gördüm de. Kayalar: kazmayı her şeyden çok seviyorlardı. Orada buldukları minerallere hayrandılar. 'Altın', 'gümüş' gibi isimler veriyorlardı onlara ve harika mücevherler getiriyorlardı..."</p>

  <p>"Cüceler mi?" diye bir tahminde bulunmaya cesaret etti Alfred.</p>

  <p>"O sözcük kulaklarıma tuhaf geliyor. Cüceler." Baltazar Prens'e baktı. Prens başını onaylamak için düşünceli düşünceli salladı. "Onlar için başka bir isim var, ama tam olarak çıkaramıyorum. Cüceler."</p>

  <p>"Bu dünyada iki ırk daha olduğuna inanılıyordu," diye devam etti Alfred, Haplo'nun daha fazla konuşmasını engellemek için gösterdiği çabaları görmeyerek ya da kısaca görmezden gelerek. "Biri ciflerdi, diğeri de insanlar."</p>

  <p>Ne Baltazar, ne de Edmund bu isimleri hatırlar görünmedi.</p>

  <p>"Menseli," diye öneride bulundu Haplo, Sartanlar'ın ve Patrynlerin düşük ırklar için kullandığı sözcüğü kullanarak.</p>

  <p>"Ah, mensch!" Baltazar tanıyarak canlandı. Omuzlarını silkti. "Büyükbabalarımızın yazdığı raporlar var. Onlardan hiç görmemişler, ama babalarından ve büyükbabalarından onları dinlemişler. Bu menşeliler oldukça zayıf olmalılar. Irkları, Abarrach'a geldikten sonra hemen ölmüş."</p>

  <p>"Yani... bu dünyada hiç mi yok onlardan? Ama onlar sizin sorumluluğunuz altına bırakılmıştı." Alfred sert bir sesle başlamıştı. "Kuşkusuz siz..."</p>

  <p>Fazla ileri gitmişti. Haplo ıslık çaldı. Köpek yemek yemeyi bıraktı. Sahibinin işaretine uyarak yürüdü ve kendini Alfred'in yanında yere atarak, adamın yüzünü neşeyle yalamaya başladı.</p>

  <p>"Kuşkusuz siz -bırak şunu! Cici köpek. Git... git buradan, cici köpek." Alfred köpeği kenara itmeye çalıştı. Köpek, oyun oynadıklarını düşünerek, yarışmanın ruhuna kaptırdı kendini. "Aşağı! Otur! Cici köpek, hayır, lütfen. Git buradan! Ben..."</p>

  <p>"Haklısın, ölüçağıran," diye yanıt verdi Haplo serinkanlılıkla. "Bu menşeliler zayıftır. Onlar hakkında bildiğim birşeyler var ve bu dünyada hayatta kalmaları mümkün değildi. Onları buraya getirmeden önce birileri fark etmeliydi bunu. Burada iyi bir yaşam kurmuşsunuz gibi geldi bana. Sonra ne oldu?"</p>

  <p>Baltazar kaşlarını çattı, ses tonu derinleşti. "Felaket. Darbe bir anda inmedi. Yavaş yavaş geldi ve bu da her şeyi daha kötü kıldı, sanırım. Küçük şeyler yolunda gitmemeye başladı. Su kaynaklarımız gizemli bir şekilde azalmaya başladı. Hava daha soğuk, daha kirli oldu; atmosferimize zehirli gazlar sızıyordu. Kendimizi zehirden korumak için, su üretmek, yiyecek yetiştirmek için gittikçe daha çok büyü kullanıyorduk. Küçük Ahali -cüce dediğiniz halk-dayanamadı, yok oldu. Kendimizi tehlikeye atmadan, onlar için yapabileceğimiz bir şey yoktu."</p>

  <p>"Ama büyünüz..." diye itiraz etti Alfred. Sonunda köpeği sessizce yanında oturmaya ikna etmişti</p>

  <p>"Dinlemiyor muydun? Büyümüze kendimiz için ihtiyacımız vardı! En güçlü olanlar, hayatta kalmak için en uygun olanlar bizlerdik. Bu .. cüceler için elimizden geleni yaptık, ama sonunda onlar da, diğer menşelilerin öldüğü gibi öldüler. Bundan sonra, ölüleri diriltip hayatta tutmak bizim için daha da önemli oldu."</p>

  <p>Haplo başını derin bir hayranlık içinde salladı. "Asla dinlenmeye ihtiyaç duymayan, asla yemeyen, su içmeyen, soğuğa, zorluklara aldırmayan bir iş gücü. En mükemmel köle, en mükemmel asker."</p>

  <p>"Evet," diye kabul etti Baltazar, "ölülerimiz olmadan, biz yaşayanlar hayatta kalamazdık."</p>

  <p>"Ama ne yaptığınızı anlamıyor musunuz?" diye haykırdı Alfred ciddi, keder dolu bir sesle. "Farkında değil misiniz..."</p>

  <p>"Köpek!" diye emretti Haplo.</p>

  <p>Hayvan, dili bir karış dışarıda, kuyruğunu sallayarak ayağa fırladı.</p>

  <p>Alfred ellerini yüzünün önüne kaldırdı ve Haplo'ya doğru korku dolu bir bakış fırlatarak sustu.</p>

  <p>"Kuşkusuz farkındayız," dedi Ölüçağıran kendinden emin bir tavırla. "Eski kayıtlara göre, halkımızın unutmuş olduğu bir sanatı tekrar canlandırdık."</p>

  <p>"Kayıp değildi. Kayıp değildi," dedi Alfred hüzünle, ama bunu kendi kendine söylemişti. Haplo köpeğin kulakları aracılığı ile duydu.</p>

  <p>"Elbette, neyin yolunda gitmediğini keşfetmeye çalışmak konusunda bir şey yapmadan durduğumuzu düşünmemelisiniz," diye ekledi Edmund. "Araştırdık ve sonunda, gönülsüzce, bir zamanlar bize yaşam veren sütunların, şimdi bizi yaşamdan mahrum kılmaktan sorumlu olduklarını kabul etmek zorunda kaldık. Bir zamanlar ısı ve taze hava bize sütunlar aracılığı ile gelirdi. Şimdi ısımızı engelleniyor, çekiliyordu .''</p>

  <p>"O kentteki halk tarafından mı?" Haplo elini, üzerinden uçtukları binalara doğru salladı. "Kuşkulandığınız bu, değil mi?"i Yanıtı dinlemedi bile. Konu onu fazla ilgilendirmiyordu. Ölüçağırıcılık konusunu devam ettirmek isterdi, ama merakım ne Alfred'e, ne de bu adamlara belli etmeye cesaret edemiyordu. Sabırlı olmaya çalıştı.</p>

  <p>"Bir kazaydı. Necropolis halkının, bize zarar verdiklerini bilmelerinin bir yolu yoktu," diye tartışıyordu Edmund hararetle, bakışları Ölüçağırana kayarak. Baltazar kaşlarını çattı ve Haplo, bunun aralarında süren bir anlaşmazlık olduğunu fark etti.</p>

  <p>Ölüçağıran -belki de yabancıların önünde olduklarından -Hükümdarından farklı bir fikir ileri sürmekten kaçındı. Haplo sohbeti yine ölülere çevirecekti ki, mağaradaki bir patırtı ve kargaşa herkesin dikkatini çekti. Pek çok ceset -üniformalarından kalan parçalara bakılırsa askerler-mağara girişinden doğru koşarak geliyordu.</p>

  <p>Prens hemen ayağa kalktı, Ölüçağıran da onu takip etti. Baltazar Prens'in kolunu tuttu ve işaret etti. Ölü kralın cesedi ayaklarını sürüyerek geliyor, muhafızları sorgulamaya hazırlanıyordu.</p>

  <p>"Ekselanslarına bunun sorun olacağını söylemiştim," dedi Baltazar alçak sesle.</p>

  <p>Prens'in solgun yüzü öfkeyle kızardı. Edmund bir şey söyleyecek oldu, ama aceleyle konuşmaktan kaçındı. "Sen haklıydın ve ben haksızdım," dedi bunun yerine, bir an kaşlarını çattıktan sonra. "Bu kadarını itiraf ettiğimi işitmekten memnun musun?"</p>

  <p>"Ekselansları beni yanlış anlıyor," dedi Ölüçağıran nazikçe "Kastettiğim..."</p>

  <p>"Evet, biliyorum, dostum." Edmund bitkin bitkin içini çekti. "Beni affet. Lütfen bizi affedin." Misafirlerinden izin istemeyi akıl eden Prens, kullarının cesetleri ile konuşmakta olan Kral'ın cesedine doğru seğirtti.</p>

  <p>Haplo bir el hareketi yaptı ve köpek, fark edilmeden Prens'in arkasından yürümeye başladı. Mağaradaki yaşayanlar susmuştu. Birbirlerine sert bakışlar fırlatarak, telaşla, yetersiz yemeklerini hazırlamak için çıkardıkları öteberiyi topluyorlardı. Ama, dikkatlerini işlerinden çevirebildikleri zaman, gözleri Prens'in üzerine dikiliyordu.</p>

  <p>"Onları bu şekilde gizlice dinlemek onurlu bir davranış değil, Haplo," dedi Alfred alçak sesle. Mutsuzca, Prens'in yanında duran köpeğe baktı.</p>

  <p>Haplo bu yorumu, yanıtlanmaya değer bulmadı.</p>

  <p>Alfred, yemediği balığı ile oynayarak, endişeyle kıpırdandı. "Ne diyorlar?" diye sordu sonunda.</p>

  <p>"Sana ne? Onları gizlice dinlemek onurlu bir davranış değil," diye terslendi Haplo. "Ama, görünüşe bakılırsa keşif kolu olan bu ölülerin, kasabaya bir ordu indiğine dair raporları ilgini çekebilir."</p>

  <p>"Bir ordu mu? Ya gemi?"</p>

  <p>"Rünler, bırak zarar vermeyi, gemiye yaklaşmalarını bile engeller. Senin asıl endişelenmen gereken, ordunun bu tarafa geliyor olması."</p>

  <p>"Yaşayanlardan kurulu bir ordu mu?" diye sordu Alfred alçak sesle, alacağı yanıttan korkarak.</p>

  <p>"Hayır," dedi Haplo, Alfred'i dikkatle izleyerek. "Bir ölü ordusu "</p>

  <p>Alfred inledi, yüzünü elleriyle kapattı.</p>

  <p>Haplo öne eğildi. "Dinle, Sartan," dedi telaşlı ama yumuşak bir sesle. "Bu ölüçağırıcılık hakkında acele yanıtlara ihtiyacım var."</p>

  <p>"Bu konu hakkında bir şey bildiğimi nereden çıkarıyorsun?" diye sordu Alfred huzursuzca, gözlerini kaçırarak.</p>

  <p>"Neler olup bittiğini gördüğün ilk andan beri ellerini ovuşturup, inleyip, sızlanıp durmandan. Ölüler hakkında ne biliyorsun?"</p>

  <p>"Sana söylememin doğru olacağından emin değilim," dedi Alfred, kabuğuna çekilen bir kaplumbağa gibi, kel kafasını çökmüş omuzlarının arasına çekerek.</p>

  <p>Haplo uzanıp, Sartan'ın bileğini yakaladı ve şiddetle büktü. "Bir savaşın ortasında kısılı kalmak üzereyiz, Sartan! Görünüşe bakılırsa sen kendini savunmaktan acizsin ve bu da, ikimizin güvenliğini de benim ellerime bırakıyor. Konuşacak mısın?"</p>

  <p>Alfred acıyla yüzünü buruşturdu. "Ben... bildiğimi anlatacağım." Haplo tatmin olarak homurdandı, adamı bıraktı.</p>

  <p>Alfred berelenmiş derisini ovaladı. "Cesetler canlı, ama yalnızca ortalıklarda dolaşıp emirlere uydukları anlamına geliyor bu. Yaşarken ne yaptıklarını hatırlıyorlar, daha ötesini bilmiyorlar."</p>

  <p>"O zaman Kral..." Haplo durdu. Tam olarak anlamamıştı.</p>

  <p>"Hâlâ kendini kral zannediyor," dedi Alfred, bakışları cesedin beyaz başına, altınla taçlanmış kır buklelere giderek. "Hâlâ hükmetmeye çalışıyor, çünkü hâlâ hükümdar olduğunu sanıyor. Ama, elbette, mevcut durum hakkında herhangi bir şeyi kavraması imkânsız Nerede olduğunu bilmiyor, muhtemelen hâlâ kendi ülkesinde olduklarını düşünüyor."</p>

  <p>"Ama ölü askerler biliyor..."</p>

  <p>"Savaşmayı biliyorlar, çünkü yaşarken bunun eğitimini aldılar. Ve yaşayan bir komutanın tek yapması gereken, düşmanın nerede olduğunu göstermek."</p>

  <p>"Cesetleri gölge gibi takip eden o ruha benzer şeyler ne?"</p>

  <p>"Bir açıdan, onların gölgeleri oldukları söylenebilir, hayatta ne idiyseler onu temsil ediyor onlar. Kimse hayalet denilen bu şeyler hakkında fazla bir şey bilmiyor. Cesetlerin aksine, hayaletler çevrelerinde olup bitenlerin farkında gibi görünüyorlar, ama eyleme geçme güçleri yok."</p>

  <p>Alfred içini çekti, bakışları ölü Kral'dan Edmund'a gitti. "Zavallı delikanlı. Anlaşılan, bir şekilde, kendi babasının farklı olacağım zannetti. Yaşlı adamın, bu yoz yaşam biçimine dönmemek için nasıl mücadele ettiğini gördün mü? Sanki biliyor gibiydi -Ah, ne yapmışlar? Ne Yapmışlar?"</p>

  <p>"Eee, ne yapmışlar, Sartan?" diye sordu Haplo sabırsızca. "Bana öyle geliyor ki, bu ölüçağırıcılığın bazı avantajları var."</p>

  <p>Alfred döndü, Patryn'i ciddi, ağırbaşlı bakışlarla süzdü. "Evet, biz de uzun zaman önce öyle düşünmüştük. Ama korkunç bir keşifte bulunduk. Bir denge sağlanması gerekiyor. Zamansız olarak hayata döndürülen her kişi için, bir başka yerde, bir başka kişi zamansız olarak ölüyor." Mağarada birbirine sokulmuş halka dehşetle baktı. "Bu Sartanlar'ın, bilmeden, tüm ırkımızı felakete sürüklemiş olmaları son derece olası."</p>

  <p class="softbreak">&nbsp;</p>
</body>
</html>
