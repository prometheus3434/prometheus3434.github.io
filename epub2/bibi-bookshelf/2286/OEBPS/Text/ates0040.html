<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>OTUZBİRİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">NECROPOLIS,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Komplocular yalvardı, tartıştı, rica etti ve sonunda yaşlı Kont Alfred'in saraya giderken onlara eşlik etmesine izin verdi. Tomas, Alfred lehine etkileyici sözler söyledi, Sartan'ı oldukça şaşırtan bir gerçekti bu. Bundan önce, Alfred, Tomas'ın kendisine hiç güvenmediği izlenimi altındaydı. Alfred huzursuzca, bu değişimin sebebinin ne olabileceğini merak etti.</p>

  <p>Ama şatoya gitmeye kararlıydı, Haplo'nun yardımına koşmaya kararlıydı, başının etini yiyen iç sesinin Patryn'in ölmesine izin vermesinin daha iyi, daha kolay olacağı konusunda ısrar etmesine rağmen.</p>

  <p>Planladığı kötülükleri biliyorsun, yaptığı kötülükleri biliyorsun. Arianus'ta bir savaş başlattı.</p>

  <p>Belki Haplo kıvılcımdı, diye kendi kendisiyle tartıştı Alfred, ama barut dökülmüştü ve biz oraya gitmeden çok önce patlamaya hazırdı. Dahası, diye ekledi, bu korkunç dünyadan kaçabilmek için Haplo'ya ihtiyacım var!</p>

  <p>Haplo'ya ihtiyacın yok! diye alay etti iç sesi. Ölüm Kapısı'na kendi kendine de gidebilirsin. Büyün yeterince güçlü Seni Nexus'a kadar götürdü Ve eğer ölüyorsa, ne yapacaksın? Yaşamını mı kurtaracaksın.'' Bane'ın yaşamını kurtardığın gibi mi? Oğlan ölüyordu ve onu sen geri getirdin. Ölüçağıran!</p>

  <p>Alfred'in vicdanı kararsızlıkla kıvrandı. Yine aynı korkunç seçim ile başbaşayım. Ya Haplo'yu, sırf kötülük yapması için kurtarmış olursam? Patryn korkunç suçlar işlemeye kadir. Bunu biliyorum. Zihninde gördüm. Kolay olurdu, çok kolay, burada kalmak, sırtımı dönmek, Patryn'in ölmesine izin vermek çok kolay olurdu. Eğer durum tam tersine olsaydı, Haplo beni kurtarmak için tek bir rün kaplı el kaldırmazdı. Ama yine de... yine de... Ya merhamet? Acıma?</p>

  <p>Bir sızlanma sesi Sartan'ı karmaşık düşüncelerinden uyandırdı, dikkatini, ayaklarının dibinde yatmakta olan köpeğe çevirdi. Hayvan başını kaldıramıyordu, yalnızca kuyruğunu zayıfça yere vurabiliyordu. Alfred tüm devir boyunca köpeğin başından ayrılmamıştı, hayvan o yanındayken, onu görebildiği zaman daha iyi hissediyordu sanki. Pek çok sefer, hayvanın öldüğünden korktu ve kalp atışlarını hissetmek için elini böğrüne koyma ihtiyacını hissetti. Ama kalbi hâlâ, onun narin parmaklarının altında atıyordu.</p>

  <p>Köpeğin gözleri ona, Neden bu şekilde acı çekiyorum, bilmiyorum, ama senin her şeyi düzelteceğini biliyorum, dercesine bakıyordu.</p>

  <p>Alfred eğildi, hayvanın başını okşadı. Sabır dolu gözler kapandı, köpek dokunuşuyla rahatlamıştı.</p>

  <p>Diyelim ki, dedi içindeki rahatsız edici sese, Haplo'yu değil, köpeğini kurtarıyorum. Ya da, onu kurtarmaya çalışıyorum, diye ekledi endişe ve mutsuzlukla.</p>

  <p>"Ne dedin?" diye sordu Jera. "Alfred, bir şey mi söyledin?"</p>

  <p>"Ben .. yalnızca arkadaşıma neler olduğunu bilip bilmediklerini merak ettim "</p>

  <p>"Koruyucu," diye yanıt verdi Tomas, "arkadaşının büyüsünün onu bu dünyada hayatta tutmaya yeterli olmadığını düşünüyor. Tıpkı menşelilerin hayatta kalamadıkları gibi"</p>

  <p>"Anlıyorum," diye mırıldandı Alfred, ama anlamıyordu, dahası, inanmıyordu. Alfred Labirent'te uzun süre yaşamamıştı (yalnızca Haplo'nun bedeni aracılığı ile birkaç an), ama o dehşet verici yerde hayatta kalan birinin Abarrach'ta düşüp ölmeyeceğinden emindi. Birisi Tomas'a yalan söylüyordu... ya da Tomas onlara yalan söylüyordu. Endişeli bir titreme Alfred'in bacaklarından birini kastı. Eliyle seğiren kası yakaladı ve sesinin titremesini engellemeye çalıştı.</p>

  <p>"Bu durumda, sizinle gelmek konusunda ısrar etmek zorundayım. Ona yardım edebileceğimden eminim."</p>

  <p>"Ve arkadaşına yardım edebilse de, edemese de," dedi Jera, Alfred'e dik dik bakan babasına, "onun yardımına biz ihtiyaç duyacağız. Jonathan ve ben Prens'e yol gösteriyor olacağız. Tomas tek başına hasta bir adam ya da -afedersiniz, bayım, ama bu konuda gerçekçi olmamız gerek- bir ölü ile başedemez. Durumu ne olursa olsun Haplo'yu orada, Hükümdar'ın ellerinde bırakmak istemeyiz."</p>

  <p>"Yirmi yaş genç olsaydım..."</p>

  <p>"Ama değilsin, baba," dedi Jera.</p>

  <p>"Ondan daha büyük bir rahatlıkla ortalarda dolaşabilirim!" diye kükredi Kont, kemikli parmağıyla Alfred'i göstererek.</p>

  <p>"Ama Haplo'ya yardım etmek için hiçbir şey yapamazsın."</p>

  <p>"Tüm planlarımız aynı kalacak, Lordum," diye ekledi Tomas. "Yalnızca sayımız bir kişi artacak, o kadar."</p>

  <p>"Son derece basit ve güvenli, tıpkı karımın ve Tomas'ın planladığı gibi," diye bildirdi Jonathan, Düşese gururla bakarak. "Prens'ı aldığımız zaman, planımıza göre, sizinle kapıda buluşacağız."</p>

  <p>"Her şey yolunda gidecek, baba." Jera eğildi ve adamın kırışık yanağını öptü. "Bu uyku vakti Kleitus hanedanının sonunu başlatacak!"</p>

  <p>Sonun başlangıcı. Sözleri Alfred'in içinden Dalga'nın bir kıpırtısı gibi geçti, sinir uçlarını karıncalandırdı, duygu geçip gittiğinde onu içi boşalmış, dümdüz olmuş gibi bıraktı.</p>

  <p><br /></p>

  <p>"Saraya bu giysilerle gidemezsin," dedi Jera Alfred'e, solmuş, kadife pantolonuna, eski püskü kadife ceketine bakarak. "Çok fazla dikkat çekiyorsun. Sana uyan bir cüppe bulmamız lazım."</p>

  <p>"Üzgünüm, hayatım," dedi Jonathan, Alfred üstünü başını değiştirdikten sonra, "ama durumu fazla iyileştirdiğin söylenemez."</p>

  <p>Alfred'in çökmüş omuzları boyu konusunda yanlış bir izlenim veriyor, olduğundan daha kısa boylu görünmesine sebep oluyordu. Jera başta ona Tomas'ın gri cüppelerinden birini giydirmeyi düşünmüştü, ama genç adam bir Sartan için kısa boyluydu ve cüppesinin etekleri Alfred'in baldırlarının yarısına geliyordu. Görüntüsü çok saçma olmuştu. Düşes bulabileceği en uzun giysiyi aradı ve sonunda Sartan'a Tomas'ın artık kullanmadığı saray cüppelerinden birini giydirdi.</p>

  <p>Alfred bir ölüçağıran cüppesi ile kendisini son derece rahatsız hissediyordu ve zayıfça itiraz etti, ama kimse onu dinlemiyordu. Cüppe geniş, kemikli ayak bileklerinin biraz üstüne kadar geliyordu. En azından kendi ayakkabılarını giyebiliyordu; ayağına olacak tek bir başka çift bile bulunamamıştı</p>

  <p>"Onu mültecilerden biri sanacaklardır," dedi Jera, içini çekerek. "Başlığını başından çıkarma sakın," dedi Alfred'e "ve kimseyle konuşma Bırak tüm konuşmaları biz yapalım."</p>

  <p>Cüppenin beli gevşekçe toplanıyordu. Tomas belinde taşımak üzere nakışlı bir cüzdan verdi. Jera demir bir hançer de ekleyecekti -cüzdanda saklanmak üzere- ama Alfred kararlılıkla reddetti.</p>

  <p>"Hayır, silah taşımayacağım", dedi, sanki hançer Arianus'un ölümcül yılanlarından biriymişçesine uzaklaşarak.</p>

  <p>"Yalnızca bir önlem," dedi Jonathan. "Kimse silah kullanmak zorunda kalacağımızı düşünmüyor. Bak, benimki de yanımda." Kıymetli taşlar kakılmış gümüş bir hançer gösterdi. "Babamındı."</p>

  <p>"Hayır," dedi Alfred inatla. "Bir yemin ettim..."</p>

  <p>"Bir yemin etmiş! Bir yemin etmiş!" diye taklit etti kont tiksintiyle. "Onu zorlama, Jera. Fark etmez. Muhtemelen kendi elini keser zaten."</p>

  <p>Alfred silahı almadı.</p>

  <p>Hükümdar'ın uyku vaktinin köründe, gizlice gireceklerini sanmıştı saraya. Tomas, akşam yemeğinden kısa bir süre sonra gitme vaktinin geldiğini ilan ettiğinde, oldukça şaşırdı. " Vedalaşmalar kısa ve önemsemez bir havadaydı, kısa süre sonra tekrar buluşacaklarını bilenlerin vedalaşması gibi. Herkes heyecanlı ve sinirliydi, en ufak bir korku, en ufak bir tehlike beklentisi içinde değillerdi. Muhtemelen Tomas dışında.</p>

  <p>Tomas'ın Haplo hakkında söylediği yalanı yakalayan Alfred, onu dikkatle izliyor ve uysal gülümsemesinin zorlama, tasasız kahkahasının doğal olmaktan birazcık uzak olduğunu, birisi ona doğrudan baktığı zaman gözlerini kaçırma eğiliminde olduğunu düşünüyordu. Alfred kuşkularından Jera'ya bahsetmeyi düşündü, ama sonra bu fikirden vazgeçti.</p>

  <p>Ben bir yabancıyım, aralarından biri değilim. Onu, beni tanıdıklarından daha uzun bir süredir tanıyorlar. Beni dinlemeyecektir ve her şeyi düzeltmek yerine, daha da kötüleştirebilirim. Zaten bana güvenmiyorlar. Beni arkada bırakmaya karar verebilirler!</p>

  <p>Alfred, yanından ayrılmadan önce köpeğe son bir kez baktı.</p>

  <p>"Hayvan ölüyor," diye bildirdi Kont patavatsızca.</p>

  <p>"Evet, biliyorum." Alfred yumuşak kürkü okşadı, kabarıp inen böğrü sevdi.</p>

  <p>"Öldüğü zaman ne yapacağım onu?" diye sordu yaşlı adam. "Kapıya yanımda bir cesetle gidemem."</p>

  <p>"Olduğu yerde kalsın," dedi Alfred, içini çekip ayağa kalkarak. "Eğer her şey yoluna girerse, köpek bizi karşılamaya gelecektir. Eğer yoluna girmezse de, fark etmez."</p>

  <p><br /></p>

  <p>Hükümdar halk arasında görünmüyor olsa da, saray yine ağzına kadar doluydu. Alfred, bir de tünel caddelerin kalabalık ve klostrofobik olduğunu düşünmüştü! Necropolis'in yaşayan sakinlerinin çoğu geceleyin orada dans ederken, en son dedikoduları paylaşırken, rün taşı oynarken, Hükümdar'ın yiyeceklerini yerken bulunabilirlerdi.</p>

  <p>Kalabalık giriş salonuna giren ve Jonathan'ın topuklarına takılmamak, Jera'nın cüppesinin eteklerine basmamak için elinden geleni yapan Alfred, sıcaklık, rez çiçeği kokusu, tiz kahkahalar ve müzik yüzünden neredeyse boğulur gibi olmuştu. Rez kokusu harikaydı, tatlı ve baharatlıydı. Ama balo salonunda hüküm süren başka bir kokuyu tam olarak kapatamıyordu, altta yatan, her yeri kaplayan, iç bayıltıcı, o sıcak içinde mide bulandırıcı bir koku -ölümün kokusu.</p>

  <p>Yaşayanlar yiyip içiyor, şakalar yapıp flört ediyordu. Ölüler yaşayanların arasında dolaşıyor, emirlerini bekliyor, hizmet ediyorlardı. Cesetlerin arkasında süzülen hayalet gölgeler, parlak ışıkların altında neredeyse gözden kayboluyordu.</p>

  <p>Karşılaştıkları herkes Dük ile Düşes'i şevkle selamladı.</p>

  <p>"Haberi duydunuz mu, canlarım? Savaş çıkacak! Ne kadar dehşet verici, değil mi?" diye haykırdı leylak rengi cüppe içindeki bir kadın, gözlerini büyük bir keyifle yuvarlayarak." Jera, Jonathan ve Tomas güldüler, dans ettiler, dedikodu ettiler ve beceriyle kalabalık salonda kayarak ilerlediler, ittirdiler, kaktırdılar ve sendeleyen, endişe içindeki Alfred'i yanlarında sürüklediler. Giriş salonundan balo salonuna geçtiler. Burası, eğer böyle bir şey mümkünse, daha da kalabalıktı. Kalabalıktaki bir dalgalanma aniden Alfred'i gruptan kopardı. Jera'nın parlak saçını en son gördüğü yere doğru tereddüt dolu bir adım attı ve kendisini, bir cesedin dans etmesini izleyerek eğlenen genç insanlardan kurulu bir kalabalığın içinde buldu.</p>

  <p>Ceset ciddi ve oturaklı bir çehreye sahip yaşlı bir adama aitti. Cesedin ve giydiği giysilerin harap haline bakılırsa, hem ceset, hem de giysileri uzun zamandır buralardaydı. Gençlerin kıkırdamaları ile teşvik edilen ceset, muhtemelen gençliğinde ettiği bir dansı yineliyordu.</p>

  <p>Gençler yuhaladı, alay etti ve cesedin çevresinde, eski moda adımlarını taklit ederek dans etmeye başladı. Ceset onlara hiç dikkat etmiyor, çürüyen bacaklarının üstünde dans etmeye devam ediyor, yalnızca kendisinin işitebildiği bir müziğe uyarak açması bir zarafetle, ciddiyetle hareket ediyordu</p>

  <p>"Onu buldum. Ateş ve küller adına! Bayılacak!" dedi Tomas nefes nefese, Alfred'i yakalayıp, tam Sartan yerinde çökmeye başlamışken ayaklarının üstüne dikerek.</p>

  <p>"Yakaladım," dedi Jonathan, Alfred'in gevşek, sarkan kolunu yakalayarak.</p>

  <p>"Nesi var?" diye sordu Jera. "Alfred' iyi misin?"</p>

  <p>"Şey... sıcak!" dedi Alfred nefes nefese, yüzündeki gözyaşlarının ter olarak algılanacağını umarak. "Gürültü... ben... çok üzgünüm."</p>

  <p>"Şüpheleri savuşturacak kadar kaldık balo salonunda. Jonathan, git kâhyayı bul ve Ana Kraliçe'nin kabullerine başlayıp başlamadığını öğren."</p>

  <p>Jonathan kalabalığın arasında kıvrılarak gitti. Tomas ve Jera, Alfred'i aralarına alarak nispeten daha sessiz bir köşeye çektiler, cüsseli ve homurdanan bir ölüçağıranı koltuğundan ettiler ve sarsılmış Alfred'i koltuğa bırakıverdiler. Sartan gözlerini kapattı ve midesinin bulanmasını bastırmayı başarabileceğini umdu.</p>

  <p>Jonathan kısa süre sonra Ana Kraliçe'nin kabullerine başladığı ve onu ziyaret edip saygılarını sunmalarına izin verdiği haberiyle döndü.</p>

  <p>Üçü, Alfred'i ayağa kaldırdılar ve onu kalabalığın arasından balo salonunun dışına, uzun, boş bir koridora sürüklediler. Balo salonunun sıcaklığı ve gürültüsünden sonra burası serin ve sessiz bir huzur sığınağıydı.</p>

  <p>"Efendim." Kâhya önlerinde duruyordu. "Eğer beni takip ederseniz."</p>

  <p>Kâhya onları koridordan aşağı götürdü. Epeyce önlerinde yürüyor, her beş adımda bir asasını taş zemine vurarak çınlatıyordu. Alfred, son derece kafası karışmış bir şekilde, hapisteki bir prensin cesedini kurtarma girişimleri arasında neden kraliyet ailesinden birini ziyaret ettiklerini merak ediyordu. Yanında yürümekte olan Jonathan'a sorabilirdi, ama en ufak bir ses bile koridorlar boyunca yankılanıyor gibiydi ve kâhyanın duymasından korkuyordu.</p>

  <p>"Alfred'in kafa karışıklığı daha da arttı. Kraliyet ailesinin yaşam bölümlerine gitmekte olduklarını düşünmüştü. Ama şatafatlı, güzelce dekore edilmiş koridorları arkalarında bıraktılar, içinde bulundukları koridor dar, dolambaçlıydı ve aşağı doğru eğim kazanmıştı. Gaz lambalarının arasındaki açıklık arttı ve sonunda lambalar hepten bitti; karanlık derin ve ağırdı, güçlü bir çürüme ve küf kokusu taşıyordu.</p>

  <p>Kâhya bir rün söyledi ve asasının ucunda bir ışık parladı, ama ışık yalnızca nereye gittiklerine işaret edebiliyordu. Neyse ki, taş zemin pürüzsüz ve engebesizdi, herhangi bir zorluk çekmeden yürüyebiliyorlardı, elbette en ufak bir çatlağa bile takılıp yüzüstü yere serilen Alfred dışında.</p>

  <p>"Ben çok iyiyim. Lütfen, endişelenmeyin," diye itiraz etti. Burnu yere yapıştığında, taş duvarların diplerine iyice bakma fırsatı elde etmişti.</p>

  <p>Rün işaretleri. Alfred gözlerini kırpıştırdı, bakakaldı, düşünceleri anıtmezara, halkının Arianus'un Geg âlemi Drevlin'in çok altına yaptıkları yeraltı tüneline gitti. Tünel boyunca uzanan rün işaretleri uygun büyüyle işlevsel hale getirilince, karanlık içinde yolu gösteren rehber ışıklara dönüşüyorlardı. Arianus'taki tüneller iyi durumda kalmıştı, onları görecek gözleri olanlar için rün işaretleri, kolayca görülebiliyordu. Abarrach'ta ise, desenler solmuş, kir ile belirsizleşmiş, birkaç yerde tamamen silinmişti. Uzun zamandır kullanılmamışlardı Belki de nasıl kullanılacakları tamamen unutulmuştu.</p>

  <p>"Sevgili bayım, yaralandınız mı?" Kâhya kontrol etmek için geri geliyordu.</p>

  <p>"Ayağa kalk!" diye tısladı Tomas "Neler oluyor sana?"</p>

  <p>"Ah, hiçbir şey. Ben iyiyim " Alfred ayağa kalktı. "Te.. teşekkür ederim "</p>

  <p>Tünel kıvrıldı, başka tünellerle karşılaştı, başka tünellerle kesişti, başka tünellerin içinden, üzerinden, altından geçti. Her tünel, tıpatıp diğer tünellere benziyordu. Alfred tamamen şaşalamış, nerede olduklarını karıştırmıştı ve bu labirentin içinde tereddütsüz ilerleyen kâhyaya hayret etti.</p>

  <p>Kâhya yerdeki rehber rünleri okuyor olsaydı, yolu bulmak kolay olurdu, ama o tarafa göz bile atmamıştı. Alfred onları karanlıkta göremiyordu ve büyüyü işleterek dikkatleri kendi üzerine çekmek istemiyordu, bu yüzden körcesine ileri doğru sendeledi. Tek bildiği aşağı doğru indikleriydi ve oturma odasını yerleştirmek için Ana Kraliçe'nin oldukça tuhaf bir yer seçmiş olduğunu düşündü.</p>

  <p class="softbreak">&nbsp;</p>
</body>
</html>
