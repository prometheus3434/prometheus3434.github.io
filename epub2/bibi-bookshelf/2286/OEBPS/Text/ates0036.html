<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİYEDİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">ESKİ TOPRAKLAR,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Bu saatler, Hükümdar'ın uyanıklık saatleri olarak biliniyordu, Hükümdar'ın kendisinin çok uzakta, Necropolis Kentı'nde olmasına rağmen, Eski Topraklar'daki ev halkı uyanmış, harekete geçmişti Ölüler, uyku vaktinin uyuşukluğundan uyandırılmış, onları işlevsel kılan büyü yenilenmiş, günlük görevleri hatırlatılmıştı Babasının evinin ölüçağıranı olarak Jera, cesetler arasında ilerliyor, hizmetkarlara ve çalışanlara yaşam taklidini getiren rünleri söylüyordu</p>

  <p>Ölüler, yaşayanlar gibi uyumazlar. Uyku vaktinde, evin yaşayan ahalisini rahatsız etmelerinden korkulduğu için, oturmaları, ortalarda gezinmemeleri söylenir Cesetler kendilerini itaatkârca, onlar için hangi ayak altında olmayan yer seçilmişse, oraya götürürler ve kıpırdamadan, sessizce, uyku saatleri boyunca beklerler.</p>

  <p>"Uyumuyorlar, ama acaba rüya görüyorlar mı?" diye merak etti Alfred, onları bedbaht bir merhametle inceleyerek</p>

  <p>Hayal ediyor olabilirdi, ama yaşayanlar ile ilişkilerin olmadığı bu süre boyunca, ölülerin yüzlerinin hüzünlendiğini düşünmüştü Fiziksel kabuklarının üzerinde süzülen hayaletleri ümitsizlikle feryat ediyorlardı. Yatağında uzanmış olan Alfred, bir o yana, bir bu yana dönüyordu. Uykusu acı ile fısıldaşan huzursuz iç çekişlerle bölünmüştü.</p>

  <p>"Ne kadar tuhaf bir düşünce," dedi Jera kahvaltıda.</p>

  <p>Dük, Düşes ve Alfred birlikte kahvaltı ediyorlardı. Kont'un kahvaltısını erken bitirdiğini ve laboratuvarında çalışmaya gittiğini açıkladı Jera, özür dilercesine. Alfred yaşlı adamın ne yaptığı hakkında yalnızca belirsiz bir fikir edinebilmişti, Eski Topraklar'ın soğuk ve çorak toprağında yetişebilecek zorlu bir tür elde etmek için kairn otu çeşitleri üzerinde deneyler yapıyordu.</p>

  <p>"İşittiğin inlemeler rüzgârın sesi olmalı," diye devam etti Jera sözlerine, fincanlarına kairn otu çayı, tabaklarına torb<a href="../Text/Dipnot.xhtml#a11" id="a11"><sup>11</sup></a> kızartması doldururken. (Sormaya korkan Alfred, yemeği yaşayan bir kadın hizmetkarın pişirmiş olduğunu fark edince son derece rahatlamıştı)</p>

  <p>"Rüzgârın bir sesi ve konuşacak sözleri yoksa, hayır," dedi Alfred, ama bunu tabağına söyledi ve kimse onu işitmedi. f1'</p>

  <p>"Biliyor musun, küçükken ben de aynı şeyi düşünürdüm," dedi Jonathan "Ne komik, sen konuyu açana kadar tamamen unutmuştum Uyku yarısı boyunca benimle oturan bir dadım vardı ve öldüğünde, cesedi canlandırıldı ve doğal olarak, yaşarken ne yapıyorduysa, onu yapmak için odama gelmeye devam etti. Ama o öldükten sonra, o odadayken uyuyamıyordum. Sanki ağlıyormuş gibi geliyordu bana. Annem, bunun yalnızca benim gördüğüm bir hayal olduğunu açıkladı Sanırım haklıydı, ama o zamanlarda bana gerçek gibi gelmişti."</p>

  <p>"Ona ne oldu?" diye sordu Alfred?</p>

  <p>Jonathan hafifçe utanmış gibiydi. "Zaman içinde annem ondan kurtuldu. Bazen çocuklar nasıl akıllarına bir şey takar, bilirsiniz. Bir çocukla mantıklı bir şekilde tartışamazsınız. Benimle konuştular, konuştular, ama dadı gidene kadar hiçbir şey beni ikna edemedi."</p>

  <p>"Ne kadar şımarık bir veletmişsin!" dedi Jera, çay fincanının üzerinden kocasına gülümseyerek.</p>

  <p>"Evet, herhalde öyleydim," dedi Jonathan, utanç içinde kızararak. "En küçük bendim, biliyorsun. Bu arada, hayatım, evden bahsetmişken..."</p>

  <p>Jera çay fincanını masaya koydu ve başını salladı. "Söz konusu bile olamaz. Hasat hakkında ne kadar endişelendiğini biliyorum, ama Hükümdar'ın adamlarının bizi arayacağı ilk yer Gedik Tepe olacak."</p>

  <p>"Ama ikinci yer de burası olmayacak mı?" diye sordu Jonathan, çatalı ağzına götürürken durarak.</p>

  <p>Jera kendinden hoşnut bir şekilde kahvaltısına devam etti. "Bu sabah Tomas'tan bir mesaj aldım. Hükümdar'ın adamlan Gedik Tepe'ye doğru yola çıkmışlar. Şatomuza ulaşmaları en az yarım devirlerini alır. Bizi ararken de zaman kaybedecekler ve yarım devir de rapor vermek için geri dönerken. Artık savaşacak bir savaşı olduğuna göre, eğer Kleitus bizi hâlâ istiyorsa, buraya gelmelerini emredecek. Yarından önce Eski Topraklar'a ulaşamazlar. Ve biz de, bu devir, Tomas gelir gelmez burayı terk ediyoruz."</p>

  <p>"Harika bir kadın, değil mi, Alfred?" dedi Jonathan, karısına hayran hayran bakarak. "Ben bunların hiçbirini akıl edemezdim. Ben düşünmeden, çılgınca dışarı koşar, doğrudan Hükümdar'ın adamlarının kollarına düşerdim."</p>

  <p>"Evet, harika," diye mırıldandı Alfred.</p>

  <p>Onları arayan birlikler, uyku vakti gizlice kaçmalar ve saklanmalar, tamamen sinirlerini bozmuştu. Tabağındaki yağlı torbun kokusu ve görüntüsü midesini bulandırıyordu. Jera ile Jonathan birbirlerinin gözlerine sevgiyle bakıyorlardı. Alfred büyükçe bir parça torbu tabağından kaldırdı ve ayaklarının dibinde yatmakta olan köpeğe attı. Yiyecek minnettarlık ifadesi olan, bir kuyruk sallamasıyla kabul edildi.</p>

  <p>Kahvaltıdan sonra Dük ile Düşes o geceki kaçışları için hazırlık yapmak üzere kayboldular. Kont hâlâ laboratuvarmdaydı. Alfred (ve yanından hiç ayrılmayan köpek) kendi kendisine arkadaşlık etmek üzere yalnız kaldı. Evin içinde dolandı ve zaman içinde kütüphaneyi buldu. .</p>

  <p>Oda küçük ve penceresizdi, duvarlardaki gaz lambalarından ışık geliyordu. Taş duvarlara yapılmış olan raflarda pek çok kitap cildi duruyordu. Bunlardan birkaçı eskiydi, deri kapakları çatlamış ve yıpranmıştı. Bunlara bir miktar endişeyle, bulacağı şeyden korkarak yaklaştı; belki de ona yenilgi ve başarısızlıktan bahseden, geçmişten gelen sesler bulacaktı. Tarım konusunda makalelerden daha korkutucu bir şey içermediklerini görünce büyük ölçüde rahatladı: <b><i>Kaim Otu Yetiştirilmesi, Paukalarda Çok Görülen Hastalıklar.</i></b></p>

  <p>"Hatta," dedi sohbet edercesine, bakışlarını aşağı indirerek, "köpekler hakkında bir kitap bile var."</p>

  <p>İsmini duyan hayvan kulaklarını dikti ve kuyruğunu yere vurdu.</p>

  <p>"Ama sana benzer bir şeyden bahsedilmediğine bahse girerim!" diye mırıldandı Alfred.</p>

  <p>Köpeğin ağzı bir sırıtışla aralandı, zeki gözleri bir kabullenme ifadesiyle gülüyor gibiydi.</p>

  <p>Alfred gelişigüzel arayışına devam etti, zihnini meşgul edecek, çevresini saran kargaşa, tehlike ve kaostan koparıp alacak zararsız bir şey bulmayı umuyordu. Cildi altın varakla süslenmiş, zengin görünüşlü bir kitap dikkatini çekti. Güzel bir çalışmaydı, özenle yapılmış, sık sık okunduğu açık olsa da, dikkatle korunmuş bir ciltti. Kitabı aldı ve başlığını görmek için çevirdi.</p>

  <p><i>Modern Bir Sanat: Ölüçağırıcılık.</i></p>

  <p>Baştan ayağa ürperen Alfred kitabı raftaki yerine koymaya çalıştı. Her zamankinden fazla beceriksizleşen, titreyen elleri, başarısız oldu. Kitabı yere düşürdü, odadan kaçtı, hatta evin o kanadından kaçtı.</p>

  <p>Avunmaz halde Kont'un kasvetli malikânesinde dolaştı. Dinlenemeden, oturamadan, odadan odaya gitti, pencerelerden dışarı, soğuk manzaraya baktı. Kocaman ayaklan küçük mobilya parçalarını yerinden kaydırıyor ya da köpeğe takılıyor, elleri kairn otu çayı ile dolu fincanları deviriyordu.</p>

  <p>Neden korkuyorsun? diye sordu kendi kendine, düşünceleri devamlı kütüphaneye yönelirken. Kuşkusuz bu kara sanatın cazibesine teslim olmaktan değil! Bakışları, yaşarken, yere dökülmüş kairn otu fincanlarını temizlemiş olan ve ölümünden sonra da aynı işi devam ettiren bir ceset hizmetkara takıldı.</p>

  <p>Alfred döndü ve pencereden dışarı, önünde uzanan kara, kül kaplı manzaraya baktı.</p>

  <p>Sahibinin son talimatları uyarınca yanında yürümekte olan köpek, adamı dikkatle izledi. Belki de, sonunda Alfred'in yerinde kalacağına karar vererek, kendini yere attı, kuyruğunu burnuna doğru kıvırdı, derin derin iç çekip gözlerini kapattı</p>

  <p>Köpeği ilk kez gördüğüm zamanı hatırlıyorum. Haplo'yu, sargılı ellerinin görüntüsünü hatırlıyorum. Katil Hugh'yu, değiş-tokuş edilmiş çocuğu, Bane'i hatırlıyorum.</p>

  <p>Bane.</p>

  <p>Alfred'in yüzü çöktü. Sanki başı kaldıramayacağı kadar ağırlaşmış gibi, alnını pencereye dayadı.</p>

  <p class="softbreak">&nbsp;</p>

  <p>...Hargast ormanı Pitrin'in Sürgünü'ndeydi, Arianus'un gök dünyasında yüzen bir mercankaya adasında. Orman korkunç bir yerdi -en azından Alfred için. Ama zaten, anıtmezarın rahatlatıcı huzurunun dışındaki her şey Sartan'ı korkutuyordu. Hargast ağacına kristal ağacı da derlerdi. Arianus'ta çok kıymet verilen bir ağaçtı, burada yetiştirilirler ve kırılgan, kristal gövdelerinde biriktirdikleri suyu hasat etmek için delinirlerdi. Ama orman bir hargast çiftliği değildi, ağaçlar küçük ve bakımlı değildi.</p>

  <p>Yabanıl hayatta, hargast ağaçları çok büyürlerdi. Alfred'in üzerinde yürüdüğü zemin, adanın bu ucunda esen rüzgârların kırdığı dallarla doluydu. Dallara, dalların bıçak keskinliğindeki uçlarına inanamayarak bakıyordu. Yüksek sesli çatırtılar gökgürültüsü gibi gümbürdüyor, şangırtılar aklına dev dalların tepesine düşmesine ilişkin görüntüler dolduruyordu. Alfred ormanın kenarı boyunca uzanan bir yolda yürümekte olduğuna minnettardı, ama katil, Usta Hugh, durdu ve işaret etti.</p>

  <p>"Bu taraftan." Ormanı gösteriyordu.</p>

  <p>"Oraya mı?" Alfred kulaklarına inanamıyordu. Bir fırtına esnasında hargast ormanında yürümek çılgınlıktı, intihar etmek demekti. Ama belki de Hugh'nun aklındaki de buydu.</p>

  <p>Alfred, uzun zaman önce bu Usta Hugh'nun birlikte yolculuk ettikleri çocuğu, Bane'i soğukkanlılıkla öldüremeyeceğinden kuşkulanmaya başlamıştı. Alfred katilin içindeki mücadeleyi izlemişti. Hugh'nun kendi kendine ettiği küfürleri duyar gibi oluyordu. Böylesine zayıf, böylesine duygusal bir aptal olduğu için küfrediyordu kendine. Usta Hugh -bundan önce, bir anlık vicdan azabı, bir anlık pişmanlık duymadan pek çok kişiyi öldürmüş olan adam.</p>

  <p>Ama Bane öyle güzel bir çocuktu ki, sevimli, sokulgan... daha önce hiç görmediği, hiç karşılaşmadığı bir büyücü babanın fısıldadığı sözcüklerle kararmış, çarpılmış bir ruhu vardı. Hugh'un, örümceğin, örmeyi hayal bile edemeyeceği kadar kötücül, kurnaz bir ağa sarılmakta olduğunu bilmesinin bir yolu yoktu.</p>

  <p>Üçü -Bane, Hugh ve Alfred- hargast ormanına girmişler, sık çalılıkların arasında ilerlemek için mücadele etmek zorunda kalmışlardı. Sonunda açık bir patikaya gelmişlerdi. Bane çok neşeliydi, Hugh'nun ünlü gemisini görmek için can atıyordu. Çocuk öne fırladı. Rüzgâr güçlü esiyordu, hargast ağaçlarının dallan birbirlerine çarpıyor, kristal sesleri Alfred'in zihnine sert ve kötücül geliyordu.</p>

  <p>"Ah, efendim, onu durdursak iyi olmaz mı?" diye sormuştu Sartan.</p>

  <p>"Merak etme," diye yanıt vermişti Hugh ve Alfred katilin sorumluluğundan kaçtığını, çocuğun ölümünü kaderin ya da şansın ya da, bu adam hangi ilahın bu yükü taşıyabileceğine inanıyorsa, onun ellerine bıraktığını anladı.</p>

  <p>Bu eller sorumluluğu kabul etti.</p>

  <p>Alfred çatırtıyı, Maelstrom'un sonsuz fırtınalarının gümbürtüsü gibi gelen sesi duydu. Dalın düştüğünü gördü ve dalın altında, dehşet içinde kendinden geçmiş Bane'in yerinde kalakaldığını gördü. Sartan öne atıldı, ama çok geçti. Dal çocuğun üzerine büyük bir şangırtı kopararak düştü.</p>

  <p>Bir çığlık duydu, sonra aniden, sessizlik.</p>

  <p>Alfred öne fırladı Düşen dal çok büyüktü. Yolu tamamen kaplamıştı Çocuğun bedeni hiçbir yerde görünmüyordu. Dal parçalarının altında gömülü kalmış olmalıydı. Alfred umutsuzca kırık dallara, mızrak gibi keskin uçlarına baktı.</p>

  <p>Bırak. Karışma. Bu çocuğun ne olduğunu biliyorsun! Onun doğmasına sebep olan kötülüğü biliyorsun. Bırak o kötülük de onunla ölsün.</p>

  <p>Ama o bir çocuk! Hiçbir seçeneği olmadı. Babasının günahlarının bedelini o mu ödemeli? Görmek, anlamak, yargılamak ve kendini kurtarmak, belki başkalarını da kurtarmak için hiçbir şansı olmasın mı?</p>

  <p>Alfred geldiği yola doğru bir göz attı. Hugh dalın düştüğünü, çığlığı duymuş olmalıydı. Katil oyalanıyordu, ya da belki de bir şükran duası ediyordu. Ama kısa süre sonra gelirdi.</p>

  <p>Dev dalı kaldırmak için erkeklerden kurulu bir takım ve halatlar gerekiyordu -ya da çok güçlü bir büyüye sahip olan tek bir adam. Dalın üzerinde duran Alfred, rünleri söylemeye başladı. Rünler kendilerini ördüler ve ağaç dalının çevresine dolandılar, dalı ikiye ayırdılar, her bir yarıyı kaldırdılar ve yolun kenarına bıraktılar. Paramparça dalın altında Bane yatıyordu.</p>

  <p>Çocuk ölmemişti, ama ölüyordu. Kanla kaplıydı. Küçük beden kristal parçalarıyla delik deşik olmuştu, kaç tane kemiğin kırıldığını, kaç tanesinin parçalandığını anlamanın imkânı yoktu.</p>

  <p>Ölülere yaşam getirirsen, Dalga kendisini düzeltir ve hayata dönen birine karşılık, bir başkası zamansızca ölür.</p>

  <p>Çocuk baygındı, acı hissetmiyordu, yaşamı hızla akıp gidiyordu.</p>

  <p>Bir doktor olsaydım, yaşamasına yardım etmeye çalışırdım. Yapmaya kadir olduğum şey yanlış mı?</p>

  <p>Alfred küçük bir kristal parçası aldı. Genellikle son derece beceriksiz olan eller zarafet ve beceriyle hareket etti. Sartan kendi etinde bir kesik açtı. Çocuğun yanında diz çökerek, kendi kanıyla çocuğun parçalanmış bedeni üzerinde bir rün çizdi. Sonra rünleri söyledi ve diğer eliyle, onları havada çizdi.</p>

  <p>Çocuğun kırık kemikleri birleşti. Kesilmiş eti kapandı. Hızlı, yüzeysel soluması kolaylaştı. Grimsi derisi pembeleşti, geri dönen yaşam ile kızardı.</p>

  <p>Bane doğrulup oturdu ve Alfred'e hargast ağacının kristal dallarından daha keskin, mavi gözlerle baktı...</p>

  <p><br /></p>

  <p>...Bane yaşadı. Ve Hugh öldü. Zamanı gelmeden. Alfred elini ağrıyan şakaklarına bastırdı. Ama diğerleri kurtulmuştu! Nasıl bilebilirim? Doğruyu mu yaptım, nasıl bilebilirim? Tek bildiğim, çocuğu kurtarmak elimdeydi ve yaptım. Ölmesine izin veremezdim.</p>

  <p>Sonra Alfred korkusunu anladı. Ölüçağırıcılık hakkındaki o kitabı açsaydı, sayfalarında Bane'in bedeni üzerine çizdiği rünü görecekti.</p>

  <p>Bu karanlık, dolambaçlı yola ilk adımımı attım ve kim bilir, belki ikinci ve üçüncü adımları da atmışımdır! Buradaki kardeşlerimden daha mı güçlüyüm ben?</p>

  <p>Hayır, dedi Alfred kendi kendine ve ümitsizlik içinde bir sandalyeye çöktü. Hayır, ben de onlar gibiyim.</p>

  <p class="softbreak">&nbsp;</p>
</body>
</html>
