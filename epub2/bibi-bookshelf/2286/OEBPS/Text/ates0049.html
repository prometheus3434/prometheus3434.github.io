<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>KIRKINCI BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">MEZARLAR,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Alfred'in gözleri yavaş yavaş tünelin karanlığına alıştı. Odanın parlak ışığından ilk çıktığında korktuğu gibi, karanlık mutlak değildi. Kaygan duvarlı koridorun yansıttığı ışıkla loş, kırmızımsı renkliydi. Işığın rengine ve ısıya bakılırsa, bir magma havuzu uzak olmamalıydı. Alfred, Haplo'ya, rehber rünleri yaksak mı diye sormak üzere döndüğünde, Patryn'in yere yığıldığını gördü.</p>

  <p>Endişeyle Haplo'nun yanına seğirtti.</p>

  <p>Köpek sahibinin başında durdu, dişlerini çıkarttı ve uyarırcasına hırladı.</p>

  <p>Alfred köpeği ikna etmeye çalıştı. "Yaralı olup olmadığını görmek istiyorum. Yardımcı olabilirim..." Bir adım atıp, elini uzattı.</p>

  <p>Köpeğin hırlaması derinleşti. Gözleri kısıldı, kulakları yattı. Bazı hoş anlar paylaştık, der gibiydi köpek Alfred'e. Ve iyi bir adam olduğunu düşünüyorum ve zarar gördüğünü görmek beni üzer Ama o el biraz daha yaklaşırsa, dişlerimi üzerinde bulursun. ^</p>

  <p>Alfred telaşla elini geri çekti, adımını geri aldı</p>

  <p>Köpek onu ihtiyatla izledi.</p>

  <p>Köpeğin omzunun üzerinden Haplo'ya bakan Alfred, adamı inceledi ve yaralanmamış olduğuna karar verdi. Uykuya dalmıştı -ya cesaretinin, ya da budalalığın doruklarındaydı, Alfred hangisi olduğuna karar veremiyordu.</p>

  <p>Belki de, aslında yalnızca sağduyuydu. Uykuda Patrynlerin kendilerini iyileştirebildiğini hatırlar gibiydi. Şimdi düşününce, Alfred de kemiklerine kadar yorgun hissediyordu. Ama hareket etmeye devam edebilirdi, o odada gördüklerinin yarattığı büyük dehşet, yere yıkılana kadar onu koşturabilirdi. Belki de dinlenmek, gücünü ileride ne ile karşılaşacaklara, onun için saklamak daha iyi olurdu. Endişeyle, korkuyla, mühürlü kapıya baktı.</p>

  <p>"Sen... sence burada güvende miyiz?" diye sordu yüksek sesle, soruyu kime yönelttiğine emin olamadan.</p>

  <p>"Bu lanetli kentte herhangi bir yerde olacağımızdan daha fazla güvendeyiz," diye yanıt verdi Prens Edmund.</p>

  <p>Ceset, yaşayanlardan daha canlı görünüyordu. Hayaleti bir kez daha bedenden ayrılmıştı, ama ikisi birlikte hareket ediyor gibiydi. Fakat bu sefer, sanki ceset gölgede kalmış gibiydi.</p>

  <p>"Onun nesi var?" Alfred'in merhamet dolu bakışları Jonathan'a kaydı. Kendinden geçerek hayallere dalmış, Prens tarafından, bir çocuk gibi odadan çıkarılmıştı. Cesedin soğuk eli, Dük'ün, daha sıcak olmayan elini tutuyordu. "Onun... aklı başında mı?"</p>

  <p>"Senin gördüğünü gördü Ama senin aksine, görmeye devam ediyor."</p>

  <p>O trajik, tarihi katliama tanık olan Jonathan, görünüşe bakılırsa çevresindeki dehşetin farkında değildi. Cesedin nazik yönlendirmesi ile yere, taş zemine oturdu Gözleri dosdoğru geçmişe bakıyordu. Zaman zaman haykırıyor ya da göremediği birisine yardım etmeye çalışırcasına el hareketleri yapıyordu.</p>

  <p>Prens Edmund'un hayaleti karanlıkta, negatif gölge gibi, karanlıkla çevrilmiş cesedin beyaz-mavi taslağı gibi, açıkça görülebiliyordu. "Güvendeyiz," diye tekrarladı. "Ölülerin bizi kovalamaktan daha acil işleri var."</p>

  <p>Alfred onun sert, ağırbaşlı ses tonunu duyunca ürperdi. "İş mi? Ne demek istiyorsun?"</p>

  <p>Hayalet parlayan gözlerini kapıya çevirdi. "Onu duydun. 'Yalnızca zorbalar öldüğünde özgür kalacağız.' Yaşayanları kastediyor. Yaşayanların tamamını."</p>

  <p>"Onları öldürecekler..." Alfred şaşkınlık içinde kalakaldı. Zihni bu fikirden uzaklaşmaya çalıştı. "Hayır, bu mümkün değil!" Ama lazarın sözlerini hatırladı, yüzündeki, bazen ölü, bazen dehşet verici bir şekilde canlı ifadeyi hatırladı.</p>

  <p>"Halkı uyarmalıyız," diye mırıldandı, zayıf ve bitkin bedenini hareket etmeye zorlama düşüncesi onu ağlamaklı kılsa da. Ne kadar yorulmuş olduğunun farkında değildi.</p>

  <p>"Çok geç," dedi hayalet. "Katliam başladı ve şimdi Kleitus da lazarın saflarına katıldığına göre, devam edecek. Jera'nın ona söylediği gibi, gerçek gücü keşfedecek -sonsuza kadar sahip olabileceği bir güç. Onu tehdit eden tek şey, yaşayanlar ve bu tehdidin uzun süre boyunca hayatta kalmaması için ne gerekiyorsa yapacak."</p>

  <p>"Ama yaşayanlar ona karşı ne yapabilir?" diye sordu Alfred, korkunç hatıralarla ürpererek. "O... o ölü!"</p>

  <p>"Ama sen ölülerin ölmesine sebep olan bir büyü yapmıştın," dedi Prens Edmund. "Ve sen yapabiliyorsan, bir başkası da yapabilir. Kleitus risk alamaz. Böyle olmasa bile, lazarlar sırf nefretleri yüzünden öldüreceklerdir. Kleitus ve Jera artık, yaşayanların ölülere ne yaptıklarını anlıyor."</p>

  <p>"Ama sen değil," dedi Alfred, hayalete şaşkınlık içinde bakarak. "Sen anladığını söylemiştin. Yine de sende nefret değil, büyük bir hüzün hissediyorum."</p>

  <p>"Sen de oradaydın. Gördün." '"</p>

  <p>"Gördüm, ama anlamıyorum! Bana açıklar mısın?" ;</p>

  <p>Hayaletin gözleri aniden örtüldü, görünmez kapaklar kapandı. "Benim sözlerim ölüler için, yaşayanlar için değil. Yalnızca arayanlar bulacaktır."</p>

  <p>"Ama ben arıyorum!" diye itiraz etti Alfred. "Gerçekten bilmek, anlamak istiyorum!"</p>

  <p>"Ararsan, bulursun," dedi Prens.</p>

  <p>Jonathan korku dolu bir haykırış kopardı, göğsünü tuttu ve acı ile kıvranarak öne devrildi. Alfred adamın yanına seğirtti.</p>

  <p>"Ona ne oldu?" dedi nefes nefese, omzunun üstünden bakarak. "Birileri mi saldırıyor?"</p>

  <p>"Onu vuran bu zamana ait bir silah değil," dedi hayalet, "geçmişe ait bir silah. Hâlâ olmuş olanların içinde. Becerebiliyorsan, onu uyandırman iyi olur." ' '</p>

  <p>Alfred Jonathan'ı çevirdi, gergin, mavi dudakları, yerlerinden uğramış gözleri gördü, yapış yapış deriyi, gümbürdeyen kalbi hissetti. Dük o büyüye öyle dalmıştı ki, pekâlâ da şoktan ölebilirdi. Yine de, onu uyandırmak daha kötü olabilirdi. Alfred uyumakta olan Haplo'ya baktı, solgun yüzün huzurlu olduğunu, hastalık ve acının yarattığı çizgilerin yok olduğunu gördü.</p>

  <p>Uyku. Ya da, eskilerin söylediği gibi, "küçük ölüm."</p>

  <p>Alfred Dük'ü kollarında tuttu, genç adamı teselli etti, rahatlatıcı sözler söyledi ve aralarına ninni gibi şarkılar serpiştirdi. Jonathan'ın katılaşmış kollan rahatladı, acıyla buruşmuş yüz hatları gevşedi. Derin, titrek bir nefes aldı. Gözleri kapandı.</p>

  <p>Alfred Jonathan'ı, gerçekten uykuya daldığından emin olmak için bir süre daha tuttu, sonra yavaşça taş zemine bıraktı.</p>

  <p>"Zavallı adam," dedi Alfred yumuşak bir sesle. "Bu korkunç felaketi halkının başına kendisinin getirdiği düşüncesiyle yaşayacak hayatı boyunca."</p>

  <p>Prens Edmund başını salladı. "Her ne yaptıysa, sevgisi için yaptı. Sonucu kötü oldu, ama -eğer güçlüyse-iyiniyet hüküm sürecek."</p>

  <p>Bu tür bir fikir bir çocuğun uyku zamanı masallarında iyi gidebilirdi, ama bu ateş ışıklı tünelde, yukarıdaki kentte tarif edilemez dehşetler sürerken...</p>

  <p>Alfred duvara yaslandı ve yere çöktü.</p>

  <p>"Ya senin halkın?" diye sordu, aniden Kairn Telest'i hatırlayarak. "Onlar da tehlikede değil mi? Onları uyarmak için, onlara yardım etmek için bir şey yapıyor olman gerekmez mi?"</p>

  <p>Prens'in yüz ifadesi değişti, hüzünlendi. Ya da belki, Alfred hüzünü yalnızca hissetmiş, zihni cesedin yüzünün bu duyguya göre değiştiğini söylemişti.</p>

  <p>"Halkım ve acıları bana büyük ızdırap veriyor. Ama onlar yaşayanlar arasında ve artık benim sorumluluğum altında değil. Onları terk ettim ve ötelere gittim. Benim sözlerim ölüler için."</p>

  <p>"Ama ne yapacaksın?" diye sordu Alfred çaresizce. "Onlar için ne yapabilirsin?"</p>

  <p>"Henüz bilmiyorum," dedi hayalet. "Ama bana bildirilecek. Senin yaşayan bedeninin uykuya ihtiyacı var. Sen dinlenirken ben nöbet tutacağım. Hiçbir şeyden korkmana gerek yok. Kimse bizi bulamaz. Şu an için, güvendesiniz."</p>

  <p>Alfred'in Prens'e güvenmek ve yorgunluğuna teslim olmaktan başka çaresi yoktu. Büyü, hatta Sartan büyüsü bile, bu korkunç dünyanın kanıtladığı gibi, fiziksel sınırlara sahiptir.</p>

  <p>Ancak gücü yenilendikçe büyüsüne güvenebilirdi. Sert taş zemin üzerinde olabildiğince rahat etmeye çalıştı.</p>

  <p>Alfred'i dikkatle gözlemekte olan köpek de, rahatlayabileceğine karar verdi. Sahibinin yanında kıvrılan hayvan başını Haplo'nun göğsüne koydu, ama gözlerini açık tuttu.</p>

  <p>Haplo bedenini iyileştiren, ama zihnine rahat ya da huzur getirmeyen uzun bir uykudan uyandı. Açıklanamaz bir şekilde huzursuzdu, belirsiz bir öfke içini kemiriyordu. Karanlıkta yerde yatarken, köpeğin başını okşadı ve ona neler olduğunu anlamaya çalıştı.</p>

  <p>Yapılacak, söylenecek, birisine iletilecek son derece önemli bir şey vardı. Acil bir şey, kıymet taşıyan bir şey ve... ne olduğunu hatırlayamıyordu.</p>

  <p>"Saçmalık," dedi köpeğe. "İmkânsız. O kadar önemli olsaydı, hatırlardım." Ama, ne kadar uğraşırsa uğraşsın, hatırlayamıyordu ve kaybettiği bilgi içinde başka bir tür zehir gibi yanıyordu. w, '</p>

  <p>Bu huzursuzluğa bir de açlık ve büyük bir susuzluk eklenmişti. Neredeyse son yemeği olacak o akşam yemeğinden bu yana hiçbir şey yememiş, içmemişti. Doğrulup oturdu, çevresine bakındı ve su aradı -belki de duvardaki bir çatlaktan akan minik bir sızıntı, tavandan damlayan bir su damlası. Bir damlayı kullanarak, rün büyüsü ile suyu çoğaltabilirdi, ama katı taştan su yaratamazdı.</p>

  <p>Su yok. Hiçbir şey. Her şey yanlış gidiyor, bu lanet dünyaya geldiğinden beri hiçbir şey yolunda gitmiyor. En azından, suçun kimde olduğunu biliyordu.</p>

  <p>Alfred bir köşeye büzülmüş, ağzını ardına dek açmış, yumuşak bir sesle horluyordu.</p>

  <p>O piçin orada ölmesine izin vermeliydim. Özellikle de o büyüyü bana yaptıktan, masanın çevresinde oturanları görmeme, o sözleri söylememe neden olduktan sonra -Haplo silkinip bu nahoş anılardan kurtuldu. Ama en azından şimdi eşitiz. Onun yaşamımı kurtarmasına karşılık, ben de onun yaşamını kurtardım. Ona tek bir lanet şey bile borçlu değilim.</p>

  <p>Haplo aniden doğruldu. Ürken köpek ayağa fırladı ve ona hafif bir paylama havasıyla baktı.</p>

  <p>"Kendi başına gideceksin." Prens Edmund'un cesedi koridorun sonunda, Jonathan'ın büyülenmiş bir şekilde yerde uyuduğu yerin, mühürlü kapının yanında, kıpırdamadan duruyordu.</p>

  <p>"Bu şekilde daha hızlı ilerlerim." Haplo kollarını uzattı, tutulmuş boynunu ovuşturdu. Hayalete bakmaktan hoşlanmıyordu. Onu görünce, unutmuş olduğu şey aklına geliyordu.</p>

  <p>"Rehber rünler olmadan gideceksin." Hayalet, görünüşe bakılırsa, onu ikna etmeye çalışmıyordu. Önemsemiyordu, yalnızca açık olanı söylüyordu. Muhtemelen kendini yalnız hissediyor, kendi sesini duymaktan hoşlanıyordu.</p>

  <p>"Mezarlıkların altında olduğumuzu düşünüyorum," dedi Haplo. "Yukarıya giden bir koridor bulurum, yukarıya çıkana kadar o koridoru takip ederim. Onu izlerken vardığım yerden daha kötü bir yere ulaşmam mümkün değil!"</p>

  <p>Alfred'e doğru işaret etti. Alfred karnının üzerine bükülmüş, sırtını hiç de vakur olmayan bir şekilde kamburlaştırmıştı.</p>

  <p>"Dahası," diye homurdandı Haplo, "daha kötü yerlerde de bulunmuştum. Doğduğum yer böyle bir yerdi. Hadi, köpek."</p>

  <p>Köpek esnedi, ön bacaklarını uzattı, gerindi, sonra arka bacaklarını uzatıp tekrar gerindi ve tüm bedeniyle silkindi.</p>

  <p>"Yukarıda neler olup bittiğini biliyor musun?" Hayalet gözlerini kaldırdı.</p>

  <p>"Tahmin edebiliyorum," diye mırıldandı, bu konudan bahsetmekten hoşlanmayarak.</p>

  <p>"Asla gemine canlı olarak ulaşamayacaksın. Kleitus ile Jera gibi olacaksın -ölü bedenlerde kısılı kalmış, onları bu âleme bağlayan yaşam taklidinden nefret eden, onları özgür kılacak ölümden korkan ruhlar gibi."</p>

  <p>"Bu almam gereken bir risk," diye terslendi Haplo, ama avuçları yapış yapış olmuştu. Sanki tünelin havası sıcak ve baskın gibi, tüm bedenini ter kaplamıştı.</p>

  <p>Pekâlâ, korkuyorum! Biz korkuya saygı duyarız, ondan utanmayız -Labirent'te büyüklerimiz bunu öğretti. Tilkiden kaçan tavşan hiçbir utanç hissetmez, aslandan kaçan tilki de öyle. Korkunu dinle, onunla yüzleş, anla ve üstesinden gel.</p>

  <p>Haplo yürüdü, Prens'in hayaleti ile yüzleşti. Hayaletin içinden, arkasındaki duvarı görebiliyordu ve gözlerindeki soğukkanlı, kararlı bakışlara bakılırsa, o da Haplo'nun içini görüyordu.</p>

  <p>"Bana kehanetin ne olduğunu söyle."</p>

  <p>"Benim sözlerim," dedi Prens, "ölüler içindir."</p>

  <p>Haplo aniden, hızla döndü ve yanında yürümekte olan köpeğe takılıp düştü. Köpek acı içinde ciyakladı, geri sıçradı ve sinerek ne kusur işlediğini düşündü.</p>

  <p>Alfred irkilerek uyandı. "Ne...? Nerede...?" diye geveledi.</p>

  <p>Haplo akıcı bir şekilde küfretti ve elini köpeğe uzattı. "Üzgünüm, oğlum. Gel buraya, istemeden oldu."</p>

  <p>Hayvan özrü kabul etti, kulaklarının arkasının kaşınması için lütufkârca yaklaştı ve böylece aralarında kırgınlık olmadığını ifade etti.</p>

  <p>Haplo'yu gören Alfred rahatlayarak yutkundu ve alnını sildi. "Daha iyi misin?" diye sordu endişeyle.</p>

  <p>Som Haplo'yu dayanamayacağı kadar sinirlendirdi. Sağlığım hakkında endişelenen bir Sartan! Kısa, acı bir kahkaha attı ve dönerek su aramaya devam etti.</p>

  <p>Alfred içini çekti, kel kafasını salladı. Acılar içinde olduğu açıktı, tutulmuş bedeni yaşlı, boğum boğum bir ağaç gibi hareket ediyordu. Bir an Haplo'yu izledi, ne yapmakta olduğunu tahmin etti.</p>

  <p>"Su, bu iyi bir fikir. Boğazım kupkuru. Zor konuşuyorum..."</p>

  <p>"O zaman konuşma!" Haplo, köpek arkasında, tünelde dördüncü kez boşuna döndü. "Burada hiçbir şey yok. Yüzeyde su olmalı. Yola çıksak iyi olur." Dük'e gitti ve ayağıyla dürttü. "Uyan, saygıdeğer beyefendi."</p>

  <p>"Ah, eyvah! Unuttum." Alfred kızardı. "Büyü etkisi altında. Ölüyordu. Eh, yani ölmüyordu, ama öldüğünü düşünüyordu ve bu telkinle..."</p>

  <p>"Evet. Telkinin gücünü biliyorum! Sen ve senin büyülerin! Onu uyandır da buradan çıkalım. Ve rehber rün falan da yok, Sartan!" Haplo parmağını uyarırcasına kaldırdı. "Bu sefer bizi, Labirent bilir nereye götürür! Bu sefer, sen beni izleyeceksin. Ve hızlı olacaksın, yoksa sen olmadan giderim."</p>

  <p>Ama yapmadı bunu. Bekledi. Alfred'in Dük'ü uyandırmasını, bedbaht Jonathan'ın kendine gelmesini bekledi.</p>

  <p>Haplo, sabırsızlıktan sinirlenerek, susuzlukla yanarak bekledi, ama bekledi.</p>

  <p>Yalnız gitmek konusunda neden fikrini değiştirdiğini kendi kendine sorduğunda, kalabalık olarak yolculuk yapmanın mantıklı olduğu yanıtını verdi.</p>

  <p class="softbreak">&nbsp;</p>
</body>
</html>
