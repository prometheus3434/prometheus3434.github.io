<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>OTUZ DOKUZUNCU BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">LANETLİLER ODASI,</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>"Lanet olsun, Sartan! Ne yaptığını sanıyorsun?"</p>

  <p>Bir el onu yakaladı ve kabaca sarstı.</p>

  <p>Alfred başını kaldırdı ve kafası karışmış bir şekilde çevresine bakındı. Yerde yatıyordu. Kanla lekelenmiş beyaz cüppeler, çapulcu çetesinin ezen ayaklarını görmeyi umdu. Bunun yerine, tepesinde dikilen köpeği ve Haplo'yu gördü. Sesler, bağırışlar ve ayak sesleri duyabiliyordu. Ama, hayır, çete daha gelmemişti...</p>

  <p>"Masayı korumalıyız..." Alfred ayağa kalkmaya çalıştı.</p>

  <p>"Daha başka numaraların için zaman yok!" diye köpürdü Haplo. "Şunları duyuyor musun? Askerler geliyor!"</p>

  <p>"Evet, çete... saldırıyor..."</p>

  <p>Haplo onu yakaladı ve sanki dağılmış kafasını yerine getirmek istercesine sarstı. "Büyünle kötü numaralar yapmayı bırak ve bizi buradan nasıl çıkaracağın üzerinde yoğunlaş!"</p>

  <p>"Anlamıyorum... lütfen! Bana neler olup bittiğini anlat! Ben... ben gerçekten anlamıyorum!"</p>

  <p>Patryn gözlerini kapıdan ayırmadı, ama Alfred'in cüppesini kızgınlık içinde bıraktı. "Neden bu beni şaşırtmıyor acaba? Pekâlâ, Sartan. Görünüşe bakılırsa, bizim için sahneye koyduğun 'oyun' sırasında.. "</p>

  <p>"Ben yapmadım..."</p>

  <p>"Sesini kes ve dinle! Düşesimiz bir şekilde kutsal ışıkları söndürüp kapıyı açan rünleri harekete geçirmeyi başarmış. Ve sen aynısını, şu kapı üzerinde uygulayacaksın" -Haplo ilkine göre kırk beş derece açıyla duran bir başka kapıyı gösterdi-"ben söylediğim zaman. Şimdi yürüyebileceğini düşünüyor musun?"</p>

  <p>"Evet," dedi Alfred tereddütle. Ayaklarının üstünde titreyerek sallandı, destek olması için masaya tutundu. Kafası karışmıştı, sanki aynı anda iki farklı yerdeymiş gibi hissediyordu ve tehlikeye rağmen geçmişteki yeri terk etmeye karşı güçlü bir isteksizlik hissediyordu. O insanı kaplayan huzur ve... uzun zamandır aradığın şeyi bulmuşsun... ve yine kaybetmişsin duygusu...</p>

  <p>"Neden sordum, bilmem." Haplo dik dik baktı. "Eskiden de iyi yürüyemezdin zaten. Eğil, lanet olası! Sırtına bir ok saplıyken bana bir faydan olmaz! Ve bayılırsan, seni burada bırakırım!"</p>

  <p>"Bayılmayacağım," dedi Alfred, vakarla. "Ve benim kendi büyüm, beni.. saldırıdan koruyacak kadar güçlüdür," diye ekledi.</p>

  <p><i>Kardeşlerim, şiddet kullanmayın. Kimseye zarar vermeyin. Bunlar bizim halkımız Hiçbir büyü savunması yapmayın</i></p>

  <p>Onun istediğini yaptım. Hiçbir büyülü savunmam yoktu. Haplo bunu biliyordu. Biliyordu, çünkü o da benimle beraberdi! Yanımdaydı! Gördüklerimi gördü Biz ne gördük?</p>

  <p>Kapının dışında derin bir ses işitilebiliyordu. Ses uzak geliyordu, ama ölü askerlerin tantanası durdu.</p>

  <p>"Kleitus," dedi Haplo sertçe. "Koşmak zorunda kalacağız!"</p>

  <p>Sartan'ı öne itti. Yerdeki kemik yığınlarının üzerinde ona yol gösterdi, sendelediği zaman ayağa kaldırdı.</p>

  <p>"Jonathan!" Alfred dönüp Dük'ü görmeye çalıştı.</p>

  <p>"Ben onunla ilgileniyorum," dedi bir ses.</p>

  <p>Prens Edmund'un cesedi arkalarından geliyor, şaşkınlık içindeki, görünüşe bakılırsa sersemlemiş genç Dük'e yol gösteriyordu.</p>

  <p>"Büyün onun üzerinde işe yaradı." Haplo alayla güldü. "Lanet aptalın nerede olduğuna ilişkin en ufak bir fikri bile yok!"</p>

  <p>"O benim büyüm değildi!" diye itiraz etti Alfred. "Ben yapma..."</p>

  <p>"Kes sesini ve yürü. Nefesini kapıdaki rünleri etkinleştirmeye sakla."</p>

  <p>"Ya Jera'yı ne yapacağız?"</p>

  <p>Lazar açık kapının yanında duruyordu. Cesedin gözleri dümdüz önüne dikilmişti, ruh bedene dolanıyor, bazen bedenin dışından, bazen ölü gözlerden bakıyordu. Ölü dudaklar sözcükler şekillendiriyordu ve Alfred onları işitebiliyordu. Aslında, gördüğü hayalden uyandığından beri işitmekte olduğunu fark etti.</p>

  <p>"Yaşayanlar bizi esir aldılar. Biz yaşayanların köleleriyiz. Yaşayanlar artık var olmadığında, özgür kalacağız."</p>

  <p>"...özgür kalacağız..." diye fısıldadı yankı.</p>

  <p>"Kutsal Sartan!" Alfred ürperdi.</p>

  <p>"Evet," dedi Haplo kısaca. "Yanına yandaş arıyor. Belki Kleitus ona bir tür büyü yapmıştır..."</p>

  <p>"Hayır," dedi Prens Edmund. "Bu büyü değil. Benim gördüğümü gördü. Ama anlamıyor."</p>

  <p>Sen gördün! Ve ben de gördüm! Ama ben aslında görmedim! Alfred özlemle masaya baktı. Odanın dışında, bağırılarak ne verilen emirleri, ayak sürümeleri duyabiliyordu. Kapıyı açması için rünleri etkinleştirmesi yeterliydi. Kutsal ışık yok olmuştu, kapı açılacaktı. Ama sözcükler boğazını tıkadı, büyüsü kafasında kıvrandı. Eğer kalırsam, eğer biraz daha zaman harcarsam, hatırlarım...</p>

  <p>"Yap şunu, Sartan!" diye tısladı Haplo, sıkılmış dişlerinin arasından. "Eğer Kleitus beni canlı ele geçirirse, dünyalarımızın işi biter!"</p>

  <p>Onu iki ayn yöne çeken iki güç. Halkın umudu, halkın kıyameti, ikisi de bu odada! Eğer gidersem, birini sonsuza dek yitireceğim. Eğer gitmezsem...</p>

  <p><br /></p>

  <p>"Bak ne bulduk, Pons." Kleitus'un siyah cüppeli cüssesi girişi doldurdu. Nazırının daha küçük figürü yanında seğirtiyordu. "Önünde Lanetliler Odası'nı görüyorsun. Bu alçakların burayı nasıl bulduğunu, koruyucu rünleri kırmayı nasıl başardıklarını öğrenmek ilginç olurdu. Ne yazık ki, bize anlatacak kadar yaşamalarına izin veremeyiz."</p>

  <p>"Lanetliler Odası!" Pons'un sözleri hafif gelmişti, sanki ancak konuşabiliyormuş gibi. Nazır odada gözlerini gezdirdi, yere saçılmış cesetlere baktı, beyaz ahşap masaya baktı. "Gerçekmiş! Efsane değilmiş!"</p>

  <p>"Elbette gerçek. Ve lanet de öyle. Muhafızlar." Kleitus'un hareketi, kapıyı dolduracak kadar ölü askeri öne çıkardı. "Öldürün onları."</p>

  <p><i>Kardeşlerim, şiddet kullanmayın. Kimseye zarar vermeyin. Bunlar bizim halkımız. Hiçbir büyü savunması yapmayın.</i></p>

  <p>Alfred kapıyı açacak rünleri arandı, yaşlı kadının sesi kulaklarında çınlıyor, rün yapısını bozuyordu. Haplo'nun yanında durduğunun anca farkındaydı. Yorgun Patryn dövüşmeye hazırlıklıydı, kendi yaşamı için olmasa bile, bedeninden faydalanılmayacağından emin olmak için.</p>

  <p>Ama askerler savaşmıyordu</p>

  <p>"Emrimi duymadınız mı?" diye sordu Kleıtus öfkeyle. "Öldürün onları!"</p>

  <p>Ölü muhafızlar silahlarını kaldırmış, oklarını hazırlamış, kılıçlarını çekmiş duruyorlar, ama saldırmıyorlardı. Zar zor görülen hayaletleri, sanki sıcak bir rüzgâr çarpmışçasına kıpırdanıyordu. Alfred yanağının yanında bir nefes gibi, heyecanlı fısıldaşmalarını hissedebiliyordu.</p>

  <p>"Sana itaat etmeyecekler," dedi lazar. "Bu oda kutsal. Şiddet, onu kullanana döner."</p>

  <p>"...onu kullanana döner..." dedi yankı.</p>

  <p>Kleitus döndü. Gözleri kısıldı, siyah kaşları kadının dehşet verici görüntüsü karşısında bir araya geldi. Pons'un nefesi kesildi ve kendisini ölü birliklerinin arkasında saklamaya çalışarak geri çekildi.</p>

  <p>"Ölülerin ne düşündüğünü nereden biliyorsun?" diye sordu Hükümdar, lazarı dikkatle inceleyerek.</p>

  <p>Rünler! dedi Alfred kendi kendine, çılgınca ve onları zihninde kurmaya başladı Evet, evet. Kapıdaki desenler alev aldı, yumuşak bir maviyle parlamaya başladılar.</p>

  <p>"Onlarla iletişim kurabiliyorum. Düşüncelerini, ihtiyaçlarını, arzularını anlayabiliyorum."</p>

  <p>"Hah! Ölüler hiçbir şey düşünmez. Hiçbir şeye ihtiyaç duymaz! Hiçbir şey arzu etmez!"</p>

  <p>"Yanılıyorsun," dedi lazar, Pons'un yüzünü ter damlacıklarıyla dolduran boş bir sesle. "Ölüler tek bir şey istiyor özgürlüklerini. Despotlar öldüğünde özgürlüğümüze kavuşmuş olacağız!"</p>

  <p>"...kavuşmuş olacağız .."</p>

  <p>"Görüyorsun, Pons," dedi Kleitus ürkütücü bir gülümseme ile, soğukkanlıymış gibi görünmeye çalışarak. Halbuki sesindeki titremeyi kontrol etmek için büyük çaba gösteriyordu. "Lazar olmuş. Ölüler gereğinden çabuk kaldırıldığında bu olur işte. Şimdi, hayalet onu tamamen terk edene kadar bedenin dinlenmeye bırakılması gerektiğini söyleyen atalarımızın bilgeliğini anlayabiliyor musun? Onun cesedi ile deneyler yapmamız lazım. Kitaplar, bu durumda bedenin tekrar 'öldürülmesini' tavsiye eder. Ama yine de kesin olarak emin olunamaz..." Hükümdar durdu, omuzlarını silkti. "Ama daha ayrıntılı olarak inceleyecek zamanımız olacak. Muhafızlar, yakalayın onu."</p>

  <p>Soğuk, mavi dudaklarda hafif, korkunç bir gülümseme dolandı. Lazar şarkı söylemeye başladı. Cesetlerin üzerinde sis gibi süzülen hayaletler aniden kayboldu Ölü gözler canlandı. Ölü kollar uzandı. Ölü eller silahlarını kaldırdı, ama lazara karşı değil. Ölü gözler Kleitus'a, Lord Yüksek Nazır'a, yaşayanlara döndü</p>

  <p>Pons, Hükümdar'ın siyah cüppesini yakaladı. "Majesteleri! Bu lanetli oda yüzünden! Çıkalım! Mühürleyin! Onları içeride bırakın! Lütfen, Majesteleri!"</p>

  <p>Alfred'in rünlerinin ışığı parıl parıl yandı. Kapı gıcırdayarak açılmaya başladı. Sonunda! Bir şeyi doğru yapmıştı!</p>

  <p>"Haplo..."</p>

  <p><i>Bir hareket hissetti. Alfred döndü.</i></p>

  <p><i>Kleitus bir muhafızın yayını kapmıştı.</i></p>

  <p><i>Bir hareket sezen Alfred döndü. Bir adam yayını kaldırmış, Alfred'e doğrultmuştu. Adamın yüzü korku ile, korkunun doğurduğu öfke ile buruşmuştu. Alfred kıpırdayamadı. İstese bile, bir büyü duvarı öremezdi.</i></p>

  <p><i>"Şiddet uygulamayın!"</i></p>

  <p><i>Adam yayı çekti ve oku bırakmaya hazırlandı Alfred ölümü bekledi. Cesaretle değil, diye fark etti hüzünle, Alfred'in arkasından gelen güçlü bir el, onu bir kenara itti. Düşüyordu.</i></p>

  <p>Kıpkırmızı, kör edici bir ışık odayı doldurdu, gözleri hançerledi, beyni ateşle dağladı. Alfred yerdeydi, elleri ve dizleri üzerinde sürünüyordu. Üzerine çıkan, çarpan bacakların ve yanındaki köpeğin sıcak bedeninin farkındaydı. Bir el cüppesinin yakasını yakalayıp çekerek onu ayağa kaldırdı. Sert bir ses kulağına bağırdı "Şimdi eşitlendik, Sartan!" Aynı el onu, gıcırdama sesine bakılırsa tekrar kapanmakta olan kapıya doğru</p>

  <p>"Koş, seni lanet olası!"</p>

  <p>Alfred öne doğru sendeledi. Alevlerin, dumanın arasından koşuyordu. Çevresindeki her şey alev almış, yanıyordu: Prens Edmund, Jonathan, Haplo, köpek, kaya duvarlar, taş zemin, kapı. Yanıyor, yanıyordu...</p>

  <p>Haplo açıklığa doğru atladı, Alfred'i de arkasından çekti. Sartan taş kapının üzerine ağırlık yaptığını, kayarak kapandığını hissedebiliyordu. Ama, o anda bile, yüreği burkuldu. Harika bir şeyi arkasında bırakıyordu, çok kıymetli bir şeyi, çok...</p>

  <p>"...yalnızca yaşayanlar öldüğünde!" diye haykırdı lazarın sesi.</p>

  <p>Alfred kızıl ışığın içine baktı Düşes'in elindeki hançer kırmızı kırmızı parlıyordu. Hançer kabzasına kadar Kleitus'un göğsüne saplandı.</p>

  <p>Adamın öfkeli bağırışı bir acı haykırışına dönüştü.</p>

  <p>Lazar kanlı hançeri kurtardı ve tekrar sapladı.</p>

  <p>Kleitus acı ile bağırdı, lazarı yakaladı ve hançeri elinden almaya çalıştı. Lazar, Hükümdar'ı tekrar hançerledi ve ölü muhafızlar onun saldırısına katıldılar. Hükümdar düştü, uçuşan ellerin, saplanan kılıçların ve mızrakların altında kayboldu.</p>

  <p>Alfred'in kolu, omzundan çıkacak gibi oldu. Kafaüstü Haplo'ya doğru devrildi. Alfred yalvaran haykırışın acı dolu bir hırıltıyla kesildiğini duydu -Lord Yüksek Nazır.</p>

  <p>Kapı sürtünerek kapandı. Ama karanlık tünelde duran herkes lazarı, ya duvarların içinden, ya da yüreklerinin içinde, işitebiliyorlardı. '"</p>

  <p>"Şimdi, Hükümdar, sana gerçek gücü göstereceğim. Abarrach dünyası bize, ölülere ait olacak."</p>

  <p>Ve yankısı, "...ölülere ait olacak..."</p>

  <p>Lazarın sesi, diriltme Kinlerinin şarkısıyla yükseldi,</p>

  <p class="softbreak">&nbsp;</p>
</body>
</html>
