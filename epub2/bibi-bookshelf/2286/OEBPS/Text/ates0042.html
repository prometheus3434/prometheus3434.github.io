<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>OTUZÜÇÜNCÜ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">MEZARLAR,</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Alfred Arianus'ta, Haplo ile ilk karşılaşmasından sonra, Patrynleri, eski düşmanlarını araştırmak için epey çaba göstermişti. İlk Sartanlar titiz kayıt tutuculardı ve Alfred Drevlin'in altındaki anıtmezarın kayıt mahzenlerinde saklanan tezleri, tarihçeleri dikkatle incelemişti. Özellikle de Patrynler ve büyü kavramları ile doğrudan ilgili bilgileri aramıştı. Patrynler düşmanlarına sırlarını açıklamamak konusunda çok dikkatli olduklarından, pek az şey bulmuştu. Ama bir metin Alfred'in özellikle dikkatini çekmişti ve şimdi aklına gelen metin de buydu.</p>

  <p>Bir Sartan tarafından değil, bir Patryn ile kısa ve fırtınalı bir aşk ilişkisine girmiş kadın bir elf büyücüsü tarafından yazılmıştı.</p>

  <p>Patryn büyüsünün kavramını anlamak konusundaki anahtar, çemberdir. Çember, yalnızca bedenlerine işledikleri rünleri ve bu rünlerin nasıl yapılandırıldığına hükmetmez. Aynı zamanda yaşamlarının her alanına uzanır -zihin ile beden arasındaki ilişki, iki kişi arasındaki ilişki, topluluk ile ilişki Çemberin kırılması, bedene verilen bir zarar ile de olsa, ilişkilerin bozulması yolu ile de, ne pahasına olursa olsun kaçınılması gereken bir durumdur</p>

  <p>Patrynler ile ilişki kurmuş olan, onların sert, zalim ve diktatörce kişiliklerini tanıyan Sartanlar ve diğerleri, onların kendi türlerine (Ve yalnız kendi türlerine!) karşı duydukları güçlü sadakat karşısında her zaman şaşkınlık içinde kalmışlardır. Fakat çember kavramını anlayanlar için bu sadakat şaşırtıcı değildir. Çember, Patryn'leri kendilerinden düşük olarak gördükleri diğerlerinden soyutlayarak, topluluklarının gücünü korur. (<i>Burada büyücü ile başarısız aşk ilişkisi hakkında ilgisiz bilgiler vardı</i>)</p>

  <p>Bir Patryn'i yere yıkan şey bir hastalık da olsa, bir yaralanma da, beden ile zihin arasında oluşan çemberin bozulması olarak görülür. Patrynler arasında uygulanan iyileştirme yöntemlerinde en önemli faktör, çemberin tekrar kurulmasıdır. Bu hasta ya da yaralı kişinin kendisi tarafından ya da bir başka Patryn tarafından yapılabilir. Bu kavramı anlayan bir Sartan da muhtemelen aynı işlevi yerine getirebilir, ama bunun gerçekleşmesi hayli kuşkuludur, çünkü 1: Patryn buna izin vermeyecektir ve 2: bir Sartan'ın bile, en ufak bir vicdan azabı duymadan, anında dönüp kendisini katledecek bir düşmana acıma ve merhamet duyabileceği kuşkuludur.</p>

  <p><br /></p>

  <p>Mensch büyücü ne Patrynlerden, ne de Sartanlardan fazla hoşlanmamıştı Metni ilk okuduğunda Alfred, kadının tonuna biraz bozulmuş, halkına haksızlık ettiğini düşünmüştü. Şimdi o kadar emin değildi.</p>

  <p>Acıma ve merhamet. kendisine, bunların hiçbirini göstermeyecek bir düşmana karşı. Sözcükleri önemsemeden, öylesine, üzerlerinde düşünmeden okumuştu Şimdi bu sorunu düşünecek zamanı yoktu, ama cümlenin bir yerlerinde yanıtın var olduğundan emindi.</p>

  <p>Haplo'nun varlığına ait çember bozulmuş, paramparça olmuştu. Zehir, diye tahmin etti Alfred, dudaklarındaki siyah maddeye, şişmiş diline ve adamın korkunç acılar içinde kıvrandığına ilişkin izlere bakarak.</p>

  <p>"Çemberi onarmalıyım, o zaman adamı da onarabilirim."</p>

  <p>Alfred Haplo'nun rün bezeli ellerini tuttu -Patryn'in sol eli Sartan'ın sağ elinin içinde, Sartan'ın sol eli Patryn'in sağ elini tutar durumda. Çember oluşmuştu. Alfred gözlerini kapattı. Dışarıdaki her sesi dışarıda bıraktı, daha fazla muhafız geldiği bilgisini, hâlâ ölümcül tehlike içinde oldukları bilgisini dışarıda bıraktı. Yumuşak bir sesle rünleri söylemeye başladı.</p>

  <p>İçinde bir sıcaklık kabardı, kanı güçlü bir şekilde bedeninde nabız gibi attı, içinde can yükseldi. Rünler canı yüreğinden aldı, başından sol koluna, sol eline taşıdı. Alfred canın elinden Haplo'nun eline geçtiğini hissetti. Ölmekte olan adamın soğuk derisi, eline sıcak gelmeye başladı. Adamın nefesinin rahatladığını duydu ya da duyduğunu sandı.</p>

  <p>Patrynler Sartan büyülerini durdurma, önleme gücüne sahiptir. Başta, Alfred Haplo'nun da bunu yapacağından çok korkuyordu. Ama adam ya Alfred'in çevresine ördüğü rünleri kıramayacak kadar zayıf düşmüştü, ya da yaşama içgüdüsü çok güçlüydü.</p>

  <p>Haplo gittikçe iyileşiyordu, ama, aniden, Alfred acının pençesine düştü. Zehir bedenine girdi, Patryn'den Sartan'a aktı, içini alevden bıçaklarla hançerledi. Alfred'in nefesi kesildi, inledi, iki büklüm oldu. Bulantı midesini burkuyor, içini parçalıyor gibi geliyordu.</p>

  <p><i>En ufak bir vicdan azabı duymadan donup onu katledecek bir düşman.</i></p>

  <p>Alfred dehşet verici bir kuşkuya kapıldı. Haplo onu öldürüyordu! Patryn yaşayıp yaşamadığına aldırmıyor, ölürken, bu fırsatı, bir düşmanı da yanında götürmek için kullanıyordu.</p>

  <p>Şüphe bir anda kayboldu. Gittikçe ısınan ve güçlenen Haplo'nun elleri Sartan'ın ellerini daha sıkı yakaladı ve Alfred'e geri vermesi gereken yaşamı ve gücü verdi. İkisi arasında çember tam olarak oluşmuş, tamamlanmıştı.</p>

  <p>Ve Alfred, onu boğan bir üzüntü ile, Haplo'nun onu asla affetmeyeceğini anladı.</p>

  <p>"Durun! Hayır! Ne yapıyorsunuz?" Birisi panik içinde bağırıyordu.</p>

  <p>Alfred irkilerek kendine geldi ve çevresinin, içinde bulundukları tehlikenin farkında vardı. Haplo doğrulup oturdu. Hâlâ solgun ve titremekte olmasına rağmen, bakışları netti ve gözleri, büyük bir düşmanlıkla Alfred üzerine dikilmişti.</p>

  <p>Haplo çemberi kırdı ve ellerini Alfred'in ellerinden çekti.</p>

  <p>"Sen... sen iyi misin?" diye sordu Alfred, Haplo'ya endişeyle bakarak.</p>

  <p>"Beni rahat bırak!" diye hırladı Haplo. Ayağa kalkmaya çalıştı, yerine çöktü.</p>

  <p>Alfred yardım etmek içini elini uzattı. Haplo eli kabaca itti. "Beni rahat bırak, dedim!"</p>

  <p>Dişlerini sıkarak taş yatağa yaslandı ve kendisini çekti. Tam ayağa kalkmaya çalışıyordu ki, Alfred'in omzunun üzerinden hücrenin dışına baktı. Patryn'in gözleri kısıldı, bedeni gerginleşti.</p>

  <p>Panik dolu haykırışların farkına varan Alfred, telaşla arkasına döndü. Koruyucu bağırıyordu, ama Alfred'e değil, Dük'e bağırıyordu.</p>

  <p>"Sen delisin! Bunu yapamazsın! Tüm yasalara aykırı! Bırak şunu, seni aptal!"</p>

  <p>Jonathan rünleri söylüyor, ölü karısının bedeni üzerinde büyüyü oluşturuyordu.</p>

  <p>"Ne yaptığını bilmiyorsun!"</p>

  <p>Koruyucu Jonathan'a doğru atıldı, onu cesetten uzaklaştırmaya çalıştı. Alfred Koruyucu'nun "lazar" hakkında bir şey söylediğini duydu, ama tutarsız haykırışlar yüzünden bir şey anlamadı.</p>

  <p>Jonathan, acı, ümitsizlik, çılgınlıktan doğmuş bir güç ile koruyucu'yu üzerinden attı. Adam bir duvara çarptı, başını vurup yere yıkıldı. Dük ona hiç dikkat etmedi, uzaktan gelen, ama yaklaşmakta olan ayak seslerine hiç dikkat etmedi. Karısının hâlâ ılık bedenini göğsüne bastırdı ve gözyaşları yanaklarından akarken rünleri söylemeye devam etti.</p>

  <p>"Muhafızlar geliyor," dedi Haplo, keskin, acıtıcı bir sesle. "Muhtemelen hayatımı, tekrar öldürülebilmem için kurtardın. Buradan nasıl çıkacağımız hakkında bir fikrin yoktur herhalde."</p>

  <p>Alfred istemsizce geldikleri yöne baktı ve ayak seslerinin tam da o yönden geldiğini fark etti. "Ben... ben..." diye kekeledi.</p>

  <p>Haplo alayla burun kıvırdı ve Dük'e sertçe baktı. "Bize yardımı dokunamayacak kadar kendini kaptırmış." Patryn, sersemce ayağa kalktı, neredeyse taş yatağın üzerine düşüyordu. Öfkeli bir bakış Alfred'i uzak durması için uyardı. Haplo dengesini sağladı, sendeleyerek hücreden çıktı ve hâlâ aşılmaz bir karanlıkla dolu koridora doğru baktı.</p>

  <p>"Buradan dışarı çıkıyor mu acaba? Yoksa çıkmaz yol mu? Eğer çıkmazsa, bizim de sonumuz gelecek Ya da sonsuza dek bu labirentte dolanıp durabiliriz. Yine de, belki... Hey, merhaba, oğlum! Sen nereden çıktın?"</p>

  <p>Karanlıktan maddeleşmiş gibi görünen köpek, neşeli bir havlama ile sahibinin üzerine atladı. Haplo eğilip köpeği kucakladı. Köpek kıvrandı, dans etti, sahibinin ayak bileklerini bir sevgi çılgınlığı içinde dişledi.</p>

  <p>Ayak sesleri yaklaştı, ama şimdi yavaşlamışlardı. Alfred, ayırt edilemez, ama işitilebilir sesler duydu. Konuşmadan anlaşılabildiği kadarıyla, mezarlara girip gizemli yabancının büyüsü ile karşılaşmakta tereddüt ediyorlardı.</p>

  <p>Haplo köpeğin böğrünü okşadı, sorgularcasına Alfred'e baktı.</p>

  <p>"Bana ne soracağını biliyorum!" diye haykırdı Alfred şaşkın şaşkın. Sartan telaşla ayağa kalktı ve Patryn'in bakışlarından kaçınarak koridoru geçip bir yığın halinde yatmakta olan Koruyucu'nün yanına gitti. Baygın adamın yanında diz çöktü. "Ve, hayır! Ölüleri öldürmek için kullandığım büyüyü hatırlayamıyorum. Deniyorum, ama imkânsız. Baygınlıklarım gibi. Kontrol edemediğim bir şey!"</p>

  <p>"O zaman ne halt etmeye zaman harcıyorsun?" diye sordu Haplo öfkeyle. "Buradan uzaklaşmamız gerek! Yolu bilseydim..."</p>

  <p>"Rünler!" diye hatırladı Alfred ve ışık altında parlamakta olan mezar duvarlarına baktı. Titreyen elini uzattı. "Rünler!"</p>

  <p>"Eee, yani?"</p>

  <p>"Bizi dışarı götürecekler! Ben -Bekle!"</p>

  <p>Alfred'in parmakları duvardaki şekillere dokundu, burguların, düğümlerin, karmaşık desenlerin üzerinde gezindi Birine dokunarak rünü söyledi. Parmaklarının altındaki şekil yumuşak, parlak bir maviyle ışıldamaya başladı. Dokunduğu rünün yanındaki rün de büyülü ateşle alevlendi ve parlamaya başladı. Kısa süre sonra, bir biri ardına, bir dizi rün karanlıkta belirmiş, koridor boyunca uzanıyor ve görme sınırının ötesinde gözden kayboluyorlardı.</p>

  <p>"Bunlar bizi dışarı mı götürecek?"</p>

  <p>"Evet," dedi Alfred güvenle. "Yani..." Tereddüt etti, yukarıdaki katlarda gördüklerini hatırlayarak kararsız kaldı. Omuzları çöktü. "Desenler yok edilmemiş ya da zarar verilmemişlerse..."</p>

  <p>Haplo homurdandı. "Eh, en azından başlangıç sayılır." Sesler daha yüksek geliyordu. "Hadi. Sanki lanet bir ordu topluyor gibiler! Sen önden git. Ben Prens'i alırım. Baltazar'ı tanımışsam eğer, Ekselanslan'nı yanımızda götürmezsek, gemiye ulaşmaya çalışırken başımız derde girebilir."</p>

  <p>Koruyucu baygındı, ama hayattaydı. Alfred onu iç rahatlığı ile bırakabilirdi. Sartan, Dük'ün yanına seğirtti, artık hayatına hiç kıymet vermeyen acı dolu bir adamı kaçmaya ikna edebilecek ne yapabileceğini, ne söyleyebileceğini bilemeden eğildi.Alfred konuşmaya yeltendi, durdu, dişlerinin arasından keskin bir nefes aldı.</p>

  <p>Jonathan'ın büyüsü işe yaramıştı. Jera'nın gözleri açıktı, çevresine bakıyordu. Gözlerini, yaşayanların sıcak, parlak bakışlarıyla kocasına kaldırdı. Jonathan ona doğru uzandı, ama o anda görüntü dalgalandı, çözüldü ve Jera ona bir ölünün soğuk, boş gözleri ile bakmaya başladı.</p>

  <p>"Jonathan!" diye inledi yaşayan sesi acı içinde. "Ne yaptın?"</p>

  <p>Ve, sanki mezardan -gelirmiş gibi, soğuk bir ses inledi, "Ne yaptın?"</p>

  <p>Alfred'i dehşet doldurdu, dondurdu Geri çekildi, Haplo'ya çarptı ve minnetle tutundu ona.</p>

  <p>"Sana önden gitmeni söylediğimi sanıyordum!" diye terslendi Patryn. Bir eli Prens'in kolundaydı, ceset uysallıkla hareket ediyordu. "Gelmiyorsa Dük'ü bırak. Bize bir faydası yok. Neler oluyor sana? Yemin ederim..."</p>

  <p>Haplo'nun bakışları kaydı, sesi söndü gitti. Çenesi düştü.</p>

  <p>Jonathan ayağa kalkmış, karısının kalkmasına yardım ediyordu. Ok Jera'nın göğsünde duruyordu, cüppesinin önü kanıyla lekelenmişti. Görüntüsüne ilişkin bu kadarı, zihinlerinde kalmıştı, katıydı. Ama yüzü...</p>

  <p>"Bir kere, Drevlin'de, boğulmuş bir kadın görmüştüm," dedi Alfred yumuşak, şaşkınlık dolu bir sesle. "Suyun altında yatıyordu, gözleri açıktı, su saçlarını kımıldatıyordu. Canlı görünüyordu! Ama olmadığını baştan beri biliyordum..."</p>

  <p>Hayır, değildi. Mağarada tanık olduğu töreni, cesetlerin arkasında ayrılmış, bölünmüş olarak duran hayaletleri hatırladı.</p>

  <p>"Jonathan?" diye haykırdı ses tekrar tekrar. "Ne yaptın?"</p>

  <p>Ve o dehşet verici yankı, "Ne yaptın?"</p>

  <p>Jera'nın hayaleti, bedenden kurtulacak zamana sahip olmamıştı. Kadın iki dünya arasında sıkışıp kalmıştı, ölülerin dünyası ile ruhun dünyası. Bir lazar olmuştu.<a href="../Text/Dipnot.xhtml#a13" id="a13"><sup>13</sup></a></p>

  <p><br /></p>
</body>
</html>
