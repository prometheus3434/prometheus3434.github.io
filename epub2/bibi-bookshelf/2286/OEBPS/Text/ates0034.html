<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİBEŞİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">ESKİ TOPRAKLAR,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>"Ve sonra, baba," dedi Jera, "hayalet şekillenmeye başladı..."</p>

  <p>"Katılaştı mı, kızım?"</p>

  <p>"Hayır." Jera tereddüt etti. Kaşlarını çattı, düşündü ve anılarını sözlere dökmeye çalıştı. "Sis gibi, saydamdı hâlâ. Ona dokunmaya çalışsaydım, elim hiçbir şey hissetmezdi. Ama yine de... hatlarını, ayrıntılarını görebiliyordum. Göğüs zırhındaki arma, burnunun şekli, kollarındaki savaş yaraları. Baba, adamın gözlerini görebiliyordum! Evet, gözlerini! Bana baktı, hepimize baktı. Ve, sanki büyük bir zafer kazanmış gibiydi. Sonra... yok oldu."</p>

  <p>Jera ellerini açtı. Sözleri o kadar canlı, jestleri o kadar etkiliydi ki, Alfred sanki o yarı şeffaf şeklin, parlak güneş altındaki sabah sisi gibi belirsizleşip solduğunu görebiliyordu.</p>

  <p>"İhtiyar Pons'un yüzündeki ifadeyi görmeliydiniz," diye ekledi Jonathan, sıcak, çocuksu kahkahasıyla. - "Mmmm, evet," diye mırıldandı Kont.</p>

  <p>Jera kızardı. "Sevgili eşim, bu konu gerçekten de oldukça ciddi."</p>

  <p>"Biliyorum, sevgilim, biliyorum." Jonathan kendisine hâkim olmak için çabaladı. "Ama kabul etmelisin, gerçekten komikti..."</p>

  <p>Jera'nın dudaklarına bir gülümseme yerleşti. "Biraz daha şarap, baba," dedi ve telaşla babasının kadehini doldurdu.</p>

  <p>Kont'un izlemediğini düşündüğü bir anda, Jera kocasına başını sevgi dolu, şakacı bir paylamayla salladı. Kocası ona sırıttı ve göz kırptı.</p>

  <p>Kont gördü ama gülmedi. Alfred, Kont'un görmediği pek az şeyin olduğu duygusuna kapıldı. Kurumuş, bilgeleşmiş bir adam olan Kont, boncuk gibi, kara bakışlarını devamlı odada gezdiriyordu. Bakışlar aniden Alfred'e saplandı.</p>

  <p>"O yaptığın büyüyü görmek isterim." Kont, sanki Alfred dahiyane bir iskambil numarası yapmış gibi konuşmuştu. Kont sandalyesinde öne eğildi ve sivri dirsekleri ile kendini dengeledi. "Bir daha yap. Cesetlerden birini çağırırım. Kızım, hangisinden vazgeçebiliriz..."</p>

  <p>"Ben... yapamam!" diye kekeledi Alfred. İçine batmakta olduğu bataklık içinde yol aramaya çalışırken gittikçe heyecanlanıyor, şaşırıyordu. "İçgüdüydü. Bir anlık... bir eylem, anlıyor musunuz? Başımı kaldırdım ve... kılıç iniyordu. Rünler... aklıma geliverdi... yani... tabiri caizse."</p>

  <p>"Sonra da hemen çıkıverdi, öyle mi?" Kont sivri kemikli parmağını Alfred'in kaburgalarına sapladı. Yaşlı adamın bedeninin her parçası, bileytaşında bileylenmiş gibi sivriydi.</p>

  <p>"Tabiri caizse," diye yanıt verdi Alfred hafifçe.</p>

  <p>Kont güldü ve onu tekrar dürtükledi. Alfred o bıçak gibi parmak ve o bıçak gibi gözler ona her dokunduğunda, gerçeğin kendisinden sökülüp alındığı izlenimine kapılıyordu. Ama gerçek neydi? Gerçekten de ne yaptığını bilmiyor muydu? Yoksa, bunca yıldır yapmaya alıştığı gibi, kimliğini gizlemek için bir parçası, diğer parçasından saklıyor muydu gerçeği?</p>

  <p>Alfred titreyen eliyle dökülmekte olan saçlarını sıvazladı.</p>

  <p>"Baba, onu rahat bırak." Jera gelip Alfred'in yanında durdu, ellerini omuzlarına koydu. "Biraz daha şarap alır mısın, bayım?"</p>

  <p>"Hayır, teşekkür ederim, hanımefendi." Alfred'in kadehi dokunulmamış, tadılmamış olarak duruyordu. "Eğer bana izin verirseniz, çok yoruldum. Biraz uzanıp..."</p>

  <p>"Elbette, bayım," dedi Jonathan. "Çok düşüncesizce davrandık, seni hükümdarın uyku vaktinin geç saatlerine kadar ayakta tuttuk. Halbuki çok zor bir devir geçirmiş olmalısın..."</p>

  <p>Bildiğinizden de zor, dedi Alfred kendi kendine hüzünle, ürpererek. Bildiğinizden çok daha zor! Sallanarak ayağa kalktı.</p>

  <p>"Size odanızı göstereyim," diye önerdi Jera.</p>

  <p>Bir çanın hafif sesi gaz ışığı ile aydınlanmış karanlığın içinde yumuşak bir sesle çınladı. Odada bulunan dört kişi sustu, üçü anlamlı anlamlı bakıştı.</p>

  <p>"Bu, saraydan gelen bir haber olmalı," dedi Kont. Eklemleri gıcırdayarak ayağa kalkmaya yeltendi.</p>

  <p>"Ben giderim," dedi Jera. "Ölülere güvenemeyiz." Gölgelerin içinde kayboldu.</p>

  <p>"Eminim bunu işitmek isteyeceksin, bayım," dedi Kont, siyah gözleri pırıldayarak. Elini salladı ve Alfred'i oturmaya davet etti -ya da oturmasını emretti.</p>

  <p>Alfred'in tekrar sandalyesine çökmekten başka çaresi yoktu, halbuki bu dünyanın dinlenme saatleri olan bir zamanda bunca hızla ve bunca gizlilik içinde gelen hiçbir haberi duymak istemediğinden, mutsuz bir şekilde emindi.</p>

  <p>Adamlar sessizlik içinde beklediler, Jonathan'ın yüzü solgun ve endişeliydi, yaşlı Kont dikkatli ve hevesli görünüyordu. Alfred hüzün içinde, umutsuzca, boş bir duvara dikmişti gözlerini.</p>

  <p>Kont Eski Topraklar'da yaşıyordu, bir zamanlar büyük ve zengin olan bir mülkte. Yüzyıllar önce, bu topraklar hayatla doluydu, inanılmaz sayıda ceset tarafından işleniyordu. Evin pencereleri, dalgalanan kairn otu tarlalarını ve yüksek, mavi çiçekli lanti ağaçlarını görüyordu. Şimdi evin kendisi de bir ceset halini almıştı. Çevresindeki tarlalar çoraktı, sonsuz yağmurun yarattığı, cansız kül-çamurdan denizlerle kaplıydı.</p>

  <p>Kont'un konutu, Necropolis'teki pek çok konut gibi mağara şekilli bir yapı değildi. Taş bloklardan yapılmıştı ve Alfred'e, güçlerinin doruklarında iken, Sartanların Arianus'un Yüksek Âlemleri'nde yapmış oldukları şatoları hatırlatıyordu.</p>

  <p>Şato büyüktü, ama arka odaların çoğu kapatılmış ve terk edilmişti, çünkü orada yaşayan tek kişi Kont idi ve eski hizmetkarlarının cesetlerinden başka yoldaşı da yoktu. Ama evin ön kısmı, Eski Topraklar'da yaptıkları araba yolculuğu boyunca gördükleri diğer hüzünlü, harap olmuş konutlarla karşılaştırıldığında, oldukça iyi korunmuştu.</p>

  <p>"Eski rünler," demişti Kont, Alfred'e, keskin bir bakışla. "Çoğu kişi onları yok etti Onları okuyamıyorlardı ve evlerini eski moda gösterdiğini düşünüyorlardı. Ama ben onları yerine bıraktım, onlara baktım. Ve onlar da bana baktılar. Pek çok ev tozun içinde yok olmuşken, benim evimi ayakta tuttular."</p>

  <p>Alfred rünleri okuyabiliyor, yüzyıllar boyunca duvarları ayakta tutan büyünün gücünü hissedebiliyordu. Ama hiçbir şey söylemedi, fazla şey söylemekten korkuyordu.</p>

  <p>Şatonun içinde yaşanan kısmı, alt katlardaki hizmet odalarından oluşuyordu: bir mutfak, hizmetkarların odaları, kiler, ön ve arka giriş holleri ve Kont'un Eski Topraklar'ın arazilerine yaşam getirmek için deneyler yaptığı bir laboratuvar. Yukarıdaki iki kat, aileye ait rahat yaşam odalarına bölünmüştü: yatak odaları, misafir odaları, oturma odası ve yemek odası.</p>

  <p>Yatak odasına yönelmiş bir hükümdar saati<a href="../Text/Dipnot.xhtml#a9" id="a9"><sup>9</sup></a>&nbsp;zamanı gösteriyordu. Alfred özlemle yatağı, uykuyu, bu uyanıkken görülen kâbusa dönmeden önce, birkaç saatliğine de olsa, o kutsanmış yokluğa gömülmeyi düşündü.</p>

  <p>Aslında uyuklamış olmalıydı, çünkü bir kapı açıldığında, hiç dalmayı düşünmediği bir uykudan uyanmanın verdiği nahoş duyguyu hissetti. Gözlerini kırpıştırarak sulanmış gözlerini, odanın uzak ucundaki bir kapıdan giren Jera ile siyah bir pelerine sarınmış bir adamın üzerinde odakladı.</p>

  <p>"Bu haberi Tomas'tan bizzat duymanız gerektiğini düşündüm. Belki soru sormak istersiniz," dedi Jera.</p>

  <p>Alfred, o zaman, haberin kötü olduğunu anladı ve başını ellerinin arasına aldı. Daha ne kadar dayanabilirdi?</p>

  <p>"Prens ile rün kaplı derisi olan yabancı, ikisi de öldüler," dedi Tomas alçak sesle. Işığa adım attı, başındaki başlığı çıkardı. Jonathan yaşlarında, genç bir adamdı. Cüppesi kirliydi, sanki bineğini hızla sürmüş gibi çamurlanmıştı. "Hükümdar ikisini de bu gece, sarayın oyun odasında öldürttü."</p>

  <p>"Sen de orada miydin? Bizzat gördün mü?" diye sordu Kont. Keskin hatlı yüzü öne çıkmış ve merakıyla havayı keser gibi görünüyordu.</p>

  <p>"Hayır, ama bedenleri mezarlara götürmekle görevli cesetlerden biriyle konuştum. Bana, koruyucunun iki adamın bedenini de korumak üzere çalışmaya başladığını söyledi."</p>

  <p>"Sana ölü mü söyledi!" dedi yaşlı adam, dudak bükerek. "Ölülere güvenemezsin."</p>

  <p>"Bunun farkındayım, Lordum. Hükümdarın rün taşı oyununu iptal ettiğini bilmiyormuş gibi davrandım ve oyun odasına daldım. Cesetler büyük bir kan birikintisini temizliyorlardı -taze kan birikintisi. Ucu çentiklenmiş, kanla kaplı bir mızrak yanında duruyordu. Pek az kuşku var. Adamlar ölmüş."</p>

  <p>Jera başını sallayıp, içini çekti. "Zavallı Prens. Zavallı genç adam, öylesine yakışıklı, öylesine onurlu. Ama, dedikleri gibi, birisinin kötü şansı, bir diğerinin iyi şansı olabilir."</p>

  <p>"Evet," dedi yaşlı adam şiddetle, hevesle. "Bizim şansımız!"</p>

  <p>"Tek yapmamız gereken cesetleri kurtarmak. Prens'in ve arkadaşının cesetlerini." Jera hızla Alfred'e döndü. "Tehlikeli olacak elbette, ama -sevgili bayım," dedi ani bir şaşkınlıkla, "sen iyi misin? Jonathan, ona bir bardak stalagma getir."</p>

  <p>Alfred gözlerini Jera'ya dikmiş, oturuyordu. Kıpırdayamıyor, mantıklı bir şekilde düşünemiyordu. Sözcükler içinden fışkırdı. Beceriksizce, sallanarak ayağa kalktı. "Haplo, Prens -ölmüş. Öldürülmüş. Kendi halkım. Ahlaksızca öldürüyorlar. Ve siz -siz duygusuz... Ölüme yalnızca önemsiz bir rahatsızlık, bir başbelası gibi davranıyorsunuz, sanki soğuk algınlığı gibi!"</p>

  <p>"İşte, bunu iç." Jonathan bir kadeh kötü kokulu içkiyi uzattı. "Yemekte daha fazla yemeliydin..."</p>

  <p>"Yemek mi!" diye haykırdı Alfred boğuk bir sesle. Kadehi itti, bir duvara toslayana kadar geriledi. "İki adamın yaşamları onlardan koparılıp alınmış ve siz daha fazla yemekten bahsediyorsunuz! Bedenlerini... bedenlerini kurtarmaktan bahsediyorsunuz!"</p>

  <p>"Bayım, seni temin ederim. Cesetlere iyi davranılacak." Bu Tomas'tan, yabancıdan gelmişti. "Gece koruyucusunu kişisel olarak tanıyorum. Sanatında oldukça yeteneklidir. Arkadaşında pek az değişiklik fark edeceksin..."</p>

  <p>"Pek az değişiklik!" Alfred titreyen eliyle kel kafasını sıvazladı. "Yaşama anlamını veren, ölümdür. Erkek, kadın, köylü, kral, zengin, fakir: yolun sonuna yürüyen yolcularız hepimiz. Yaşam kutsaldır, kıymetlidir, değer verilecek, üzerine titrenecek, hafife alınmayacak bir şeydir. Ölüme karşı bütün saygınızı yitirmişsiniz. Bir adamın yaşamını çalmak, sizin için... parasını çalmaktan daha büyük bir suç değil!"</p>

  <p>"Suç mu?" diye karşılık verdi Jera. "Suçtan mı bahsediyorsun? Suç işleyen sensin. Bir bedeni yok ettin, hayaletini yokluğa gönderdin. Bir şekilden yoksun olarak, orada sonsuza dek acı çekecek."</p>

  <p>"Bir şekli vardı!" diye haykırdı Alfred. "Gördünüz! Adam sonunda serbest kaldı!" Durdu, söyledikleri kendisini de şaşırtmıştı.</p>

  <p>"Özgür mü?" Jera dehşet içinde bakakaldı. "Ne yapmak için özgür? Nereye gitmek için özgür?"</p>

  <p>Alfred kıpkırmızı kesildi, buz keserek titredi. Sartanlar, yarı tanrılar. Yok olmaya mahkûm bir dünyadan dünyalar yaratmaya kadir varlıklar. Yaratma gücüne kadir varlıklar. Ama yaratım, yok oluştan doğmuştu. Büyümüz ölü çağırmaya yol açtı. Bu adım kaçınılmazdı. Yaşamı kontrol etmekten, ölümü kontrol etmeye.</p>

  <p>Ama bu kadar dehşet verici olmasının sebebi ne? Neden varlığımın her zerresi bu uygulamaya isyan ediyor?</p>

  <p>Bir kez daha, Arianus'taki anıtmezar, tabutlarında yatan arkadaşlarının bedenleri geldi gözlerinin önüne. Arianus'u terk etmeden önce, onları son bir kez ziyaret ettiğinde, bir hüzün hissetmişti. Bu hüzün onlar için değildi, bunu fark etmişti, kendisi içindi. Yalnız kalmıştı.</p>

  <p>Aynı zamanda, anne babasının Labirent'teki ölümlerini de hatırladı...</p>

  <p>Hayır, diye hatırladı Alfred, kafası karışarak. Onlar Haplo'nun anne babasıydı. Ama o iç paralayıcı acıyı, kabaran öfkeyi, korkunç dehşeti hatırlıyordu... Yine, kendisi için. Yani Haplo için. Yalnız kalmıştı. Savaşan ve mücadele eden parçalanmış bedenler, sonunda huzur bulmuştu. Ölüm Haplo'ya nefret etmeyi öğretmişti, anne babanı, onları öldüren bu zindana kapatan düşmandan nefret et. Ama, Haplo biliyor olmasa da, ölüm ona başka şeyler de öğretmişti.</p>

  <p>Ve şimdi Haplo ölmüştü. Ve Alfred, artık kendisinin de...</p>

  <p>Bir sızlanma Alfred'in düşüncelerini böldü. Bir dilin, derisi üzerindeki soğuk ve ıslak teması, yerinden sıçramasına sebep oldu.</p>

  <p>Siyah, tanımlanamaz bir köpek bakışlarını ona endişeyle kaldırmış, başını bir yana eğmişti. Bir patisini kaldırdı ve Alfred'in dizine koydu. Parlak kahverengi gözler hissettiği endişeye karşı, anlamasa da, teselli sunuyordu.</p>

  <p>Alfred köpeğe bakakaldı, sonra baştaki şokundan kurtularak kollarını hayvanın boynuna doladı. Ağlamamak için zor tutuyordu kendini.</p>

  <p>Köpek sempati sunmaya hazırdı, ama bu laubalilik, görünüşe göre, tahammül edilemezdi. Alfred'in kollarından kurtuldu ve adamı şaşkınlık içinde süzdü.</p>

  <p>Neden bu kadar tantana ediyorsun ki, der gibiydi. Yalnızca emirlere uyuyorum</p>

  <p>İzle onu. Haplo'nun son emri.</p>

  <p>"C -cici köpek," dedi Alfred, sakınarak uzanıp hayvanın kürklü, siyah başını okşayarak.</p>

  <p>Köpek okşanmaya teslim oldu, vakur bir şekilde, başını okşamanın kabul edilebilir olduğunu, ilişkilerinin kulak kaşımaya kadar ilerleyebileceğini, ama bir yerlerde bir çizgi çekmek gerektiğini ve Alfred'in bunu anlayacağını umduğunu ima ediyordu.</p>

  <p>Alfred anladı, "Haplo ölmedi! O hayatta!" diye haykırdı.</p>

  <p>Çevresine bakındı ve odadaki herkesin ona bakmakta olduğunu gördü.</p>

  <p>"Bunu nasıl yaptın?" Jera'nın yüzü solmuştu, dudakları bembeyazdı. "Hayvanın bedeni yok olmuştu! Gördük!"</p>

  <p>"Söyle bana, kızım! Sen neden bahsediyorsun?" diye sordu babası huysuz huysuz.</p>

  <p>"O... o köpek, baba! Muhafızın çamur çukuruna attığı köpekti!"</p>

  <p>"Emin misin? Belki de benziyordur..."</p>

  <p>"Elbette eminim, baba! Alfred'e bak. Köpeği tanıyor! Ve köpek de onu tanıyor!"</p>

  <p>"Bir numara daha. Bunu nasıl becerdin?" diye sordu Kont. "Bu ne kadar olağanüstü bir numara? Yok olan cesetleri geri getirebiliyorsan.</p>

  <p>"Sana söylemiştim, baba!" dedi Jera soluk soluğa, içinde bulunduğu şaşkınlık yüzünden zorla konuşarak. "Kehanet!"</p>

  <p>Sessizlik. Jonathan Alfred'e, bir çocuğun gizleme ihtiyacı duymadığı, hayranlık dolu şaşkınlığı ile baktı. Kont, kızı ve yabancı, Sartan'ı keskin, düşünceli gözlerle süzdüler, belki de ondan en iyi şekilde nasıl faydalanabileceklerini hesaplıyorlardı.</p>

  <p>"Numara yok. 'Ben yapmadım' Ben hiçbir şey yapmadım,' diye itiraz etti Alfred "Köpeği geri getiren benim büyüm değildi Haplo'nunkiydi...</p>

  <p>"Arkadaşının mı? Ama, sizi temin ederim, bayım, o öldü, dedi Jonathan, karısına açıkça <i>Zavallı adam çıldırdı,</i> diyen bir bakışla bakarak</p>

  <p>Hayır, hayır, ölmedi Sızın arkadaşınız yanılmış olmalı Bedeni görmediniz aslında, değil mi?" diye sordu Alfred</p>

  <p>"Görmedim Ama kan, mızrak..."</p>

  <p>"Size söylüyorum," diye ısrar etti Alfred, "Haplo ölmüş olsaydı bu köpek burada olmazdı. Nasıl bilebildiğimi size açıklayamam, çünkü hayvan hakkındaki teorimin doğru olduğundan emin değilim. Ama şunu biliyorum Benim... ee... arkadaşımı öldürmek için bir mızraktan daha fazlası gerekir Büyüsü güçlüdür, çok güçlü. "</p>

  <p>"Pekâlâ, pekâlâ Bu konuda tartışmanın bir anlamı yok Hayatta veya değil. Onu ele geçirmemiz için daha da önemli bir sebep bu, ya da Hükümdarın ellerinden gen kalanları," dedi kont Tomas'a döndü "Ve şimdi bayım, Prens in diriltilmesi ne zaman gerçekleşecek'</p>

  <p>'Bilgi kaynağıma göre üç devir sonra, Lordum "</p>

  <p>"Bu bize yeterince zaman bırakıyor,' dedi Jera, parmaklarını birbirine dolayarak Yüz ifadesi düşünceliydi "Planlamak için. Ve halkına bir mesaj iletmek için Prens Edmund geri dönmediği zaman, ne olduğunu tahmin edecekler. Biz hazır olana kadar bir şey yapmamaları için uyarılmaları gerek."</p>

  <p>"Hazır mı? Ne için hazır?" diye sordu Alfred, allak bullak.</p>

  <p>"Savaş," dedi Jera</p>

  <p>Savaş Sartanlarla savaşan Sartanlar. Sartan tarihi boyunca böylesine bir trajedi hiç görülmemişti. Düşmanımızın fethini engellemek için bir dünyayı kopardık ve amacımıza ulaştık Büyük bir zafer kazandık</p>

  <p>Ve savaşı kaybettik</p>

  <p class="softbreak">&nbsp;</p>
</body>
</html>
