<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>KIRK BİRİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">MEZARLAR,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Tünel yön değiştirmeden yukarı tırmandı ve onları dışarı, Lanetliler Odası'ndan uzağa, engin bir magma havuzunun kıyısına götürdü. Magmanın ateşi, mağaranın sonsuz karanlığını kızıl bir parıltıyla aydınlatıyordu. Çevresinden dolaşmanın bir yolu yoktu, üzerinden geçmek zorundaydılar. Dar, taştan bir köprü eriyik lavın üzerinde, cehennemin üzerinde uzanan ince, siyah bir yılan gibi uzanıyordu.</p>

  <p>Haplo'nun derisine işlenmiş desenler masmavi parladı ve büyüleri onu ısıdan ve gazlardan korudu. Alfred alçak sesle şarkı söyledi; büyüsü ya nefes almasına yardım ediyordu, ya da yürümesine. Haplo emin değildi, ama yürümesine yardım ettiğini düşünüyordu, çünkü sakar Sanan tehlikeli açıklığı geçmeyi başarmıştı.</p>

  <p>Jonathan başını eğmiş, arkalarından geliyordu. Başkalarının konuşmalarıyla ilgilenmiyordu, kendi düşüncelerine dalmıştı. Fakat önceki günden beri değişmişti. Artık yürüyüşü amaçsız değildi, sendelemiyordu Adımları kararlı ve sağlamdı Çevresine ilgi gösteriyor, kendine dikkat ediyordu, köprü üzerinde dikkat ve ihtiyatla ilerliyordu</p>

  <p>"Genç zaten," dedi Alfred yumuşak bir sesle, cesedin eşlik ettiği Dük'ün köprünün sonuna ulaşmasını endişeyle izleyerek. "Hayatta kalma içgüdüsü, yaşamını sona erdirerek acılarına son verme arzusuna üstün geldi."</p>

  <p>"Yüzüne bak," dedi Haplo, yüzüncü kez Alfred'in beyninden uzak durmasını ve onun, Haplo'nun düşündüklerini söylemekten vazgeçmesini dileyerek.</p>

  <p>Jonathan başını kaldırmış, Prens'in, yanında süzülen hayaletine bakıyordu. Magmanın alev alev parıltısının aydınlattığı genç yüzü, zamanından önce yaşlanmıştı; acı ve dehşet, bir zamanlar gülümseyen dudakları germiş, gözlerdeki ışığı gölgelendirmişti. Bakışları sık sık Prens'e dikiliyordu,</p>

  <p>Tünel onları yukarı götürmeye devam etti, zemin, aşağıda yatan dehşeti arkada bırakmak için sabırsızlanıyormuş gibi, dik bir açıyla tırmanıyordu. Ama ya ileride nasıl bir dehşet vardı? Haplo bilmiyordu ve şu noktada aldırmıyordu da."Büyünle ona ne yaptın?" Kendisini meşgul etmek, susuzluğunu unutmak için konuşmaya devam ediyordu. Bir hareketi köpeği, Dük ile cesedi izlemesi için göndermeye yetti,</p>

  <p>"Yalnızca basit bir uyku büyüsü idi..." Alfred sendeledi ve kafaüstü kendi ayaklarının üstüne düştü.</p>

  <p>Haplo arkasından gelen sürtünme ve nefes seslerini duymazdan gelerek, sertçe yürümeye devam etti.</p>

  <p>"Oldukça karanlık oldu," dedi Alfred çekingenlikle, Haplo'ya yetişerek. "Işık olarak rehber rünleri kullanabilirdik..."</p>

  <p>"Unut bunu! Hayatım boyunca yetecek kadar Sartan büyüsü gördüm zaten. Ve bahsettiğim uyku büyüsü değildi. O odada yaptığın büyüden bahsediyorum."</p>

  <p>"Yanılıyorsun. Ben büyü yapmadım. Senin ve onun gördüğünüzü gördüm. En azından, öyle olduğunu sanıyorum..." Alfred yan yan Haplo'ya baktı, gördükleri hakkında konuşması için açık bir davetti bu.</p>

  <p>Patryn dudak büktü ve sessizlik içinde yürümeye devam etti.</p>

  <p>Tünel genişledi, aydınlandı. Farklı yönlere giden, başka tünellere dallandı. Hava daha serin, daha nemliydi, nefes almak kolaylaşmıştı. Gaz lambaları tıslıyor, karanlık havuzların arasında sarı ışık havuzları oluşturuyordu. Haplo'nun kente yaklaştıklarından kuşkusu yoktu.</p>

  <p>Tepeye ulaşınca ne bulacaklardı acaba? Onları bekleyen muhafızlar mı? Tüm çıkışların tutulduğunu mu?</p>

  <p>Su. Şu anda Haplo'nun tek düşündüğü buydu. En azından su bulacaklardı. Bir yudum için ölülerden bir ordu ile savaşabilirdi.</p>

  <p>Arkasında, Prens ile Jonathan alçak sesle konuşuyorlardı. Köpek ayaklarının dibinde yürüyor, konuşmalarını sessizce, dikkat çekmeden dinliyordu.</p>

  <p>"Her ne olursa, hepsi benim suçum olacak," diyordu Jonathan. Sesi üzgün, pişmanlık doluydu. Suçu kabulleniyor, ama kendi kendine acıyarak sızlanmıyordu. "Her zaman pervasız, kayıtsız oldum! Bana öğretilen her şeyi unuttum. Hayır, bu tam olarak doğru değil. Unutmayı seçtim. Jera'ya o büyüyü yaparken, yaptığım şeyin yanlış olduğunu biliyordum... Ama onun gitmesine dayanamazdım!"</p>

  <p>Bir an durdu ve ekledi, "Biz Sartanlar yaşama takıntılı hale geldik. Ölüme saygı duymayı unuttuk. Bir yaşam taklidi, bir yaşam benzeri bile bizim için ölümden daha iyiydi. Böylesine bir tavır, kendimizi tanrı olarak görmemizden ileri geliyordu. Hem, insanoğlunu tanrılardan ayıran nedir ki' Yaşam ve ölüm üzerindeki mutlak hükümleri değil mi? Büyümüz aracılığıyla yaşamı kontrol edebiliyorduk. Sonra ölümü kontrol edebilene kadar çalışmaya devam ettik -ya da kontrol ettiğimizi sanana kadar."</p>

  <p>Kendi ve halkı hakkında konuşurken, geçmiş zaman kipini kullandığını fark etti Haplo. Sanki bir değil, iki cesedin konuşmasına kulak misafiri oluyordu.</p>

  <p>"Anlamaya başlıyorsun," dedi Prens.</p>

  <p>"Daha fazlasını anlamak istiyorum," diye konuştu Jonathan alçakgönüllülükle.</p>

  <p>"Yanıtlar için nereye bakman gerektiğini biliyorsun."</p>

  <p>Lanetliler odasına, kuşkusuz. Ya da, bizim ihtiyar Alfred'in o lanet Kinlerini yine söylemesini sağla. Hatırlamam gereken neydi? O kadar açıkça görmüştüm ki... Neyi açıkça görmüştüm?... Anlamıştım... ama neyi? Bir hatırlayabilsem...</p>

  <p>Cehenneme kadar yolu var! Bilmem gereken her şeyi biliyorum. Lordum her şeyden güçlü, her şeyden bilge, her şeyi bilir. Bir gün Lordum bu ve diğer dünyalara hükmedecek. Benim sorumluluğum Lorduma ve onun davasına karşı. Bu kuşkular, bu kafa karıştırıcı tuhaflıklar, hep Sartan'ın numaraları. .' '"Haplo..." Alfred'in sesiydi.</p>

  <p>"Şimdi ne var?"</p>

  <p>Arkasını dönen Haplo, Sartan'ın bir kez daha kazaya uğramış olduğunu gördü. Alfred bacakları açık bir biçimde yerde yatıyordu, yüzü acıyla burkulmuştu. Elini uzattı ve avcunu açtı.</p>

  <p>"Eğer sana yardım edeceğimi sanıyorsan, bunu unutabilirsin. Orada yatıp çürüyebilirsin, umurumda bile olmaz."</p>

  <p>Köpek Alfred'e doğru seğirtti ve adamın yanağını yalamaya başladı. Haplo tiksinti içinde döndü.</p>

  <p>"Hayır, o değil! Sanırım -yani... su buldum. Ben... bir su birikintisinin içinde yatıyorum."</p>

  <p>Neyse ki, Alfred'in giysileri ancak küçük bir miktar su çekmişti, ama kıymetli sıvıdan biraz elde edince, büyüyle çoğaltabilirlerdi. Haplo kaynağı bulana kadar araştırdı, tavandaki bir çatlaktan sızan daimi bir damlamaydı.</p>

  <p>"Yukarı seviyeye yakın olmalıyız. Tetikte olsak iyi olur. Fazla içme," diye uyardı. "Midenin kasılmasına yol açar. Yavaş yavaş, küçük yudumlarla." Kendi tavsiyesine uymayı güç buluyordu. Sıvı çamurluydu ve büyüyle saflaştırılmış olmasına rağmen hafifçe sülfür kokuyordu. Ama susuzluğu gideriyor, bedeni işler kılıyordu.</p>

  <p>"Bizde de biraz tanrılık var ama," dedi Haplo kendi kendine, birikintiye batırdığı bir kumaş parçasını emerken. Alfred'in hızlı bakışını yakaladı ve kaşlarını çatarak, sinirle döndü. Neden aklından böyle bir düşünce geçmişti acaba? Sartan'ın işi, kuşkusuz...</p>

  <p>Köpek başını kaldırdı, kulaklarını dikti. Alçak, yumuşak bir sesle hırladı.</p>

  <p>"Birisi geliyor!" diye fısıldadı Haplo, kedi gibi dönüp ayakları üzerine konarak.</p>

  <p>Koridorun sonunda, siyah cüppeye bürünmüş bir şekil belirdi. Sanki yaralanmış ya da çok yorulmuş gibi yavaş yavaş, dura dura yürüyor, sık sık arkasına bakıyordu.</p>

  <p>"Tomas!" diye haykırdı Jonathan aniden, bir siyah cüppeli ölüçağıranı bir diğerinden nasıl ayırt edebildiği Haplo'nun kavrayışının ötesinde olsa da. "Hain!" Herhangi biri onu durduramadan genç Dük, cüppesinin etekleri çevresinde dalgalana dalgalana, öne fırladı.</p>

  <p>Tomas dönüp onlara baktı, panik dolu haykırışı koridorlarda yankılandı. Koşmaya çalıştı. Yaralı bacağı ya da bileği iflas etti ve yere düştü. Elleri ve dizleri üzerinde sürünerek uzaklaşmaya çalıştı. Jonathan kolaylıkla ona yetişti ve elini adamın omzuna koydu.</p>

  <p>Korkuyla haykıran Tomas, sırtüstü döndü ve elleriyle yüzünü örttü. Bir korku krizi içinde, "Hayır!" diye geveledi tekrar tekrar, bedeni yerde kıvranıp yuvarlanırken.</p>

  <p>Dük adama bakakaldı. "Tomas! Seni incitmeyeceğim! Tomas!" Jonathan perişan adamı yakalayıp yatıştırmak istedi. Ama yaklaşan ellerinin görüntüsü adamın paniğini arttırdı.</p>

  <p>"Kes şunun sesini!" diye emretti Haplo öfkeyle. "Saraydaki bütün muhafızları tepemize yığacak!"</p>

  <p>"Yapamıyorum!" Jonathan çaresiz görünüyordu. "O... o çıldırmış!"</p>

  <p>Alfred, Tomas'ın yanında diz çöktü, ellerini üzerinde hareket ettirmeye, rünleri söylemeye başladı.</p>

  <p>"Onu uyutma, Sartan! Bilgiye ihtiyacımız var."</p>

  <p>Alfred, Haplo'ya sertçe, paylarcasına baktı.</p>

  <p>"Onu yanımızda, bütün koridorlar boyunca taşımak istemezsin, değil mi?" diye sordu Haplo. "Ya da burada bilinçsiz halde bırakmayı?"</p>

  <p>Bozulan Alfred, başını salladı. Elinin hareketleri adamın üzerine görünmez bir battaniye örttü. Tomas'ın haykırışları durdu, daha kolay nefes almaya başladı. Ama hâlâ onlara faltaşı gibi açık gözlerle bakıyor, kolları ve bacakları titriyor, sarsılıyordu. Haplo adamın yanında, yere diz çöktü. Yanına gelen köpek, Tomas'ın cüppesini büyük bir ilgi ile koklamaya başladı. Haplo elini uzattı ve cüppenin kumaşına dokundu. Islaktı. Elini ışığa tuttu, parmakları kıpkırmızı olmuştu.</p>

  <p>Alfred adamın cüppesini kenara itti ve altındaki bacağa baktı. Bereliydi, ama bunun dışında incinmemişti. Kan adamın değildi Alfred'in beti benzi attı.</p>

  <p>"Bu adamı tanıyor musun?" diye sordu Haplo, Jonathan'a.</p>

  <p>"Evet, onu tanıyorum."</p>

  <p>"Konuş onunla. Yukarıda neler olup bittiğini öğren."</p>

  <p>"Tomas. Benim, Jonathan. Beni tanıdın mı?" Dük merhameti içinde, öfkesini unutmuştu. Çekinerek elini uzattı.</p>

  <p>Tomas'ın gözleri eli izledi, bakışları aniden Jonathan'ın yüzüne kaydı. "Sen canlısın!" dedi nefes nefese. Jonathan'ın elini sıkıca tuttu. "Sen canlısın!" diye fısıldadı tekrar tekrar ve gözyaşlarına boğuldu.</p>

  <p>"Tomas, sana ne oldu? Yaralandın mı? Bu kan..."</p>

  <p>"Kan!" Adam ürperdi. "Havada var. Kan tadı alıyorum! Kan soluyorum! Her taraf kan havuzu, magma gibi yanıyor. Damla damla, damlıyor. Duyabiliyorum. Tüm devir. Şıp, şıp."</p>

  <p>"Tomas..." diye uyardı Jonathan.</p>

  <p>Adam dikkat etmedi. Dükün elini yakaladı, gölgelere doğru baktı. "O geldi... babası için. Babasının kanı zeminden aşağı sızdı... şıp, şıp."</p>

  <p>Jonathan'ın yüzü soldu. Tomas'ın elini bıraktı, topuklarının üstüne oturdu.</p>

  <p>Haplo, araya girme zamanının geldiğine karar verdi. Dük'ü kabaca kenara iterek, Tomas'ı yakaladı ve sarstı. "Kentte neler oluyor? Yukarıda neler oluyor?"</p>

  <p>"Yalnızca biri hayatta. Yalnızca biri..." Boğulur gibi oldu, gözleri yerinden uğradı, dili ağzından fırladı.</p>

  <p>"Sartan! Bir şey yap, lanet olsun! Bir tür kriz geçiriyor! Öğrenmek zorundayım..."</p>

  <p>Alfred adamla ilgilenmek için yanaştı. Ama çok geçti artık. Tomas'ın gözleri arkaya yuvarlandı, bedeni katılaştı, sonra gevşedi.</p>

  <p>Haplo nabzını aradı, ama başını salladı.</p>

  <p>"O.. O... öldü mü?" Jonathan'ın sesi zar zor duyuluyordu. "Nasıl?"</p>

  <p>"Kendi korkusu onu öldürdü," diye yanıt verdi Alfred. "Orada gördüğü her neyse, işte o."</p>

  <p>" 'Yalnızca biri hayatta,' " Haplo sözleri yavaş yavaş tekrarladı.</p>

  <p>"Ölülerin seslerini işitiyorum," dedi hayalet. Prens Edmund'un cesedi Jonathan'ın yanında duruyordu. Hayaletin parıltılı gözleri duygusuzca cesede bakıyordu. "Sayıları çok ve öfke dolular. Rahat ol, zavallı ruh," diye ekledi Prens, görünmeyen bir şeyle konuşarak. "Bekleyişin uzamayacak. Zaman kısalıyor. Kehanet gerçekleşmek üzere."</p>

  <p>Kehanet! Haplo kehaneti unutmuştu. Ayağa kalktı. "Bana bu kehaneti anlat..."</p>

  <p>Köpek hırladı, başını eğdi.</p>

  <p>"Kahretsin! Işıktan çekilin!" diye emretti Haplo, karanlığa karışarak. "Sessiz olun!" Yüzü başlıklarca gizlenmiş, gölgeli şekiller belirdi.</p>

  <p>"Adam bu yana koştu," dedi biri. "Eminim. Sıcaklığını hissedebiliyorum. Burada yaşam var!"</p>

  <p>"...yaşam var..." dedi hafif bir fısıltı, tıslarcasına.</p>

  <p>"Lazarlar..." dedi Alfred, hafifçe iç çekti ve duvardan aşağı kaydı.</p>

  <p>"Bayıldı!" diye fısıldadı Jonathan</p>

  <p>Tam da faydalı olabileceği bir anda, Haplo içten içe küfretti. Koridora, geldikleri yöne baktı. Başka koridorlar geçtik. Yalnız olsaydım, koşabilirdim. Kaçma şansım olurdu, özellikle de lazarlar Dük ve Alfred ile ilgileneceğinden. Kurtadamlardan böyle kaçarsın. Onlara yeni öldürülmüş bir beden atarsın. Hayvan kendine ziyafet çekerken, sen ortadan kaybolursun.</p>

  <p>Yerde yatan Alfred'e, onun üzerine eğilen Jonathan'a baktı. Güçlü olan hayatta kalırdı. Zayıflar ise olurdu</p>

  <p>"Köpek! Gel buraya, oğlum!" diye seslendi Haplo yumuşak bir sesle. "Hadi!"</p>

  <p>Köpek Alfred'in tepesinde duruyordu.</p>

  <p>Lazarlar başka bir koridoru araştırmak için durmuştu. Tam zamanıydı.</p>

  <p>"Köpek!" diye emretti Haplo.</p>

  <p>Hayvan kuyruğunu salladı, sızlanmaya başladı. ,, ,</p>

  <p>"Köpek! Şimdi!" diye ısrar etti Haplo, parmaklarım şıklatarak.</p>

  <p>Köpek Haplo'ya doğru birkaç adım attı, sonra dönüp Alfred'e gitti. Lazarlar yine ilerlemeye başlamıştı. Jonathan bakışlarını Haplo'ya kaldırdı.</p>

  <p>"Sen git. Yeterince şey yaptın. Bizim için hayatını vermeni isteyemem senden. Eminim arkadaşın da böyle olmasını isterdi."</p>

  <p>O benim arkadaşım değil! diye bağıracak oldu Haplo. O benim düşmanım! Sen de benim düşmanımsın! Siz Sartanlar benim annemle babamı öldürdünüz, halkımı tutsak ettiniz. Sayısız binler sizin yüzünüzden acı çekti ve oldu. Elbette sizin için hayatımı vermem! Hak ettiğinizi buldunuz.</p>

  <p>"Köpek!" diye bağırdı Haplo öfkeyle, hayvanı yakalamaya çalışarak.</p>

  <p>Köpek ulaşamayacağı bir yere kaydı, dondu ve dosdoğru lazarlara doğru atıldı.</p>

  <p class="softbreak">&nbsp;</p>
</body>
</html>
