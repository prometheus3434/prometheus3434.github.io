<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ONÜÇÜNCÜ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">SALFAG MAĞARALARI,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>"Ne demek ölümün dili? Aşağı gel!" Haplo uzandı, Alfred'i yakalayıp yakına çekti. "Şimdi konuş!" diye emretti yumuşak bir sesle."Ben de senden fazlasını anlamıyorum," dedi Sartan, savunmasız görünerek. "Ve ne demek istediğimden de emin değilim. Yalnızca... kendin dinle. Farkı göremiyor musun?"</p>

  <p>Haplo tavsiyesini tuttu ve içinde mücadele eden fırtınalı duygulan bir kenara iterek dikkatle dinledi. Şimdi yoğunlaştığında, Âlfred'in hakkı olduğunu itiraf etmek zorunda kaldı. Sartan dili Patryn kulağına ahenksiz gelirdi. Söylenmek istenenleri mümkün olan en basit, en kolay, en kısa şekilde ifade etmek kullanılan sert, hızlı, haşin ve ödünsüz sözcüklere alışık Patrynler, Sartan dilini karmaşık, süslü püslü, hayallerle ve gereksiz sözlerle dolu, açıklama gereği duyulmayan şeyleri açıklamaya yeltenen bir dil olarak görürdü.</p>

  <p>Ama bu mağara halkının konuşmasını dinlemek, Sartan dilinin ters yüz edilmiş halini görmek gibi bir şeydi Sözcükleri uçuşmuyor, sürünüyordu. Dilleri Haplo'nun zihninde gökkuşakları ve güneş ışığı görüntüleri yaratmıyordu. Solgun, hastalıklı bir ışık görüyordu, çürüyen, yozlaşmış bir şeyden yayılan bir ışık. Bu dünyanın karanlık derinliklerinden daha derin bir hüzün işitti. Haplo hiçbir "yumuşak" duygu hissetmemekle övünürdü, ama bu hüzün varlığının çekirdeğine dokundu.</p>

  <p>Yavaş yavaş, Alfred'i yakalayan eli gevşedi. "Neler olup bittiğini anlıyor musun?"</p>

  <p>"Hayır, anlamıyorum. Açıkça değil. Ama bu dile zamanla alışabileceğim! düşünüyorum."</p>

  <p>"Evet, ben de. Tıpkı asılmaya alışabileceğim gibi. Ne yapacaksın?" Haplo Alfred'e kısık gözlerle baktı.</p>

  <p>"Ben mi?" Alfred hayretler içinde kalmıştı. "Yapmak mı? Ne demek istiyorsun?"</p>

  <p>"Beni ele verecek misin? Onlara eski düşmanları olduğumu söyleyecek misin? Belki söylemene bile gerek kalmaz. Hatırlarlar."</p>

  <p>Alfred hemen yanıt vermedi. Pek çok defa, konuşacakmış gibi dudakları aralandı, ama fikrini değiştirerek tekrar kapattı. Haplo, adamın ne yapacağına değil, bunu nasıl açıklayacağına karar vermeye çalışıyor gibi göründüğünü düşündü.</p>

  <p>"Bu sana tuhaf gelebilir, Haplo. Seni elevermek gibi bir isteğim yok. Ah, savurduğun tehditleri duydum ve inan bana, onları hafife almıyorum. Nexus'ta başıma neler geleceğini biliyorum. Ama biz yabana bir dünyadaki yabancılarız -derinlerine gittikçe daha da yabancı gelen bir dünyada."</p>

  <p>Alfred kafası karışmış, neredeyse utangaç görünüyordu. "Bunu kendime de açıklayamıyorum, ama sana karşı garip bir yakınlık duyuyorum, Haplo. Belki de Ölüm Kapısı'ndan geçerken bize olanlardan dolayıdır. Senin olmuş olduğun yerdeydim Ve sanırım, eğer haklıysam, sen de benim olduğum yerde Bunu pek de iyi açıklayamıyorum, değil mi?"</p>

  <p>"Yakınlık mı? Lanet olsun bunların hepsine. Tek bir şeyi aklında tut -buradan çıkış yolun benim. Tek çıkış yolun."</p>

  <p>"Doğru," dedi Alfred ciddiyetle. "Haklısın. O zaman, bu dünyada iken, hayatta kalmamız birbirimize bağlı demek. Ant içmemi ister misin?"Haplo, karşılığında kendisinin de ant içmesi gerekeceğini düşünerek başını salladı. "Kendi kıymetli canını kurtarmaya çalışacağına güveniyorum, çünkü, benimkini de kurtarman anlamına geliyor bu. Sanırım bu kadarı yeterli."Alfred endişeyle çevresine bakındı. "Bu konu halledildiğine göre, gemiye dönmemiz daha iyi olmaz mı?"</p>

  <p>"Bu halk, bir Sartan halkı mı?"</p>

  <p>"E-evet..."</p>

  <p>"Onlar hakkında daha fazlasını öğrenmek istemez misin? Bu dünyada ne yaptıklarını?"</p>

  <p>"Sanırım..." Alfred tereddüt etti.</p>

  <p>Haplo onun isteksizliğini görmezden geldi. "Daha yakına gideriz, neler olup bittiğini anlıyor muyuz, bakarız."</p>

  <p>İki adam ve köpek, tünel duvarının gölgelerinden ayrılmadan ilerledi, Haplo görülmeden göreceklerine, işitilmeden dinleyebileceklerine hükmedene kadar yaklaştılar. Haplo elini uyarırcasına kaldırdığında Alfred, havada sessizce süzülerek yanaştı. Köpek kendini kaya zemine attı ve bir gözünü sahibine, diğerini Alfred'e dikti.</p>

  <p>Mağara kalabalıktı ve hepsi de Sartandı. Sartanlar ilk bakışta insana benzerler, saçlarının renginin nadiren değişmesi dışında. Çocukların bile, saçları neredeyse beyazdır ve uçlara doğru kahverengileşir. Patrynlerin saçlarının rengi, bunun tam aksidir. Haplo'nun saçı üstlerde kahverengi, uçlarda beyazdı. Alfred'in hiç saçı yoktu (belki de kelleşmesi kendini gizlemek için bir başka bilinçsiz çabaydı) ve bu yüzden o kadar kolaylıkla tanınamıyordu.</p>

  <p>Sartanlar aynı zamanda, tüm düşük ırklardan daha uzun olurlardı. Sahip oldukları büyü gücü ve bu gücün bilincinde olmaları, onlara sıradışı bir güzellik ve parlak bir görünüş verirdi (Alfred bu konuda bir istisna oluşturuyordu).</p>

  <p>Bu halkın Sartan olduğu kuşkusuzdu. Haplo'nun gözleri hızla kalabalıkta gezindi. Yalnızca Sartan gördü, düşük ırklardan kimse yoktu, ne elf, ne insan, ne cüce.</p>

  <p>Ama bu Sartanlarda tuhaf olan, yanlış olan bir şey vardı. Patryn şimdiye kadar yalnızca bir Sartan ile karşılaşmıştı -Alfred. Haplo Pryan'daki Sartanlar'ın görüntülerini görmüştü. Onlara horgörüyle bakmıştı, ama güzel, parlak bir halk olduklarını kabul etmek zorunda kalmıştı. Bu Sartanlar solmuş, yaşlanmış görünüyordu; parlaklıkları sönmüştü. Aslında, bazıları çok çirkin görünüyordu. Haplo görüntüleri karşısında tiksınmişti ve aynı tiksintinin Alfred'in gözlerinde de kuvvetle yansıdığını gördü.</p>

  <p>"Bir tür tören yapıyorlar," diye fısıldadı Alfred.</p>

  <p>Haplo ona sesini kesmesini söyleyecekti, işine yarayan bir şey öğrenebileceği aklına geldi. Sözlerini yuttu ve kendi kendine sabırlı olmasını söyledi, Labirent'te öğrendikleri zor bir ders.</p>

  <p>"Bir cenaze töreni," dedi Alfred acıma dolu bir sesle. "Ölüler için cenaze töreni yapıyorlar."</p>

  <p>"Öyleyse, onları gömmek için fazla uzun süre beklemişler," diye mırıldandı Haplo.</p>

  <p>Küçük bir çocuktan, çok yaşlı bir adama kadar, değişik yaşlarda yirmi ceset, mağaranın kaya zeminine uzatılmıştı. Kalabalık saygılı bir uzaklıkta duruyor, Haplo ile Alfred'e -fark edilmeyen seyircilere- mükemmel bir manzara sunuyorlardı.</p>

  <p>Cesetlerin elleri göğüslerinde kavuşturulmuş, gözleri sonsuz bir uyku için kapatılmıştı. Ama bazılarının uzun zamandır ölü oldukları belliydi. Hava çürüme kokusuyla kirlenmişti, ama Sartanlar -muhtemelen büyüleri sayesinde-etlerin çürüyüp dağılmasını engellemişlerdi.</p>

  <p>Ölülerin derileri beyaz ve mumsuydu, yanakları ve gözleri çökmüş, dudakları mavileşmişti. Bazılarının tırnakları anormal derecede uzamış, saçları dağılmış ve taranmamıştı. Haplo ölülerde tanıdık gelen bir şey olduğunu düşündü, ama ne olduğunu çıkaramıyordu. Tam bu fikrini Alfred'e söyleyecekti ki, Sartan ona sessiz olmasını işaret etti.</p>

  <p>Bir adam öne çıktı, ölülerin önünde durdu. Adam ortaya çıkmadan önce, kalabalık kendi arasında fısıldaşıyor, mırıldanıyordu. Şimdi hepsi sessizliğe gömülmüş, tüm gözler ona dönmüştü. Haplo, tanımadığı bu adama karşı hissettikleri sevgiyi ve saygıyı hissedebiliyordu sanki.</p>

  <p>Haplo Alfred'in fısıltısını duyunca şaşırmadı, "Bir Sartan prensi." Patryn bir önderi görünce, tanırdı.</p>

  <p>Prens dikkat çekmek için elini kaldırdı, ama bu gereksiz bir hareketti, çünkü mağaradaki herkes gözlerini ona dikmişti zaten.</p>

  <p>"Halkım" -ve sanki adam yaşayanlar kadar, ölülerle de konuşuyor gibi görünüyordu- "anayurdumuzdan, sevgili yurdumuzdan çok uzaklara geldik .."</p>

  <p>Sesi boğuldu, kendisini toplamak için bir an durmak zorunda kaldı. Zayıflığı yüzünden halkı onu daha çok seviyor gibiydi. Pek çoğu ellerini gözleri götürdü ve gözyaşlarını sildi</p>

  <p>Prens derin bir nefes alıp devam etti. "Ama bu artık geride kaldı. Olan olmuştur. Devam etmek, eski yaşamımızın yıkıntıları üzerinde yeni bir yaşam kurmak bize bağlı.</p>

  <p>"Önümüzde" -Prens elini salladı ve tam olarak Haplo ile irkilen Alfred'in olduğu yere işaret etti- "kardeşlerimizin kenti uzanıyor..."</p>

  <p>Sessizlik, öfkeli mırıldanmalarla bozuldu. Prens elini nazik, ama emredici bir hareketle kaldırdı ve sesler kesildi. Ama arkalarında, duygularının ısısını, magma denizinde yükselen sıcaklık gibi bırakmışlardı.</p>

  <p>"'Kardeşlerimiz' diyorum ve kastettiğim de bu. Onlar bizim ırkımızdan, belki de bu dünyada veya başka herhangi bir yerde kalan son kardeşlerimiz. Bize yaptıklarını -eğer bize bir şey yaptıkları söylenebilirse-bilmeden yaptılar. Yemin ederim!"</p>

  <p>"Sahip olduğumuz her şeyden mahrum bıraktılar bizi!" diye haykırdı yaşlı bir kadın, boğum boğum yumruğunu sallayarak. Yılların ağırlığı ona konuşma hakkı veriyordu. "Susturmaya çalıştığın tüm söylentileri duyduk. Bizi ilk olarak soğuk, sonra açlık öldürmediyse, susuz bırakarak ölüme terk ettiler. Ve bilmediklerini söylüyorsun! Ben de diyorum ki, biliyorlar ve umurlarında bile değil!" Ağzını kapatan yaşlı kadın, başını bilgece salladı.</p>

  <p>Prens, yaşlı kadına sabırla ve sevgiyle gülümsedi. Kadının hoş anıları hatırladığı açıktı. "Ben yine de bilmiyorlardı, diyorum, Marta ve gerçeği söylediğimden eminim. Nasıl bilebilirlerdi?" Prens bakışlarını tepesindeki kaya tavana dikti, ama bakışları şarkıdan deliyor, onu mağaranın gölgelerinin çok ötesine taşıyor gibiydi. "Biz, yukarıda yaşarken, burada, aşağıda yaşayan kardeşlerimizden çok uzun süre ayrı kaldık Eğer yaşamları bizimki kadar zor olduysa, varlığımızı unutmuş olmalarına şaşmamak gerek. Biz, aramızda geçmişi, nereden geldiğimizi hatırlayan bilge kişiler olduğu için şanslıydık "</p>

  <p>Prens uzanarak, elini yanında duran bir adamın koluna koydu. Adamı gören Alfred, kayaların arasında yankılanan derin, dehşet dolu bir nefes aldı.</p>

  <p>Prens ile onu çevreleyen halkının çoğu, her tür giysi giyiyordu, özellikle de, terk ettikleri bölge aşırı soğuk bir yermiş gibi, hayvan kürklerine bürünmüşlerdi. Ama Prens'in bahsettiği adam farklı bir şekilde giyinmişti. Başında siyah bir takke, üzerinde uzun, siyah bir cüppe vardı. Giysileri yıpranmış olsa da, temiz ve bakımlıydı. Cüppesinin kenarları gümüş rünlerle çevrilmişti. Haplo bu işaretlerin Sartanca olduğunu fark etti, ama başka bir şey çıkaramadı. Alfred'in çıkarabildiği açıktı, ama Haplo ona sorarcasına baktığında, Sartan başını salladı ve dudağını ısırdı.</p>

  <p>Haplo dikkatini Prens'e çevirdi.</p>

  <p>"Bu uzun ve zor yol boyunca ölülerimizi yanımızda getirdik. Pek çoğu da yolda öldü." Prens ilerledi, bir cesedin yanında diz çöktü. Yanında diz çöktüğü ceset diğerlerinin önüne konulmuştu ve bulut gibi saçlarının üstünde altın bir taç taşıyordu. "Benim babam da aralarında yatıyor. Ve size yemin ediyorum" -Prens elini ağırbaşlı bir yemin ifadesi ile kaldırdı-"size ölülerimizin önünde yemin ediyorum, Kairn Necros halkının bize verdikleri zarar konusunda masum olduklarına inanıyorum. Duyduklarında bizim için ağlayacaklarına, bizi evlerine kabul edeceklerine inanıyorum. Tıpkı bizim de onlar için yapacağımız gibi! Buna o kadar kuvvetle inanıyorum ki, ben, kendim, onlara yalnız, silahsız gideceğim ve kendimi onların merhametine bırakacağım!"</p>

  <p>Erkekler mızraklarını kaldırdı ve kalkanlarına vurdular Herkes dehşet içinde bağrıştı. Haplo da dehşet içindeydi -barış âşığı Sartanlar silah taşıyorlardı. Pek çoğu ölülere işaret etti ve Haplo bunların dördünün, kalkanları üzerinde yatan genç adamlar olduğunu gördü.</p>

  <p>Prens sesini duyurmak için gürültüyü bastırarak bağırmak zorunda kaldı. Yakışıklı yüzü sertleşmişti, çevresine alev alev gözlerle baktı ve halkı onun öfkesi karşısında üzülerek sustu. "Evet, bize saldırdılar. Ne bekliyordunuz? Aniden, dişlerinize kadar silahlı bir şekilde üstlerine yürüdünüz ve taleplerde bulunmaya başladınız! Eğer sabırlı olsaydınız..."</p>

  <p>"Çocuklarını açlıktan ölürken seyrederken sabırlı olmak kolay değil!" diye mırıldandı bir adam, gözleri babasının bacağına sarılan zayıf bir oğlan çocuğunun üzerinde. Elini uzattı, küçük kafayı okşadı. "Onlardan yalnızca yiyecek ve su istedik."</p>

  <p>"Evet, mızraklarınızı göstererek," dedi Prens, ama yüzü merhametle yumuşamış, sesindeki sertlik kaybolmuştu. "Rafe, anlamadığımı mı düşünüyorsun? Babamın cesedini kollarımda tuttum. Ben..." Başını eğdi, ellerini gözlerine götürdü.</p>

  <p>Siyah cüppeli adam ona bir şey söyledi ve başını sallayan Prens, tekrar bakışlarını kaldırdı. "Savaş da oldu ve bitti. Zamanı geri çeviremeyiz. Suçu ben üstleniyorum. Halkımı bir arada tutmalıydım, ama ben arkada kalıp, babamın cesedini hazırlarken, sizi göndermenin en iyisi olduğunu düşündüm. Özürlerimizi kardeşlerimize ileteceğim. Anlayacaklarından eminim."</p>

  <p>Kalabalık arasındaki homurdanmalara bakılırsa, Prens'in eminliği halkı tarafından paylaşılmıyordu. Yaşlı kadın gözyaşlarına boğuldu. Öne seğirterek zayıf elleriyle Prens'in kolunu yakaladı ve onları seviyorsa gitmemesi için yalvardı.</p>

  <p>"Bunun yerine ne yapmamı tercih ederin, Marta?" diye sordu Prens, boğum boğum elleri nazikçe okşayarak</p>

  <p>Kaçlın gözlerini aniden, öfkeyle kaldırdı. "Bir erkek gibi dövüşmeni tercih ederdim! Bizden çaldıklarını onlardan geri almanı tercih ederdim!"</p>

  <p>Kalabalık arasında homurdanmalar arttı, mızraklar tekrar kalkanlara vuruldu. Prens, mağarada toplanan herkesi görebilmek için bir kayanın üzerine tırmandı. Sırtı Haplo ile Alfred'e dönüktü, ama Haplo dik duruşundan ve gergin omuzlarından, adamın sabrının taşmak üzere olduğunu arılayabiliyordu.</p>

  <p>"Babam, kralınız, öldü. Beni hükümdarınız olarak kabul ediyor musunuz?" Sesindeki keskinlik gürültüleri, keskin bir kılıcın ıslığı gibi kesti. "Yoksa aranızda bana meydan okumak isteyen var mı? Varsa, öne çıksın! Hemen, burada yapalım mücadelemizi!"</p>

  <p>Prens kürk pelerinini bir kenara fırlattı ve genç, kaslı, güçlü bir beden çıktı ortaya. Hareketlerine bakılırsa çevikti ve kalçasında taşıdığı kılıcını kullanmak konusunda ustaydı. Tüm öfkesine rağmen, serinkanlıydı ve aklıbaşındaydı. Haplo bu adama meydan okumadan önce bir kez daha düşünürdü. Kalabalık arasında Prens'in teklifini kabul eden çıkmadı. Utanmış görünüyorlardı ve hepsi seslerini, uzaktaki kentten bile duyulabilecek bir destek haykırışı ile yükselttiler. Yine mızraklar kalkanlara vuruldu, ama bu sadakat ifadesiydi, meydan okuma değil.</p>

  <p>Siyah cüppeli adam öne çıktı ve ilk kez yüksek sesle konuştu. "Kimse sana meydan okumuyor, Edmund. Sen bizim prensimizsin" -yeni bağrışmalar- "ve babanı izlediğimiz gibi, seni de izleyeceğiz. Bununla beraber, güvenliğin için endişelenmemiz doğal. Seni kaybedersek, önderlik için kime döneceğiz?"</p>

  <p>Prens adamın elini tuttu ve gözlerini halkının üzerinde gezdirdi. Konuştuğunda, duygulan sesinde açıkça işitilebiliyordu.</p>

  <p>"Şimdi utanan benim. Duygulanma hâkim olamadım. Babamın oğlu olma şerefine sahip olmak dışında, özel biri değilim ben. Aranızdan herhangi biri halkımızı yönetebilir. Her biriniz değersiniz buna." Halkı içinde pek çok kişi ağlıyordu. Gözyaşları Alfred'in yüzünde de serbestçe akıyordu. Kendi halkı dışında hiç kimse için acıma ve merhamet hissedemeyeceğini sanan Haplo, bu halka baktı, pejmürde giyimlerine baktı ve kendisine sertçe, bunların Sartan olduğunu, düşmanı olduğunu hatırlatmak zorunda kaldı.</p>

  <p>"Törene devam etmeliyiz," dedi siyah cüppeli adam ve Prens onayladı. Kayanın üstünden inerek halkının arasındaki yerini aldı.</p>

  <p>1 Siyah cüppeli adam cesetlerin arasına ilerledi. Her iki elini de kaldırarak, havada garip şekiller yapmaya ve aynı anda, yüksek bir sesle sözcükler söylemeye başladı. Ölülerin arasında yürüyor, sessiz sıralar boyunca bir aşağı, bir yukarı ilerliyor, her birinin üzerine bir desen çiziyordu. Tüyler ürpertici şarkı gittikçe yükseldi, daha ısrarcı oldu.</p>

  <p>Haplo kafasındaki saçların dikildiğini, sinirlerinin nahoş bir şekilde karıncalandığını, derisinin ürperdiğini hissetti, ama ne söylendiği hakkında en ufak bir fikri bile yoktu. Bu sıradan bir cenaze töreni değildi.</p>

  <p>"Ne yapıyor? Neler oluyor?"</p>

  <p>Alfred'in yüzü bembeyaz kesilmişti, gözleri açılmış, dehşet içinde bakıyordu. "Ölüleri gömmeyecekler! Onları diriltiyorlar!"</p>

  <p class="softbreak">&nbsp;</p>
</body>
</html>
