<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ONDÖRDÜNCÜ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">SALFAG MAĞARALARI,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>"Ölüçağırıcılık!" diye fısıldadı Haplo inanamayarak. Çelişkili duygulara, vahşi düşüncelere boğulmuştu. "Lordum haklıymış! Sartanlar gerçekten de ölüleri geri getirmenin sırrını biliyorlar!"</p>

  <p>"Evet!" dedi Alfred nefes nefese, ellerini ovuşturarak. "Vardı, hâlâ da var! Ama asla kullanılmamalı! Asla kullanılmamalı!"</p>

  <p>Siyahlı adam dans etmeye başladı. Cesetler arasında zarif bir şekilde dolanmaya, ellerini üzerlerinde dolaştırmaya, hep aynı, Haplo'nun güçlü rünler olarak tanıdığı desenleri çizmeye başladı. Ve sonra, Haplo aniden cesetlerde neyin tanıdık olduğunu anladı. Kalabalığın içine baktığında, yaşayanlar arasında çoğu kişinin, özellikle de mağaranın arka tarafına toplanmış olanların, aslında yaşamadığını fark etti. Cesetlerle aynı görünüşe sahiplerdi, aynı beyaz et, aynı çökmüş yanaklar ve gölgeli gözler Bu halkın çoğu yaşamıyordu, ölüydü!</p>

  <p>Görünüşe bakılırsa, ölüçağıran törenin sonuna yaklaşmıştı. Cesetlerden beyaz, hayali şekiller yükseldi Şekil sahibi hayaller, içinden çıktıkları bedenlerin yanında süzüldüler. Ölüçağıranın emredici bir işareti ile, sis gibi şekiller çekildi, ama her biri, bu güneşsiz dünyadaki gölgeler gibi, kendi cesedinin yakınında durdu.</p>

  <p>Bu gölgeler, terk ettikleri varlığın şeklini koruyorlardı. Bazıları dimdik, uzun boylu adamların tepesinde yine dimdik ve uzun boylu duruyordu. Diğerleri yaşlı cesetlerin tepesinde, omuzları çökmüş bir biçimde süzülüyordu. Küçük bir tanesi, bir çocuğun cesedinin yanında duruyordu. Her biri kendi bedeninden ayrılmakta gönülsüz görünüyordu, ama ölüçağıran, sertçe seslendirdiği bir emirle, hepsini uzaklaştırdı.</p>

  <p>"Siz hayaletlerin bu bedenlerle işi kalmadı artık. Terk edin onları! Onlar artık ölü değil! Yaşam geri dönüyor! Onlardan uzaklaşın, yoksa sizi ve bedenlerinizi yokluğa gönderirim!"</p>

  <p>Ses tonuna bakılırsa, büyücü bu madde sahibi olmayan şekilleri tamamen yok etmeyi tercih ederdi, ama belki de bu mümkün değildi. Uysallıkla, hüzünle, hayaletler verilen emri yerine getirdi ve her biri kendi cesedinden uzaklaşarak, ölüçağıranı sinirlendirmeyecek kadar yakın durmaya çalıştı.</p>

  <p>"Halkım ne yapmış? Ne yapmışlar?" diye inledi Alfred,</p>

  <p>Birden ayağa fırlayan köpek, keskin, uyarıcı bir havlama kopardı. Alfred büyüsünü kaybedip yere yuvarlandı. Haplo ellerindeki sargıları söktü ve tehdit ile yüzleşmek üzere döndü. Tek umudu mücadele etmek ve kaçmaya çalışmaktı. Derisindeki desenler mavi kırmızı parladı, büyü bedeninde nabız gibi atıyordu, ama yüzleştiği şey karşısında çaresizdi.</p>

  <p>Zaten ölmüş olan birisiyle nasıl savaşabilirdi?</p>

  <p>Haplo şaşkınlık içinde, büyüsünün olasılıklarını düşünemeden, kendisine yardımcı olacak bir şey bulamadan bakakaldı. Bir anlık gecikmesi pahalıya maloldu. Bir el uzandı, kolunun üzerine kapandı ve onu, neredeyse yüreğini donduracak bir soğuklukla kavradı. Sanki derisindeki rünler, bu ölümcül dokunuş altında büzülmüştü Büyük bir acıyla haykırdı, dizlerinin üzerine çöktü. Sinen köpek, karnının üzerine düştü ve ulumaya başladı.</p>

  <p>"Alfred!" diye haykırdı Haplo, acıya karşı sıktığı dişlerinin arasından. "Birşeyler yap!"</p>

  <p>Ama Alfred kendilerini tutsak edenlere bir kez baktı ve bayıldı.</p>

  <p>Ölü savaşçılar Haplo ile baygın Alfred'i mağaranın içine taşıdılar. Köpek sessizce arkalarından geliyordu ve hayvana ne yapacaklarını bilemez görünen ölülere dokunmamaya özen gösteriyordu. Cesetler Alfred'i, Ölüçağıranın önünde yere bıraktı. Ciddi ve meydan okurcasına bakan Haplo'yu Prens'in önüne getirdiler.</p>

  <p>Edmund'un yaşı, Haplo'nunki gibi kapılarla ölçülüyor olsaydı, Prens Patryn'in yaşına yakın olacaktı, yani yaklaşık yirmi sekiz kapı. Ve Prens'in ciddi, zeki, gölgeli gözlerine bakarken Haplo'ya öyle geldi ki, o yirmi sekiz yılın çoğunda, Haplo gibi acı çekmiş biri vardı önünde.</p>

  <p>"Onları casusluk yaparken yakaladık," dedi ölü savaşçılardan biri. Cesedin sesi, en az cansız dokunuşu kadar soğuktu. Etine batan ölü parmakların verdiği acı dayanılmaz olsa da, Haplo kıpırdamadan durmaya çalıştı.</p>

  <p>"Bu silahlı mı?" diye sordu Edmund.</p>

  <p>Cesetler -üçü birden-dehşet verici başlarını salladılar.</p>

  <p>"Ya o?" Prens yan gülümseyerek Alfred'e baktı. "Gerçi olsa da fark etmezdi ya!"</p>

  <p>Ölüler silahlı olmadığını belirttiler. Cesetlerin gözleri vardı, ama o gözler hiçbir şeye bakmıyor, asla dönmüyor, asla kıpırdamıyordu, asla canlanmıyor, asla sönükleşmiyordu, asla kapanmıyordu. Cesetlerin arkasında huzursuzca süzülen hayaletlerinin gözleri, yaşayanların bilgeliğine ve bilgisine sahip görünüyordu Ama, öyle görünüyordu ki, hayaletlerin sesi yoktu. Konuşamıyorlardı.</p>

  <p>"Onu kendine getirin ve nazik davranın. Diğerini bırakın," diye emretti Prens cesetlere. Cesetler ellerini Haplo'nun kolundan çektiler. "Nöbet yerinize dönün."</p>

  <p>Ölüler ayaklarını sürüyerek uzaklaştılar, giysilerinin lime lime olmuş kumaşları arkalarında dalgalanıyordu,</p>

  <p>Prens merakla Haplo'ya baktı, özellikle de Haplo'nun rün kaplı ellerine. Patryn sakinlik içinde kimliğinin tanınmasını, eski düşman olduğunun ilan edilmesini ve bir cesede dönmeyi bekledi. Edmund dokunmak için uzandı.</p>

  <p>"Endişelenme," dedi Prens, dilini bilmeyen birisiyle konuşur gibi yavaş yavaş, yüksek sesle. "Seni incitmeyeceğim."</p>

  <p>Rünlerden mavi bir şimşek çaktı ve Prens'in parmaklarının çevresinde çatırdadı. Prens acıdan çok, şaşkınlık içinde haykırdı. Akım fazla şiddetli değildi.</p>

  <p>"Çok doğru," dedi Haplo kendi dilinde, Prens'i deneyerek. "Bir daha dene, ölürsün."</p>

  <p>Prens faltaşı gibi açık gözlerle bakarak geri çekildi. Alfred'i ayıltmak için boş yere adamın şakaklarını ovmakta olan ölüçağıran işini bıraktı hayret içinde başını kaldırdı.</p>

  <p>"Bu hangi dil?" Prens kendi dilini konuşmuştu, Haplo'nun anladığı, gittikçe daha iyi anlamaya başladığı, ama konuşamadığı yozlaşmış Sartan dilinde. "Tuhaf. Ne söylediğini anladım, ama daha önce böyle bir dil duymadığıma yemin edebilirim. Ve sen de beni anlıyorsun, ama benim sözcüklerimle konuşmuyorsun. Ve kullandığın rün büyüsü idi. Yapıyı tanıdım Sen nereden geldin? Necropolis'den mi? Onlar mı gönderdi seni? Gerçekten de casusluk mu yapıyordunuz?"</p>

  <p>Haplo ölüçağırana güvenmez bir bakış fırlattı. Büyücü güçlü ve kurnaz görünüyordu, en büyük tehlike o olabilirdi. Ama ölüçağıranın delici, kara gözlerinde bir tanıma ifadesi yoktu, Haplo rahatlamaya başladı. Bu halk, bugün o kadar çok sorunla uğraşıyordu ki, belki de düne dair bütün bilgilerini kaybetmişlerdi.</p>

  <p>Patryn vereceği yanıtı düşündü. Daha önce işittiği konuşmalardan, gördükleri kent olduğunu tahmin ettiği yerden olduklarını söylemesinin amacına hizmet etmeyeceğini anlamıştı. Bu sefer, gerçek, yalandan çok daha güvenli görünüyordu. Dahası, sorgulandığı zaman Alfred'in gerçekten başka bir şey söyleyemeyeceğinden emindi.</p>

  <p>"Hayır, o kentten değilim. Dünyanın bu kısmına yabancıyım. Buraya, magma denizi üzerinden, bir gemiyle geldim. Gemimi görebilirsiniz." Haplo kıyı kasabasına doğru başını salladı. "Ben -biz,"- diye Alfred'i de dahil etti hınçla- "casus değiliz."</p>

  <p>"O zaman ölüler sizi yakaladığında ne yapıyordunuz? Bizi uzun bir süre boyunca gözlediğinizi söylediler. Sizi uzun süre boyunca izlemişler."</p>

  <p>Haplo çenesini kaldırdı ve Prens'e dik dik baktı. "Uzun bir yoldan geldik. Kasabaya girdiğimizde, orada bir savaş olduğuna ve halkın kaçmış olduğuna dair izler gördük. Tünelde yankılanan seslerinizi duyduk. Benim yerimde siz olsaydınız, koşa koşa gelip kendinizi tanıtır mıydınız? Yoksa bekler, izler, dinler, öğrenebildiğiniz kadarını öğrenmeye mi çalışırdınız?"</p>

  <p>Prens hafifçe gülümsedi, ama gözleri hâlâ ciddiydi. "Yerinizde olsaydım, gemime döner ve beni ilgilendirmediği açık olan işlere burnumu sokmazdım. Peki nasıl oldu da böyle bir yoldaşa sahip oldun? Senden bu kadar farklı birine?"</p>

  <p>Alfred yavaş yavaş kendine geliyordu. Köpek tepesine dikilmiş, yanaklarını yalıyordu. Haplo, Alfred'in dikkatini çekmeyi umarak sesini yükseltti. Patryn'in hikâyesini doğrulamasının isteneceğini biliyordu.</p>

  <p>"Yoldaşımın ismi Alfred. Ve haklısın. O farklıdır. Biz değişik dün -şey- kentlerden geliyoruz. Bana katıldı, çünkü başka kimsesi kalmadı. Irkından hayatta kalan son kişi o."</p>

  <p>Kalabalık arasında sempati dolu bir mırıldanma yükseldi. Alfred zayıfça doğrulup oturdu ve telaşla, korku dolu bakışlarını çevresinde gezdirdi. Ölü muhafızlar görünürlerde yoktu. Alfred rahat bir nefes aldı ve ölüçağıranın yardımıyla, beceriksizce ayağa kalkmaya çalıştı. Giysilerini silkeledi ve çarçabuk eğilerek Prens'e selam verdi.</p>

  <p>"Bu doğru mu?" dedi Edmund, ses tonu acıma ve merhamet ile yumuşayarak. "Halkından son hayatta kalan sen misin?"</p>

  <p>"Öyle olduğumu sanıyordum," dedi Alfred, Sartanca konuşarak, "sizi bulana kadar."</p>

  <p>"Ama sen bizden biri değilsin," dedi Edmund, gittikçe daha çok şaşırarak. "Onunkini anladığım gibi," -elini Haplo'ya doğru salladı- "senin konuşmanı da anlıyorum, ama senin konuşman da çok farklı. Bana daha fazlasını anlat."</p>

  <p>Alfred'in kafası oldukça karışmış gibiydi. "Ben -ben ne diyeceğimi bilmiyorum."</p>

  <p>"Bize bu mağaraya nasıl geldiğini anlat," diye öneride bulundu ölüçağıran.</p>

  <p>Alfred Patryn'e çılgın bir bakış fırlattı. Elleri belirsizce sallandı. "Ben -biz bir... gemiyle geldik. Orada demirli. Bir yerde." Her türlü yön duygusunu kaybetmiş olduğundan, belirsizce işaret etti. "Sesler duyduk ve kim olduğunu anlamak için bakmaya geldik."</p>

  <p>"Ama bizim saldırgan bir ordu olduğumuzu düşündünüz," dedi Prens. "Neden kaçmadınız?"</p>

  <p>Alfred solgunca, nazikçe gülümsedi. "Çünkü saldırgan bir ordu bulmadık. Ölülerini onurlandırmakta olan sizi ve halkınızı bulduk."</p>

  <p>İfade etmenin hoş bir yolu, diye düşündü Haplo. Yanıt Prens'i etkilemişti.</p>

  <p>"Sen bizden birisin. Sözlerin benim sözlerim, farklı olsalar da. Çok farklı. Senin sözlerinde" -Prens, düşüncelerini düzenlemeye çalışarak durdu- "parlak bir ışık, engin mavilikler görüyorum. Esen rüzgârı duyuyorum ve içindeki zehirin filtre edilmesine gerek duyulmayan taze, temiz bir hava soluyorum. Senin sözlerinde... yaşam işitiyorum. Ve bu da benim sözlerimi, üzerinde durduğumuz kaya gibi karanlık ve soğuk kılıyor."</p>

  <p>Edmund Haplo'ya döndü. "Ve sen de bizden birisin, ama değilsin. Senin sözlerinde öfke, nefret duyuyorum. Soğuk ve cansız olmayan, yaşayan bir varlık gibi canlı ve hareket eden bir karanlık görüyorum. Kendimi tuzağa düşmüş, kafese konmuş hissediyorum ve kaçmaya can atıyorum."</p>

  <p>Haplo etkilenmişti, ama bunu göstermemeye çalışıyordu. Bu zeki genç adamın yanında dikkatli olması gerekecekti. "Ben Alfred gibi değilim," dedi Patryn, sözlerini dikkatle seçerek. "Benim halkım hâlâ hayatta. Ama hayal edebileceğiniz her şeyden daha korkunç bir yerde hapis kaldılar. Nefret ve öfke, bizi hapsedenlere karşı. Hayatta kalmayı ve kaçmayı başaran şanslı kişilerdenim ben. Halkımın yuva kurabileceği yeni yerler arıyorum..."</p>

  <p>"Ama burada bulamayacaksın," dedi ölüçağıran soğuk bir sesle, aniden</p>

  <p>"Hayır," diye onayladı Edmund "Hayır, burada yeni bir yuva bulamayacaksın. Bu dünya ölüyor. Daha şimdiden ölülerimizin sayısı yaşayanlarımızın sayısını aştı. Eğer hiçbir şey değişmezse, Abarrach'ta yalnızca ölülerin hükmedeceği bir zamanın geleceğini öngörüyorum."</p>

  <p class="softbreak">&nbsp;</p>
</body>
</html>
