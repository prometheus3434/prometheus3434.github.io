<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>OTUZALTINCI BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">LANETLİLER ODASI,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Kemerin önünde, fazla kısa cüppesi ve biçimsiz gövdesiyle duran Alfred, ağırbaşlı bir dansa başladı.</p>

  <p>Kendi kendilerine takılıp on adım atamayan ayaklar, sıradışı bir zarafet ve incelik ile karmaşık adımlar atmaya başladılar. Yüzü ciddi ve ağırbaşlıydı, tamamen müziğe kaptırmıştı kendini. Dansına, ciddi ve ağırbaşlı bir şarkıyla eşlik ediyordu. Elleri havada rünler örüyor, ayakları aynı desenleri yerde tekrarlıyordu. Haplo içindeki, yoldan çıkmış bir noktanın bu güzellik karşısında duygulandığını, transa geçtiğini keşfedene kadar izledi.</p>

  <p>"Bu ne kadar sürecek?" diye sordu sert ve ahenksiz bir sesle, şarkıya müdahale ederek.</p>

  <p>Alfred ona dikkat etmedi, ama Haplo konuştuktan kısa süre sonra şarkı ve dans sona erdi. Koruyucu rünlerin kızıl ışığı pırıldadı, soldu, tekrar alevlendi ve öldü Alfred silkindi, sanki suyun derinliklerinden çıkarmış gibi derin bir nefes aldı. Rünlerin ölmekte olan ışıklarına baktı ve içini çekti.</p>

  <p>"Artık içeri girebiliriz," dedi, alnındaki teri silerek.</p>

  <p>Kemerin altından herhangi bir olay yaşamadan geçtiler, ama Haplo anı, boğucu bir isteksizlikle mücadele etmek zorunda kaldı ve derisinde hoş olmayan bir karıncalanma hissetti.</p>

  <p>Eğer labirentte olsaydım, bu uyanlara kulak asardım. Yanında yürüyen köpekle, kemerin altından geçen son kişi Haplo oldu. Rünler hemen tekrar yandı ve kırmızı parıltıları tüneli aydınlattı.</p>

  <p>"Bu bizi takip edenleri durdurmalı, en azından yavaşlatmalı. Sartanların çoğu eski büyüyü unutmuş olabilir, ama ben Kleitus'a bu konuda güvenmezdim..." Haplo kaşlarını çatarak durdu. Kızıl kızıl parlayan desenler kemerin her iki yanında parlıyordu. "Bu ne demek, Sartan?"</p>

  <p>"Rünler farklı," dedi Alfred yumuşak, korku dolu bir sesle. "Dışarıdaki rünler, gelenleri dışarıda tutmak için konulmuş. Bunlar" -döndü ve karanlığa doğru baktı -"birşeyleri içeride tutmak için."</p>

  <p>Haplo ihtiyatla tünel duvarına yaslandı. Patrynler hayal güçleri ve yaratıcılıkları ile bilinmezler, ama Haplo'nun, bu dünyanın derinliklerinde saklanmakta olan muhtelif korkunç canavarlara ilişkin hayaller yaratması için bu iki özellikten de fazlaca olması gerekmiyordu.</p>

  <p>Ve öfkeli bir ev kedisi ile savaşacak kadar bile gücüm kalmadı.</p>

  <p>Üzerinde bakışlar hissetti ve hızla başını kaldırdı. Lazar onu izliyordu. Ölü yüzdeki gözler sabit, ifadesizdi. Ama hayaletin gözleri zaman zaman olu gözlere yerleşiyor, sezgi sahibi bir gölge gibi dışarı bakıyordu.</p>

  <p>Bakışları sertti. Hafif bir gülümseme lazarın mavi-gri dudaklarına dokundu. "Neden çabalıyorsun ki? Seni hiçbir şey kurtaramaz. Sonunda, bizimle geleceksin."</p>

  <p>Korku Haplo'nun içini burktu, suya çevirdi, midesini kastı; bu, bir erkeğe sahip olmadığı bir gücü, kararlılığı, dayanıklılığı veren, adrenalinle pompalanmış savaş korkusu değildi. Bu korku, bir çocuğun karanlığa karşı duyduğu korkuydu, bilinmeyen korkusu, anlamadığı ve bu yüzden de kontrol edemediği bir şeyin, eli kolu bağlayan korkusuydu.</p>

  <p>Tehlikeyi sezen köpek, tüylerini kabartarak hırladı ve sahibi ile lazarın arasına girdi. Cesedin kötücül gözleri aşağı indi ve o korkunç büyü bozuldu. Alfred koridorda ilerlemişti, kendi kendine rünler söylüyordu. Duvardaki rünler bir kez daha onlara yol gösteriyordu. Prens Edmund'un cesedi uzun adımlarla önlerinde yürüyordu. Hayaleti bedeninden ayrılmış, cesedin arkasında, yırtık pırtık bir ipek eşarp gibi dalgalanıyordu.</p>

  <p>Sarsılmış ve sinirleri bozulmuş Haplo, kendine gelmeye çalışarak, rünlerin ışığı hemen hemen sönene kadar duvara yaslanıp kaldı. Loşluğun içinde konuşan bir ses, bedenindeki her sinirin yerinden sıçramasına ve seğirmesine sebep oldu.</p>

  <p>"Sence ölüler bizden o kadar mı nefret ediyorlar?" Acı içindeki Jonathan'ın sesiydi bu.</p>

  <p>Haplo dikkat etmiyordu, Dük'ün yakında olduğunun farkında değildi. Bu tür bir dikkatsizlik, Labirent'te Patryn'in hayatına mal olurdu! Kendi kendine, tünele, zehire ve Alfred'e küfreden Haplo, Jonathan'a da epey bir küfür salladı. Dük'ün dirseğini yakalayarak, onu kabaca koridora doğru itti.</p>

  <p><br /></p>

  <p>Tünel geniş ve havadardı, tavanı ve duvarları kuruydu. Kalın bir toz tabakası bozulmamış bir şekilde taş zeminde yatıyordu. Ne ayak, ne pençe izleri, ne de yılanların ya da ejderlerin bıraktığı kıvrılan izler vardı. Rünleri silmek için hiçbir teşebbüste bulunulmamıştı, rehber rünler önlerinde her ne varsa, oraya doğru parlak bir şekilde yol gösteriyorlardı.</p>

  <p>Haplo dinledi ve kokladı, havayı hissetti ve tattı. Derisindeki rünleri dikkatle izledi, bedeninin her lifi onu tehlikeye karşı uyarmak üzere tetikteydi.</p>

  <p>Hiçbir şey.&nbsp;</p>

  <p>Bu kadar saçma gelmeseydi, aslında huzur hissettiğine yemin edebilirdi. Gergin kasları rahatlamış, laçka olmuş sinirleri sakinleşmişti. Duygu açıklanamazdı, mantıksızdı ve sinirlerini daha da bozmaktan başka bir işe yaramadı,</p>

  <p>İleride tehlike hissetti, ama arkadan kovalayanları da açıkça hissedebiliyordu.</p>

  <p>Tünel onları dosdoğru ileri götürüyordu, dönmüyor, kıvrılmıyor, başka tünellere dallanmıyordu. Pek çok kemerin altından geçtiler, ama hiçbiri ilkinde olduğu gibi koruyucu rünlerle bezenmemişti. Sonra, herhangi bir uyarıda bulunmaksızın, mavi rehber rünler, sanki boş bir duvara gelmişler gibi bitiverdi.</p>

  <p>Ve, diye keşfetti Haplo, Alfred'e yetişerek, olan da tam olarak bu. "</p>

  <p>Siyah taştan bir duvar, kaskatı ve yol vermez, önlerinde yükseliyordu. Pürüzsüz yüzeyinde soluk işaretler vardı.</p>

  <p>Rünler, Sartan rünleri, diye gözlemledi Haplo, mavi rünlerin yansıttığı ışık altında dikkatle inceleyerek. Ama, alışık olmayan gözlere göre bile, bu rünlerde yanlış olan bir şey vardı.</p>

  <p>"Ne tuhaf" diye mırıldandı Alfred, duvara bakarken.</p>

  <p>"Ne?" diye sordu Haplo, diken üstünde. "Köpek, izle," diye emir verdi. Elinin bir hareketi hayvanı geldikleri tarafa gidip nöbet beklemeye gönderdi. "Tuhaf olan ne? Çıkmaz yol mu bu?"</p>

  <p>"Ah, hayır. Burada bir kapı var..."</p>

  <p>"Açabilir misin?"&nbsp;</p>

  <p>"Tabii, evet. Aslında bir çocuk bile açabilir."</p>

  <p>"O zaman açacak bir çocuk bulalım!" diye köpürdü Haplo sabırsızlıkla.</p>

  <p>Alfred duvara akademik bir ilgi ile baktı. "Rün yapısı karmaşık değil, kendi evindeki yatak odasına koyduğun kilit gibi, ama..."</p>

  <p>"Ama ne?" Haplo, Sartan'ın sıska boyununu sıkmamak için kendi kendisiyle mücadele etti. "Gevezelik etmeyi bırak!"</p>

  <p>"Burada iki dizi rün var." Alfred parmağını kaldırdı ve duvar boyunca gezdirdi. "Kuşkusuz bunu görebiliyorsun, değil mi?"</p>

  <p>Evet, Haplo görebiliyordu ve ilk yaklaştığında fark ettiği şeyi fark etti.</p>

  <p>"İki dizi rün." Alfred kendi kendine konuşuyordu. "Birinin daha sonra eklendiği açık... çok daha sonra, tahminen... ilkinin üstüne yazılmış." Yüksek, kubbeli alın kırıştı; ince, gri kaşlar düşünceli düşünceli bir araya geldi.</p>

  <p>Köpek bir kere, yüksek sesle, uyarırcasına havladı.</p>

  <p>"Lanet kapıyı açabilir misin?" diye tekrarladı Haplo, dişleri ve yumrukları sıkılmış, kendine hâkim olmak için elinden geleni yaparak.&nbsp;</p>

  <p>Alfred dalgın dalgın başını salladı.</p>

  <p>"O zaman aç," dedi Haplo sessizce, bağırmamaya çalışarak.</p>

  <p>Alfred dönüp onunla yüzleşti, Sartan'ın yüzü mutsuzdu. "Yapmalı mıyım, emin değilim."</p>

  <p>"Emin değil misin?" Haplo inanamayarak bakakaldı. "Neden? O kapıda kötü birşeyler mi yazıyor' Başka koruma rünleri mi?"</p>

  <p>"Hayır," diye itiraf etti Alfred, endişeyle yutkunarak. "Kutsama rünleri. Burası kutsal. Hissetmiyor musun?"</p>

  <p>"Hayır!" diye yalan söyledi Haplo, köpürerek. "Tek hissettiğim Kleitus'un ensemdeki nefesi! Lanet kapıyı aç!"</p>

  <p>"Kutsal... kutsanmış. Haklısın," diye fısıldadı Jonathan huşu içinde. Yüzü biraz renk kazanmıştı, çevresine hayret içinde baktı. "Acaba burası neresi? Burada olduğunu neden kimse bilmiyordu?"</p>

  <p>"Rünler eski, neredeyse Koparılış'a kadar gidiyor. Koruyucu rünler herkesi uzak tutmuş olmalı ve yüzyıllar içinde, burada olduğu unutulmuş, sanırım."</p>

  <p>O koruyucu rünler, kapının arkasında her ne varsa, daha öteye gitmesin diye konulmuştu. Haplo bu nahoş fikri kafasından attı. -</p>

  <p>Köpek yine havladı. Dönerek sahibine koştu ve nefes nefese, bedeni gergin, ayaklarının dibinde durdu.</p>

  <p>"Kleitus geliyor. Kapıyı aç," dedi Haplo yine. "Ya da burada kal ve öl."</p>

  <p>Alfred korkuyla arkasına baktı, sonra yine korkuyla ileriye çevirdi bakışlarını. İçini çekerek, ellerini duvarın üzerinde gezdirdi, rün desenleri çizdi ve alçak sesle tekrar etti. Taş parmaklarının altında çözülmeye başladı ve gözün görebileceğinden daha büyük bir hızla, mavi rehber rünlerin hatlarını çizdiği bir açıklık belirdi.</p>

  <p>"Geri çekil!" diye emretti Haplo. Duvara yaslandı, ilerideki karanlığa baktı ve salyalı çeneler, yırtıcı dişler, belki de daha kötüsü ile karşılaşmak için hazırlandı.</p>

  <p>Biraz daha fazla tozdan başka hiçbir şey yoktu. Köpek kokladı ve hapşırdı.</p>

  <p>Haplo doğruldu, kapıdan içeri karanlığa doğru atıldı. Bir şeyin üzerine atlayacağını ummuştu sanki, görebileceği ve sayaşabileceği bir şeyin.</p>

  <p>Ayakları yerde bir şeye takıldı. Onu nazikçe itti. Nesne takırdayarak uzaklaştı.</p>

  <p>"Işığa ihtiyacım var!" diye terslendi Haplo, Alfred ile Jonathan'a bakarak. İkisi birbirlerine yanaşmış, kapının yanında duruyorlardı.</p>

  <p>Alfred uzun bedenini kemerin altından geçebilmek için eğerek, öne seğirtti. Elleri dalgalandı, Haplo'nun dişlerini kamaştıran bir şarkı söyledi. Yumuşak, beyaz bir ışık yüksek, kubbeli bir tavandan sarkan, rün bezeli bir küreden yayılmaya başladı.</p>

  <p>Kürenin altında, saf, beyaz bir ahşaptan oyulmuş, dikdörtgen bir masa duruyordu -bu dünyadan olmayan bir masa. Muhtemelen içinden geçtiklerine benzer yedi başka tünele açılan ve hepsi aynı yerde -bu odada-birleşen yedi mühürlü kapı vardı. Ve tünellerin hepsi, kuşkusuz, aynı ölümcül koruyucu rünlerle işaretlenmişti.</p>

  <p>Bir zamanlar masanın çevresinde dizili olması gereken sandalyeler devrilmiş, yere saçılmıştı. Ve bütün bu yıkıntının ortasında...</p>

  <p>"Merhametli Sartan!" dedi Alfred. Nefesi kesilmiş, ellerini kavuşturmuştu. ı</p>

  <p>Haplo bakışlarını yere indirdi. Ayağının yerinden ettiği şey, bir kafatasıydı.</p>

  <p class="softbreak">&nbsp;</p>
</body>
</html>
