<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>KIRKÜÇÜNCÜ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">NECROPOLIS,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Necropolis ismine layık bir hal kazanmıştı. Parçalanmış bedenler kapı ağızlarına yığılmış, kaçmalarına fırsat verilmeden vurulmuşlardı. Kaçamazlardı da zaten Yaşayanların canlarını alma çabası içinde kapılar devrilmiş, ölüler tarafından yerlerinden koparılmıştı. Başarılı olmuşlardı. Oluklarda akan su, kanla kapkara kesmişti.</p>

  <p>Prens Edmund'un hayaleti onları Ölüler Kenti'nin dolaşık tünellerinden geçirdi. Ana kapıdan kaçındılar, korunuyor olabilirdi ve kentten fare deliklerini kullanarak kaçtılar. Duvarların dışına çıkınca, uzakta, yüksek mağara tavanından yansıyan ve zemini sarsan bir gümbürdeme geldi kulaklarına. Savaşa hazırlanan ölülerin sesi.</p>

  <p>"Pek çok pauka, hâlâ arabalara bağlanmış bir halde, Necropolis'in eteklerinde dolanıyordu. Hayvanlar çılgına dönmüş, kan kokusu yüzünden dehşete düşmüşlerdi. Sahipleri ve binicileri ölmüştü, bedenleri öldükleri yerde bırakılmış ya da katliama katılmak üzere diriltilip götürülmüştü. Haplo ve Jonathan bir araba buldular ve içindeki bir adam, bir kadın ve iki çocuk cesedini dışarı sürüklediler Alfred içeri tırmandı, ne yaptığının pek az farkındaydı, genellikle Jonathan'ın, bazen de Haplo'nun -kaba-rehberliğinde, yalnızca söyleneni yapıyordu.</p>

  <p>Araba yola çıktı. Pauka, birisi, bir kez daha hayatının kontrolünü eline aldığı için rahatlamış görünüyordu. Jonathan arabayı sürüyor, Haplo yanında oturmuş, çevreyi gözlüyordu. Prens Edmund'un cesedi Alfred'in yanındaki yolcu sırasında dimdik oturuyordu. Prensin hayaleti yol gösteriyordu. Kilometreler boyunca doğuya, Gedik Tepe'ye doğru gittiler. Bir yolağzına geldiklerinde, araba Ateş Denizi'ne, güneye doğru döndü. Köpek arabanın yanında koşuyor, paukaya havlayarak hayvanı sinirlendiriyordu.</p>

  <p>Jonathan cesaret edebildiğince hızlı sürüyordu arabayı. Araba taşlarla kaplı yolda hoplayıp sallanıyor, kairn otu tarlaları yanlarından yeşilimsi bir bulanıklık gibi hızla geçiyordu. Alfred sarsılan arabanın yan tarafına tutunmuş, her an içinden fırlamayı ya da içinde başaşağı dönmeyi bekliyordu. Can korkusu içindeydi, anlamadığı bir duyguydu bu, çünkü hayatının pek az anlamı kalmıştı.</p>

  <p>Bizi hangi hayvansı içgüdüler hayatta tutuyor? diye merak etti Alfred kendi kendine acıyla. Oturup ölmek daha kolayken.</p>

  <p>Araba bir köşeyi iki tekerlek üzerinde döndü. Sartan şiddetle cesedin soğuk şekline doğru itildi. Araba düzeldi. Alfred de doğruldu. Prens Edmund'un cesedi her zamanki vakarı ile yardımcı olmuştu ona.</p>

  <p>Neden hayata sarılıyorum? Benim için yaşanacak ne kaldı zaten? Bu dünyadan kaçsam bile, gördüklerimin anısından, halkımın ne hale geldiği gerçeğinden asla kaçamam. Neden onu uyarmak için Baltazar'a koşayım? Hayatta kalırsa, Ölüm Kapısı'nı aramaya devam edecek. Nasıl gireceğini bulacak ve ölüçağırıcılık hastalığını, diğer âlemlere taşıyacak. Haplo da bu sanatı Lorduna götürmekle tehdit etti.</p>

  <p>Evet, diye düşündü Alfred, ilk geldiğimizde bahsetti Patryn bundan. Ama bir daha sözü geçmedi. Şimdi ne düşünüyor, merak ediyorum. Bazen, ruhumda hissettiğim dehşetin aynısını onun gözlerinde de okuduğumu sandım. Ve Lanetliler Odası'nda, yanımda oturan genç adam oydu! Gördüklerimi gördü. .</p>

  <p>"Tıpkı senin gibi, o da bu düşünceyle savaşıyor," dedi Prens, Alfred'in düşüncelerinin arasına girerek</p>

  <p>İrkilen Alfred konuşmaya, itiraz etmeye çalıştı, ama sözcükler ağzında dolandı. Neredeyse dilini ısırıp koparıyordu. Ama Prens Edmund anladı. "Aranızda yalnızca bir kişi yüreğini gerçeğe açtı. Jonathan henüz tamamen anlamıyor, ama sizden daha yakın gerçeğe."</p>

  <p>"Ben... gerçeği... bilmek istiyorum!" demeyi başardı Alfred; dilini tekrar ısırmamak için dişlerinin arasından konuşmuştu, "Öyle mi?" diye sordu hayalet ve Alfred onun serinkanlılıkla gülümsediğini gördüğünü sandı. "Hayatını gerçeği reddederek harcamadın mı'"</p>

  <p>Bayılmaları: başta büyü güçlerini açığa çıkarmamak için bilinçli olarak kullanmıştı, ama sonra kontrol edilmez olmuşlardı. Sakarlığı, ruhu ile çelişen bir beden. Ona çok fazla, istemediği kadar, başkalarının onu kullanmak isteyebileceği kadar güç verecek bir büyüyü hatırlamayı beceremeyişi -yoksa bir reddediş miydi? Devamlı kendini seyirci yerine koymuş, ne iyilik ne de kötülük adına, eyleme geçmemişti.</p>

  <p>"Ama başka ne yapabilirdim?" diye sordu Alfred, kendini savunurcasına "Eğer menşeliler bir tanrının gücüne sahip olduğumu anlasalardı, yaşamlarına müdahale etmem için o gücü kullanmaya zorlarlardı beni."</p>

  <p>"Seni zorlarlar mıydı? Yoksa ayartırlar mıydı?"</p>

  <p>"Haklısın," diye kabul etti Alfred. "Zayıf olduğumu biliyorum. Ayartma benim için çok güçlü olurdu, çok güçlüydü. Ona teslim oldum -ölümü, takip eden tüm trajedileri önleyebilecekken, Bane denen çocuğun yaşamını kurtardım."</p>

  <p>"Neden kurtardın o çocuğu? Neden" -Prens'in hayalet bakışları Haplo'ya kaydı- "adamı kurtardın? Düşmanını? Seni öldürmeye ant içmiş bir düşmanı? Yanıt için, gerçek yanıt için yüreğine bak "</p>

  <p>1 Alfred içini çekti. "Hayal kırıklığına uğrayacaksın. Keşke asil bir ülkü için yaptığımı söyleyebilseydim -şövalyece bir onur, kendini feda eden bir cesaret. Ama öyle olmadı. Bane konusunda, merhamet idi. Bir anlık mutluluk tanımadan ölen, sevilmemiş bir çocuk için merhamet. Ve Haplo? Birkaç kısa an boyunca onun derisi içinde yaşadım. Onu anlıyorum." Alfred'in bakışları köpeğe gitti. "Sanırım onun kendisini anladığından daha iyi anlıyorum."</p>

  <p>"Acıma, merhamet."</p>

  <p>"Hepsi bu, sanırım," dedi Alfred</p>

  <p>"Bu her şeydir," dedi hayalet.</p>

  <p>Üzerinde ilerledikleri yol boş, terk edilmişti Pek çok ayak tarafından ezilmişti Ölü ordusunun bir kısmı buradan geçmiş, kentten, Ateş Denizi'ne giden anayollara akmıştı. Miğferler, zırh parçaları, kemikler ve orada burada, düşmüş, parçalanmış bir iskelet ordusunun geçtiği yerin yakınında yatıyordu. Çiftlik ya da binek arabaları bırakılmıştı, yolcuları ya öldürülmüş, ya da ölü ordusunun geldiği söylentisi üzerine kaçmıştı.</p>

  <p>Alfred başta Tomas'ın haklı olduğunu düşünmüştü. Mezarlıklardan çıktıklarından beri tek bir yaşayan görmemişlerdi. Necropolis'in içinde ya da etrafında, hiçkimsenin ölülerin öfkesinden kaçamadığından korkuyordu. Ama yolculukları sırasında, birkaç kez, yüksek kairn otları arasında gizlenmiş hareketler dikkatini çekmiş, bir başın kaldırıldığını, gözlerin -yaşayan gözlerin- korkuyla baktığını gördüğünü düşünmüştü. Ama araba, gördüklerinden emin olamayacağı ya da diğerlerine gösteremeyeceği bir hızla ilerliyordu.</p>

  <p>Ama küçük bir umut kırıntısı, kapalı bir kapının altından sızan ışık gibi, karanlığı aydınlatmıştı. Morali düzeldi, yeni bulduğu umutla mı, yoksa hayaletin rahatlatıcı sözleriyle mi, karar veremiyordu. Beyni, tutarlı düşünemeyeceği kadar sallanıp sarsılıyordu. Arabanın yan tarafına tutundu ve sert bir kararlılıkla asıldı. Yaşamın bir anlamı ve amacı vardı. Bunun ne olduğundan emin değildi henüz, ama en azından aramaya devam etmeye karar vermişti.</p>

  <p>Araba Ateş Denizi'ne, tehlikeye yaklaştı. Bir tepenin üstüne çıkınca, Alfred uzaktaki rıhtımlara, gemilerin çevresinde kargaşa içinde dönüp duran ölü ordusuna baktı. Aç bir ejder yavrusunun saldırısına uğramış bir mercankaya larvası kolonisi aklına geldi. Başta her larva yalnızca aç çenelerden kaçmaya çalışmıştı. Fakat ilk kargaşa ve panikten sonra, tehlike onları birleştirdi. Döndüler ve birlik halinde saldırgana saldırdılar. Anne ejder yavrusunu tam zamanında kurtarmıştı.</p>

  <p>O anda rıhtımlarda kargaşa ve panik hüküm sürüyor olabilirdi, ama tek bir amaç, kısa süre sonra onları birleştirecekti.</p>

  <p>Araba tepeden aşağı fırladı, onları rıhtımlardan uzaklaştıracak şekilde doğuya yöneldi. Jonathan çılgına dönmüş paukayı boyun kıracak bir hızda sürüyordu. Ordular ve gemiler Alfred'in gözlerinden kayboldular. '</p>

  <p>Çılgın yolculuk sonunda bitti. Araba Ateş Denizi'nin kayalı kıyısında durdu. Pauka yolun üzerinde, yere çöküverdi, nefes nefese kalmıştı.</p>

  <p>Önlerinde, alev alev magmadan engin bir okyanus portakal kırmızısıyla parlıyor, kızıl ışığı mağaranın tavanından sarkan siyah sarkıtların üzerinden yansıyordu. Denizin kırmızı arka planı üzerinde siyah siyah dikilen dev dikitler, sıra sıra dişlere benzeyen bir kıyı oluşturuyordu. Magma ağır ağır dikitlere doğru dalgalanıyordu. Yukarıdaki kentten kaçan dolambaçlı bir su akıntısı, denize dalıyor, tıslıyor, sıcak, sülfür dolu havaya buhar bulutlan gönderiyordu.</p>

  <p>Yaşayanlar ve ölüler sahilde durmuş, denize doğru bakıyordu. Alfred, uzakta, karşı kıyıyı zar zor görebildiğini düşündü.</p>

  <p>"Burada bir tekne bulacağımızı söylediğini sanıyorum," dedi Haplo, Prens'i sertçe, şüpheyle süzerek.</p>

  <p>"Burada karşı kıyıya geçmenin bir yolunu bulacağınızı söyledim," diye düzeltti Prens Edmund. "Bir tekne hakkında hiçbir şey söylemedim." Hayaletin beyaz, pırıltılı kolu kalktı, belirsiz bir parmak işaret etti.</p>

  <p>Başta Alfred, Edmund'un karşıya geçmek için büyü kullanmaktan bahsettiğini sandı.</p>

  <p>"Yapamam," dedi Sartan uysallıkla. "Çok zayıf düştüm. Sırf hayatta kalmak için bile tüm enerjimi kullanıyorum."</p>

  <p>Daha önce kendi ölümlülüğünün yükünü hiç bu kadar ağır bir şekilde hissetmemiş, gücünün fiziksel sınırları olduğunu fark etmemişti. Abarrach Sartanlarını anlamaya başlıyordu, tıpkı Haplo'yu anlamaya başladığı gibi. Onların derilerinin içinde yürüyordu.</p>

  <p>Hayalet hiçbir şey demedi; Alfred yine, saydam dudaklarda bir gülümseme belirdiğini sandı. Hayalet işaret etmeye devam etti.</p>

  <p>"Bir köprü," dedi Haplo. "Bir köprü var." ; "Kutsal..." Alfred Kutsal Sartan, demek üzereydi. Sözcükler dudaklarında öldü. Bir daha asla kullanmayacağı bir sözdü bu, en azından iyice düşünmeden kullanmayacağı bir söz.</p>

  <p>Haplo gösterince, Alfred köprüyü görebildi (bu isim verilerek şereflendirilebilirdi herhalde). Aslında, bir dizi büyük, tuhaf şekilli kayanın, bir kıyıdan ötekine, ardı ardına dizilmesiyle oluşmuş düz bir çizgiydi, başka bir şey değil. Sanki dev bir sütun denize yıkılmış, kalıntıları bu köprüyü oluşturmuş gibiydi.</p>

  <p>"Düşen sütun," dedi Jonathan, anlayarak. "Okyanusun ortasındaydı."</p>

  <p>"Eskiden okyanusun ortasındaydı," dedi Prens. "Deniz küçülüyor ve artık karşı tarafa ulaşmak için kullanılabiliyor."</p>

  <p>"Eğer cesaretimiz varsa," diye mırıldandı Haplo. Köpeği kucakladı, kafasını kaşıdı. "Gerçi fark ettiğinden değil." Gözleri Alfred'e gitti. "Dediğin gibi, Sartan, başka seçeneğimiz yok."</p>

  <p>Alfred yanıt verecek oldu, ama boğazı yanıyordu, ağzı kupkuru olmuştu. Kırık köprüye, yıkık sütunun dağınık parçaları arasındaki dev aralıklara, altta akan magma denizine bakmaktan başka bir şey yapamıyordu.</p>

  <p>Yanlış bir adım, bir ayak kayması...</p>

  <p>Peki yaşamım neydi, diye merak etti Alfred kederle, sonsuz bir yanlış adımlar ve ayak kaymaları dizisinden başka?</p>

  <p>Kıyıdaki kaya parçalarının arasından kıyıya indiler. Yol tehlikeliydi -eller ve ayaklar ıslak kayaların üzerinde kayıyor, sis gözlerinin önünde yüzüyor, görüntüyü bulanıklaştırıyordu.</p>

  <p>Alfred sesi kısılana, nefesi kesilene kadar rünler söyledi. Yıkık sütunun kaidesine ulaştıklarında yorulmuştu ve asıl zor kısım daha önlerindeydi.</p>

  <p>Dinlenmek ve önlerinde uzanan yolu incelemek için kaidede durdular. Jonathan'ın solgun yüzü terle parlıyor, ıslak saçı şakaklarından sarkıyordu. Gözleri çökmüş, karanlık gölgelerle çevrelenmişti. Eliyle ağzını sildi, kuruyup çatlamış dudaklarını yaladı -yanlarına su alamadan saldırıya uğramışlardı-ve sanki iradesinin bir ucunu o karanlık ufka sabitlermiş ve onu, kendisini karşıya çekecek bir halat olarak kullanmaya niyetliymiş gibi, karşı kıyıya baktı.</p>

  <p>Haplo yıkık sütunun ilk parçası üzerinde yürüdü. İlk parça, kaide, en uzun ve aşılması en kolayıydı. Topuklarının üzerine çöktü, merakla kayaya baktı, elini üzerinde gezdirdi. Kıyıda oturmuş nefes almaya çalışan Alfred, gücü ve gençliği için Patryn'e gıpta etti.</p>

  <p>Haplo işaret etti. "Sartan," dedi buyururcasına.</p>

  <p>"Adım... Alfred."</p>

  <p>Haplo bakışlarını kaldırdı, kaşlarını çattı. "Oyun oynamak için zamanım yok. Biraz faydalı ol, eğer bu mümkünse. Gel de şuna bir göz at."</p>

  <p>Hepsi sütunun üzerine tırmandı. Genişti -üç geniş çiftlik arabası yanyana üzerinden geçebilir, yine de kenarda bir veya iki araba için yer kalırdı. Alfred, sanki bir ırmağı aşan hargast dalındaymış gibi ihtiyatla ilerledi. Haplo'ya yaklaşınca, Sartan'ın ayağı kaydı ve elleri ile dizleri üzerine düştü. Gözlerini kapattı, parmaklarını kayaya geçirdi.</p>

  <p>"Güvendesin," dedi Haplo tiksinti içinde. "Lanet olsun, bu şeyden aşağı düşmek için bayağı uğraşman gerekir! Gözlerini aç, seni lanet olası. Bak, şuraya bak."</p>

  <p>Alfred gözlerini açıp korkuyla çevresine bakındı. Kenardan epeyce uzaktaydı, ama altındaki magma denizinin fena halde farkındaydı ve bu da kenar daha yakındaymış gibi görünmesine sebep oluyordu. Bakışlarını kötücül, portakal kırmızısı akıntıdan kopardı ve ellerinin altındaki kayaya baktı.</p>

  <p>Rünler... kayaya kazılmış. Alfred içinde bulunduğu tehlikeyi unuttu. Elleri sevgiyle taşa oyulmuş eski rünler üzerinde dolaştı.</p>

  <p>"Bunlar bize herhangi bir şekilde yardımcı olabilir mi? Büyüleri bir işe yarar mı?" diye sordu Haplo, sanki büyülerinin baştan beri pek bir işe yaramadığını ima edermiş gibi.</p>

  <p>Alfred başını salladı. "Hayır," dedi boğuk bir sesle. "Sütunun büyüsü bize yardımcı olamaz. Büyüleri yaşam vermek, bu âlemden yukarıdaki âlemlere yaşam taşımak için kullanılmış."</p>

  <p>Prens'in cesedi başını kaldırdı, ölü gözler, belki de üzerinde yürüdüğü topraklardan daha açıkça görebildiği topraklara baktı. Hayaletin yüzündeki ifade sertleşti, hüzünlendi.</p>

  <p>"Büyü artık bozulmuş." Alfred derin bir nefes aldı, kıyıya baktı, kaidenin kırık, çentikli kenarlarını izledi. "Sütun kazayla devrilmemiş. Bu mümkün değildi, büyüsü bunu engellerdi. Sütun kasıtlı olarak yıkılmış. Belki de, Necropolis'ten çektiği yaşamı yukarıya taşıdığından korkanlar tarafından. Sebebi her ne idiyse, büyüsü yok olmuş ve asla yenilenemez."</p>

  <p>Bu dünya gibi, ölülerin dünyası gibi.</p>

  <p>"Bakın!" diye haykırdı Jonathan. Yüzü, gözleri, ateşin sıcaklığını yansıtıyordu.</p>

  <p>Uzakta, kıyıdan açılan ilk gemileri görebiliyorlardı.</p>

  <p>Ölüler karşıya geçmeye başlamışlardı.</p>

  <p class="softbreak">&nbsp;</p>
</body>
</html>
