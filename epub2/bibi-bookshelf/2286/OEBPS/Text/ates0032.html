<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİÜÇÜNCÜ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">NECROPOLIS,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p>"Ve, demek, Pons, onu kaybettin," dedi Hükümdar, tembel tembel stalagma olarak bilinen güçlü, alev alev, kırmızı bir içkiyi, Majesteleri'nin en sevdiği yemek sonrası içkisini yudumlayarak.</p>

  <p>"Üzgünüm, efendim, ama beş mahkûm birden getirmek zorunda kalacağımı bilmiyordum. Yalnızca bir kişi, Prens olacak sanıyordum ve ben de onunla şahsen ilgilenecektim. Ölülere güvenmek zorunda kaldım. Başka hiç kimse yoktu."</p>

  <p>Lord Yüksek Nazır endişeli değildi. Hükümdar adil fikirli biriydi ve cesetlerin yetersizlikleri yüzünden Nazırını sorumlu tutmayacaktı. Abarrach Sartanları, uzun zaman önce ölülerin sınırlarını öğrenmişlerdi. Yaşayanlar cesetlere, sevgi dolu ebeveynlerin çocuklarının yetersizliklerine tahammül etmesi gibi tahammül ediyorlardı.</p>

  <p>"Bir bardak alır mısın, Pons?" diye sordu Hükümdar. Ceset hizmetkarı elini sallayarak uzaklaştırdı ve kendi elleriyle küçük, altın bir kadeh doldurdu. "Gerçekten mükemmel bir lezzet."</p>

  <p>"Teşekkür ederim, Majesteleri," dedi Pons Stalagmadan nefret ederdi, ama kendisi ile içmeyi reddederek Hükümdar'ı gücendirmeyi kim göze alabilirdi ki? "Mahkûmları şimdi mi göreceksiniz?"</p>

  <p>"Acelen nedir, Pons? Neredeyse rün taşı oyunu zamanımız geldi. Bunu biliyorsun."</p>

  <p>Kâhya acı sıvıyı olabildiğince çabuk yuttu, nefes alabilmek için bir an çabaladı, sonra terleyen alnını mendiliyle sildi.</p>

  <p>"Lady Jera kehanetle ilgili bir şey söyledi, efendim." '</p>

  <p>Kleitus kadehini dudaklarına götürürken durdu. "Öyle mi? Ne zaman?"</p>

  <p>"Yabancı, muhafız komutanını .. eee... ona yaptığını yaptıktan sonra."</p>

  <p>"Onu 'öldürdüğünü' söylemiştin, Pons. Kehanet ölülere yaşam getirmekten bahseder" Hükümdar içkiyi, deneyimli stalagma içicilerinin yaptığı gibi başını arkaya atıp, hemen yutarak içti. "Öldürmekten değil."</p>

  <p>"Düşes'in, sözcükleri kendi istediği anlama çekmek gibi bir özelliği var, efendim. Bu yabancı hakkında yayacağı söylentileri düşünün. Halkı kendine inandırmak için bu yabancının yapabileceklerini bir düşünün."</p>

  <p>"Doğru, doğru." Kleitus kaşlarını çattı. Önce endişelendi. Sonra omuzlarını silkti. "Nerede ve kiminle olduğunu biliyoruz." Stalagma onu rahat bir ruh haline sokmuştu. "Birlikleri gönderebiliriz..." diye öneride bulundu Nazır.</p>

  <p>"Ve Kont'un birliklerinin silaha sarılmalarını sağlarız, öyle mi? Kairn Telest'li bu asilere katılmaları mümkün. Hayır, Pons, bu konuyu incelikle ele alacağız. Bu başbelası Kont ile Düşes kızını yolumuzdan sonsuza dek çekmek için geçerli bir sebebimiz olacak böylece. Her zamanki önlemleri aldığını düşünüyoruz, Pons."</p>

  <p>"Evet, efendim. Konu çoktan ele alındı."</p>

  <p>"O zaman neden boş yere endişeleniyorsun? Bu arada, genç Jonathan zamansız olarak ölürse düklük toprakları kime kalıyor?"</p>

  <p>"Hiç çocuğu yok. Topraklar karısına kalır.</p>

  <p>Hükümdar yorgun bir el işareti yaptı. Pons, anladığını ifade etmek için gözkapaklarını indirdi,</p>

  <p>"Bu durumda, mülk tahta kalır, Majesteleri."</p>

  <p>Kleitus başını sallayarak, bir hizmetkarı, kendisine bir kadeh içki doldurması için çağırdı. Ceset işini bitirip çekildiğinde, Hükümdar kadehini kaldırdı ve içkinin tadını çıkarmaya hazırlandı. Bakışları Nazır'ın bakışları ile karşılaştı ve içini çekerek kadehi indirdi.</p>

  <p>"Nedir, Pons? O ekşi suratın bu mükemmel içkinin zevkini çıkarmamızı engelliyor."</p>

  <p>"Affınıza sığınırım, efendim, ama bu konuyu yeterince ciddiye aldığınızdan emin değilim." Nazır biraz daha yanaştı ve cesetler haricinde yalnız olmalarına rağmen sesini alçaktı. "Prens ile getirdiğim diğer adam son derece sıradışı! Belki de kaçandan daha sıradışı. Sanırım bu mahkûmu hemen görmelisiniz."</p>

  <p>"Bu adam hakkında belirsiz imalarda bulunup duruyorsun. Çıkar ağzından, Pons! Bu adam hakkında bu kadar... sıradışı... olan ne?"</p>

  <p>Nazır durdu, en büyük etkiyi nasıl yapacağını düşündü. "Majesteleri, onu daha önce gördüm."</p>

  <p>"Sosyal bağlantılarının ne kadar geniş olduğunu biliyorum, Pons." Stalagma Kleitus'u alaycı yapmıştı.</p>

  <p>"Necropolis'te değil, efendim Ne de burada bir yerde Onu bu sabah... imgede gördüm "</p>

  <p>Hükümdar kadehi dokunulmamış olarak, dirseğinin dibinde duran tepsiye koydu. "Onu göreceğiz... Prens'i de." Pons eğildi. "Çok iyi, efendim. Onları buraya mı, yoksa görüşme odasına mı getirteyim?"</p>

  <p>Hükümdar odada çevresine bakındı. Oyun odası olarak bilinen bu oda, büyük görüşme salonundan daha küçük, daha samimi idi ve pek çok süslü lamba tarafından iyice aydınlatılmıştı. Odada kairn otundan pek çok masa duruyordu. Her birinin üstüne, kırmızı ve mavi rünlerle bezeli dört takım beyaz taş, düzgünce yığılmıştı. Duvarlar, Abarrach üzerinde savaşılan ünlü savaşları tasvir eden halılarla kaplanmıştı. Oda kuru, rahat ve sıcaktı. Demirden yapılmış, altın kaplı borulardan geçen buharla ısıtılıyordu.</p>

  <p>Sarayın tümü aynı buharlı sistemle ısıtılıyordu, modern bir eklemeydi bu. Eski zamanlarda saray-kale olarak yapılmış, ilk gelen Sartanların en eski yapılarından biri -rahat yaşama koşulları sağlamak için mekanik yöntemlere bağımlı değildi. Eski rünlerin, içeride yaşayanlara sıcaklık, ışık ve taze hava getiren desenlerin izleri sarayın eski kısımlarında hâlâ görülebiliyordu. Nasıl kullanıldıkları unutulan bu rünlerin çoğu, bilinçli olarak silinmişti. Asil ailenin dostları bunları çirkin buluyordu. "Konuklarımız ile burada görüşeceğiz." Elinde yeni bir stalagma kadehi ile Kleitus, oyun masalarının birine oturdu ve tembel tembel, oyuna hazırlanılmış gibi rün taşlarını dizmeye başladı.</p>

  <p>Pons bir hizmetkara el etti. hizmetkar bir muhafıza işaret etti Muhafız ortadan kayboldu ve bir süre sonra, bir muhafız birliği iki mahkûmu Kral'ın huzuruna getirdi. Prens gururlu, meydan okuyan bir havayla girdi odaya. Öfkesi, görgü kurallarının soğuk yüzeyi altında köpürüyordu. Yüzünün bir tarafı berelenmisti, dudağı şişmiş, giysileri yırtılmış, saçları dağılmıştı.</p>

  <p>"Kairn Telest'ten Prens Edmund'u tanıtmama izin verin, efendim," dedi, Pons. Prens başını hafifçe eğdi. Eğilmedi. Hükümdar oyun tahtasını kurmayı bıraktı ve kaşlarını kaldırarak genç adama baktı.</p>

  <p>"En Asil Majesteleri Kral'ın önünde diz çökün!" diye tısladı Nazır ağzının köşesinden.</p>

  <p>"O benim kralım değil," dedi Prens Edmund, dimdik durup, başını arkaya atarak. "Kairn Telest Hükümdarı olarak onu selamlayarak onurlandırıyorum." Prens başını yine eğdi. Yüz ifadesi zarif ve gururluydu.</p>

  <p>Hükümdar'ın dudaklarında bir gülümseme dolaştı. Bir taşı yerine yerleştirdi,</p>

  <p>"Tıpkı, Majesteleri'nin de beni onurlandıracağına inandığım gibi," diye devam etti Edmund, kıpkırmızı bir yüz ve çatılmış kaşlarla. "Prensi olduğum topraklar şimdi kötü duruma düşmüş olabilir, ama bir zamanlar zengin, güçlü ve güzeldiler."</p>

  <p>"Evet, evet," dedi Hükümdar, elinde rün işaretli bir taş tutup, düşünceli düşünceli dudaklarına sürterek. "Tüm onurlar Kairn Telest Prensi'ne. Ve şimdi Nazır," -mor ve altın renkleri ile çevrelenmiş siyah başlığın gölgeleri içine gizli gözler, Haplo'ya doğru döndü- "huzurumuzda bulunan bu yabancının adı nedir?"</p>

  <p>Prens öfkeyle nefes aldı, ama, belki de, anlatılanlara göre bir mağarada açlıktan ölmekte olan halkını düşünerek öfkesine hâkim oldu. Diğer adam, rün bezeli derisi olan, sessizce, şaşırmadan, etkilenmeden, sanki çevresinde olan bitenle hiç ilgilenmez gibi, ayakta durup bekliyordu. Gözleri her şeyi görüyor, ama ilgilendiğini hiç belli etmiyordu.</p>

  <p>"Kendisine Haplo diyor, efendim," dedi Pons, yerlere kadar eğilerek. Tehlikeli bir adam, diye de ekleyebilirdi Nazır. Bir kere kontrolünü kaybeden, ama bir daha kaybetmeye zorlanamayacak bir adam. Gölgelerden çıkmayan bir adam. Saklanmak istediğinden değil, içgüdüleri öyle emrettiğinden, sanki uzun zaman önce, dikkat çekmenin kendisini hedef haline getireceğini öğrenmiş gibi.</p>

  <p>Hükümdar sandalyesinde arkasına yaslandı. Haplo'ya, birer çizgi olana kadar kısılmış gözlerinin arasından baktı. Kleitus sıkılmış, enerji yoksunu görünüyordu. Pons ürperdi. Majesteleri bu ruh halindeyken çok tehlikeli olurdu.</p>

  <p>"Önümüzde eğilmiyorsun. Sanıyoruz sen de, kralın olmadığımızı söyleyeceksin," dedi.</p>

  <p>Haplo omuzlarını silkip, gülümsedi. "Alınmayın."</p>

  <p>Majesteleri zarif eliyle, seğiren dudaklarım sakladı, boğazını temizledi. "Alınmadık... her ikinizden de. Belki zaman içinde birbirimizi anlamaya başlarız."</p>

  <p>Sessizce, düşünceler içinde oturdu. Prens Edmund sabırsızlık içinde kıpırdanmaya başladı. Majesteleri bakışlarını hızla ona çevirdi, gevşek elini uzattı, masaya işaret etti.</p>

  <p>"Oynar mıydınız, Ekselansları?"</p>

  <p>Edmund şaşırmıştı. "Evet... efendim. Ama en son oynamamdan beri uzun bir zaman geçti. Gereksiz etkinlikler için pek az zamanım vardı," diye ekledi acı acı.</p>

  <p>Hükümdar elinin bir hareketi ile bu tür düşünceleri bir kenara itti. "Bu akşamki oyunu iptal edeceğimizi sanmıştık, ama artık buna gerek kalmayacağını düşünüyoruz. Belki de oyun tahtasının başında birbirimizi anlamaya başlarız. Siz de bize katılır mısınız, bayım? Afedersiniz, ama siz bir prens misiniz... ya da... ya da, tanımamız gereken bir tür asil misiniz?"</p>

  <p>"Hayır," dedi Haplo ve başka bir şey söylemedi.</p>

  <p>"Hayır, bize katılmaz mısınız, yoksa hayır, prens değil misiniz, yoksa genel olarak hayır mı?" diye sordu Hükümdar.</p>

  <p>"Bu, durumu oldukça iyi açıklıyor, derdim, efendim " Haplo'nun bakışları oyun taşlarına gitti, Majesteleri'nin gözünden kaçmayan bir ayrıntı.</p>

  <p>Hükümdar uzun uzun güldü. "Gelin, bizimle oturun. Oyunun ince kuralları vardır, ama öğrenmesi zor değildir. Biz size öğretiriz. Pons, sen dördüncü olacaksın, elbette."</p>

  <p>"Memnuniyetle, efendim," dedi Nazır.</p>

  <p>Yeteneksiz bir rün taşı oyuncusu olan Pons, yeteneksizlere karşı pek az sabrı olan hükümdar ile oynamak için nadiren çağrılırdı. Ama bu geceki gerçek oyun farklı bir seviyede oynanacaktı, Lord Yüksek Nazır'ın son derece iyi tanıdığı bir seviyede.</p>

  <p>Prens Edmund tereddüt etti. Pons, genç adamın ne düşündüğünü biliyordu. Bu tür bir etkinlik vakarına zarar verir miydi, amacının ciddiyetini bozar mıydı? Yoksa bu Kral'ın kaprislerine boyun eğmek politik açıdan daha faydalı mı olurdu? Nazır genç adamı, fark etmeyeceği konusunda temin edebilirdi. Ne yapmayı seçerse seçsin, onun sonu belirlenmişti.</p>

  <p>Lord Yüksek Nazır, kısa bir an için bu Prens için üzüldü. Edmund, ağır yükler taşımak zorunda kalan genç bir adamdı. Sorumluluklarını ciddiye aldığı, halkına yardım etmek konusunda samimi olduğu açıktı. Bir oyun taşından başka bir şey olmadığını görmemesi ne yazıktı. Majesteleri'nin uygun bulduğu yerlere sürülecekti. Ve Majesteleri uygun bulursa... yok edilecekti.</p>

  <p>Prens'in nezaketi galip geldi. Oyun masasına doğru yürüdü, Hükümdarın karşısına oturdu ve taşları başlangıç pozisyonunda yerleştirmeye başladı. Bunun için, bir kalenin duvarlarına benzeyecek şekilde dizilmeleri gerekiyordu.</p>

  <p>Haplo da tereddüt etti, ama onunkisi gölgeleri bırakıp, güçlü ışık altına girmeye karşı hissettiği bir isteksizlikti. Sonunda karar verdi ve masadaki yerini almak üzere yavaşça ilerledi. Ellerini masanın altından çıkarmadı, sandalyesinde arkasına yaslandı. Pons onun karşısına oturdu.</p>

  <p>"Taşları şu şekilde dizerek başlıyorsunuz, bayım," dedi Nazır, Hükumdar'ın kaldırdığı kaşlarından ipucu alarak. "Mavi rünlerle işaretli olanlar temel. Kırmızı ile işaretli olanlar mavilerin üzerine yığılıyor. Hem kırmızı, hem mavi işaretliler ise, siperleri oluşturuyor."</p>

  <p>Hükümdar kendi duvarını yapmayı bitirmişti. Öfke ve hayal kırıklığı içindeki Prens, isteksizce kendi duvarını yapıyordu. Pons da duvarını yapmakla ilgileniyormuş gibi yaptı, ama bakışları devamlı karşısındaki adama kayıyordu. Haplo sağ elini masanın altından çıkardı, bir rün taşını kaldırdı ve yerine koydu.</p>

  <p>"Çok ilgi çekici," dedi Hükümdar.</p>

  <p>Oyun masasındaki tüm hareketler dondu, tüm gözler Haplo'nun eline dikildi.</p>

  <p>Kuşku yoktu. Taşlardaki rünler, adamın derisine işlenmiş olanlardan çok daha kabaydı -yetişkin birinin akıcı el yazısına karşı bir çocuğun karalamaları gibi- ama aynıydılar.</p>

  <p>Bir anlık isteksiz büyülenmeden sonra Prens bakışlarını Haplo'nun elinden kopardı ve duvarını yapmaya devam etti. Kleitus, tutup daha yakından incelemek için elini uzattı.</p>

  <p>"Ben olsam yapmazdım, efendim," dedi Haplo sessizce, elini kıpırdatmadan. Açık bir tehdit yoktu sesinde, ama bir şey Hükumdar'ın durmasına sebep oldu "Belki de buradaki adamınız size söylemiştir " Gözleri Pons'a kaydı "Dokunulmaktan hoşlanmam."</p>

  <p>"Muhafıza saldırdığınızda derinizdeki işaretlerin parladığını söyledi. Bu arada, bu trajik olay için özür dilemek isteriz. Son derece üzgünüz. Köpeğinize zarar vermek istemezdik. Ölüler bazen... aşırı tepki gösterme eğiliminde oluyor."</p>

  <p>Dikkatle izleyen Pons, Haplo'nun çenesindeki kasın seğirdiğini, dudaklarının gerginleştiğini gördü. Bunun dışında yüzü duygusuzdu.</p>

  <p>Majesteleri sözlerine devam ediyordu, "Bir askere saldırdığınızı söyledi. Silahınız yokmuş, ama kılıçla silahlanmış biriyle savaşabileceğinizden emin görünüyormuşsunuz. Çıplak ellerinizle dövüşmeyi düşünmemiştiniz, değil mi, bayım? Bu işaretler" -Hükümdar dokunmadan işaret etti- "bu desenler büyü. Büyünüzü silah olarak kullanmayı düşündünüz. Ne kadar etkilendiğimizi anladığınızdan eminim. Bu rünleri nereden buldunuz? Nasıl işliyorlar?"</p>

  <p>Haplo bir başka rün taşını kaldırdı ve ilk taşın yanına yerleştirdi. Bir diğerini alarak, yine ilkinin yanına koydu.</p>

  <p>"Size bir soru sorduk," dedi Hükümdar.</p>

  <p>"Sizi duyduk," diye yanıt verdi Haplo, dudakları bir gülümsemeyle bükülerek.</p>

  <p>Hükümdar, bu alaycılık karşısında, öfke ile kızardı. Pons gerginleşti. Prens duvarından başını kaldırdı.</p>

  <p>"Küstahlık!" dedi Kleitus öfkeyle. "Yanıt vermeyi ret mi ediyorsunuz?"</p>

  <p>"Bu reddetme meselesi değil, efendim. Bir yemin ettim. Büyüm hakkında size bir şey söyleyemem." Haplo'nun bakışları Hükümdar'a kaydı, sonra serinkanlılıkla oyuna döndü. "Sizin, büyünüzle ölüleri nasıl kaldırdığınızı söyleyemeyeceğiniz gibi."</p>

  <p>Hükümdar, bir oyun taşını elinde çevirerek arkasına yaslandı. Pons rahatladı, tuttuğunu şimdiye kadar fark etmediği uzun bir nefes verdi.</p>

  <p>"Pekâlâ, pekâlâ," dedi Kleitus sonunda. "Nazır, oyunu geciktiriyorsun. Ekselansları duvarını neredeyse tamamladı ve buradaki acemi bile senden ileride."</p>

  <p>"Affınıza sığınırım, efendim," dedi Pons alçakgönüllülükle, bu parodideki rolünü anlayıp kabullenerek.</p>

  <p>"Bu saray eski, değil mi?" dedi Haplo, odayı inceleyerek.</p>

  <p>Duvarını yapmaya dalmış gibi yapan Pons, adamı indirdiği gözkapaklarının altından izledi. Soru öylesine, nazik bir sohbet açmak için sorulmuş gibiydi, ama bu, gereksiz gevezeliklere dalacak bir adam değildi. Neyin peşindeydi acaba? Dikkatle izleyen Pons, Haplo'nun bakışlarının, duvardaki yarı silinmiş rün işaretlerine gittiğini gördü.</p>

  <p>Yanıt vermeyi Kleitus üstlendi. "Sarayın eski kısmı doğal bir oluşumun içinde yapılmış. Mağara içinde mağara da diyebiliriz. Kairn Necros'un en yüksek yerinde duruyor. Üst katlardaki odalar, eskiden Ateş Denizi'nin müthiş bir manzarasına bakıyormuş. En azından eski metinler öyle anlatıyor. Bu, elbette, deniz çekilmeden önceymiş." İçkisinden bir yudum almak için durdu ve Nazır'a baktı.</p>

  <p>"Saray aslında bir kale olarak yapılmış," diye devam etti Pons itaatkârca, hikâyeye Hükümdar'ın kaldığı yerden devam ederek, "ve bir zamanlar buradan büyük sayılarda halkın geçtiğine ilişkin veriler var. Kuşkusuz, daha yukarıdaki bölgelere gidiyorlarmış."</p>

  <p>Prens kaşlarını çattı. Eli titredi, kısmen tamamlanmış duvarındaki pek çok taşı yıktı.</p>

  <p>"Tahmin etmiş olabileceğiniz gibi," diye devam etti Pons, "bu oda sarayın eski odalarından. Elbette, epeyce yenileme yaptık. Kraliyet ailesinin yaşam mekânları arkadadır, hava burada daha temiz, sizce de öyle değil mi? Resmi odalar, salonlar ve balo salonları önde, saraya girdiğiniz yerin yakınındadır."</p>

  <p>"Kafa karıştırıcı bir yere benziyor," dedi Haplo. "Saraydan çok arı kovanı gibi."</p>

  <p>"Arı kovanı mı?" diye sordu Hükümdar, bir kaşını kaldırıp, esnemesini bastırmaya çalışarak. "Bu deyişi bilmiyorum."</p>

  <p>Haplo omuzlarını silkti. "Demek istediğim, burada fazla uğraşmadan kaybolunabilir."</p>

  <p>"Zamanla alışıyorsunuz," dedi Hükümdar, eğlenerek. "Yine de, eğer gerçekten kolayca içinde kaybolunabilecek bir yer görmek istiyorsanız, size mezarları gösterebiliriz."</p>

  <p>"Ya da, bizim verdiğimiz isimle, zindanları," diye araya girdi Nazır, alaycı alaycı gülerek.</p>

  <p>"Duvarına dikkat et, Pons, yoksa bütün gece buradayız."</p>

  <p>"Peki, efendim."</p>

  <p>Başka hiçbir şey söylenmedi. Duvarlar tamamlandı. Pons, daha önce hiç oynamamış olduğunu söyleyen Haplo'nun, ilk kez oynayanlar taşlardaki işaretleri genelde kafa karıştırıcı bulsa da, duvarını hatasız bir şekilde tamamladığını gördü. Sanki, diye düşündü Nazır, rünler ona, başka hiç kimseye söylemediği birşeyler söylüyordu.</p>

  <p>"Beni affedin, bayım," dedi Pons titizlikle, Haplo'ya doğru eğilip fısıldayarak. "Sanırım bir hata yaptınız. Şu rün taşı sizin yapmış olduğunuz gibi siperlere ait değil. Aşağıya koymalıydınız."</p>

  <p>"Doğru konuldu, yeri orası," dedi Haplo, her zamanki sessizliği ile.</p>

  <p>"Haklı, Pons," dedi Kleitus.</p>

  <p>"Gerçekten mi, efendim?" Nazır şaşkındı, kendi kendine güldü. "Ben -ben yanlış yapmış olmalıyım o zaman. Bu oyunda hiç iyi değilim, itiraf etmeliyim ki tüm taşlar aynı görünüyor. Bu işaretler benim için hiçbir şey ifade etmiyor."</p>

  <p>"Hiçbirimize bir şey ifade etmiyor, Nazır," dedi Hükümdar sertçe. "En azından şimdiye kadar etmiyordu." Haplo'ya bir bakış fırlattı. "Onları ezberlemelisin, Pons. Sana daha önce de söyledim."</p>

  <p>"Evet, Majesteleri. Majesteleri bana böylesine sabır göstererek lütufta bulunuyor."</p>

  <p>"Sizin sıranız, Ekselansları," dedi Kleitus Prens'e. Edmund huzursuzca sandalyesinde kıpırdandı. "Bir kırmızı altıgen."</p>

  <p>Hükümdar başını salladı. "Korkarım o kırmızı altıgen uygun bir açılış taşı değil, Ekselansları."</p>

  <p>Prens ayağa fırladı. "Majesteleri, tutuklandım, dövüldüm, hakaret edildim. Eğer yalnız olsaydım, başkalarının sorumluluğunu taşıyor olmasaydım, değil bir kralın bir diğer krala, bir Sartanın diğer bir Sartana yapmayacağı bu muameleye isyan ederdim! Ama ben bir prensim. Başkalarının yaşamlarının sorumluluğunu taşıyorum. Ve bir... bir oyun üzerinde yoğunlaşamıyorum" -hor görürcesine elini oyun tahtasına doğru salladı- "halkım soğuktan ve açlıktan acı çekiyor!"</p>

  <p>"Halkınız masum bir köye saldırdı..."</p>

  <p>"Saldırmadık, efendim!" Edmund hızla kontrolünü kaybediyordu. "Yiyecek ve şarap satın almak istedik. Karşılığını ödeyecektik, ama tek bir söz söyleme fırsatını bulamadan köylüler bize saldırdı! Şimdi düşünüyorum da, tuhaf, değil mi? Sanki bizim onlara saldıracağımıza inandırılmış gibiydiler!"</p>

  <p>İmparator Haplo'ya, bir şey ekleyeyip eklemeyeceğini görmek için baktı. Haplo, canı sıkılıyor gibi, bir rün taşı oynadı.</p>

  <p>"Son derece doğal bir önlem," dedi Hükümdar, dikkatini Prens'e çevirerek. "İzcilerimiz, kente yaklaşmakta olan, büyük, silahlı bir barbar topluluk görüyor. Sizin varsayımınız ne olurdu?"</p>

  <p>"Barbar mı?" Edmund dudaklarına kadar beyazladı "Barbar mı? Bu... bu Nazır züppesinden daha barbar değiliz biz! Medeniyetimiz sizinkinden eski, Koparılış'tan sonra ilk kurulanlardan biri! Bu kent, açık havadaki güzel kentimiz yanında kokmuş bir fare yuvasından başka bir şey değil!"</p>

  <p>"Ama yine de, sanırım bu 'kokmuş fare yuvasında' yaşamanıza izin verilmesi için yalvarmaya geldiniz," dedi Kleitus, arkasına yaslanıp kısık gözkapaklarının arasından tembel tembel Prens'e bakarak.</p>

  <p>Prens'in solgun yüzüne ateşli bir kırmızılık yayıldı. "Yalvarmaya gelmedim! Çalışacağız! Hayatımızı kazanmak için çalışacağız! Tek istediğimiz öldürücü yağmura karşı korunak ve çocuklarımızı beslemek için yiyecek. Ölülerimiz ve isterseniz yaşayanlarımız da tarlalarınızda çalışır, ordunuzda hizmet eder. Biz..." -Edmund yutkundu, sanki acı lezzetli stalagma yutmaya çalışıyordu- "biz sizi hükümdarımız olarak da kabul ederiz... "</p>

  <p>"Ne kadar iyisiniz," diye mırıldandı Hükümdar.</p>

  <p>Edmund sesindeki alayı duydu. Elleri sandalyesinin arkasında kapandı, parmakları, öfkesini kontrol etmeye çalışırken, güçlü kairn otunun içinde delikler açtı. "Bunu söylemeyecektim. Beni siz zorladınız."</p>

  <p>Haplo burada kıpırdandı Araya girebilirdi, ama bundan vazgeçti ve önceki duygusuz gözlemci durumuna döndü</p>

  <p>"Bunu bize borçlusunuz! Halkımın yurdunu yok ettiniz! Suyumuzu emdiniz, ısımızı çaldınız ve kendi kentiniz için kullandınız. Bizim güzel, gür topraklarımızı kıraç ve donmuş bir çöle çevirdiniz! Çocuklarımızı, yaşlılarımızı, hasta ve sakatlarımızı öldürdünüz! Halkıma bu felaketi başımıza bilmeden getirdiğinizi söyledim, Kairn Telest'in var olduğunu bile bilmediğinizi söyledim. Buraya sizi cezalandırmaya gelmedik. Buraya intikam almak için gelmedik, ama gelebilirdik Kardeşlerimizden, kasıtsızca yaptıkları hataları düzeltmelerini istemeye geldik. Onlara bunu söylemeye devam edeceğiz, ama artık, bunun bir yalan olduğunu biliyorum."</p>

  <p>Edmund sandalyenin arkasındaki yerinden ayrıldı. Parmakları kanıyordu. Kıymıklanan kairn otunun sivri uçları etine batmıştı. Edmund fark etmiş görünmüyordu.</p>

  <p>"Halkımı içeri alın, Majesteleri, ben de size, gerçeği onlardan saklayacağıma dair şeref sözü vereyim. Halkımı içeri alın, ben de onlarla birlikte, yan yana çalışayım. Halkımı içeri alın, efendim ve ben de önünüzde, istediğiniz gibi diz çökeyim." Yüreğimin içinde sizi küçük görsem de.</p>

  <p>Son sözler yüksek sesle söylenmemişti. Ama buna gerek yoktu. Havada, lambaları aydınlatan gaz gibi tısladı.</p>

  <p>"Gördüğün gibi, haklıydık, Pons," dedi Kleitus. "Bir dilenci."</p>

  <p>Nazır içini çekmekten kendini alıkoyamadı. Prens, bunca gençliği ve yakışıklılığı ile, halkına karşı duyduğu sevecenlik içinde, değil dilenci, onu krallardan daha yükseğe kaldıran bir görkeme sahipti.</p>

  <p>Hükümdar parmakuçları birbirine değerken, öne eğildi. "Necropolis'te yardım bulamayacaksın Edmund, dilenciler prensi."</p>

  <p>Prens ayağa kalktı, bastırdığı öfkesi derisinin ateşli kırmızısı üzerinde soğuk beyaz benekler bırakmıştı.</p>

  <p>"O zaman söyleyecek bir şey kalmadı. Halkıma döneceğim."</p>

  <p>Haplo ayağa kalktı. "Oyunu bozduğum için üzgünüm, ama ben de onunla birlikteyim," dedi, parmağını Prens'e doğru kıvırarak.</p>

  <p>"Evet, öylesin," dedi Hükümdar, yalnızca Pons'un işittiği yumuşak, tehditkâr bir sesle. "Sanırım bu savaş demek, öyle değil mi, Ekselansları?"</p>

  <p>Prens yürümeyi bırakmadı. Yanında Haplo ile, odanın yarısını aştı. "Size söyledim, efendim, halkım savaşmak istemiyor. yolumuza devam edeceğiz, belki kıyı boyunca daha ileriye gideriz. Eğer gemilerimiz olsaydı..."</p>

  <p>"Gemiler mi!" Kleitus dişlerinin arasından derin bir nefes aldı. "Asıl konuya şimdi geldik! Gerçeğe. Bunca zamandır peşinde olduğun buydu demek! Gemiler, Ölüm Kapısı'nı bulmak için! Aptal! Ölümden başka bir şey bulamayacaksın!"</p>

  <p>İmparator silahlı muhafızlardan birine işaret etti. Muhafız karşılık olarak başını salladı. Mızrağını kaldıran ceset nişan aldı ve fırlattı.</p>

  <p>Edmund tehdidi hissetti, döndü ve saldırıdan korunmak için elini kaldırdı. Nafile. Ölümün geldiğini gördü. Mızrak göğsüne öyle bir güçle çarptı ki, ucu göğüs kemiğini parçaladı ve adamın sırtından çıkarak onu yere mıhladı. Prens darbeyi aldığı anda, tek bir çığlık atamadan öldü. Keskin demir, yüreğini parçalamıştı.</p>

  <p>Yüz ifadesindeki hüzne bakılırsa, son hissettiği, belki de, trajik bir şekilde kısa kesilen kendi yaşamı için değil, halkı için bir şey yapamadığından dolayı hüzünlü olmuştu.</p>

  <p>Kleitus yine işaret etti, Haplo'yu gösterdi. Bir başka ceset mızrağını kaldırdı.</p>

  <p>"Durdur onu," dedi Patryn, acele, gergin bir sesle, "yoksa Ölüm Kapısı hakkında hiçbir şey öğrenemezsin!"</p>

  <p>"Ölüm Kapısı!" diye tekrarladı Kleitus yumuşak bir sesle, Haplo'ya bakarak. "Dur!"</p>

  <p>Tam mızrağı fırlatırken durdurulan ceset, mızrağın elinden düşmesine izin verdi. Mızrak bir tıngırtıyla yere düştü, gergin sessizliği bozan tek ses bu idi.</p>

  <p>"Ölüm Kapısı hakkında," diye sordu Hükümdar sonunda, "ne biliyorsun?"</p>

  <p>"Ben ölürsem asla içinden geçemeyeceğini," diye yanıt verdi Haplo.</p>

  <p class="softbreak">&nbsp;</p>
</body>
</html>
