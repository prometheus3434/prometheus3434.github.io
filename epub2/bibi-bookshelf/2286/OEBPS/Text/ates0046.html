<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>OTUZYEDİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">LANETLİLER ODASI,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p class="softbreak">&nbsp;</p>

  <p>Kafatası onu iteklediği yerde, kuru kemiklerden bir yığının üzerinde duruyordu. Odayı başka kemikler ve başka kafatasları -sayılamayacak kadar çoktular- dolduruyordu. Zemin kemiklerle kaplıydı. Bu mühürlü odada iyi korunmuş, yüzyıllar boyunca rahatsız edilmemiş ölüler, öldükleri yerde kalmışlardı. Kol ve bacakları ürkütücü şekillerde bükülmüştü.</p>

  <p>"Nasıl ölmüşler? Ne öldürmüş onları?" Alfred oraya buraya bakındı, sanki katilin her an ortaya çıkmasını bekler gibiydi.</p>

  <p>"Rahatlayabilirsin," dedi Haplo. "Onları hiçbir şey öldürmemiş. Birbirlerini öldürmüşler. Ve bazıları silahlı bile değilmiş. Şu ikisine bak."</p>

  <p>Kemikli bir el bir kılıcın kabzasını tutuyordu. Parlak metal kuru, sıcak havada paslanmamıştı. Çentikli ucu, omuzlarından ayrılmış bir kafanın yanında yatıyordu.</p>

  <p>"Bir silah, iki beden."</p>

  <p>"Ama o zaman, katilleri kim öldürmüş'" diye sordu Alfred</p>

  <p>"İyi soru," diye itiraf etti Haplo.</p>

  <p>Diz çökerek bedenleri daha yakından inceledi. İskelet eller bir hançerin sapını yakalamıştı Hançerin ucu sağlam bir şekilde iskeletin kendi bedenine saplanmıştı.</p>

  <p>"Öyle görünüyor ki, katiller kendilerini öldürmüşler," dedi Haplo.</p>

  <p>Alfred dehşet içinde geri çekildi. Haplo hızla çevresine bakındı ve birden fazla kişinin kendi elleriyle ölümü seçtiğine ilişkin izler gördü."</p>

  <p>"Toplu katliam." Ayağa kalktı. "Toplu intihar."</p>

  <p>Alfred dehşet içinde donakalmıştı. "Bu imkânsız! Biz Sartanlar yaşama saygı duyarız! Biz asla..."</p>

  <p>"Asla ölüçağrıcılık yapmadığınız gibi mi?" diye sözünü kesti Haplo ters ters.</p>

  <p>Alfred gözlerini kapattı, omuzları çöktü, yüzünü ellerinin arasına gömdü. Jonathan dikkatle kenara çekildi ve sersem sersem odaya bakındı Prens Edmund'un cesedi aldırışsızca bir duvarın dibinde duruyor, hiçbir şeye ilgi göstermiyordu. Bunlar onun halkı değildi. Lazar iskelet artıkları arasında kaydı, ölü-yaşar gözleri hızla dolanıyordu.</p>

  <p>Haplo kendi gözlerinden birini Jera'dan ayırmıyordu. Bir duvara yaslanarak çökmüş olan Alfred'e doğru yürüdü.</p>

  <p>"Kendine gel, Sartan. O kapıyı kapatabilir misin?"</p>

  <p>Alfred ızdırap dolu yüzünü kaldırdı. "Ne?"</p>

  <p>"Kapıyı dedim! Kapıyı kapatabilir misin?"</p>

  <p>"Kleitus'u durdurmaz Koruyucu rünleri aşıp geldi."</p>

  <p>"Onu yavaşlatır. Ne halt oluyor sana?"</p>

  <p>"Kapatmamı istediğinden emin misin? Burada... kapalı kalmak ister miyiz'"</p>

  <p>Haplo odadaki altı diğer kapıyı sabırsızca işaret etti.</p>

  <p>"Ah, tamam, pekâlâ, anlıyorum," diye mırıldandı Alfred. "Sanırım sorun olmaz.. "</p>

  <p>"Ne sanmak istiyorsan san. Ama şu lanet kapıyı kapat!" Haplo döndü ve çıkışları inceledi "Şimdi, bunların nereye gittiğini anlamanın bir yolu olmalı. İşaretlenmiş olmalılar..."</p>

  <p>Bir sürtünme sesi sözünü kesti; kapı kapanmaya başlamıştı.</p>

  <p>Nihayet, sağol, demek üzereydi Haplo alayla, ki Alfred'in yüzü dikkatini çekti.</p>

  <p>"Ben yapmadım!" diye itiraz etti Sartan, açıklık boyunca engel tanımazcasına kayan taş kapıya faltaşı gibi açık gözlerle bakarken.</p>

  <p>Aniden, mantıksız bir biçimde, Haplo burada kısılı kalmak istemediğine karar verdi. Öne sıçradı ve bedenini duvar ile kapı araşma koydu.</p>

  <p>Ağır kapı üzerine dayandı.</p>

  <p>Haplo tüm gücüyle ittirdi. Alfred çılgınca kapıyı yakaladı, parmakları taşı tırmaladı.</p>

  <p>"Büyü kullan!" diye emretti Haplo.</p>

  <p>" Alfred, ümitsizce bir rün bağırdı. Kapı kapanmaya devam etti. Köpek çılgınca havlıyordu. Haplo kendi büyüsünü kullanarak kapıyı durdurmaya çalıştı, elleri bedenini neredeyse dümdüz edecek kapının üzerinde rünler çizdi.</p>

  <p>"İşe yaramıyor!" diye haykırdı Alfred, kapıyı durdurma çabasına son vererek. "Hiçbir şey işe yaramayacak. Büyü çok güçlü.</p>

  <p>Haplo kabul etmek zorundaydı. Kapı ile duvar arasında ezilmek üzereyken, yan tarafa atılıp kendini kurtardı. Kapı, havaya toz parçacıkları saçan, iskeletlerin kemiklerini takırdatan, monoton bir gümlemeyle kapandı.</p>

  <p>Kapı kapandı işte. İstediğim de buydu. Neden öyle paniğe kapıldım, diye sordu Haplo öfkeyle, kendi kendine. Bu yer yüzünden, bu yerin hissettirdikleri yüzünden. Bu Sartanları birbirlerini öldürmeye götüren neydi? Ve neden koruyucu rünler içeri girmeyi ve dışarı çıkmayı engelliyor?...</p>

  <p>Yumuşak, mavi-beyaz bir ışık odayı aydınlatmaya başladı. Haplo hızla bakışlarını kaldırdı ve odanın duvarlarının üst kısmı boyunca uzanan rünlerin belirdiğini gördü.</p>

  <p>Alfred derin bir nefes aldı.</p>

  <p>"Bu nedir? Ne diyorlar?" Haplo gelebilecek birşeylere hazırlandı.</p>

  <p>"Burası... kutsal!" dedi Alfred huşu içinde, parlaklıkları gittikçe artan, hepsini ışığa boğan rünlere bakarak.. "Sanırım anlamaya başlıyorum. 'Buraya şiddet getiren... aynı şiddetin kendisini bulduğunu görür!' Söyledikleri bu işte."</p>

  <p>Haplo rahatlayarak iç çekti. Mühürlü bir odada kapalı kalmış, boğularak, çıldırarak ölen, sonlarını hızla getirmek isteyen kişilere ilişkin görüntüler doldurmaya başlamıştı kafasını.</p>

  <p>"Bu her şeyi açıklıyor. Bu Sartanlar kendi aralarında savaşıyorlarmış, büyü durdurmak için tepki göstermiş, işte bu."</p>

  <p>Alfred'i kapılardan birine doğru itti. Nereye gittiği önemli değildi. Haplo yalnızca buradan çıkmak istiyordu. Sartan'ı neredeyse kapıya fırlattı. "Aç şunu!"</p>

  <p>"Ama bu oda neden kutsal? Kimin adına kutsanmış? Ve, eğer kutsalsa, neden bu kadar güçlü bir şekilde korunması lazım?" Alfred kapıdaki rünleri inceleyeceğine, belirsizce çevresine bakmıyordu. '":.</p>

  <p>Haplo ellerini gerdi ve sonra yumruklarım sıktı. "Senin cesedin için kutsanmış olacak, Sartan, eğer o kapıyı açmazsan!"</p>

  <p>Alfred çıldırtıcı bir yavaşlıkla çalışmaya koyuldu, elleri taşın yüzeyini yokluyordu. Dikkatle baktı, alçak sesle rünler mırıldandı. Haplo yanında durmuş, Sartan'ın dikkatinin dağılmamasına dikkat ediyordu.</p>

  <p>"Bu kaçmamız için mükemmel bir fırsat. Kleitus buraya kadar gelmeyi basarsa bile, ne tarafa gittiğimizi bilemeyecek..."</p>

  <p>"Burada hiç hayalet yok," dedi lazarın sesi.</p>

  <p>"...hiç hayalet yok..." diye fısıldadı yankı.</p>

  <p>Haplo çevresine bakındı ve lazarın bir cesetten diğerine gitmekte olduğunu gördü. Prens'in cesedi kapının yanından ayrılmış, odanın ortasındaki masanın başına gitmişti.</p>

  <p>Hayal mi ediyorum, diye merak etti Haplo, yoksa Prens'in hayaleti biçim mi kazanıyor?</p>

  <p>Patryn gözlerini kırpıştırdı, elleriyle ovuşturdu. Bu lanet ışık yüzündendi! Hiçbir şey gerçekte görünmesi gerektiği gibi görünmüyordu."</p>

  <p>"Üzgünüm," dedi Alfred zayıfça. "Açılmıyor."</p>

  <p>"Ne demek, açılmıyor?" diye sordu Haplo.</p>

  <p>"Bu rünlerle ilgili bir şey olmalı," dedi Sartan, belirsizce tavana işaret ederek. "Onların büyüsü etkinken, başka hiçbir büyü işe yaramıyor. Elbette! Sebep bu," diye devam etti memnun olmuş bir sesle, sanki karmaşık bir matematik problemini çözmüş gibi. "Burada ne yapıyorlardıysa, o esnada rahatsız edilmek istemiyorlardı."</p>

  <p>"Ama rahatsız edilmişler!" diye işaret etti Haplo, kafataslarından birini tekmeleyerek. "Elbette çıldırıp birbirlerine saldırmadılarsa."</p>

  <p>Ki bu da oldukça muhtemel görünüyordu. Buradan çıkmam lazım! Haplo nefes alamıyordu. Odada garip bir güç genişliyor, havayı dışarı doğru sıkıştırıyordu. Işıklar çok parlaktı, gözlerini acıtıyordu.</p>

  <p>Kör olmadan önce, boğulmadan önce buradan çıkmam gerek! Yapış yapış bir ter avuçlarını ıslatmış, bedenini buz gibi yapmıştı. Buradan çıkmam lazım!</p>

  <p>Haplo Alfred'i bir kenara itti ve kendini mühürlü kapıya fırlattı. Taşın üzerinde rünler çizmeye başladı, Patryn rünleri. Çılgına dönmüştü, elleri öyle titriyordu ki, çocukluğundan beri bildiği ve kullandığı desenleri zar zor şekillendirebiliyordu. Desenler kıpkırmızı yandı, sonra soldu ve söndü. Bir hata yapmıştı. Aptalca bir hata. Küfrederek dişlerini sıktı ve tekrar başladı. Alfred'in kendisini durdurmaya çalıştığını belli belirsiz fark ediyordu. Bir sivrisineği uzaklaştırır gibi uzaklaştırdı onu. Mavi beyaz ışık güçlenmiş, parlaklaşmış, güneş gibi yakıyordu Haplo'yu.</p>

  <p>"Durdur onu!" dedi lazarın tiz sesi. "Bizi terk ediyor!"</p>

  <p>"... terk ediyor..." dedi yankı.</p>

  <p>Haplo gülmeye başladı. Hiçbir yere gitmiyordu, farkındaydı. Kahkahasında isterik bir ton vardı. Duydu, ama aldırmadı. Öleceğiz. Hepimiz öleceğiz...</p>

  <p>"Prens!" Alfred'in sesi ve köpeğin uyaran havlaması aynı anda geldi, sanki Sartan köpeğin sesine söz kazandırmış gibi, birbirinden ayırt edilemezdi.</p>

  <p>Bedeni ve zihni hastalık ve yorgunlukla duyarsızlaşmış, yalnızca panik olarak adlandırılabilecek bir ruh hali içinde, Haplo gruplarından bir kişinin çıkış yolunu keşfetmiş olduğunu gördü.</p>

  <p>; Prens'in cesedi masanın üzerine yığılmıştı, onu hayatta tutan o korkunç büyü yok olmuştu. Edmund'un hayaleti, zindanı olan kabuktan uzaklaşıyordu. Ruhun duruşu, hayatta iken olduğu gibi dik ve asildi. Yüzü dalgın bir hayretle yücelmişti. Cesedin kolları mermerin üzerinde gevşek vaziyette uzanmış, yatıyordu. Hayaletin kolları uzandı. Öne bir adım attı ve sanki hayalet olan masaymış gibi, katı tahta masanın içinden geçti. Sonra bir adım, bir adım daha. Hayalet bedenini geride bırakıyordu.</p>

  <p>"Durdurun onu!" Lazarın devamlı kayan, yaşayan ve ölü hatları birleştiren yüzü, Haplo ile yüzleşti. "O olmadan gemini asla geri alamazsın! Şimdi bile, halkı üzerine koyduğun rünleri kırmaya çalışıyor. Baltazar, Ateş Denizi'ni aşıp Necropolis'e saldırmayı planlıyor."</p>

  <p>"Bütün bunları nasıl bilebiliyorsun?" diye bağırdı Haplo. Bağırdığını duydu, ama kendini durduramıyordu. Kontrolünü kaybediyordu.</p>

  <p>"Ölüler bana sesleniyor!" diye yanıt verdi lazar. "Dünyanın her yerinden, onları işitiyorum. Prens'i durdur, yoksa senin sesin de onlara katılır!"</p>

  <p>"...sesin de onlara katılır..." diye tısladı yankı.</p>

  <p>Bunların hiçbiri artık anlam ifade etmiyordu. Hepsi çılgınca bir rüyaydı. Haplo Alfred'e suçlar bir bakış fırlattı.</p>

  <p>"Büyüyü ben yapmadım! Bu... bu sefer değil!" diye itiraz etti Alfred, ellerini ovuşturarak. "Ama dediği doğru. Gidiyor!"</p>

  <p>Prens'in hayaleti, kollarım uzatmış bir şekilde, masanın içinde kayıyor, merkeze yaklaşıyordu. Ruh izleyenlerin gözünde gittikçe daha net bir hale geliyordu. Cansız ceset yere kaymaya başladı. Nereye gidiyordu? Onu uzaklaştıran neydi?</p>

  <p>Onu ne geri getirebilirdi?</p>

  <p>"Ekselansları," diye seslendi Jonathan, sesi çılgın bir telaşla çatlayarak. "Halkınız! Onları terk edemezsiniz! Size ihtiyaçları var!"</p>

  <p>"Halkınız!" diye ekledi lazar inandırıcı bir şekilde. "Halkınız tehlike içinde. Şimdi, sizin yokluğunuzda, Baltazar başlarında ve onları savaşa götürüyor, kazanma umutları olmayan bir savaşa."</p>

  <p>"Bizi duyabiliyor mu?" diye sordu Haplo.</p>

  <p>Hayalet duydu. Tereddüt etti, çevresinde duranlara göz gezdirdi. Yüzündeki hayret ifadesi bulanmıştı, kuşku ve üzüntü ile bulutlanmıştı.</p>

  <p>"Onu geri çağırmak ne yazık!" diye mırıldandı Alfred.</p>

  <p>Haplo alaycı bir yorum yapabilirdi, ama enerjisi kalmamıştı. Aynı şeyi düşünmekte olduğu için kendi kendine sinirlenmişti.</p>

  <p>"Halkınıza dönün." Lazar hayaleti cesede geri çağırıyordu, bir annenin çocuğunu, bir uçurumun kıyısından çağırması gibi, onu mırıldanarak geri çağırıyordu. "Bu sizin göreviniz, Ekselansları. Sorumluluk taşıyorsunuz. Onların sorumluluğunu hep siz taşıdınız. Size en çok ihtiyaç duydukları anda terk edecek kadar bencil olamazsınız!"</p>

  <p>Hayalet soluklaştı, ta ki daha önceki belirsiz hayal haline gelene kadar. Ve sonra, tamamen ortadan yok oldu.</p>

  <p>Haplo gözlerini sıkıca yumdu, o tüyler ürperten mavi ışığın bir oyunu olduğunu düşünüyordu. Gözlerini kırpıştırarak, başkalarının da fark edip fark etmediğim anlamak için çevresine bakındı.</p>

  <p>Alfred beyaz, ahşap masaya boş boş bakıyordu. Jonathan tekrar canlanan cesede, ayağa kalkması için yardım ediyordu.</p>

  <p>Güpegündüz sokakta yürüyen bir adamın gölgesinin olmadığını kimse fark etmez miydi?</p>

  <p>"Halkım," dedi ceset. "Halkıma dönmeliyim."</p>

  <p>Sözler aynıydı, ama tonlaması farklıydı. Fark çok ufaktı, tizliğinde bir değişiklik, tonlamasında bir fark. Düşünmeden tekrarlamıyordu sözleri, onları hissediyordu. Ve Haplo, Edmund'un cesedinin artık bir nesne değil, bir insan olduğunu fark etti. Görmeyen gözler artık görüyordu. Lazara dikilmişlerdi ve bu gözler kuşkuyla doluydu. Haplo o zaman, Edmund'un hayaletinin nereye gittiğini anladı. Bir kez daha cesetle birleşmişti.</p>

  <p>Lazara baktığında, onun da aynı tuhaf olguyu görmüş olduğunu ve bundan hoşlanmadığını anladı.</p>

  <p>Haplo neden olduğunu bilmiyordu, aldırmıyordu da. Bu odada tuhaf şeyler olmuştu ve olmaya da devam ediyordu. Durdukça, buradan daha da az hoşlanıyordu ve baştan da fazla hoşlanmamıştı zaten. O lanet mavi ışıkları söndürmenin bir yolu olmalıydı.</p>

  <p>"Masa," dedi Alfred aniden. "Anahtar, masa." Yerde dağılmış yatan bedenlerin üzerinden dikkatle aşarak masaya yaklaştı. Haplo, adım adım takip ederek, arkasından gitti. "Bir de şuna bak! Masanın çevresindeki bedenler, sanki onu savunurken ölmüş gibi, dışa bakıyor."</p>

  <p>"Ve silahlı olmayanlar da onlar," diye ekledi Haplo. "Kutsal rünler; masayı savunmak uğruna ölenler. Bunlar mensch olsalardı, masanın bir sunak olduğunu söylerdim." Gözleri Alfred'in gözleriyle birleşti, ikisinin bakışlarında da aynı soru vardı.</p>

  <p>Sartanlar kendilerini tanrı gibi görürlerdi. Acaba neye tapınıyor olabilirlerdi?</p>

  <p>Haplo ve Alfred masaya iyice yaklaşmışlardı şimdi. Jonathan kaşlarını çatmış, dikkatle inceliyordu. Elini uzattı.</p>

  <p>"Dokunma!" diye haykırdı Alfred.</p>

  <p>Dük elini geri çekti. "Ne? Neden?"</p>

  <p>"Üzerinde rünler var. Okuyamıyor musun?"</p>

  <p>"Pek okuyamıyorum." Jonathan kızardı. "Rünler eski."</p>

  <p>"Çok eski," diye onayladı Alfred ciddiyetle. "Büyüleri iletişimle ilgili olmalı."</p>

  <p>"İletişim mi?" Haplo hayal kırıklığına uğramış, tiksinmişti. "O kadar mı?"</p>

  <p>Alfred yavaşça, dolaşık çileyi açmaya başladı. "Bu masa çok eski. Bu dünyadan gelmemiş. Onu eski dünyadan, koparılmış dünyadan almışlar Bu dünyaya beraberlerinde getirmiş, burada, inşa ettikleri ilk rün yapısının altında kurmuşlar. Amaç neymiş acaba? Eski Sartanların yapmaya teşebbüs edecekleri ilk şey ne olabilirdi?"</p>

  <p>"İletişim kurmak!" dedi Haplo, masayı daha büyük bir ilgiyle inceleyerek. "İletişim kurmak. Bu dünyadakilerle değil, bunu büyüleri aracılığı ile yapabilirlerdi. Diğer dünyalarla iletişim kurmaya çalışıyor olmalılardı."</p>

  <p>"Ama başarısız oldular."</p>

  <p>"Acaba?" Alfred masayı inceledi. Parmaklarını açtı, avcunu aşağı çevirdi, elini rün oymalı ahşabın üzerinde, havada gezdirdi. "Varsayalım ki, diğer dünyalarla iletişim kurmaya çalışırlarken, başka bir... şeyle, başka birisiyle iletişim kurdular."</p>

  <p><i>Karşımızdaki güç eski ve kuvvetli. Mücadele edilemiyor, teskin edilemiyor. Gözyaşları onu etkilemiyor, ne de elimizdeki silahlarımız da. Varlığını itiraf etmek için çok geç kaldık. Önünde eğiliyor ve veda ediyoruz...</i></p>

  <p>Haplo sözleri hatırladı, ama şu anda, nerede duyduğunu hatırlayamıyordu. Bir başka dünya. Arianus mu? Pryan mı? Bu sözleri söyleyen Sartan'ın görüntüsü Haplo'nun gözlerinin önüne geldi, ama Haplo, buraya gelmeden önce, Alfred dışında hiçbir Sartanla konuşmamıştı. Mantıklı gelmiyordu.</p>

  <p>"Buradan nasıl cehennem olup gideceğimizi söylüyor mu?" diye sordu Haplo.</p>

  <p>Alfred, Patryn'ın sesindeki keskinliği duyunca, ciddileşti.</p>

  <p>"İçimizden birisi iletişimi denemeli."</p>

  <p>"Peki tam olarak kiminle iletişim kuracaksın?"</p>

  <p>"Bilmiyorum.".</p>

  <p>"Pekâlâ. Şu durum bitsin de Hayır, bekle, Sartan. Ben de bu işin içindeyim," dedi Haplo sertçe. "Sen neyi işitiyorsan, ben de işiteceğim."</p>

  <p>"Ya sen, Jonathan'" Alfred Dük'e döndü. "Sen bu dünyanın temsilcisisin."</p>

  <p>"Evet. Belki şeye... nasıl yardımcı olabileceğimi öğrenirim." Jonathan'ın bakışları karısına gitti, sözcükler dudaklarında öldü. "Evet," dedi yine, alçak bir sesle.</p>

  <p>"Ben kapıyı korurum," diye öneride bulundu lazar, mühürlü kapının yanına gidip durarak.</p>

  <p>"Bu aslında pek gerekli değil." Alfred ölü kadına doğrudan bakmayı güç buluyordu. Denedi, ama bakışları kayıyor, ondan uzaklaşıyordu. "Kimse kutsal odaya giremez."</p>

  <p>"Son seferinde girdiler," dedi lazar.</p>

  <p>"...girdiler..." diye fısıldadı hayaleti.</p>

  <p>"Evet, girdiler!" Alfred kum dudaklarını yaladı, yutkundu.</p>

  <p>"Bunun hakkında endişelenecek zamanımız yok," dedi Haplo kısaca. "Ne yapıyoruz?"</p>

  <p>"Ee... ellerinizi... ee, masanın üzerine koyun. Ellerin konacağı yerdeki oyukları görebilirsiniz. Bu şekilde, avuç aşağı, başparmaklar birbirine dokunacak şekilde, parmaklar açık. Haplo, derindeki rünlerden hiçbirinin masaya dokunmamasına dikkat et Zihninizi boşaltın..."</p>

  <p>"Bir Sartan gibi düşüneyim, ha? Bunu becerebilirim." Haplo denilenleri yaptı. Dikkatle, ellerini masaya yerleştirdi Kasları, bir sarsıntı, bir acı, herhangi bir şey bekleyerek istemsiz olarak seğirdi Ellerinin altında katı, serin, güven verici duran ahşaba dokundu.</p>

  <p>"Sizi uyarıyorum, ne olacağını bilmiyorum," diye tekrarladı Alfred ve endişeyle ellerini masaya koydu.</p>

  <p>Karşılarındaki Jonathan da aynı şeyi yaptı.</p>

  <p>Alfred rünleri söylemeye başladı. Bir anlık tereddütten sonra Dük de ona katıldı ve eskilerin dilini beceriksizce, emin olamayarak tekrarlamaya başladı. Haplo kıpırdamadan oturdu, sesini çıkarmadı. Köpek sahibinin yanında, yere kıvrıldı.</p>

  <p>Kısa süre sonra, üç adam Alfred'in şarkısı dışında hiçbir şey duymaz oldular. Ve kısa süre sonra, onu da duyamaz oldular.</p>

  <p><br /></p>

  <p>Lazar kapının yanında durmuş, sessizlik içinde izliyordu. Alfred'in öne doğru yığıldığını, Haplo'nun başının masaya yaslandığını, Jonathan'ın yanağını serin, beyaz ahşaba dayadığını gördü. Köpek gözlerini uykulu uykulu kırpıştırdı, sonra kapattı.</p>

  <p>Lazar buz gibi sesini yükseltti. "Bana gelin. Çağrımı izleyin. Hiçbir koruyucu ründen korkmayın. Onlar yaşayanlar içindir. Ölülerin üzerinde güçleri yoktur. Bana gelin. Bu odaya gelin. Uzun zaman önce, kendi yıkımlarını içeri aldıkları gibi, sizi de içeri alacaklardır. Bunu bize yapanlar, yaşayanlar."</p>

  <p>".. .yaşayanlar..." dedi yankı.</p>

  <p>"Artık yaşayanlar olmadığında," diye devam etti lazar, "ölüler özgür kalacak."</p>

  <p>"...özgür kalacak..."</p>

  <p class="softbreak">&nbsp;</p>
</body>
</html>
