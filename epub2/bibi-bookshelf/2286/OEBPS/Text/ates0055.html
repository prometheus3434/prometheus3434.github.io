<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>KIRK ALTINCI BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">EMİN LİMAN,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Haplo, destek olması için elini Alfred'e uzattı. Alfred, omzunun üzerinden tiksintiyle arkasına baktı. Jonathan'ı göremiyordu, ölüler bir duvar gibi genç adamı çevirmişti. Yumrukların uçuştuğunu, bir kılıcın savrulduğunu gördü, boğuk bir inleme işitti. Kılıç tekrar yükseldiğinde, kanla kararmıştı. "</p>

  <p>Karanlık Alfred'in üzerine çökmeye başladı, rahatlatıcı, teselli edici yokluk, saklanabileceği ve kendi ölümü dahil, olup biten hiçbir şeyden sorumlu olamayacağı bir yer.</p>

  <p>"Alfred, bayılma! Lanet olsun, Sartan, açması hayatında bir kez sorumluluk al!"</p>

  <p>Sorumlu. Evet, sorumlu bizleriz. Bunlardan ben sorumluyum... bütün bunlardan. Ben de ölüler gibiydim, bedenimden oluşan bir kabuk içinde yürüyordum, ruhum bir tabutta gömülüydü ..</p>

  <p>"Jonathan için yapabileceğin bir şey yok," diye gıcırdadı Haplo'nun sesi, "onunla beraber ölmek dışında Gemiye ulaşmama yardım et!"</p>

  <p>Karanlık geri çekildi, ama yanında her turlu duyguyu ve mantıklı düşünceyi de götürmüş gibi oldu Duygusuzlaşan Alfred, kendisine söyleneni yaptı ve Haplo'ya bir kukla ya da çocuk gibi itaat etti. Sartan kolunu Patryn'in omzuna ve sırtına doladı. Haplo'nun aksak adımlarına yardım etti Haplo ise Alfred'in aksak ruhuna.</p>

  <p>"Durdurun onları!" diye uludu Kleitus öfke içinde. "O gemiye ihtiyacım var! Onları durdurmam için geçmeme izin verin!"</p>

  <p>Ama rıhtımda dolanan, öldürmeye hevesli binlerce ölü, Kleitus ile hedefi arasında duruyordu. Cesetlerin bazıları Hukümdar'ın haykırışını duydu; çoğu yalnızca, ölümde aralarına katılan kurbanlarının çığlığını duydu.</p>

  <p>"Arkana bakma!" diye emretti Haplo, ne kadar nefesi kalmışsa kullanarak. "Koşmaya devam et!"</p>

  <p>Alfred'in kolu Haplo'ya destek olmasının yarattığı gerginlikle ağrıyordu. Çevresinde alev alev yanan magma denizi sanki ciğerlerini dağlıyordu. Büyüsünü çağırmaya çalıştı, ama fazla korkmuş, fazla yorulmuş, fazla zayıf düşmüştü. Rünler zihninde yüzdü, gözlerinin önünde sersemletici ışık parlamaları yarattı. Unutulmuş bir dildi, onun için hiçbir anlam ifade etmiyorlardı.</p>

  <p>Haplo Alfred'e doğru çöktü, ayakları kaydı, ama hızları asla kesilmedi. Alfred, Patryn'e baktı ve yüzünün kül gibi solduğunu, çenesinin sımsıkı kapandığını, derisinde ter damlalarının pırıldadığını gördü. Hedeflerine yaklaşmışlardı, gemi üzerlerinde yükseliyordu. Ama sürüklenen ayak sesleri yakından takıp ediyordu.</p>

  <p>Ayak sesleri Alfred'i devam etmeye zorladı Yakındı, çok yakın...</p>

  <p>Siyah cüppelerden bir bulut önlerinde, geceden bir duvar gibi yükseldi</p>

  <p>''Lanet olsun her şeye..." diye içini çekti Haplo, aldırmayacak kadar yorulmuş gibi bir sesle.</p>

  <p>Ölülerden korkuları yüzünden, yaşayanları unutmuşlardı. Baltazar önlerinde duruyordu. Solgun, kendine hâkimdi, siyah gözleri magmanın yansıttığı ışıkla kıpkızıl görünüyordu. Gemiye giden yolda önlerini kesti. Ellerini uzattı. Alfred dehşet içinde titredi. Ama eller birbirine yalvarırcasına kavuştu.</p>

  <p>"Bizi de yanınızda götürün!" diye yalvardı Baltazar. "Beni, halkımı götürün! Geminin alacağı kadarını!"</p>

  <p>Haplo Baltazar'ı dikkatle süzdü, ama o anda yanıt veremedi, konuşacak kadar nefesi kalmamıştı. Alfred, Ölüçağıran'ın çoktan gemiye binmeye çalışmış olduğunu tahmin etti; Patryn'in koruyucu rünleri engellemişti. Arkalarındaki ayak sesleri yükseldi. Köpek uyarırcasına havladı.</p>

  <p>"Sana ölüçağırıcılığı öğretirim!" dedi Baltazar yumuşak bir sesle, telaşla. "Ötedeki dünyalarda elde edeceğin gücü düşün! Senin için savaşacak ölü ordularını! Sana hizmet edecek ölü birliklerini!"</p>

  <p>Haplo Alfred'e bir bakış fırlattı. Sartan bakışlarını indirdi. Yorgundu, yenilmişti. Elinden geleni yapmıştı, ama yeterli olmamıştı. Umut -açıklanamaz ve anlaşılamaz bir şekilde- odada doğmuş, ama Jonathan'la beraber ölmüştü.</p>

  <p>"Hayır," dedi Haplo.</p>

  <p>Baltazar'ın siyah gözleri hayretle açıldı, inanamayarak bakakaldı, sonra öfkeyle kısıldı. Kara kaşlar çatıldı, yalvaran eller sıkıldı. "O gemi tek kaçış yolumuz! Yaşayan bedenin bana rünleri nasıl kıracağımı söylemeyebilir, ama cesedin söyleyecektir!" Haplo'ya doğru bir adım attı.</p>

  <p>Patryn, Alfred'i ittirdi. Alfred sendeleyerek bir kairn otu balyasının üzerine devrildi.</p>

  <p>"Cesedim oraya düşerse, söyleyemez." Haplo magma denizini işaret etti. İstikrarsız bir şekilde sağlam bacağının üzerinde kendini dengeleyerek, kılıcı kan lekeli elinde, lavtası iskele üzerinde durdu, etini dağlayacak ölümden bir ya da iki adım ötedeydi.</p>

  <p>Baltazar durdu. Alfred Kleitus'un bağırışlarının yükseldiğinin, kendilerine doğru koşan başka ayak sesleri olduğunun belirsizce farkındaydı. Köpek havlamayı bırakmıştı, Haplo'nun yanında duruyordu. Alfred, ne yapacağından emin olamadan doğruldu, büyüsünü hatırlamaya çalıştı.</p>

  <p>Soğuk bir ses kulağının yanında çınladı.</p>

  <p>"Bırak gitsinler, Baltazar."</p>

  <p>Ölüçağıran, Prens'e üzüntü dolu bir bakış fırlattı, başını salladı. "Sen ölüsün, Edmund. Artık yaşayanlar üzerinde hükmün yok." Baltazar Haplo'ya doğru bir adım daha attı.</p>

  <p>Haplo ölüme doğru bir adım daha attı.</p>

  <p>"Bırak gitsinler," diye tekrarladı Edmund sertçe."Majesteleri kendi halkını felakete mahkûm ediyor!" diye haykırdı Baltazar. Ölüçağıranın dudakları köpüklenmişti. "Onları kurtarabilirim! Ben..."</p>

  <p>Ceset mumsu elini kaldırdı, bir şimşek çaktı, çatırdadı ve Ölüçağıran'ın ayaklarının dibinde yere çarptı. Baltazar geri çekildi, Prens'e korku ve hayret içinde baktı.</p>

  <p>Prens Edmund, Alfred'i hafifçe itti. "Arkadaşına git. Gemiye binmesine yardım et. Acele etsen iyi olur. Lazarlar sizi almaya geliyor."</p>

  <p>Sersemlemiş, aptallaşmış Alfred denileni yaptı ve tam Patryn'in gücü tükenmeye başlamışken yanına ulaştı. Sartan eski düşmanının sallanan adımlarına yardım etti, gemiye doğru seğirttiler.</p>

  <p>Alfred aniden görünmez engele çarptı. Çevresinde uçuşan mavi kırmızı rünler gördüğü izlenimi altında irkildi. Haplo'nun, söylediği, zar zor işitilen bir sözcük, engelin yok olmasını sağladı. Alfred devam etti, Haplo iyice yaslanmıştı ona. Her hareket acıyla yüzünü buruşturmasına sebep oluyordu. Baltazar engellerin kaldırıldığını gördü, onlara doğru meydan okurcasına bir adım attı.</p>

  <p>"Bir adım daha atarsan seni öldürürüm, dostum," dedi Prens Edmund, öfkeyle değil, hüzünle. "Bu dünyamızda bir ölü eksik, bir ölü fazla, ne fark eder?"</p>

  <p>Alfred boğuk bir hıçkırıkla nefesini tuttu.</p>

  <p>"Bizi gemiye çıkar, seni lanet olası!" dedi Haplo sıkılı dişlerinin arasından. "Bunu senin yapman lazım. Ben yapamam... çok... çok kan kaybettim..."</p>

  <p>Gemi magma denizi üzerinde yüzüyordu. Abarrach'tan kaçışları ile kendileri arasında alev alev bir kırmızı şerit uzanıyordu. Sürme iskele yok, halat yok... Arkalarında, Kleitus gemiye doğru ilerliyordu. Ölüleri topluyor, onları saldırmaya teşvik ediyor, o çok istediği, kanatlı gemiyi ele geçirmeleri için, Ölüm Kapısı'na kanat açmaları için ısrar ediyordu.</p>

  <p>Alfred gözyaşlarını engellemeye çalıştı. Rünleri yine görebilir, okuyabilir, anlayabilir oldu. Rünleri, kendisinin, Haplo'nun, köpeğin çevresini saran parlak, canlı bir ağ şeklinde ördü. Ağ onları, görünmez bir balıkçı avını kaldırırmış gibi havaya kaldırdı ve Ejder Kanadı'nın güvertesine bıraktı.</p>

  <p>Düşmanının rünleri, Sartan'ın arkasından, gemiyi koruyarak kapandı.</p>

  <p><br /></p>

  <p>Alfred köprüde durup lomboz deliğinden dışarı baktı. Lazarların önderliğinde ölüler, ejder gemisine doğru akın ediyor, başarısız bir şekilde rünlerle mücadele ediyorlardı. Baltazar ortalıklarda görünmüyordu. Ya bir lazar tarafından öldürülmüş, ya da zamanında kaçmayı başarmıştı.</p>

  <p>Kairn Telest halkı Emin Liman'ı terk ediyor, Salfag Mağaraları'na ve ötesine kaçıyordu. Alfred, uzun, ince, perişan bir çizgi halinde düzlükte çabaladıklarını görebiliyordu. Gemiyi ele geçirme arzuları ile bir anlığına dikkatlerini çevirmiş olan ölüler, onların gitmesine izin veriyordu. Fark etmezdi. Yaşayanlar, ölülerin onları bulamayacağı nereye saklanabilirlerdi? Fark etmezdi. Hiçbir şey fark etmezdi...</p>

  <p>Kleitus bir emir haykırdı. Diğer lazarlar verimsiz çabalarından vazgeçtiler ve önderlerinin çevresinde toplandılar. Ölü kalabalığı aralandı. Alfred rıhtım üzerinde kıpırtısız yatan Jonathan'ı gördü. Jera üzerine eğilmiş, onu ölü kollarına almıştı. Jera'nın lazarı onu o korkunç, acı verici hayata çağıracak şarkıları söylemeye başladı.</p>

  <p>Alfred başını çevirdi.</p>

  <p>"Lazarlar ne yapıyor?" Haplo güvertede çökmüştü, elleri dümentaşı üzerindeydi. Ellerine işlenmiş desenler mavi mavi parlıyordu, ama soluk bir maviydi bu, zar zor seçiliyordu. Yutkundu, ellerini kaldırdı, gerdi ve gözlerini yumdu.</p>

  <p>"Bilmiyorum," dedi Alfred moralsizce. "Fark eder mi?"</p>

  <p>"Lanet olsun, evet, fark eder! Büyümü çözmeyi başarabilirler. Henüz tehlikeden kurtulmuş sayılmayız, Sartan, onun için saçmalamayı bırak ve bana neler olup bittiğini anlat."</p>

  <p>Alfred yutkundu, lomboz deliğinden dışarı baktı. "Lazarlar... bir şey planlıyorlar. En azından öyle görünüyor. Kleitus'un çevresinde toplanmışlar. Hepsi... Jera dışında. O..." Sesi söndü.</p>

  <p>"İşte yaptıkları bu," dedi Haplo yumuşak bir sesle. "Rünleri kırmaya çalışacaklar."</p>

  <p>"Jonathan o kadar emindi ki." Alfred pencereden dışarı baktı. "İnanıyordu..."</p>

  <p>"Senin numaralarından biriydi yalnızca, Sartan."</p>

  <p>"Bana inanmadığını biliyorum, Haplo, ama odada sana olan, bana da oldu. Tıpkı Jonathan'a da olduğu gibi. Anlamıyorum." Alfred başını salladı ve alçak sesle ekledi. "Anlamak istediğimden emin değilim. Eğer biz tanrı değilsek... eğer daha yüksek bir güç varsa.</p>

  <p>Gemi ayaklarının altında hareket ederek neredeyse onu yere yıktı. Bakışlarını Haplo'ya çevirdi. Patryn'in elleri dümentaşı üzerindeydi. Desenler parlak, canlı bir maviyle ışıldıyordu. Yelkenler titreşti, halatlar gerildi. Ejder gemisi kanatlarını açarak uçmaya hazırlandı. Rıhtımda, ölüler gürültü yapmaya, silahlarını birbirine çarpmaya başladılar. Lazarlar korkunç bakışlarını kaldırdılar ve hep birlikte gemiye doğru yürüdüler.</p>

  <p>Onlardan ayrı, rıhtımın uzak ucunda, Jonathan ayağa kalktı. Bir lazar olmuştu, ölü olmayan ölülerden biri olmuştu, yaşamayan yaşayanlardan biri. Gemiye doğru yürümeye başladı.</p>

  <p>"Dur! bekle!" diye haykırdı Alfred, yüzünü cama bastırarak. "Bir dakika daha bekleyemez miyiz?"</p>

  <p>Haplo omuzlarını silkti. "Eğer istiyorsan geri dönebilirsin, Sartan. Görevini yaptın. Artık sana ihtiyacım yok. Hadi, çık dışarı!"</p>

  <p>Gemi hareket etmeye başladı. Haplo'nun büyülü enerjisi içinden aktı, mavi ışık parlak bir şekilde ışıdı, parmaklarının arasından fışkırdı ve onu parlak bir hale biçiminde çevirdi.</p>

  <p>"Gideceksen, git!" diye bağırdı.</p>

  <p>Gitmeliyim, dedi Alfred kendi kendine. Jonathan'ın yeterince inancı vardı. İnandığı şey için ölmeye hazırdı. Ben de aynısını yapmaya hazırlıklı olmalıyım.</p>

  <p>Sartan lomboz deliğinden ayrıldı ve köprüye giden merdivenlerden tırmanmaya başladı. Geminin dışında, ölülerin soğuk seslerinin öfke içinde, avlarının kaçmasına öfkelenerek bağırdığını duyabiliyordu. Kleitus ile diğer lazarların seslerini bir şarkı ile yükselttiklerini duyabiliyordu. Haplo'nun yüzünde aniden beliren gerginliğe bakılırsa, Ejder Kanadı'nın kırılgan koruyucu rün yapısını kırmaya çalışıyorlardı.</p>

  <p>Ejder gemisi sarsılarak durdu. Yakalanmıştı, lazarların büyüsüyle, ağa takılan sinek gibi yakalanmıştı. Haplo gözlerini kapattı, zihinsel güçlerini yoğunlaştırdı. Konsantrasyonu, dümentaşına bastırdığı ellerinin katılığından belli oluyordu. Parmakları -alttan fışkıran ışığın üzerinde kırmızı-alevden yapılmış gibi görünüyordu.</p>

  <p>Ejder gemisi sarsıldı, bir metre kadar alçaldı.</p>

  <p>"Belki de karar verme sorumluluğu benden alınmıştır," diye mırıldandı Alfred neredeyse rahatlayarak. Lomboz deliğine geri döndü.</p>

  <p>Haplo nefesini tutup, dişlerini sıktı ve tutundu. Gemi hafifçe yükseldi.</p>

  <p>Aniden, beklenmedik bir büyü Alfred'in aklına geldi. Patryn'in azalmakta olan enerjisini güçlendirebilirdi. Örümcek, gemiyi sokmadan ağdan kurtulmalarını sağlayabilirdi.</p>

  <p>Karar verme sorumluluğu ondan alınmamıştı, tam tersine, her şey ona bağlıydı.</p>

  <p>Eskiden Jonathan olan lazar, diğer lazarlardan uzakta duruyordu. Bedenden tam olarak koparılamamış ruhu bakışlarını gemiye kaldırmış, rünlerin, ahşabın, camın, etin ve kemiğin içinden Alfred'in yüreğinin içine baktı.</p>

  <p>"Üzgünüm," dedi Alfred gözlere "Ben senin inancına sahip değilim. Ben anlamıyorum."</p>

  <p>Sartan pencereye sırtını döndü. Haplo'ya doğru yürüdü, ellerini Patryn'in omuzlarına koydu ve şarkı söylemeye başladı.</p>

  <p>Çemberler birleşmişti. Ejder Gemisi büyük bir sarsıntıyla büyülü bağlardan kurtuldu, kanatlarını açtı ve alev denizi, ölüleri, Abarrach'ın taş dünyasındaki yaşayanları geride bırakarak havalandı.</p>

  <p><br /></p>

  <p>Gemi, Ölüm Kapısı'nın önüne uçtu.</p>

  <p>Haplo güvertede, dümentaşının yanındaki yatağında yatıyordu. Kendilerini kurtardıktan birkaç dakika sonra yere yığılmıştı. Baygınlığın sınırlarında dolaşırken, uyanık kalmak, gemiyi güvenliğe götürecek rotayı belirlemek için mücadele etmişti. Alfred onu endişeyle izlemişti, ta ki Haplo sinirle gitmesini ve kendisini yalnız bırakmasını söyleyene kadar.</p>

  <p>"Tek ihtiyacım olan uyku. Nexus'a ulaştığımızda, iyi olacağım. Sen de kendine uzanacak bir yer bulsan iyi olur, Sartan, yoksa Ölüm Kapısı'ndan geçerken boynunu kırarsın. Ve bu sefer, içinden geçerken, zihnini benimkinden uzak tut!"</p>

  <p>Alfred, lomboz deliğinin yanında durup dışarı bakarken, zihni Abarrach üzerinde dolanıyor, pişmanlık içinde kıvranıyordu. "Senin geçmişine burnumu sokmak istememiştim. Benim de bunun üzerinde fazla kontrolüm..."</p>

  <p>"Kes sesini ve otur."</p>

  <p>Alfred içini çekti ve bir kenara oturdu -daha doğrusu yığıldı. Orada, kemikli dizleri çenesinde, keyifsizlik içinde büzüldü.</p>

  <p>Köpek Haplo'nun yanında kıvrıldı ve başını göğsüne koydu. Patryn rahatça yerine yerleşti ve köpeğin kulaklarını okşadı. Hayvan gözlerini kapattı, tatminle kuyruğunu salladı.</p>

  <p>"Sartan Uyanık mısın'"</p>

  <p>Alfred sesini çıkarmadı.</p>

  <p>"Alfred," dedi Patryn istemeye istemeye.</p>

  <p>"Evet, uyanığım." '' ' '''</p>

  <p>"Nexus'ta vardığımızda başına neler geleceğini biliyorsun." Haplo konuşurken ona bakmadı, bakışları köpeğin üzerindeydi. "Lordumun sana ne yapacağını biliyorsun."</p>

  <p>"Evet," diye yanıt verdi Alfred. '</p>

  <p>Haplo bir an tereddüt etti. Ya bir sonraki sözlerinin ne olacağına karar vermeye çalışıyordu ya da onları söyleyip söylemeyeceğine. Kararını verdiğinde, sesi sert ve keskindi, kendi içindeki birtakım engelleri delip geçiyordu.</p>

  <p>"O zaman, ben senin yerinde olsaydım, ben uyandığımda ortalıklarda olmazdım." Haplo gözlerini kapattı.</p>

  <p>Alfred hayret içinde bakakaldı, sonra nazikçe gülümsedi. "Anlıyorum. Teşekkür ederim, Haplo."</p>

  <p>Patryn karşılık vermedi. Ağır nefesi hafifledi, rahatladı. Yüzündeki acı çizgileri yumuşadı. İçini çeken köpek, daha yakına yanaştı.</p>

  <p>Ölüm Kapısı açıldı ve onları yavaşça içeri çekti.</p>

  <p>Alfred bölme duvarına yaslandı. Yavaş yavaş kendinden geçiyordu. Bir ses duyduğunu sandı, ama bir hayal de olabilirdi. Haplo'nun uykulu sesi konuşuyordu.</p>

  <p>"Kehaneti öğrenemedim. Fark edeceğini sanmıyorum. Orada, kehaneti gerçekleştirmek üzere hayatta kalan kimse olmayacak. Kim bu tür saçmalıklara inanır ki zaten? Senin de dediğin gibi, Sartan. Bir kehanete inanıyorsan, daha yüksek bir güce inanıyorsun demektir."</p>

  <p>Kim bilir? diye merak etti Alfred.</p>

  <p class="softbreak">&nbsp;</p>
</body>
</html>
