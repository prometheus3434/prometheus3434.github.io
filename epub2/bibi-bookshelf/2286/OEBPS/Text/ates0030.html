<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİBİRİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">NECROPOLIS,</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Necropohs Kenti, imparatorluğa adını veren kairnin<a href="../Text/Dipnot.xhtml#a7" id="a7"><sup>7</sup></a>&nbsp;yüksek duvarlarına yaslanacak şekilde yapılmıştı. Abarrach'taki en büyük ve en eski Kairn olan bu mağara, her zaman bir yaşam merkezi olmuştu, ama şimdiye kadar hiç bu kadar yoğun bir nüfus banndırmamıştı. Bu dünyaya tarihinin ilk yıllarında gelenler, gezegenin yüzeyine yakın, daha ılımlı bir sıcaklığa sahip bölgelere, o sıralarda popüler olan deyişle, "ateş ve buz arasına" yerleşmişlerdi.</p>

  <p>Abarrach dünyası, Sartanlar dünyayı kurtarmak için büyülerini kullanmayı düşündükleri zaman, dikkatle tasarlanmıştı. "Bu kadar iyi olan bir şeyin bu kadar kötüye dönmesi, her şeyi daha da hayret verici kılıyor," dedi Alfred kendi kendine, kente yaptıkları neşesiz, kasvetli yolculuk sırasında.</p>

  <p>Elbette, diye düşündü Alfred, bu dünya da, tıpkı diğer uç dünya gibi kendi kendine yeterli olsun diye tasarlanmamıştı. Dört dünya birbirleri ile iletişim kuracak, işbirliği yapacaklardı. Bilinmeyen bir sebepten dolayı işbirliği gerçekleşmemiş, her dünya bir diğerinden kopmuş, soyutlanmıştı.</p>

  <p>Ama Arianus'taki menşeliler haşin dünyalarına alışmışlar ve hayatta kalmışlar, hatta gelişmişlerdi -ya da, eğer kendi didişmeleri ve çekişmeleri sonucunda ölüp gitmeselerdi gelişeceklerdi. Arianus'ta yok olanlar Sartanlar, Alfred'in ırkı olmuştu. Irkı bu dünyada da yok olsa daha iyi -çok, çok daha iyi-olurdu, diye düşündü Alfred üzüntüyle.</p>

  <p>"Necropolis Kenti," diye bildirdi Lord Yüksek Nazır, çamur ejderinden beceriksizce inerken. "Korkarım buradan sonrasını yürümek zorundayız. Kent duvarlarının içine hayvan girmesine izin yoktur. Buna köpekler de dahildir." Haplo'nun köpeğine dik dik baktı.</p>

  <p>"Köpeği bırakmıyorum," dedi Haplo kısaca. "Hayvan arabada kalabilir," diye öneride bulundu Jera, çekingen bir davranışla. "Ona söylerseniz, burada kendi kendine kalabilir mi? Onu konutumuza götürebiliriz."</p>

  <p>"Kalabilir, ama kalmayacak." Haplo arabadan indi, köpeğe ıslık çalarak yanına çağırdı. "Ben nereye gidiyorsam, köpek de geliyor. Yoksa ikimiz de gitmiyoruz."</p>

  <p>"Hayvan son derece iyi eğitimli." Kocası ile arabadan inen Jera, Nazır'a döndü. "Kent duvarlarının içinde iyi davranacağına ben kefil olurum."</p>

  <p>"Yasa açık: Kent duvarlarının içine hayvan giremez," diye bildirdi Lord Yüksek Nazır, yüzü taş gibi sert ve keskin, "pazaryerine gidenler dışında ve onlar da girdikten sonra, belirlenen süre içinde kesilmeliler. Ve eğer yasalarımıza kendi rızanızla boyun eğmezseniz, bayım, güç kullanmak zorunda kalırız."</p>

  <p>"Ah, demek öyle," dedi Haplo, ellerinin rünle kaplı sırtlarını ovuştururken, "işte bu ilginç olurdu."</p>

  <p>Daha fazla sorun, diye öngördü Alfred mutsuzluk içinde. Köpek ve köpeğin Haplo ile ilişkisi hakkındaki şüphelere sahip Sartan'ın, bu durumun nasıl çözüleceğine ilişkin en ufak bir fikri bile yoktu. Yüzündeki ifadeye bakılırsa, Haplo köpekten ayrılmaktansa, ölmeyi tercih ederdi ve dövüşme fırsatını da kaçırmazdı.</p>

  <p>Şaşıracak bir şey yok. Halkını bin yıl boyunca cehennem gibi bir dünyada kilitli tutan düşmanı ile, sonunda yüz yüze. Büyü becerileri... ve çok daha fazlası yozlaşmış olan bir düşman! Ama Patryn ölüler ile başa çıkabilecek miydi? Mağarada çok kolay ele geçirmişlerdi onu. Alfred adamın yüzünün acıyla buruştuğunu görmüştü ve Sartan Haplo'yu, onu bu kadar çaresiz gören pek az kişi olduğunu tahmin edebilecek kadar iyi tanıyordu. Ama belki de şimdi hazırlıklıydı, belki de bedenindeki büyü uyum sağlamıştı.</p>

  <p>"Bu tür saçmalıklara zamanım yok," dedi Lord Yüksek Nazır, soğuk bir sesle. "Zaten Majesteleri ile yapacağımız görüşmeye geç kaldık. Komutan, hallet şunu."</p>

  <p>Köpek konuşmalar sırasında sıkılmış, paukayı bir kez daha koklayıp, hayvana haylaz bir ısırık atmaktan kendini alıkoyamamıştı. Haplo'nun gözleri Nazır'a dikilmişti. Muhafız komutanı eğildi, güçlü kollarıyla köpeği yakaladı ve Haplo onu engelleyemeden, hayvanı kaynayan bir çamur çukuruna fırlattı.</p>

  <p>Köpek vahşi, acı dolu bir çığlık attı. Ön patileri çılgınca çukurun kenarını tırmaladı, parlak gözleri ümitsiz bir yakarı ile sahibine dikilmişti.</p>

  <p>Haplo ona doğru atıldı, ama çamur koyu, yapışkan ve son derece sıcaktı. Patryn hayvanı kurtaramadan, köpek yüzeyin altına gömüldü ve tek bir iz bırakmadan yok oldu</p>

  <p>Jera'nın nefesi kesildi, yüzünü kocasının göğsüne gömdü.</p>

  <p>Dehşet ve şaşkınlık içindeki Jonathan, Nazır'a dik dik baktı. Prens acı, öfkeli bir itiraz çığlığı attı.</p>

  <p>Haplo kendini kaybetti. Bedenindeki rünler canlandı, parlak mavi ve kan kırmızı renklerle parladılar. Parlak ışık, giysilerinin altından görülebiliyordu. Gömlek kumaşının altından fışkırıyor, kollarına çizilmiş rünleri açıkça gösteriyordu. Üzerindeki deri yelek sırtındaki ve göğsündeki rünleri gizliyor, deri pantolonu bacaklarındakilerin görünmesini engelliyordu, ama rünler o kadar güçlüydü ki, çevresinde parlak bir hale oluşmaya başlamıştı. Haplo sessiz, sert bir yüzle kendini doğaldan cesedin üzerine attı. Tehdidi gören ceset, akılıca davrandı.</p>

  <p>Haplo'nun ağırlığı avını, komutan kılıcını kınından çekemeden yere devirdi. Ama Patryn'in boğucu elleri cesedin soğuk etine dokunduğu anda, beyaz şimşekler çaktı ve ikisinin çevresinde çılgınca dans etti. Haplo acı içinde bağırdı, geri geri sendeledi, kolları ve bacakları, akım bedeninden geçerken çırpınıyor, seğiriyordu. Arabanın yanına çarptı. İnleyerek kaydı ve görünürde baygın olarak, yolu kaplayan küllerin üzerinde uzandı.</p>

  <p>Havayı acı bir sülfür kokusu doldurdu. Ceset, durmaksızın, kılıcını çekme işini tamamladı, sonra emir için Nazır'a baktı.</p>

  <p>Lord Yüksek Nazır, faltaşı gibi açık gözlerle Haplo'ya, derisinde sönmeye başlamış rünlerin parıltısına bakıyordu, kurumuş dudaklarını yaladı</p>

  <p>"Öldür onu," diye emretti.</p>

  <p>"Ne?" Alfred inanmaz gözlerle bakarak titredi. "Onu öldürmek mi? Neden?"</p>

  <p>"Çünkü," dedi Jera yumuşak bir sesle, elini Alfred'in koluna engellercesine koyarak, "bir cesetten bilgi almak, inatçı, yaşayan bir adamdan bilgi almaktan daha kolaydır. Şşş, yapabileceğin bir şey yok!"</p>

  <p>"Benim yapabileceğim bir şey var," dedi Edmund soğuk bir sesle. "Savunmasız bir adamı öldüremezsiniz! İzin vermeyeceğim buna!" Öne bir adım attı, cesedin aldığı tüyler ürpertici emri engellemeye kararlı olduğu açıktı.</p>

  <p>Komutan hiç duraksamadı, elini emredercesine kaldırdı. Birliğinden iki kişi koşarak geldiler. Ölü askerler Prens'i arkadan yakaladılar ve kollarını beceriyle yanına yapıştırdılar. Öfke içindeki Edmund, kendini kurtarmak için çabaladı.</p>

  <p>"Bir dakika, Komutan," dedi Nazır. "Ekselansları, derisinde tuhaf işaretler olan bu adam bir Kairn Telest yurttaşı mı?"</p>

  <p>"Olmadığını çok iyi biliyorsun," diye yanıt verdi Edmund. "O bir yabancı. Onunla daha bugün tanıştım, karşı kıyıda. Ama hiçbir zararı dokunmadı size ve sadık arkadaşının korkunç bir şekilde öldüğünü gördü. Küstahlığı için yeterince cezalandırdınız onu. Bırakın gitsin!"</p>

  <p>"Ekselansları," dedi Lord Yüksek Nazır, "siz bir aptalsınız. Komutan, emri yerine getir."</p>

  <p>"Benim halkım... benim halkım nasıl bu korkunç suçlan işleyebilir?" diye geveledi Alfred, kendi kendine konuşarak ve yanıtı kendi etinden koparacakmış gibi ellerini ovuşturarak. "Eğer Patrynlerin ortasında duruyor olsaydım, tamam, anlayabilirdim. Kalpsiz, hırslı, zalim olan onlardı... Biz... biz onları dengeliyorduk. Dalga kendini düzeltiyordu Onların kara büyüsüne karşı bizim ak büyümüz. Kötülüklerine karşı iyiliğimiz. Ama Haplo'da... Haplo'da iyilik gördüm... Ve şimdi de, Sartanlarda kötülük görüyorum.Ne yapacağım? Ne yapmalıyım."</p>

  <p>Aklına gelen ilk yanıt, bayılmaktı.</p>

  <p>"Hayır!" dedi Alfred nefes nefese, bu zayıflığına karşı mücadele ederek. Karanlık üzerine çökmeye başladı. "Eylem! Eyleme... geçmeliyim. Kılıcı yakala. İşte bu. Kılıcı yakala." Sartan kendini muhafız komutanına doğru attı.</p>

  <p>Planı buydu. Ne yazık ki Sartan, bedeninin yalnızca bir kısmını muhafız komutanına atarken buldu kendini. Alfred'in üst kısmı kılıca doğru uçtu. Ama alt kısmı hareket etmeyi reddetti. Düştü ve Haplo'nun üstüne sereserpe uzandı. Patryn'e bakan Alfred, gözkapaklarının kıpırdandığını gördü.</p>

  <p>"Becerdin işte!" dedi Haplo sinirle ağzının köşesinden. "Her şey kontrolüm altındaydı! Kalk üzerimden!"</p>

  <p>Ya ceset şimdi bir yerine iki kurbanının olduğunu fark etmemişti, ya da, belki de, ikisini de aynı anda hallederek zaman kazanmayı düşündü.</p>

  <p>"Ben -ben yapamıyorum!" Korkuyla donakalan Alfred, yerinden kıpırdayamıyordu. Çılgınca bir dehşetle başını kaldırdığında, hafifçe paslanmış olsa da, keskin bir kılıcın inmekte olduğunu gördü.</p>

  <p>Sartan dudaklarına gelen ilk rünleri söyledi.</p>

  <p>Ölülerin komutanı, yaşarken cesur ve onurlu bir askerdi, adamlarından saygı görür, sevilirdi. Zembar Sütunu Savaşı'nda<a href="../Text/Dipnot.xhtml#a8" id="a8"><sup>8</sup></a>, karnına saplanan bir kılıç ile ölmüştü. Korkunç yara, kansız olsa da, büyük bir delik olarak cesedin karnında hâlâ görülebiliyordu.</p>

  <p>Alfred'in rün şarkısı aynı öldürücü darbeyi tekrar vurmuş gibi oldu.</p>

  <p>Kısa bir an için, ölü gözlerde yaşam parıldar gibi oldu. Cesedin iyi korunmuş yüzü acıyla buruştu, kılıcı elinden düştü ve eli istemsizce parçalanmış karnına gitti. Mavi dudaklar sessiz bir çığlıkla açıldı.</p>

  <p>Ceset, karnını tutarak iki büklüm oldu. Donakalmış gibi izleyenler, ellerin görünmeyen bir saldırganın kılıcının üzerine kapandığını gördü. Sonra, görünüşe göre, kılıç yerinden kurtuldu. Ceset son, sessiz bir inlemeyle yere yığıldı. Bir daha ayağa kalkmadı, yarım kalmış saldırısını tamamlamadı. Komutan kül kaplı yerde, bir ölü olarak yattı.</p>

  <p>Kimse kıpırdamadı, kimse konuşmadı; yakında duran herkes, aynı görünmez kılıç tarafından biçilmiş gibiydi. Eyleme geçen ilk kişi Lord Yüksek Nazır oldu.</p>

  <p>"Komutanı geri getir!" diye emretti saray Ölüçağıranı'na.</p>

  <p>Başlığı arkaya düşmüş bir şekilde, siyah cüppesi çevresinde dalgalanarak öne seğirten Ölüçağıran, Komutan'ın cesedine yaklaştı.</p>

  <p>Rünleri söyledi.</p>

  <p>Hiçbir şey olmadı. Komutan kıpırtısız yatıyordu. Ölüçağıran derin bir nefes aldı, gözleri hayret içinde açıldı, sonra öfkeyle kısıldı. Rünleri yine söyledi, ama büyü dudaklarında öldü.</p>

  <p>Cesedin hayaleti, Ölüçağıran'ın önünde yükselmeye başladı ve cesedi ile Ölüçağıran'ın arasında durdu.</p>

  <p>"Defol," diye emretti Ölüçağıran, bir ateşten yükselen dumanı kovalar gibi, hayaleti eliyle kenara kovarak.</p>

  <p>Hayalet yerinden ayrılmadı, şekli değişmeye başladı. Artık o acınası sis değildi, güçlü ve gururlu bir adam görünümü kazanmıştı. Büyücüyle vakar içinde yüzleşti. Ve şaşkınlık içinde izlemekte olan herkes, cesedi yaşamdaki haliyle gördüklerini fark ettiler.</p>

  <p>Komutan Ölüçağıran'la yüzleşti ve izleyenler hayaletin başını kararlı bir reddedişle salladığını gördüler ya da gördüklerini sandılar. Hayalet sırtını cesede döndü ve uzaklaşmaya başladı. Çevrelerini saran sisten büyük, hüzün dolu bir feryat yükseldi, kıskançlıkla dolu bir feryat.</p>

  <p>Yoksa kayalar arasında inleyen rüzgârın sesi miydi bu? Ölüçağıran hayalete ağzı açık, bakakaldı. Hayalet yok oldu, Ölüçağıran aniden kendisini izleyenlerin farkına vardı ve ağzını kapattı.</p>

  <p>"Eh, nihayet." Cesedin üzerine eğilerek, yine rünleri söyledi ve "Kalk ayağa, lanet olası," diye de ekledi.</p>

  <p>Ceset kıpırdamadı.</p>

  <p>Ölüçağıran'ın yüzü çirkin bir kırmızıya döndü. Cesedi tekmeledi. "Kalk ayağa! Savaş! Emirleri yerine getir!"</p>

  <p>"Bırak artık!" diye haykırdı Alfred öfkeyle, güçlükle ayağa kalkarak. "Bırak artık! Bırak adam dinlensin!"</p>

  <p>"Ne yaptın?" Ölüçağıran, Alfred'in üzerine yürüdü. "Ne yaptın ona? Ne yaptın?"</p>

  <p>Şaşakalan Alfred, Haplo'nun ayak bileklerine takıldı. Patryn inledi ve kıpırdandı.</p>

  <p>"Ben -bilmiyorum!" diye itiraz etti Alfred, arabanın yanına çarparak.</p>

  <p>Ölüçağıran üzerine yürüdü. "Ne yaptın?" diye sordu, sesi tiz bir çığlık halinde yükselerek.</p>

  <p>"Kehanet!" dedi Jera, kocasına tutunarak. "Kehanet!"</p>

  <p>Ölüçağıran işitti, konuşmasının ortasında durdu Alfred'e kısık gözlerle baktı, sonra bakışlarını hızla Nazır'a çevirerek emir bekledi. Nazır sersemlemiş gibi görünüyordu.</p>

  <p>"Neden ayağa kalkmıyor?" diye sordu sarsılmış bir sesle, cesede bakarak.</p>

  <p>Ölüçağıran dudağını ısırdı, başını salladı. Konuyu alçak, telaşlı bir sesle konuşmak için Nazır'ın yanına gitti.</p>

  <p>Jera, Nazır'ın dikkatinin dağılmasından faydalanarak Haplo'nun yanına seğirtti. Patryn'le ilgileniyordu, ama yeşil gözleri kekelemekte olan Alfred'e sessiz bir sorgulama ile dikilmiş- "Ben -bilmiyorum!" diye yanıt verdi Alfred, orada bulunan herkes kadar kafası karışmış bir halde. "Gerçekten, bilmiyorum. Çok çabuk oldu. Ve... ben korkmuştum! O kılıç..." Soğuktan ve korkudan titreyerek ürperdi. "Ben çok cesur değilim, görüyorsunuz. Çoğu zaman ben... bayılıyorum. Ona sorun." Titreyen parmağını Edmund'a çevirdi. "Adamları beni yakaladığı zaman bayılıp gittim! Bu sefer de bayılmak istedim, ama kendi kendime izin vermedim. Kılıcı gördüğüm zaman... aklıma gelen ilk rünleri söyledim! Ama ne söylediğimi ölsem hatırlayamam!"</p>

  <p>"Ölsen hatırlayamazsın demek!" Ölüçağıran döndü, siyah başlığının derinliklerinden Alfred'e dik dik baktı. "Tam tersine, ölümden sonra öyle çabuk hatırlarsın ki! Ölüler asla yalan söyleyemez, hiçbir şeyi gizleyemez!"</p>

  <p>"Size gerçeği söylüyorum," dedi Alfred uysallıkla," ve cesedimin bile ekleyecek bir şeyi olacağından kuşkuluyum."</p>

  <p>Haplo yine inledi, sanki Alfred'in söylediklerini destekliyor gibiydi.</p>

  <p>"O nasıl?" diye sordu Jonathan karısına.</p>

  <p>Jera elini, Haplo'nun derisindeki rünler üzerinde gezdirmek üzere uzattı. "Sanırım iyileşecek. Akımın çoğunu rünler emmiş gibi görünüyor. Kalp atışları güçlü ve..."</p>

  <p>Haplo'nun eli aniden, sıkıca kadının eli üzerinde kapandı. "Bir daha asla bana dokunma!" diye fısıldadı boğuk bir sesle.Jera kızardı, dudağını ısırdı. "Özür dilerim. Seni kızdırmak..." Jera kendini geri çekti, kolunu kıpırdatmaya çalıştı. "Canımı acıtıyorsun..."</p>

  <p>Haplo onu ittirdi, kendi gücüyle ayağa kalktı. Yine de arabaya tutunması gerekmişti. Jonathan karısının yanına seğirtti.</p>

  <p>"Ona böyle davranmaya nasıl cesaret edersin?" diye sordu Dük vahşice, dönüp Haplo'yla yüzleşerek. "Yalnızca yardım etmeye çalışıyordu..."</p>

  <p>"Yapma, hayatım," diye sözünü kesti Jera. "Bunu hakettim. Hakkım yoktu. Beni affedin, bayım." Haplo homurdandı, hiç de zarif olmayan bir iki kabul sözü söyledi. Kendini hâlâ iyi hissetmediği açıktı, ama içinde bulundukları tehlikenin azalmış olmadığım da anlıyordu.</p>

  <p>Tam tersine, diye düşündü Alfred, daha büyük bir tehlike içindeyiz şimdi.</p>

  <p>Nazır birliklerine yeni talimatlar verdi. Askerler Prens ile arkadaşlarının çevresinde safları sıkılaştırarak, onları birbirine yaklaştırdılar.</p>

  <p>"Labirent adına, ne halt ettin?" diye tısladı Haplo, bedbaht Alfred'e yanaşarak.</p>

  <p>"Kehaneti gerçekleştirdi!" dedi Jera alçak sesle.</p>

  <p>"Kehanet mi?" Haplo birinden diğerine baktı. "Ne kehaneti?"</p>

  <p>Ama Jera yalnızca başını salladı. Berelenmiş kolunu ovarak sırtını döndü. Kocası, korumak istercesine kolunu ona doladı.</p>

  <p>"Ne kehaneti?" diye sordu Haplo, suçlayıcı bakışlarını Alfred'e çevirerek, "O cesede ne halt ettin?"</p>

  <p>"Onu öldürdüm," dedi Alfred, sonra açıklamak istercesine ekledi. "Seni öldürecekti..."</p>

  <p>"Demek hayatımı, ölü bir adamı öldürerek kurtardın. Bu anlamlı. Yalnız sen..." Haplo konuşmayı bıraktı, cesede baktı, sonra bakışlarını Sartan'a çevirdi. "Onu 'öldürdüm' mü dedin?"</p>

  <p>"Evet. Ölü artık. Oldukça ölü."</p>

  <p>Patryn'in bakışları Alfred'den öfke içindeki Ölüçağıran'a, sonra keskin bakışlı Düşes'e, sonra daima dikkatli, daima şüpheci Prens'e kaydı.</p>

  <p>"Gerçekten yapmak istememiştim," diye yalvardı Alfred mutsuzca. "Ben... korkmuştum."</p>

  <p>"Muhafızlar! Onları birbirinden ayrı tutun!" Nazır işaret etti ve iki muhafız Haplo ile Alfred'i ayırmak için koşturdu. "Aranızda konuşmak yok! Hiçbiriniz! Hanımefendi, beyefendi." Dük ile Düşes'e döndü. "Korkarım bu olay... durumu değiştiriyor. Majesteleri sizinle de görüşmek isteyecektir. Muhafızlar, getirin onları!"</p>

  <p>Nazır ile Ölüçağıranı kent duvarlarına doğru yürümeye başladılar. Cesetler muhafızların çevresinde safları sıkılaştırdılar, onları birbirlerinden ayırdılar ve yürümelerini emrettiler.</p>

  <p>Alfred Patryn'in, sadık köpeğinin içinde kaybolduğu çamur çukuruna bir bakış fırlattığını gördü. Haplo'nun ağzı gerginleşti, sert gözleri kırpıştı. Sonra muhafızlar onu uzaklaştırdılar, Alfred ile arasına girdiler.</p>

  <p>Bir anlık kargaşa oldu. Edmund cesedin soğuk ellerini bir kenara itti ve kente bir tutsak gibi değil, bir prens gibi gireceğini bildirdi. Gururla, yalnız başına ilerledi, muhafızlar onu arkadan takip etti.</p>

  <p>Jera durumdan faydalanarak arabanın sürücüsüne aceleyle bazı talimatlar fısıldadı. Ceset başını salladı ve pankartın başını eve doğru çevirerek hayvanı, bir sure kent duvarı boyunca ilerleyen bir yola yöneltti Dük ile Düşes bakıştılar, bir konuda hemfikirdiler, ama bu konunun ne olduğu konusunda, mutsuz Alfred'in hiçbir fikri yoktu.</p>

  <p>Ne de, o sırada, umurundaydı. Yalan söylememişti. Ne yaptığı hakkında en ufak bir fikri bile yoktu ve tüm kalbiyle, yapmamış olmayı diliyordu. Karanlık düşünceler içinde kaybolarak, Dük ile Düşes'in iki yanına geçtiğini, ölü muhafızların arkalarından yürüdüğünü fark etmedi. "</p>

  <p class="softbreak">&nbsp;</p>
</body>
</html>
