<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>BEŞİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">UMUT TÜNELLERİ,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Bu anlatıyı her kim okursa (eğer okuyacak kadar hayatta kalan birisi kalırsa, ki bundan oldukça kuşkuluyum), zaman akışında bir boşluk olduğunu fark edecek. Kalemimi kâğıda en son koyduğumda, haritaların Umut Tünelleri adını verdiği tünellerin ilkine girmiştik. Bu ismi karaladığımı ve bir başka isim yazdığımı göreceksiniz.</p>

  <p>Ölüm Tünelleri.</p>

  <p>Bu tünellerde yirmi devir harcadık, beklediğimden çok daha fazla bir sure Haritaların, atalarımızın Kairn Telest'e gelirken kullandıkları rota konusunda olmasa bile hatalı olduğunu itiraf etmem gerekir.</p>

  <p>O zamanlarda tüneller yeni yaratılmıştı duvarları pürüzsüz, tavanları güçlü, zeminleri düzgündü. Geçmiş yüzyıllarda pek çok şeyin değişmiş olabileceğini biliyordum, Abarrach, sık sık yen sarsan sismik hareketlere maruz kalır, ama bunlar dolaplardaki tabak çanağı şıngırdatmak ve saraydaki avizeleri sallamaktan başka bir zarara yol açmazlardı.</p>

  <p>Atalarımızın tünelleri, saraylarımızı kent duvarlarımızı, dükkânlarımızı ve evlerimizi korudukları gibi büyüleri ile korumuş olacaklarını var saymıştım. Öyle yapmışlarsa bile, ya büyüleri bozuldu, ya da, belki de, tekrar güçlendirilmeleri, tekrar oluşturulmaları... tabiri caizse tekrar rünlendirilmeleri gerekiyordu. Belki de eskiler tünelleri korumaya zahmet etmediler, çünkü ne zarar görürlerse görsünler, rün bilgisine sahip olanlar tarafından kolayca düzeltilebilirlerdi.</p>

  <p>Atalarımızın bizim adımıza korktuğu tüm muhtemel felaketler arasında, öyle görünüyor ki en kötüsü akıllarına gelmedi. Büyüyü kaybedeceğimizi hiç hayal edemediler.</p>

  <p>Zaman zaman, bedeli büyük gecikmeler yaşadık. Tünel tavanlarının pek çok yerde yıkılmış olduğunu, yolumuzun iri kayalar tarafından tıkanmış olduğunu gördük. Yolu açmak devirlerimizi aldı. Zeminde dev çatlaklar oluşmuştu, yalnızca en cesurlarımızın üzerinden atlamaya cesaret edebildiği ve halkın geçebilmesi için üzerine bir geçit inşa edilmesi gereken çatlaklar.</p>

  <p>Ve henüz tünellerden çıkmış değiliz. Ne de, öyle görünüyor ki, sonuna yaklaştık. Konumumuzu tam olarak hesaplayamıyorum. Pek çok işaret yok olmuş, yer kaymaları sonucunda kaybolmuş, ya da yıllar içinde öyle değişmiş ki, onları tanımak mümkün değil. Hatta, artık doğru rotayı izlediğimizden bile emin değilim. Haritaya göre, eskiler yolculara yol göstermesi için duvarlara rünler oymuşlar, ama -bu doğruysa bile- büyüleri artık kavrayışımızın ötesinde.</p>

  <p>Çaresiz bir durumdayız. Yiyecek paylan yarıya indirildi. Etimiz, kemiklerimizin üzerinde eriyor. Çocuklar artık yorgunluktan ağlamıyor; açlıktan ağlıyorlar. Arabalar yol kenarına bırakılmış Sevgiyle taşınan varlıklar, açlık ve yorgunluktan zayıflayan kollar için yük olmaya başladı. Yalnızca yaşlıları ve hastaları taşımak için kullanılan arabalar hâlâ kullanılıyor, ama ne yazık ki, onlar da tünel yolunda bırakılmaya başlandı. Aramızdaki zayıflar ölmeye başladı. Meslektaşım ölüçağıranlar acı görevlerini üstlendiler.</p>

  <p>Halkının çektiği acıların yükü, tıpkı öngördüğüm gibi, Prens'in omuzlarına çöktü. Edmund, babasının gözlerinin önünde çöküşünü izliyor.</p>

  <p>Kral, halkımızın standartlarına göre bile yaşlı bir adam. Oğlu geç doğdu. Ama, sarayı terk ederken sağlıklı ve yarı yaşındaki adamlar kadar güçlüydü. Rüyamda, Kral'ın yaşamının bir iplikle, şimdi Kairn Telest'in soğuk karanlığında duran altın tahta bağlı olduğunu gördüm. Tahttan uzaklaştıkça, hâlâ oraya bağlı olan iplik, yavaş yavaş, devir be devir çözülüyor, anayurdundan uzaklaştıkça inceliyordu. En ufak bir kaba dokunuşun onu koparmasından korkuyordum artık.</p>

  <p>Kral artık hiçbir şeyle ilgilenmiyor: ne yaptığımız, ne söylediğimiz, nereye gittiğimiz... Ayaklarının altındaki zemini fark ettiğinden bile emin değilim. Edmund devamlı babasının yanında yürüyor, görme yetisini kaybetmiş biriymiş gibi yol gösteriyor ona. Hayır, bu doğru bir tasvir olmadı. Kral geri geri yürüyen, önünde uzanan yolu değil, yalnızca arkasında bıraktıklarını gören bir adam gibi davranıyor.</p>

  <p>Prens, sahip olduğu sayısız sorumluluklardan biri için babasının yanından ayrılmak zorunda kaldığı zamanlarda, görevini iki askere bırakmaya özen gösteriyor. Kral uysalca, sorgulamadan, nereye götürülüyorsa oraya gidiyor. Hareket etmesi söylendiğinde hareket ediyor, durması söylendiğinde duruyor. Eline verileni, hiç tadını almazmış gibi yiyor. Eline taş verilse bile yiyeceğini düşünüyorum Ve kimse ona yiyecek vermese, hiç aramayacağını.</p>

  <p>Yolculuğumuzun başlarında, uzun devirler boyunca, kimseye, hatta oğluna bile tek söz etmedi Şimdi durmadan konuşuyor, ama kendi kendine, çevresindekilerle değil. Yani onu dinleyebilecek kimseyle konuşmuyor. Zamanının çoğunu karısı ile konuşarak geçiriyor -olduğu haliyle değil, bir ölüyle konuşur gibi değil, eski haliyle, yaşayanlar arasındaymış gibi. Kralımız şimdiden vazgeçti, geçmişe döndü.</p>

  <p>Durum o kadar kötüleşti ki, konsey Prens'e, kendini kral ilan etmesi için yalvardı. Edmund hepsini tersledi, bu şekilde kendini kaybettiğini şimdiye kadar pek az gördüm. Konsey üyeleri gazabının karşısında, dayak yiyen çocuklar gibi büzüldüler. Edmund haklı. Yasalarımıza göre, bir kral ölümüne kadar kraldır. Ama, yasalarımız bir kralın delireceğini öngörmemiş. Böyle bir şeye bizim halkımız arasında rastlanmaz.</p>

  <p>Konsey üyeleri, sonunda bana gelecek kadar küçüldüler (o anın tadını çıkardığımı itiraf etmeliyim) ve halkı adına Edmund ile konuşmam için yalvardılar. Elimden geleni yapmaya söz verdim.</p>

  <p>"Edmund, konuşmamız lazım," dedim ona, zorunlu duraklarımızdan biri sırasında. Askerler, yolumuzu tıkayan dev kaya parçalarını temizlemeye çalışıyorlardı.</p>

  <p>Yüzü karardı, isyankâr bir ifade aldı. Henüz gençken, hiç hoşlanmadığı matematik konusunda onu zorladığımda sık sık görmüştüm aynı ifadeyi yüzünde. Bu bakışı bana öyle sıcak anıları hatırlattı ki, devam edebilmek için bir an durup kendimi toplamam gerekti.</p>

  <p>"Edmund," dedim, ses tonumu bilinçli olarak sıradan, sert tutarak, konuyu bir sağduyu meselesi olarak sunarken. "Baban hasta. Halkının önderliğini sen üstlenmelisin -geçici bir süre için bile olsa," dedim elimi kaldırıp, öfkeli itirazlarını engelleyerek, "Majesteleri görevlerini tekrar üstlenecek hale gelene kadar,</p>

  <p>"Halkına karşı bu sorumluluğu taşıyorsun, Prensim," diye ekledim. "Kairn Telest tarihinde, daha önce hiç bu kadar büyük bir tehlike içinde bulunmamıştık. Yanlış bir evlatlık bilinci ile onları kendi kaderlerine mi terk edeceksin? Baban onları yalnız bırakmam ister miydi?"</p>

  <p>Elbette, halkını asıl yalnız bırakanın babası olduğunu söylemedim, ama Edmund imayı anladı. Eğer düşüncelerimi yüksek sesle söyleseydim, öfkeyle reddederdi. Ama ona kendi vicdanı aracılığı ile söylenince...</p>

  <p>Bir taşın üzerine oturmuş, geçmişi ile sohbet etmekte olan babasına baktı. Edmund'un yüzündeki endişe ve acıyı gördüm, suçluluk duygusunu gördüm. O zaman, silahımın hedefini bulmuş olduğunu anladım. İsteksizce, yaranın işlemesi için onu yalnız bıraktım.</p>

  <p>Neden ben, onu bunca seven ben, tekrar tekrar acı vermek zorundayım ona, diye merak ettim üzüntüyle ve sonra uzaklaştım.</p>

  <p>Devirin sonunda, Edmund halkını toplantıya çağırdı ve onlara, eğer istiyorlarsa onların önderliğini yapacağını, ama bunu yalnızca geçici bir süre için üstleneceğini açıkladı. Prens unvanını koruyacaktı. Kral hâlâ babasıydı ve Edmund, onun iyileştiği zaman görevlerini bir kez daha üstleneceğinden emindi.</p>

  <p>Halkı Prens'e hararetle karşılık verdi, onların bu denli açık ifade ettiği sevgi ve bağlılık, Edmund'u derinden etkiledi. Konuşması belki halkının açlığını gidermemişti, ama morallerini yükseltmiş, açlığa dayanmalarını kolaylaştırmıştı. Onu gurur ve kendi yüreğimde yeni bulmuş olduğum bir umutla izledim.</p>

  <p>Onu her yere takip ederler, diye düşündüm, hatta Ölüm Kapısı'na bile.</p>

  <p>Ama, Ölüm Kapısı'nı bulmadan ölümü bulacağız gibi görünüyor. Yol boyunca başımıza gelen en ölümlü şey, hava sıcaklığının daha dayanılır hale gelmesi, biraz daha ılıması. Doğru yolu takip ettiğimizi, hedefimize yaklaştığımızı düşünmeye başlıyorum -Abarrach'ın alev alev yanan kalbine.</p>

  <p>"Bu umut verici bir işaret," dedim Edmund'a, tünellerde geçirdiğimiz bir başka kasvetli ve neşesiz devirden donra. "Umut verici bir işaret," diye tekrarladım güvenle. Sahip olduğum korku ve endişeleri kendime saklıyorum. Bu genç omuzlara, ne kadar güçlü olurlarsa olsunlar, daha fazla yük yıkmanın gereği yok.</p>

  <p>"Bak," diye devam ettim, haritaya işaret ederek, "tünellerin sonuna geldiğimizde, dışarıda uzanan bir magma havuzuna ulaştığımızı göreceksin. Yanan Taş Gölü adım vermişler buraya -Kairn Necros'a girdiğimizi gösteren en büyük işaret. Emin olamıyorum, ama hissettiğimizin, tünelden yukarı sızan ısı olduğunu düşünüyorum."</p>

  <p>"Bu da, yolculuğun sonuna yaklaştığımız anlamına geliyor," dedi Edmund, çok zayıflamış olan yüzü umutla aydınlanırken.</p>

  <p>"Biraz daha fazla yemelisin, prensim," dedim ona nazikçe. "En azından kendi payını ye. Hastalanırsan ya da devam edemeyecek kadar zayıf düşersen halkına yardımcı olamazsın."</p>

  <p>Başını salladı; başını sallayacağını biliyordum. Ama aynı zamanda, tavsiyemi ciddi bir şekilde düşüneceğini de biliyordum. O uyku yarısı, ona uzatılan azıcık yiyeceği yediğini gördüm.</p>

  <p>"Evet," diye devam ettim, haritaya dönerek, "sona yaklaştığımıza inanıyorum. Aslında, bana kalırsa, varmak üzereyiz " Bir parmağımı parşömenin üzerine koydum, "iki devir daha, sonra göle ulaşıyoruz. Eğer başka engellerle karşılaşmazsak."</p>

  <p>"Ve Kairn Necros'a girmiş oluyoruz. Ve kuşkusuz orada bir bolluk ülkesi bulacağız. Kuşkusuz yiyecek ve su bulacağız. Ateş Denizi adını verdikleri şu büyük okyanusa bak." Büyük bir magma kütlesini gösterdi. "Bu engin topraklara ışık ve sıcaklık yayıyor olmalı. Ve bir de şu kentler ve kasabalar var. Şuna bak, Baltazar. Emin Liman. Ne kadar harika bir isim. Bunu umut verici bir işaret olarak kabul ediyorum. Emin Liman, halkımızın sonunda huzur ve mutluluk bulacağı yer."</p>

  <p>Uzun süre haritayı inceledi, yüksek sesle şu ya da bu yerin neye benziyor olması gerektiğini, halkının nasıl konuştuğunu, bizi görünce nasıl da şaşıracaklarını hayal etti. ?</p>

  <p>Mağara duvarına yaslandım ve bıraktım, konuşsun. Onu bir kez daha umut dolu ve mutlu görmek bana keyif veriyordu. içimi kemiren açlığın korkunç sancılarını, uyanıklık saatlerinde beynimi kemiren korkulan neredeyse unuttum.</p>

  <p>Neden bu güzel hayali bozacaktım ki? Neden gerçeğin keskin kenarlı kılıcı ile dürtecektim? Hem, ben de kesin olarak hiçbir şeyi bilmiyordum. "Teoriler," derdi babası, Kral, horgörüyle. Elimde teorilerden başka bir şey yok.</p>

  <p>Önerme: Ateş Denizi çekiliyor. Artık çevresindeki engin topraklara sıcaklık ve ışık veremiyor.</p>

  <p>Teori: Bir bolluk âlemi bulamayacağız. Çıplak, ıssız, terk edilmiş bir âlem bulacağız, tıpkı bizim arkamızda bıraktığımız gibi. Kairn Necros halkının ısımızı ve ışığımızı çalmalarının sebebi bu.</p>

  <p>"Bizi görünce şaşıracaklar," diyor Edmund, kendi kendine gülümseyerek.</p>

  <p>Evet, diyorum kendi kendime. Çok şaşıracaklar. Gerçekten de çok şaşıracaklar.</p>

  <p>Kairn Necros Bu dünyaya ilk gelenler tarafından, eski dünyanın koparılışı sırasında hayatını kaybedenleri onurlandırmak ıçm verilmiş, bir yaşamın bitişini, bir başkasının başlangıcım ifade eden bir ısım O sırada parlak bir başlangıçtı bu</p>

  <p>Ah, Edmund, Prensim, oğlum işaret olarak bu ismi al Emin Liman'ı değil Emin Liman bir yalan.</p>

  <p class="softbreak">&nbsp;</p>
</body>
</html>
