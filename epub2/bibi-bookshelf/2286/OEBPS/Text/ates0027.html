<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ONSEKİZİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">NECROPOLIS,</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>"Bir mesaj, Majesteleri, Gedik Tepe Dükü Jonathan'dan."</p>

  <p>"Gedik Tepe Dükü mü? O ölmemiş miydi?"</p>

  <p>"Genç olanı, Majesteleri. Hatırlayabileceğiniz gibi, efendim, onu ve karısını, uzak kıyıdaki istilacılara karşı göndermiştiniz..."</p>

  <p>"Alı, evet. Kesinlikle." Hükümdar kaşlarını çattı. "Bu istilacılarla mı ilgili?"</p>

  <p>"Evet, Majesteleri."</p>

  <p>"Huzuru boşalt," diye emretti Hükümdar.</p>

  <p>Bu konuyla özel olarak ilgilenileceğini bilen Lord Yüksek Nazır, bilinçli olarak yalnızca Majestelerinin işiteceği şekilde konuşmuştu. Huzurun boşaltılması emri ne kimse için sürpriz oldu, ne de herhangi bir güçlük çıktı. Lord Yüksek Nazır'ın daima dikkatli kâhya ile gözgöze gelmesi yeterli olmuştu.</p>

  <p>Bir asa yere vuruldu. "Majesteleri'nin görüşmeleri sona ermiştir," diye ilan etti kâhya</p>

  <p>Başvuru dilekçeleri ile gelenler parşömenlerini yuvarladılar, onları parşömen kılıflarına koydular, eğildiler ve taht odasından geri geri çıktılar. Sarayda zaman geçirmekten başka bir şey yapmayıp, Majestelerinin asil gözlerinin dikkatini çekmeye çalışarak, Majesteleri ile olabildiğince çok zaman geçirmeye çalışanlar esnediler, gerindiler ve bir başka can sıkıcı günün geçmesini kolaylaştırmak için birbirlerine rün taşı oyunu oynamayı teklif ettiler. Son derece iyi korunmuş ve bakımlı kraliyet cesetleri topluluğa taht odasından dışarı, sarayın geniş koridorlarına kadar eşlik ettiler, kapıları kapattılar ve kapıların önündeki yerlerini alarak, Majesteleri'nin özel bir görüşme yapmakta olduğuna işaret ettiler.</p>

  <p>Taht odası artık sohbetler ve sahte kahkahalar ile vızıldamadığı zaman, Hükümdar, elinin bir hareketi ile Lord Yüksek Nazır'a başlamasını emretti. Lord Yüksek Nazır da öyle yaptı. Bir parşömen tomarı açarak okumaya başladı.</p>

  <p>"Saygıdeğer dükün en derin saygıları..."</p>

  <p>"O kısımları geç."</p>

  <p>"Peki, Majesteleri."</p>

  <p>Lord Yüksek Nazır'ın, Hükümdar'ın şahsına yağdırılan komplimanları, atalarına yağdırılan komplimanları, Hükümdar'ın adil yönetimine yağdırılan komplimanları, vs. geçmesi bir miktar zaman aldı. Nazır sonunda mesajın özünü buldu ve aktardı.</p>

  <p>"İstilacılar Kairn Telest olarak bilinen dış bölgeden geliyorlar, Majesteleri, ismi Yeşil Mağaralar anlamına geliyor, çünkü... ee... eskiden gür bir bitki örtüsü varmış. Görünüşe bakılırsa, bu bölge talihsizliklere uğramış. Magma ırmağı soğumuş ve halkın su kaynakları kurumuş. Görünüşe bakılırsa, Majesteleri, Yeşil Mağaralar," diye ekledi Lord Yüksek Nazır, mesajdan başını kaldırarak, "artık Taş Kadar Çıplak<a href="../Text/Dipnot.xhtml#a6" id="a6"><sup>6</sup></a>&nbsp;Mağaralar olarak isimlendirilebilir."</p>

  <p>Majesteleri hiçbir şey söylemedi, Lord Yüksek Nazır'in esprisini işittiğini belirtmek için homurdanmakla yetindi. Lord Yüksek Nazır okumaya devam etti. 'Felaket sebebiyle, Kairn Telest halkı anayurtlarından ayrılmak zorunda kalmışlar. Yolculukları esnasında pek çok tehlikeyle karşılaşmışlar. Bunlar arasında...'"</p>

  <p>"Tamam, tamam," dedi Hükümdar sabırsızlıkla. Keskin bakışlarını Lord Yüksek Nazır'a dikti. "Dük bu Yeşil Mağaralar halkının neden buraya gelme ihtiyacı hissettiğini belirtmiş mi?"</p>

  <p>Lord Yüksek Nazır hızla mesajı sonuna kadar taradı ve hata yapmadığından emin olmak için bir kez daha okudu -Hükümdar'ın hatalara karşı pek az hoşgörüsü vardı- sonra başını salladı. "Hayır, Majesteleri. Mesajın anlatımına bakılırsa, sanki bu halk Necropolis'e tesadüfen rastlamışlar."</p>

  <p>"Hah!" Hükümdarın dudakları ince, kurnaz bir gülümsemeyle aralandı. Başını salladı. "Biliyorlar, Pons. Biliyorlar! Devam et. Bize özünü söyle. Talepleri nedir?"</p>

  <p>"Talepleri yok, Majesteleri. Önderleri, bir prens" -hafızasını tazelemek için Lord Yüksek Nazır tekrar kâğıtlara başvurdu- "bilinmeyen bir soydan gelen Edmund, bu fırsatı, Majesteleri Hükümdar'a saygılarını sunmak için kullanmak istiyor. Dük mesajın sonunda, Kairn Telest halkının çok perişan bir durumda olduğunu ekliyor. Dük'ün aklına, önceden belirtilen felaketlerden bizim bir şekilde sorumlu olabileceğimiz gelmiş. Majesteleri'nin Prensle müsait olan en kısa zamanda görüşeceğini umuyor."</p>

  <p>"Bu Gedik Tepeli genç dük tehlikeli biri mi, Pons? Yoksa yalnızca aptal mı?"</p>

  <p>Lord Yüksek Nazır soruyu düşünmek için bir an durdu.</p>

  <p>"Onun tehlikeli olduğunu düşünmüyorum, Majesteleri. Ne de aptal. O genç, idealist ve açıkyürekli biri. Belki politika konusunda biraz naif. Hem, o rahmetli dükün küçük oğlu olarak yetiştirildi ve düklüğün tüm sorumluluklarının aniden omuzlarına yıkılmasına hazır değildi. Sözleri beyninden değil, yüreğinden geliyor. Eminim ne söylediğini kendi de bilmiyordur."</p>

  <p>"Ama karısı başka konu."</p>

  <p>Lord Yüksek Nazır ciddi bir yüz takındı. "Korkarım öyle, Majesteleri. Düşes Jera oldukça zekidir."</p>

  <p>"Ve babası, cehennem alsın onu, hâlâ büyük bir başbelası olmaya devam ediyor."</p>

  <p>"Ama bu günlerde daha fazlasını beceremiyor, efendim. Onu Eski Topraklar'a, sürmek büyük bir deha örneğiydi. Kont sırf hayatta kalmak için bütün enerjisini kullanmak zorunda. Sorun yaratamayacak kadar zayıf."</p>

  <p>"Bu deha örneği için sana teşekkür etmemiz gerekir, Pons. Ah, evet, hatırlıyoruz. Bize devamlı hatırlatmana gerek yok. Ve o yaşlı adam hayatta kalmak için mücadele ediyor olabilir, ama bize karşı konuşacak kadar nefesi kalmış."</p>

  <p>"Ama onu kim dinliyor ki? Kullarınız size sadık. Sizi seviyorlar, Majesteleri..."</p>

  <p>"Bırak şunu, Pons. Başka herkes bu pislikleri ayaklarımıza yığıyor zaten. Senden sağduyu bekliyoruz."</p>

  <p>Lord Yüksek Nazır, Hükümdar'ın kendisi hakkındaki iyi fikirlerine minnettar bir biçimde eğildi; ama kraliyet çiçeğinin, söz konusu pisliklerle beslenmezse büyümeyeceğini biliyordu.</p>

  <p>Hükümdar dikkatini Nazırından çevirmişti. Bu dünyada böylesine bol olan altın, elmas ve başka minerallerden yapılmış tahtından kalkan Majesteleri, geniş, altın ve gümüş kakmalı kürsünün çevresinde birkaç tur attı. Taht odasını adımlamak Majestelerinin alışkanlıklarından biriydi; hareketin düşünmesine yardımcı olduğunu söylerdi. Hükümdar, kendisine dava sunanları, tahtından fırlayıp, kürsünün çevresinde pek çok tur attıktan sonra hükmünü bildirerek sık sık şaşırtmıştı. En azından saray aylaklarını diken üstünde tutuyor, diye düşündü Pons eğlenerek. Majesteleri ne zaman ayağa kalksa, huzurda bulunan herkesin sohbetlerini kesip, törensel saygı selamını vermeleri bekleniyordu. Majesteleri ne zaman kafasına bir sorunu yürüyerek çözmeyi koysa, saraylılar sohbetlerini bırakıyor, ellerini kol yenlerinde kavuşturuyor, yerlere kadar eğiliyorlardı.</p>

  <p>Odasını adımlamak Hükümdar'ın pek çok küçük tuhaflıklarından yalnızca biriydi. Turnuva dövüşlerine bayılması ve rün taşı oyunu bağımlılığı bu tuhaflıklardandı. Yaşamları esnasında bu iki oyundan herhangi birinde usta olan tüm yeni ölüler saraya getirilir, Majesteleri'ne oyun arkadaşı olmaktan başka hizmet görmezlerdi Oyunlar uyanıklık yarısı boyunca, hatta uyku yarısının çoğunluğu boyunca sürüyordu. Bu tür tuhaflıkları. Hükümdar'ın yanlış anlaşılmasına ve sığ beyinli bir oyuncu olarak görülmesine sebep oluyordu. Pek çok kişinin aynı hataya düştüğünü gören Pons, onların arasında değildi. Majestelerine karşı duyduğu korku ve saygı, hem derin, hem de temelliydi.</p>

  <p>Bu yüzden Pons, saygılı bir sessizlik içinde Majestelerinin kendisini fark etme tenezzülünü göstermesini bekledi. Konunun ciddi olduğu açıktı. Hükümdar ellerini arkasında kavuşturarak, bu konuya kürsü çevresinde beş tam tur ayırdı.</p>

  <p>Ellili yaşlarının ortasında olan 14. Kleitus, yapılı, kaslı bir adamdı. Çarpıcı görünüşünün güzelliği, gençken şiir ve şarkılarda bol bol övülmüştü. Düzgün yaşlanmıştı ve deyim yerindeyse, yakışıklı bir ceset olacaktı. Kendisi de güçlü bir ölüçağırandı ve o sondan önce, daha uzun yılları vardı.</p>

  <p>Sonunda Majesteleri yürüyüşünü bitirdi. Bir kez daha tahtına yerleşirken, Kraliyet renkleri aşılamak için mor boya ile ton atılmış olan siyah cüppesi, yumuşak bir sesle hışırdadı.</p>

  <p>"Ölüm Kapısı," diye mırıldandı, yüzüğünü tahtın koluna vurarak. Altına çarpan altın, ahenkli, metalik bir ses verdi. "Sebep bu."</p>

  <p>"Belki de Majesteleri boşuna endişeleniyordur. Dük'ün yazdığı gibi, buraya tesadüfen gelmiş olabilirler..." ,</p>

  <p>"Tesadüf! Birazdan bana şanstan bahsetmeye başlayacaksın, Pons. Beceriksiz bir rün taşı oyuncusu gibi konuşuyorsun. Strateji, taktik -oyunu kazandıran bunlardır. Hayır, sözlerimi unutma. Buraya Ölüm Kapısı'nı aramak için geldiler, onlardan önce gelen onca kişi gibi."</p>

  <p>"Bırakın gitsinler, o zaman, Majesteleri. Bu tür çılgınlarla daha önce de uğraştık. Kötü pislik için iyi son..."</p>

  <p>Kleitus kaşlarını çattı, başını salladı. "Bu sefer olmaz. Bu halk olmaz. Cesaret edemeyiz."</p>

  <p>Lord Yüksek Nazır bir sonraki soruyu sormakta tereddüt etti, yanıtı bilmek istediğinden emin değildi. Ama soruyu sorması bekleniyordu, Hükümdarının düşüncelerini yankılaması bekleniyordu. "Neden olmasın, efendim?"</p>

  <p>"Çünkü bu halk çılgın değil. Çünkü... Ölüm Kapısı açıldı, Pons. Açıldı ve ötesini gördük!"</p>

  <p>Lord Yüksek Nazır daha önce Hükümdarın hiç böyle konuştuğunu duymamıştı. O sert. güvenli sesin zayıflığını, şaşkınlaştığını, hatta... korku dolduğunu duymamıştı. Pons, sanki kötücül bir ateşin ilk dalgalarını hissetmiş gibi titredi.</p>

  <p>Kleitus uzaklara, sarayın kalın granit duvarlarından öteye, Lord Yüksek Nazır'ın göremeyeceği ve hayal edemeyeceği bir yere bakıyordu.</p>

  <p>"Uyanıklık yarısının erken saatlerinde oldu, Pons. Uykumuzun hafif olduğunu bilirsin. Aniden, bir sesle uyandık. İyice ayıldığımızda, ne olduğunu tam olarak kestiremediğimiz bir sesle. Sanki bir kapı açılmış... ve tekrar kapanmış gibiydi. Doğrulup oturduk, acil bir durum olduğunu düşünerek yatağın perdelerini çektik. Ama yalnızdık. Odaya giren kimse olmamıştı.</p>

  <p>"Bir kapı açıldığına ilişkin edindiğimiz izlenim o kadar güçlüydü ki, yatağın yanındaki lambayı yaktık ve muhafıza seslenmeye hazırlandık. Hatırlıyoruz. Bir elimiz yatak perdesindeydi. Diğerini lambadan çekiyorduk ki, çevremizdeki her şey... dalgalandı."</p>

  <p>"Dalgalandı mı, Majesteleri?" Pons kaşlarını çattı. ,, "Biliyoruz, biliyoruz. İnanılmaz geliyor." Kleitus Nazırına bakıp, hüzünle gülümsedi. "Bunu tasvir edecek başka yol bulamıyoruz. Çevremizdeki her şey şeklini, gerçekliğini ve boyutlarını kaybetti. Sanki kendimiz, yatak, perdeler, lamba, masa aniden, durgun su üzerine yayılmış yağ tabakasından başka bir şey değilmiş gibi oldu. Dalga bizi, zemini, yatağı, masayı büktü. Ve bir an sonra, yok olmuştu."</p>

  <p>"Bir rüya olmalı, Majesteleri. Uyanık değildiniz..."</p>

  <p>"Biz de öyle düşündük. Ama o an, Pons, gördüğümüz şu oldu."</p>

  <p>Hükümdar, Sartanlar arasında güçlü bir büyücüydü. Konuştuğunda, sözleri aniden Nazırının zihninde güçlü imgeler yarattı, imgeler o kadar hızlı parıldamıştı ki, Pons'un kafası karışmış, sersemlemişti. Hiçbirini açıkça göremedi, ama nesnelci çevresinde dönüyor gibi gelmişti. Küçükken, annesi onu ellerinden tutup, neşeli bir dans ile onu çevirir, çevirir, çevirirdi. İşte, o zaman hissettiği gibi hissediyordu kendisini. Pons dev bir makine gördü. Makinenin metal parçaları insan bedeninin parçaları gibi şekillendirilmişti ve çılgınca bir yoğunlukla, hiçbir şey yapmayarak çalışıyordu. Siyah derili bir insan kadını ile bir elf prensinin, prensin kendi ırkına karşı savaştığını gördü. Gözlüklü bir cüce tarafından yönetilen, zorbalığa karşı ayaklanan bir cüce ırkı gördü. Güneş ışığı ile yıkanan yemyeşil bir dünya, güzelim, parlak, boş ve yaşamdan yoksun bir kent gördü. Dev yaratıklar gördü, korkunç, gözsüz, kırlıklarda dolanıyor, yollarına çıkan herkesi öldürüyorlardı. "Kaleler nerede?" diye haykırıyorlardı. Sert, nefret ve öfke dolu ve bu halleri ile dehşet uyandırıcı bir ırk gördü. Derilerine rünler işlenmiş bir ırk. Ejderler gördü...</p>

  <p><br /></p>

  <p>"İşte, Pons. Anlıyor musun?" Kleitus yine, yarı şaşkınlık, yarı hayal kırıklığı içinde içini çekti.</p>

  <p>"Hayır, Majesteleri!" diye kekeledi Nazır nefes nefese. "Anlamıyorum! Ne -neresi -kaç zamandır..."</p>

  <p>"Bu görüntüler hakkında senden daha fazlasını bilmiyoruz. Çok hızlı geldiler ve birine tutunmaya çalıştığımız zaman, parmaklarımızın arasından kum gibi akıp gittiler. Ama gördüğümüz, Pons, diğer dünyalardı! Ölüm Kapısı'nın ötesindeki dünyalar. Tıpkı eski metinlerde yazılı olduğu gibi. Bundan eminiz! Halk bunu bilmemeli, Pons. Biz hazır olmadan olmaz."</p>

  <p>"Hayır, elbette olmaz, efendim."</p>

  <p>Hükümdarın yüzü ciddi, ifadesi sert ve kararlıydı. "Bu âlem ölüyor Diğer âlemlerin kaynaklarını sömürdüğümüz halde..."</p>

  <p>Diğer âlemlerin kaynaklarını yok ettiğimiz halde, diye düzeltti Pons, ama yalnızca kendi zihninde.</p>

  <p>"Gerçeği, kendi iyilikleri için halktan gizledik, elbette. Aksi halde panik, kaos ve anarşi hakim olurdu. Ve şimdi bu prens ile halkı geliyor..."</p>

  <p>"...ve yanlarında gerçeği getiriyorlar," dedi Pons.</p>

  <p>"Evet," diye onayladı Hükümdar. "Ve gerçeği getiriyorlar."</p>

  <p>"Majesteleri, eğer özgürce konuşabilirsem..."</p>

  <p>"Ne zamandan beri aksini yapıyorsun, Pons?"</p>

  <p>"Evet, efendim." Lord Yüksek Nazır hafifçe gülümsedi. "Bu perişan halka giriş izni versek ve onları -mesela- Eski Topraklar'a yerleştirsek. Ateş Denizi çekildiğinden beri o topraklar bizim için neredeyse tamamen kıymetsiz."</p>

  <p>"Ve dünyamızın ölmekte olduğuna ilişkin dedikodular yaysalar, öyle mi? Kontu saçmalayan bir aptal zannedenler birden onu ciddiye almaya başlarlar."</p>

  <p>"Kont halledilebilir..." Lord Yüksek Nazır hafifçe öksürdü.</p>

  <p>"Evet, ama onun gibi başkaları da var. Onlara bir de, soğuk, çorak âleminden kaçan, dışarıya bir yol aradığından bahseden Kairn Telest Prensi'ni ekle, bizi yok edersin. Anarşi, isyanlar! İstediğin bu mu, Pons?"</p>

  <p>"Küller adına, hayır!" Lord Yüksek Nazır ürperdi.</p>

  <p>"O zaman saçmalamayı kes. Bu istilacıları bir tehdit olarak göstereceğiz ve onlara savaş açacağız. Savaşlar halkı birleştirir. Zamana ihtiyacımız var, Pons! Zamana! Ölüm Kapısını bizim bulmamız için. Kehanetin söylediği gibi."</p>

  <p>"Majesteleri!" Pons şaşkınlık içindeydi. "Siz! Kehanet! Siz mi?..."</p>

  <p>"Elbette, Nazır," diye tersledi Kleitus, hafifçe bozulmuş görünerek. "Şüphen mi vardı?"</p>

  <p>"Hayır, elbette yoktu, Majesteleri." Pons eğildi. Hatlarını tekrar düzenleyene ve hayret ifadesini silip, yerine büyük bir inanç koyana kadar yüzünü gizleme fırsatı bulduğu için minnettardı. "Her şeyin... bu kadar ani gelişmesinden dolayı şaşkınlık içindeydim yalnızca. Her şey bir arada oluyor." Bu, en azından, doğruydu.</p>

  <p>"Zamanı geldiğinde, halkı bu karanlık dünyasından, bir ışık dünyasına götüreceğiz. Kehanetin ilk kısmını gerçekleştirdik..."</p>

  <p>Evet ve Abarrach'taki her ölüçağıran da öyle, diye düşündü Pons.</p>

  <p>"Şimdi ikinci kısmını gerçekleştirmemiz kalıyor," diye devam etti Kleitus. ,,,,</p>

  <p>"Peki, yapabilecek misiniz?" diye sordu Nazır, Hükümdar'ın hafifçe kalkmış kaşlarından soru sorma sırasının geldiğini anlayarak.</p>

  <p>"Evet," diye yanıtladı Kleitus.</p>

  <p>Bu Pons'u bile hayrete düşürdü. "Efendim! Ölüm Kapısı'nın yerini biliyor musunuz?"</p>

  <p>"Evet, Pons. Sonunda, çalışmalarım bana yanıtı gösterdi. Şimdi, tam da bu anda gelen Prens ile hırpani takipçilerinin neden başbelası olduklarını anlıyorsun."</p>

  <p>Bir tehdit, diye tercüme etti Pons. Çünkü eski metinleri kullanarak Ölüm Kapısı'nın yerini sen keşfedebiliyorsan, başkaları da keşfedebilir. Bu "dalgalanma" deneyimi seni korkuttu, aydınlatmadı. Birisi seni yenebilir. Prens ile halkının yok edilmesi işte bunun için gerekli.</p>

  <p>"Dehanız karşısında hakir kaldım, Majesteleri." Nazır yerlere kadar eğildi.</p>

  <p>Pons, çoğunlukla içtendi. Kuşkulan vardıysa da, bunun sebebi kehaneti pek de ciddiye almamış olmasıydı. Ona hiç inanmamıştı aslında Kleitus'un inandığı açıktı ama Yalnızca inanmıyor, kehaneti gerçekleştirmek için yola çıkıyordu1 Gerçekten Ölüm Kapısı'nı keşfetmiş miydp O fantastik hayaller olmasa Pons kuşku duyabilirdi. Bu son kırk yıl boyunca hissetmediği bir heyecan hissettirmişti bu hayaller Pons'a. Neler gördüğünü, neler hissettiğini hatırlayınca, bir anlığına çılgın bir heyecana kapıldı ve kendisini sıkı bir disiplin altına alması, o parlak ve umutlu dünyayı arkasında bırakıp, ellerindeki karanlık ve kasvetli işe dönmesi gerekti."</p>

  <p>"Majesteleri, bu savaşı nasıl başlatacağız' Kairn Telestlilerin savaşmak istemediği açık..."</p>

  <p>"Savaşacaklar, Pons," dedi Hükümdar, "Prenslerini öldürttüğümüzü öğrenince savaşacaklar.</p>
</body>
</html>
