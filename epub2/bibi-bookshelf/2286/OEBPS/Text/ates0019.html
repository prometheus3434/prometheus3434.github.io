<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ONUNCU BÖLÜM</h1>
  <hr class="sigil_split_marker" />

  <h3 class="softbreak sigil_not_in_toc"><span style="line-height: 1.3em; text-indent: 1em;">EMİN LİMAN,&nbsp;</span></h3>

  <h3 class="softbreak sigil_not_in_toc"><span style="line-height: 1.3em; text-indent: 1em;">ABARRACH</span><br /></h3>
  <hr class="sigil_split_marker" />

  <p><br /></p>

  <p>"Gemiyi nereye götürüyorsun?" diye sordu Alfred. "Şu rıhtımdaki iskeleye ya da orada gördüğüm her neyse, oraya," diye yanıt verdi Haplo, pencereye doğru bir göz atıp başını sallayarak.</p>

  <p>"Ama kent karşı kıyıda!"</p>

  <p>"Kesinlikle."</p>

  <p>"O zaman, neden oraya..."</p>

  <p>"Bu kadar uzun süre nasıl hayatta kaldığına hiç kafam basmıyor, Sartan. Herhalde şu senin bayılmaların sayesindedir. Ne yapmayı planlıyorsun? Dans ederek, içinde kimin yaşadığını bilmediğin yabancı bir kente gitmeyi ve nazikçe seni içeri almalarını istemeyi mi? Ya nereden geldiğini soracak olurlarsa? Burada ne yaptığını, neden kente girmek istediğini soracak olurlarsa ne diyeceksin?"</p>

  <p>"Ben -yani, onlara derim ki-söylemek istediğini anladım, sanırım," diye kabul etti Alfred uysallıkla. "Ama bu tarafa inmekle ne kazanıyoruz?" Belirsizce işaret etti. "Bu korkunç yer-' de her kim yaşıyorsa" -Sartan ürpermekten kendini alamadı-" "onlar da aynı sorulan soracaklar."</p>

  <p>"Belki." Haplo inecekleri yere keskin, inceleyici bir bakış fırlattı. "Belki de değil. İyi bak."</p>

  <p>Alfred pencereye doğru yürüyecek oldu. Köpek kulaklarını dikti, dişlerini çıkartarak hırladı. Sartan olduğu yerde dondu.</p>

  <p>"Tamam. Bırak gitsin. İzle, yeter," dedi Haplo köpeğe. Köpek güverteye yerleşti ve zeki gözlerini Sartan'a dikti.</p>

  <p>Alfred, hayvana bir göz atarak, beceriksizce güverteyi geçti; geminin hafif sallantısı Sartan'ın sendelemesine sebep oluyordu. Haplo başını salladı ve keşif sırasında Alfred'i ne halt edeceğini merak etti. Alfred büyük bir felakete uğramadan pencereye ulaştı ve cama doğru eğilerek dışarı baktı.</p>

  <p>Gemi havada sarmallar çizerek alçaldı, hafifçe magmanın üzerine kondu ve ağır ağır akan, eriyik dalgalarının üzerinde yüzmeye başladı.</p>

  <p>Eskiden magma denizine doğru uzanan, lavtasından bir çıkıntı olan yere bir iskele yapılmıştı. Aynı siyah kayadan yapılmış pek çok yapay oluşum, kaba bir caddenin karşısında iskeleye bakıyordu.</p>

  <p>"Herhangi bir yaşam belirtisi görüyor musun?" diye sordu Haplo.</p>

  <p>"Etrafta dolaşan kimseyi göremiyorum," dedi Alfred, dikkatle bakarak. "Ne kasabada, ne de rıhtımda. Görünürdeki tek gemi biziz. Burası terk edilmiş."</p>

  <p>"Evet, belki. Asla bilemezsin. Bu, onların gecesi olabilir, belki de herkes uyuyordur. Eğer şanslıysam, soruları soran ben olurum."</p>

  <p>Haplo ejder gemisini rıhtıma yanaştırdı, bakışları küçük kasabayı tarıyordu. Bir kasaba bile değil belki, diye karar verdi, bir yükleme yeri sadece. Binalar çoğunlukla, depoya benziyordu, ama orada burada, dükkân ya da meyhaneye benzeyen yerler de gördü.</p>

  <p>Bu ölümcül okyanusun üzerinde, Alfred ve kendisi gibi büyüyle korunanlar dışında kim yelken açabilirdi? Haplo bu garip ve ürkütücü dünyayı çok merak etmişti, yapısı kendi dünyasına çok benzeyen diğer dünyalardan daha fazla merak uyandırmıştı onda. Ama Alfred'i ne yapacağım hâlâ bilemiyordu.</p>

  <p>Görünüşe göre, Sartan da Haplo'nun düşünce dizisini takip ediyordu. "Ne yapayım?" diye sordu Alfred uysallıkla.</p>

  <p>"Düşünüyorum," diye mırıldandı Haplo, zor bir manevraya dalmış gibi yaparak. Aslında, gemiyi yöneten dümentaşının büyüsüydü. "Burada kalmak istemiyorum. Ben de seninle geleceğim."</p>

  <p>"Bu senin verebileceğin bir karar değil. Ben ne dersem, sen onu yapacaksın, Sartan ve bununla yetineceksin. Burada kalacaksın ve köpek de sana gözkulak olacak dersem, burada kalacaksın. Aksi halde olacaklardan pek hoşlanmazsın."</p>

  <p>Alfred kelleşen kafasını yavaş yavaş, sessiz bir vakarla salladı. "Beni tehdit edemezsin, Haplo. Sartan büyüsü Patryn büyüsünden farklıdır, ama aynı kökten kaynaklanır ve aynı derecede güçlüdür. Büyümü, senin kullanmaya zorlandığın kadar sık kullanmadım. Ama senden yaşlıyım. Ve kabul etmelisin ki, her tür büyü yaş ve bilgelik ile güçlenir."</p>

  <p>"Kabul etmeliyim, değil mi?" diye dudak büktü Haplo, ama zihni hemen Lorduna, sayısız yıldır yaşamakta olan, engin bir güç toplamış olan adama gitti.</p>

  <p>Patryn karşısındaki adamı, Patrynlerin hırslarını, zayıf zihinli Sartanlar ile devamlı didişen, kaosa eğilimli, menşeliler üzerinde tam ve mutlak bir hakimiyet sağlama arayışlarını durdurabilecek, evrendeki tek güç olan ırkın temsilcisini süzdü.</p>

  <p>Alfred pek de zorlu görünmüyordu. Yumuşak yüzü Patryn'a yumuşak ve zayıf bir doğası olduğunu gösteriyordu. Çökmüş omuzları ise ürkek, koyun gibi biri olduğunu. Haplo zaten Sartan'ın bir korkak olduğunu biliyordu. Daha da kötüsü, Alfred yalnızca sarayda uygun kaçacak giysiler giyiyordu -eski bir redingot, dizlerde çarpık çurpuk, siyah kadife kurdelelerle bağlanmış dar pantolon, dantel kenarlı bir boyun atkısı, sarkık yenli bir ceket, tokalarla süslenmiş ayakkabılar. Ama Haplo bu adamı, bu zayıf Sartan örneğini, saldırgan bir ejderi o beceriksiz bedenin birkaç hareketi ile büyülerken izlemişti.</p>

  <p>Haplo'nun aklında, ikisi arasında gerçekleşecek bir mücadeleden kimin galip çıkacağı konusunda bir kuşku yoktu ve Alfred'in de bir kuşkusunun olmadığını tahmin ediyordu. Ama bir mücadele zaman alır, bu iki varlık -menşelilerin bildiği, tanrıya en yakın varlıklar-savaşırken yaratılan büyüler, bu dünyada olduklarını herkesin görmesine ve duymasına sebep olurdu. Dahası, düşününce, Haplo Sartan'ı gemide bırakmayı özellikle istemiyordu. Köpek Alfred'in nefes almasını bile engellerdi, Haplo emretseydi. Ama Patryn Sartan'ın hayvandan bahsetme tarzından hoşlanmamıştı. Köpeği biliyorum, demişti. Ne biliyordu? Bilecek ne vardı? Köpek köpekti işte O kadar. Hayvanın bir keresinde Haplo'nun hayatını kurtarmış olması dışında.</p>

  <p>Patryn gemisini sessiz, boş iskeleye yanaştırdı. Ya herkes derin uykudaydı ve rıhtımda neler olup bittiği ile hiç ilgilenmiyorlardı ya da kasaba, Alfred'in söylediği gibi, terk edilmişti. Terk edilmiş kasabalar genellikle bir sebepten dolayı terk edilirdi ve o sebep de genellikle iyi bir sebep olmazdı.</p>

  <p>Gemi demirledikten sonra, Haplo dümentaşının etkinliğini sona erdirdi ve ayaklarının üstüne yerleştirdi Taşın üzerinde parlayan rünler söndü. İnmeye hazırlandı. Stoklarını karıştırdı ve düz bir kumaş rulosu bularak, dikkatle ellerini ve bileklerini sardı, derisine işlenmiş rünleri gizledi. .'?Aynı rünler bedeninin çoğuna işlenmişti. Ağır giysilerle kendini saklıyordu -uzun kollu gömlek, deri yelek, deri pantolon, pantolonun paçalarını içine tıktığı yüksek, deri çizmeler, boynuna sıkıca dolanmış bir eşarp. Sert, köşeli, traşlı yüzünde hiç rün yoktu, avuçlarında, parmaklarında ve ayaklarının tabanında hiç rün yoktu. Rün büyüsü zihinsel işlemlere ve duyulara müdahale edebilirdi: dokunma, görme, koklama, işitme duyularına.</p>

  <p>"Merak ediyorum," dedi Alfred, Haplo'nun hazırlıklarını ilgiyle izlerken. "Neden kendini gizleme zahmetine katlanıyorsun? Çok uzun zamandır görülmüyorsunuz. Şeyden beri... şeyden..." sözü nereye vardıracağına emin olamayarak kekeledi.</p>

  <p>"Bizi zindan dediğiniz o işkence odasına attığınızdan beri mi?" diye bitirdi Haplo, AJfred'e soğuk soğuk bakarak.</p>

  <p>Sartan'ın başı eğildi. "Bilmiyordum... Anlamıyordum... Artık anlıyorum. Üzgünüm."</p>

  <p>"Anlamak mı? Orada yaşamadan nasıl anlayabilirsin?" Haplo durdu, rahatsız bir şekilde, Alfred'in Ölüm Kapısı'na yaptıkları yolculuğu nerede geçirdiğini merak etti yine. "Yeterince üzüleceksin, Sartan. Bakalım Labirent'te sen ne kadar hayatta kalabileceksin? Ve sorunu yanıtlamak gerekirse, kendimi gizliyorum, çünkü orada, senin gibi, Patrynleri hatırlayan birileri çıkabilir Lordum kimsenin hatırlamasını istemiyor -en azından şimdilik "</p>

  <p>"Benim gibi, hatırlayıp, sizi durdurmaya çalışacaklar olabilir. Söylemek istediğin bu, değil mi?" Alfred içini çekti. "Seni ben durduramam. Ben tek kişiyim. Siz ise, anladığım kadarıyla, çoksunuz. Pryan'da halkımdan iz bulmadın, değil mi?"</p>

  <p>Haplo adama keskin bir bakış fırlattı, bir tür numaradan şüphelenmişti, ama ne olduğundan emin olamıyordu. Aniden gözlerinin önüne dizi dizi tabutlar, genç ölüler geldi. Alfred'i Arianus'un her köşesini aramaya götüren duygulan talimin edebiliyordu -kendi kendini lanetlemiş büyücülerin yaşadığı yüksek âlemlerden, köle gibi çalışan Geglerin alçak âlemlerine. Hayatta kalan tek kişi olmanın, ırkının, tüm hayallerinin, tüm planlarının öldüğünü fark etmenin korkunç acısını yaşadı.</p>

  <p>Yolunda gitmeyen neydi acaba? Nasıl olur da yarı tanrı varlıklar azalır, yok olur? Ve böyle bir felaket Sartanların başına gelmişse, bizim başımıza da gelebilir mi?</p>

  <p>Haplo öfkeyle silkinip düşünceden kurtuldu. Patrynler, onları katletmeye kararlı bir yerde hayatta kalmayı başarmıştı -baştan beri haklı olduklarını gösterirdi bu. Onlar en güçlüydüler, en zekiydiler, hükmetmek için en uygun olanlardı.</p>

  <p>"Pryan'da Sartanlardan hiçbir iz bulmadım," dedi Haplo, "inşa ettikleri bir kent dışında."</p>

  <p>"Bir kent mi?" Alfred umut dolu görünüyordu.</p>

  <p>"Terk edilmiş. Uzun zaman önce. Bıraktıkları mesaj, bir tür gücün onları uzaklara sürdüğünü söylüyordu."</p>

  <p>Alfred hayretler içinde kalmıştı. "Ama bu mümkün değil. Ne tür bir güç olabilir ki bu? Hiçbir güç, muhtemelen sizinki dışında, bizi yok edemez ya da sindiremez."</p>

  <p>Haplo sargıları sağ eline sardı ve kaşlarının altından Sartan'a baktı. İçten görünüyordu, ama Haplo Arianus'ta Alfred ile birlikte yolculuk yapmıştı. Sartan, göründüğü kadar saf değildi. Haplo Alfred'in bir Sartan olduğunu keşfetmeden çok önce, Alfred Haplo'nun bir Patryn olduğunu keşfetmişti.</p>

  <p>Bu tür bir güç hakkında bilgisi olsa bile, konuşmayacaktı. Ama Nexus Lordu ağzından alırdı onun.</p>

  <p>Haplo sargıların uçlarını gömleğinin yenlerinden içeri tıktı ve köpeğe ıslık çaldı. Köpek hevesle ayağa fırladı.</p>

  <p>"Hazır mısın, Sartan?"</p>

  <p>Alfred şaşkınlık içinde gözlerini kırpıştırdı. "Evet, hazırım. Ve insan dilini konuştuğumuza göre, bana 'Sartan' demek yerine, adımla hitap etmen daha iyi olabilir."</p>

  <p>"Lanet olsun, köpeğe bile isim vermedim ve hayvan benim için senden çok daha fazlasını ifade ediyor."</p>

  <p>"Patrynleri hatırlayacaklar çıkabileceği gibi, Sartanlan hatırlayanlar da çıkabilir."</p>

  <p>Haplo alt dudağını çiğnedi, adamın hakkı olduğunu kabul etmek lazımdı. "Pekâlâ, 'Alfred.'" İsmi hakaret edercesine telaffuz etmişti. "Ama bu senin gerçek ismin değil, değil mi?"</p>

  <p>"Hayır. Kendi kendime taktığım bir isim. Seninkinin aksine, benim gerçek ismim menşelilere çok tuhaf gelir."</p>

  <p>"Gerçek adın nedir? Sartan adın? Merak ediyorsan, dilinizi konuşabilirim -bundan hoşlanmasam da." Alfred dikildi. "Eğer dilimizi konuşabiliyorsan, isimlerimizi telaffuz etmenin rünleri söylemek anlamına geldiğini ve o rünlerin gücünü kullanmak anlamına geldiğini biliyor olmalısın. Bu yüzden, gerçek isimlerimizi yalnızca kendimiz ve bizi sevenler bilir. Bir Sartanın ismi, yalnızca bir başka Sartan tarafından telaffuz edilebilir.</p>

  <p>"Tıpkı sizin isimlerinizin" -Alfred parmağını kaldırdı ve aniden Haplo'nun göğsüne işaret etti- "derinize işlendiği ve yalnızca sevdiğiniz ve güvendiğiniz kişilerce okunabildiği gibi.</p>

  <p>Görüyorsun, ben de sizin dilinizi konuşabiliyorum. Bundan hoşlanmasam da."</p>

  <p>"Sevmek mi!" Haplo dudak büktü. "Biz kimseyi sevmeyiz. Sevgi, Labirent'teki en büyük tehlikedir. Çünkü sevdiğin her ne ise, öleceği kesindir. Güvene gelince, öğrenmek zorunda kaldık. Zindanınız bize bu kadarını öğretti. Birbirimize güvenmek zorundaydık, çünkü hayatta kalmamızın tek yolu buydu. Ve hayatta kalmaktan bahsetmişken, benim sağlığımın yerinde olduğundan emin olmak istersin, tabii bu gemiyi Ölüm Kapısı'na kendi kendine uçurabileceğini düşünmüyorsan."</p>

  <p>"Ya benim hayatta kalmam sana bağlı olursa?"</p>

  <p>"Ah, hayatta kalmanı sağlarım. Ama daha sonra, bunun için teşekkür etmezsin bana."</p>

  <p>Alfred dümentaşına ve üzerine işlenmiş desenlere baktı. Her bir rünü tanıyabilirdi, ama bildiği desenlerden çok farklı bir şekilde düzenlenmişti. Elf ve insan dilleri aynı alfabeyi kullanır, ama dilleri arasında büyük fark vardır. Patryn dilini biliyor olsa da, Haplo Sartan'ın Patryn büyüsü kullanamayacağından emindi.</p>

  <p>"Hayır, korkarım bu gemiyi yönetmeyi başaramam," dedi Alfred.</p>

  <p>Haplo alaylı alaylı güldü ve kapıya yöneldi, sonra durdu. Dönerek, elini uyarırcasına kaldırdı.</p>

  <p>"O bayılma numaralarını denemeye kalkma. Seni uyarıyorum! Bayılırsan başına geleceklerden ben sorumlu olmam."</p>

  <p>Alfred başını salladı "Baygınlıklarımı kontrol edemiyorum, korkarım. Ah, başta edebiliyordum. Onu büyümü gizlemek için kullanıyordum, tıpkı senin kullandığın sargılar gibi. Başka ne yapabilirdim ki? Bir yarı tanrı olduğumu, senin gösterdiğinden daha fazla gösteremezdim! Herkes beni kullanmaya çalışırdı. Açgözlü insanlar benden zenginlik isterdi. Elfler, insanları öldürmemi isterdi, insanlar ciflerden onları kurtarmamı isterdi..."</p>

  <p>"Ve sen de bayıldın."</p>

  <p>"Soyguncular beni çevirmişti." Alfred ellerini kaldırdı, onlara baktı. "Tek bir sözcükle onları yok edebilirdim. Tek bir sözcükle onları taşa çevirebilirdim. Ayaklarını eritip toprağa karıştırabilirdim. Onları büyüm altına alabilirdim... ve dünyaya işaretimi silinmez bir şekilde bırakmış olurdum. Korkmuştum -soygunculardan değil, onlara yapabileceklerimden korkuyordum. Beynimdeki karmaşa zihnimin dayanabileceğinden çoktu. Kendime geldiğimde, ikilemi nasıl çözeceğimi anlamıştım. Bayılıp gitmiştim. İstediklerini aldılar ve beni kendi halime bıraktılar. Ve artık baygınlıkları kontrol edemiyorum. Oluveriyor işte."</p>

  <p>"Kontrol edebilirsin. Yalnızca istemiyorsun. Kolay bir çıkış bulmuşsun, o kadar." Patryn geminin gövdesinin üzerinden, çevrelerinde parlayan, alev alev lav denizine işaret etti. "Ama bayılırsan ve bu dünyada bir birikintiye düşersen, o baygınlık senin son baygınlığın olur!</p>

  <p>"Gidelim, köpek. Sen de, 'Alfred.'</p>

  <p class="softbreak">&nbsp;</p>
</body>
</html>
