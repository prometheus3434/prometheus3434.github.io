<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>DÖRDÜNCÜ BÖLÜM</h1>
  <hr class="sigil_split_marker" />

  <h3 class="sigil_not_in_toc">KAIRN TELEST,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Şu anda, en imkânsız koşullar altında yazıyorum. Bunu, daha sonraki bir tarihte bu cildi okuması olası olanlar için ve hem anlatım tarzım, hem de elyazımdaki bu değişikliğin sebebini merak edenler için yazıyorum. Hayır, aniden yaşlanıp zayıf düşmedim, bir hastalığa yakalanmış da değilim. Harfler biçimsizce sayfaya yayılıyor, çünkü titreşen bir meşalenin solgun ışığında yazmak zorundayım. Üzerinde yazmak için bulabildiğim tek yüzey, askerlerden biri tarafından benim için bulunan bir çakmaktaşı tablet. Kan çileği mürekkebini, benim sözcükleri kâğıda aktarabileceğim süre boyunca donmaktan alıkoyan tek şey, büyüm.</p>

  <p>Ve kemiklerime kadar yorgunum. Bedenimdeki her kas ağrıyor, ayaklarım berelenmiş ve su toplamış. Ama kendimle ve Edmund'la, bu anlatıyı sürdürmek için bir anlaşma yaptım, şimdi geçtiğimiz devirin olaylarını kaydedeceğim, unutmadan...</p>

  <p>Unutmadan önce, demeyi düşünmüştüm.</p>

  <p>Ama, asla unutabileceğımı sanmıyorum.</p>

  <p>ilk devirin yolculuğu, bizim için fiziksel olarak zor değildi. Yol düzlükler boyunca uzanıyor, bir zamanlar tahıl ve sebze tarlaları, meyve bahçeleri, sürü hayvanlarının otladığı otlaklar olan düzlükler boyunca. Yürümek kolaydı -fiziksel olarak. Duygusal olaraksa ilk devirin yolculuğu yıkıcıydı. ^</p>

  <p>Bir zamanlar, birkaç yıl önce, sütunların yumuşak ışığı bu topraklar üzerinde yayılırdı. Şimdi, karanlıkta, askerlerin taşıdığı meşalelerin ışığında, boş, çorak, terk edilmiş durumda yatan tarlalar görüyoruz. En son kairn otu haşatından kalan kahverengi saplar kümeler halinde, mağara duvarlarındaki çatlaklardan yas tutarcasına ıslık çalan soğuk rüzgârlarla, kemik gibi takırdayarak duruyorlar.</p>

  <p>Halkımızı umutla, neşeyle, bir macera duygusuyla yürüyüşe başlatan ruh hali uçup gitti ve bu ıssız topraklarda kaldı. Sessizlik içinde, donmuş zeminde yürüdük. Soğuğun uyuşturduğu ayaklarımız buz parçalan üzerinde kaydı. Bir kere, gün ortası yemeği için durduk, sonra yolumuza devam ettik. Öğle uykularım kaçıran çocuklar huysuz huysuz sızlandı, çoğu babalarının kollarında uyuyakaldı.</p>

  <p>Kimse, tek bir şikâyet sözcüğü söylemedi, ama Edmund çocukların ağlamalarını duydu. Halkının bitkinliğini gördü ve bunun yorgunluktan değil, büyük bir acıdan kaynaklandığını anladı. Yüreğinin onlar için yandığını görebiliyordum, ama devam etmek zorundaydık. Yiyecek stoklarımız fazla değildi; devirlik pay hesabıyla, Kairn Necros'a ulaşmamız için gereken süre boyunca ancak yetecekti.</p>

  <p>Edmund'a, mutsuz sessizliği bozmasını önermeyi düşündüm. Halkıyla, yeni bir ülkedeki gelecekleri hakkında neşeyle konuşabilirdi Ama sessiz kalmamızın en iyisi olacağına karar verdim. Sessizlik neredeyse kutsal bir şey Halkımız veda ediyor</p>

  <p>Devirin sonuna doğru bir sütuna rastladık Kimse bir şey söylemedi, ama Kairn Telest halkı yolu terk etti ve dev, taş kolonun altına gelip durdu Bir zamanlar, bu parlak yaşam kaynağına yaklaşmak mümkün olmazdı. Şimdi, yüzüstü bıraktığı bu topraklar kadar ölü ve soğuk duruyordu. '''</p>

  <p>Ben, Edmund ve meşale taşıyan askerler yardımıyla, Kral, kalabalığın içinde öne ilerledi ve sütunun tabanına çıktı. Edmund devasa taş sütuna merakla bakıyordu. Şimdiye kadar hiç bu kadar yaklaşmamıştı bunlardan birine. Taş sütunun genişliğine ve kütlesine hayret etti.</p>

  <p>Ben Kral'a baktım. Acı dolu, sersemlemiş ve öfkeli görünüyordu, sanki sütun ona şahsi olarak ihanet etmiş gibi.</p>

  <p>Ben sütunu ve neye benzediğini biliyordum. Uzun zaman önce onu araştırmış, halkımı kurtarmak için sırlarını çözmeye çalışmıştım. Ama sütunun gizemi sonsuza dek geçmişin içinde gömülü kaldı.</p>

  <p>Edmund kürk eldivenlerini çıkartıp parmaklarını rün bezeli taşın üzerinde gezdirmek için elini uzattı. Ama, büyüden, yanmaktan, çarpılmaktan korkarak bir an durdu. Sorgularcasına bana baktı.</p>

  <p>"Seni incitmez," dedim, omuzlarımı silkerek. "Uzun zaman önce, incitme yetisini kaybetti."</p>

  <p>"Tıpkı yaşatma yetisini kaybettiği gibi," diye ekledi Edmund, ama bu sözleri kendi kendine söyledi.</p>

  <p>İhtiyatla, parmak uçlarını soğuk taşın üzerinde gezdirdi Tereddütle adeta saygıyla, anlamı ve büyüsü uzun zaman önce unutulmuş rünleri parmaklarıyla takip etti. Başını kaldırdı, meşale ışıklarının pırıldayan taşı aydınlatabildiği yere dek yukarıya baktı. Desenler yukarıdaki karanlığa ve ötesine uzanıyordu.</p>

  <p>"Sütun mağara tavanına kadar yükseliyor," dedim, bir öğretmenin keskin, kendinden emin ses tonuyla konuşmanın en iyisi olacağını düşünerek. Birlikte, sınıftayken, onunla bu ses tonuyla konuşurdum. "Muhtemelen, mağaranın içinden, Kutsal Deniz'e doğru uzanıyor. Ve her parçası, burada gördüğüne benzer rünlerle kaplı.</p>

  <p>"Çok sinir bozucu" -kaşlarımı çatmaktan kendimi alamadım- "ama bu rünlerin çoğunu biliyorum ve anlıyorum. Ama rünlerin gücü bireysel desene dayanmıyor, birleşimlerine dayanıyor. Benim anlama yeteneğimin ötesinde olan da, bu birleşim işte. Desenleri kopyaladım, kütüphaneme götürdüm ve eski metinlerin yardımıyla, onları incelemek için saatlerimi harcadım.</p>

  <p>"Ama," diye devam ettim, yalnızca Edmund'un duyması için alçak sesle konuşarak, "sayısız incecik iplikten oluşan kocaman bir yumağı çözmeye çalışmak gibi bir şey bu. Bir iplik parmaklarımın arasından kolayca akıyor. Onu takip ediyorum ve beni bir düğüme getiriyor. Sabırla çalışıyorum, bir ipliği bir diğerinden ayırıyorum, sonra bir diğerinden, sonra bir diğerinden, ta ki beynim harcadığım çabadan ağrıyana kadar. Ve bir düğümü çözdüğümde, altında, bir başka düğüm buluyorum. Ve onu çözmeyi başardığımda, ilk ipliği kaybetmiş oluyorum. Ve milyonlarca düğüm var," dedim, yukarı bakıp içimi çekerek. "Milyonlarca."</p>

  <p>Kral aniden sütuna sırtını döndü. Yüzü meşale ışığı altında gergin ve kara çizgilerle doluydu. Sütunun altında durduğumuz onca süre boyunca hiç konuşmamıştı. O zaman, kent kapılarından çıktığımızdan beri hiç konuşmamış olduğunu hatırladım. Kral yola geri döndü Halkı çocuklarını omuzlarına kaldırdı ve yola koyuldular Askerlerin çoğu halkın arkasından ayrıldı ve meşalelerini de beraber götürdüler. Ben ve Prens'in yanında yalnızca bir asker kaldı.</p>

  <p>Edmund sütunun yanında durup eldivenlerini taktı. Benimle özel olarak konuşmak istediğini sezerek bekledim.</p>

  <p>"Bunlar ve bunun gibi rünler, Ölüm Kapısı'nı koruyan rünlerle aynı," dedi alçak sesle, başka kimsenin duymayacağından emin olduğunda. "Ölüm Kapısı'nı bulsak bile, içinden geçmeyi umamayız."</p>

  <p>Kalbim daha hızlı atmaya başladı. Sonunda, fikri kabullenmeye başlamıştı.</p>

  <p>"Kehaneti hatırla, Edmund," dedim ve sustum.</p>

  <p>Çok hevesli görünmek ya da çok ısrarcı davranmak istemiyordum. Edmund söz konusu olduğunda, fikirleri kafasında evirip çevirmesine ve kendi kararlarını vermesine izin vermek en iyisi. Bunu henüz okul çağında bir çocukken öğrendim. Öner, tanıt, tavsiye et. Asla ısrar etme, asla zorlama. Böyle yaparsan, şu anda sırtımı dürtükleyen kaya duvarı kadar soğuk ve sert bir tavır alır.</p>

  <p>"Kehanet!" diye yineledi sinirle. "Yüzyıllar söylenmiş sözcükler! Ve eğer gerçekleşirlerse, neden bizin yaşamımız süresinde olsun bu?"</p>

  <p>"Çünkü, Prensim," dedim ona, "bizim yaşamımızdan sonrasının olacağını sanmıyorum." '</p>

  <p>Yanıtım, beklediğim gibi şok etkisi yarattı onda. Şaşkınlık içinde bakakaldı, başka hiçbir şey söylemedi. Son bir kez sütuna göz attıktan sonra döndü ve babasına yetişmek için seğirtti. Sözlerimin onu rahatsız ettiğini biliyordum. Düşüncelere dalmış yüz ifadesini, çökmüş omuzlarını gördüm.</p>

  <p>Edmund, Edmund! Seni nasıl da seviyorum, bu korkunç yükü senin omuzlarına yıkmak nasıl da yüreğimi burkuyor. Yazımdan başımı kaldırıyorum ve halkının arasında yürüdüğünü, onları olabildiğince rahat ettirmeye çalıştığını görüyorum. Yorgun olduğunu biliyorum, ama halkının her bir bireyi uykuya dalmadan yatmayacaksın.</p>

  <p>Tüm devir boyunca bir şey yemedin. Yiyecek payını, sen bir bebekken sana bakan yaşlı kadına verdiğini gördüm. Bunu gizlemeye çalıştın. Ama ben gördüm. Biliyorum. Ve halkın da anlamaya başladı, Edmund. Bu yolculuğun sonunda, gerçek bir kralı tanımayı ve takdir etmeyi öğrenecekler.</p>

  <p>Konudan ayrıldım. Hemen bitirmeliyim. Parmaklarım soğuktan kasıldı ve çabalarıma rağmen mürekkep hokkasının tepesinde ince bir buz tabakası oluştu.</p>

  <p>Bahsettiğim o sütun, Kairn Telest'in sınırını belirliyor. Devirin sonuna kadar ilerlemeye devam ettik ve sonunda hedefimize ulaştık. Eski haritalarda işaretlenmiş tünelin ağzını arayıp ve buldum. Kairn duvarından içeri giren bir tünel bu. Doğru tünel olduğunu biliyorum, çünkü içine girince, zemininin hafifçe aşağı eğimli olduğunu gördüm.</p>

  <p>"Bu tünel," diye bildirdim, içerideki derin karanlığa işaret ederek, "bizi kendi kairnimizin aşağılarındaki bölgelere götürecek. Bizi Abarrach'ın yüreğine doğru, haritada Kairn Necros, Necropolis kenti olarak işaretlenmiş bölgelere götürecek."</p>

  <p>Halk sessizlik içinde durdu, bebekler bile ağlamıyordu. Hepimiz, o tünele girince, anayurdumuzu geride bırakmış olacağımızı biliyorduk.</p>

  <p>Hiçbir şey söylemeyen Kral, öne çıktı ve tünele girdi -halkının önünde. Edmund ve ben arkasından gittik; Prens, başını tavana vurmamak için eğilmek zorunda kaldı. Kral sembolik hareketi yaptıktan sonra, ben başa geçtim, çünkü artık rehber benim.</p>

  <p>Halk arkamızdan gelmeye başladı. Pek çoğunun girişte bir an durduğunu, son bir elveda dediğini, anayurtlarına son bir kez göz gezdirdiğini gördüm Ben de, son bir kez arkama bakmaktan kendimi alamadığımı itiraf etmek zorundayım Ama görebildiğimiz tek şey karanlıktı Geriye kalan ne kadar ışık varsa, yanımızda götürüyorduk</p>

  <p>Tünele girdik Meşalelerin pırıldayan ışıkları parlak, lavtası duvarlardan yansıyor, halkın gölgeleri zemin boyunca kayıyordu Sarmallar çizerek, gittikçe derinlere ilerledik ı</p>

  <p>Karanlık, arkamızda Kairn Telest'in üzerine sonsuza dek çöktü.</p>

  <p class="softbreak">&nbsp;</p>
</body>
</html>
