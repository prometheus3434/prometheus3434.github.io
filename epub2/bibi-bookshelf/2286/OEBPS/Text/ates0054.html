<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>KIRK BEŞİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">EMİN LİMAN,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Haplo'nun gemisi limanda zarar görmemiş, emin, dokunulmamış olarak sallanıyordu. Dakikalar içinde gemiye ulaşacaklardı, Patryn'in rünleri onları saldırıya karşı koruyacaktı. Alfred ikilem içindeydi. Haplo'nun söylediği, şüphesiz doğruydu Dük, Abarrach'ta uzun süre hayatta kalamazdı. Hâlâ Abarrach'ta yaşayanların hiçbiri, ölülerin, lazarın yönettiği öç alma ve yıkım duygusu sonucunda yükselen öfkesine karşı hayatta kalamazdı.</p>

  <p>En azından, bir kişiyi, bir Sartan'ı kurtarmış olurum. Merhamet, acıma... Kuşkusuz, bir ölüçağıranı Nexus Lordu'nun ellerinden kurtarabilecek bir yol tasarlayabilirim! Ama, ya başarısız olursam? Diğer dünyalara bir ölüçağıran girerse nasıl bir trajedi gerçekleşir? Burada ölmesi daha iyi olmaz mı?</p>

  <p>Kairn Telest birlikleri, Prenslerini kurtarma niyetiyle rıhtımlarda seğirttiler Onlar ilerlerken okçular korudular, bir ok yağmuru havalandı ve takırdayarak, demirden ejder gemisinin yanlarına çarptı Ölüler okları soğuk etlerinden çıkartıp magmaya fırlattılar. Orada oklar, yılansı tıslamalarla kayboldular. Kleitus göğsüne saplanan bir oku çıkardı ve havada salladı</p>

  <p>"Biz sizin düşmanınız değiliz1" diye bağırdı, sesi magma denizi üzerinde çınlayarak ve aşağıda, rıhtımlardaki Kairn Telest ordusunun suskunluğa boğarak. "Onlar, yaşayanlar" -siyah cüppeye bürünmüş olan Baltazar'ı gösterdi- "sizin gerçek düşmanınız! Sizi köleleştirdiler, vakarınızı çaldılar!"</p>

  <p>"Yalnızca yaşayanlar öldüğünde, ölüler özgür kalacak!" diye haykırdı Jera.</p>

  <p>"...ölüler özgür kalacak..." diye yankıladı, acı içindeki ruhu.</p>

  <p>Kairn Telest ordusu teredüt etti, dalgalandı. Hava, hayaletlerin inlemeleri, feryatlarıyla doldu.</p>

  <p>"Şimdi zamanı!" dedi Haplo. "Atla!"</p>

  <p>Ejderin sırtından taş rıhtıma zıpladı. Alfred de onu takip etti ve bir eller, dizler yumağı olarak yere indi. Kendini düzeltmesi birkaç dakika aldı. Ayağa kalkmayı ve yürümeye başlamayı başardığında, Haplo'nun Dük'ün kolunu sıkıca tutmuş olduğunu gördü.</p>

  <p>"Hadi yürü, bayım. Benimle geliyorsun." "'</p>

  <p>"Nereye? Ne demek istiyorsun?" Jonathan geri çekildi.</p>

  <p>"Ölüm Kapısı'na, bayım. Benim dünyama." Haplo gemisine doğru işaret etti.</p>

  <p>Dük gemiye baktı, güvenliği gördü. Tereddüt etti, tıpkı çevresindeki ölüler gibi, dalgalandı. Ejder kıyıdan biraz uzaklaştı, durdu ve yarık gözleri ile izleyerek bekledi.</p>

  <p>Jonathan başını salladı. "Hayır," dedi yumuşak bir sesle.</p>

  <p>Haplo'nun kavrayışı sıkılaştı "Lanet olsun, hayatını kurtarıyorum! Burada kalırsan, ölürsün!"</p>

  <p>"Anlamıyor musun?" dedi Jonathan, Patryn'e tuhaf, dalgın bir sakinlik içinde bakarak. "Yapmam gereken de bu "</p>

  <p>"Aptal olma!" Haplo kontrolünü kaybetmişti. "Bir tür yüksek güç ile iletişim kurduğunu sandığını biliyorum, ama bu bir oyundu! Onun oyunu!" Suçlayan parmağını Alfred'e çevirdi. "Senin ve benim gördüklerimiz yalandı1 Evrendeki en yüksek güçler bizleriz!. Benim Lordum en yüksek güçtür. Benimle gel, sen de anlayacaksın..."</p>

  <p>Yüksek bir güç. Aydınlanma yıkıcıydı. Alfred durduğu yerde sendeledi, bacakları onu taşıyamaz olmuştu. Şimdi anlıyordu, ona odada neler olduğunu anlıyordu! İçini dolduran huzur ve tatmin duygusunu hatırladı, neden o hayalden uyandığında, yitip gittiğini gördüğünde bu kadar hüzünlü hissettiğini anladı. Görmesi için Patryn'in göstermesi gerekmişti!</p>

  <p>İçimde, derinliklerde, gerçeği biliyordum, ama kendi kendime itiraf edemiyordum. Neden? Neden yüreğimi dinlemeyi reddettim?</p>

  <p>Çünkü eğer daha yüksek bir güç varsa biz, Sartanlar, korkunç, sersemletici, affedilemez bir hata yaptık!</p>

  <p>Bu fikir, algılanamayacak kadar korkunçtu. Beyni kendisini kaplayan duygu seli ile başa çıkmayı anca başarıyordu. Kavramlar ve yeni fikirler, birbiri ardına darbeler indiriyordu. Üzerinde durduğu katı zemin birden yok olmuş, gemisi olmadan, pusulası olmadan, demirlemesine olanak vermeden, onu tehlikeli bir denizde yapayalnız bırakmıştı.</p>

  <p>Bir ok Alfred'in yanından uçtu ve çevresini, içinde bulunduğu tehlikeyi hatırlamasını sağladı. Kairn Telest ölüleri silahlarını kaldırmış, kendi halklarının üzerine çevirmişti.</p>

  <p>Fırlatılan bir mızrak Haplo'nun koluna çarptı ve kolundan kan fışkırdı. Yara önemli değildi, ama Patryn'in büyüsünün azaldığının, mızrağın derideki rünü delip geçtiğinin bir göstergesiydi bu.</p>

  <p>"Onları durduramaz mısın?" diye haykırdı Alfred, Prens Edmund'a. Prens'in bir şey yapmasını, Abarrach'ta hayatta kalan son kişilerin katliamını önlemesini istiyordu. "Onlar senin halkın!"</p>

  <p>Ceset sessizce durdu, bu dünyadaki ölülerden daha sessizce. Hayaletin pırıldayan gözleri Jonathan üzerinde sabitlenmişti.</p>

  <p>"Bizi bırak, Patryn," dedi Dük. "Abarrach'ta olup bitenlerle senin ilgin yok. Buna kendimiz sebep olduk. Telafi etmek için elimizden geleni yapmalıyız. Dünyana dön ve bu dünyada edindiğin bilgiyi onlarla paylaş."</p>

  <p>"Hah!" Haplo yere tükürdü. "Hadi, köpek!" Patryn gemiye doğru koştu. Köpek, Alfred bir kez baktı ve sahibinin arkasından fırladı.</p>

  <p>Kleitus'un gemisi yanaştı. Rampalar indirildi, ölüler kara üzerindeki kardeşlerine katılmak için sürüler halinde koşuşturdular. Kısa süre sonra Dük'ün çevresini bir ordu saracaktı. Gemide, Kleitus ile Jera bir arada duruyorlardı. Düşes'in eli uzanmıştı, ölülere, kocasını öldürmeleri için haykırıyordu.</p>

  <p>Jonathan kaostan etkilenmeyerek durdu. Bakışlarını karısına kaldırdı, yüzü acı ve hüzünle solmuştu. Kısa, acı bir mücadele gözlerini gölgeledi.</p>

  <p>Ne yapması gerektiğini biliyor, diye düşündü Alfred, ama korkuyor. Ona yardımcı olmamın bir yolu yok mu acaba? Sar-tan, hayal kırıklığı içinde ellerini ovuşturdu. Nasıl yardımcı olabilirim? Neler olup bittiğini anlamıyorum bile.</p>

  <p>Bir başka ok yağmuru Alfred'in yanından, vızıldayan arı sürüleri gibi geçti. Biri cüppesine saplandı, bir başkası ayakkabısının burnuna. Bir ok Haplo'nun kalçasına saplandı. Haplo bacağını tuttu, koşmaya devam etmeye çalıştı. Parmaklarının arasından kan fışkırıyordu. Bacak gevşedi, Haplo yere devrildi.</p>

  <p>Ölüler tezahürat yaptı, pek çoğu sıralarından ayrıldılar ve</p>

  <p>Haplo'ya doğru koşmaya başladılar. Köpek dönüp onlarla yüzleşti, dişlerini çıkarttı, tüylerini kabarttı. Haplo ayağa kalktı, aksayarak yürümeye çalıştı, ama ölüleri arkada bırakacak kadar hızlı ilerleyemeyeceğini biliyordu. Kılıcını çekti, döndü ve savaşmaya hazırlandı.</p>

  <p>Jonathan'ın çevresine yağan oklar, yağmur damlaları da olabilirdi. Onlara hiç dikkat etmiyordu ve oklar da ona dokunmuyordu. Sakindi, kararlıydı. Sessizlik sağlanması için elini kaldırdı. Acıyla kasılıp kavrulmuş yüzüyle, genç adamın varlığı öyle hükmediciydi ki, ölüler sessizleşti, lazarlar intikam çağrılarını bıraktılar. Hayaletlerin sızlanan feryatları bile sessizliğe gömüldü.</p>

  <p>Jonathan sesini yükseltti. "Eski günlerde, yarattığımız bu dünyaya ilk geldiğimizde, kendi yaşamlarımızı, menschlerin yaşamlarını ve bize kutsal birer emanet olarak verilmiş tüm yaratıkların yaşamlarını sürdürmek için çalıştık. Başta, her şey yolunda gitti, bir istisna dışında: diğer dünyalardaki kardeşlerimizden haber alamadık.</p>

  <p>"Sessizlikleri, başta, huzursuz ediciydi. Sonra, korkutucu oldu, çünkü dünyamız güç kaybediyordu. Kaynaklarımızı nasıl koruyacağımız hakkında çalışmak yerine, ahlaksızca sömürdük onları, daima, zaman içinde, diğer dünyalarla bağlantı kuracağımızı düşünüyorduk. Bize, bizde eksik olanı sağlayacaklardı.</p>

  <p>"Çevremizde gittikçe soğuyan ve çoraklaşan bu dünyanın zehirlerine direnemeyen ilk kişiler, menschler oldu. Sonra yaratıklar. Ve sonra, bizim kendi nüfusumuz da azalmaya başladı. O kritik noktada, halkımız iki adım attı -biri ışığa, diğeri geriye, karanlığa doğru.</p>

  <p>"Bir grup Sartan ölümle savaşmaya, ölümü sona erdirmeye çalıştı. Ölüçağırıcılığa döndüler. Fakat ölüme üstün gelmek yerine, ona köle oldular. Aynı anda, bir başka grup Sartan, büyüsel becerilerini ve kaynaklarını toplayarak, diğer üç dünya ile iletişim kurmaya çalıştılar. Bu amaca adanmış bir oda yaptılar ve içine, bir başka zaman ve mekândan kalmış son yadigâr olan bir masayı koydular. İletişim sağlamayı başardılar..."</p>

  <p>Jonathan'ın sesi yumuşadı. "Ama diğer dünyalardaki kardeşlerimizle değil. Daha yüksek bir varlıkla iletişim kurdular. Uzun, çok uzun zaman önce unutulmuş olan Benzersiz ile konuştular."</p>

  <p>"Sapkınlık!" diye haykırdı Kleitus ve ölülerden de bir yankı yükseldi, "Sapkınlık!"</p>

  <p>"Evet, sapkınlık." Jonathan gürültü patırtının üzerinden bağırmıştı. "Uzun yıllar önce o Sartanlar da bununla suçlanmışlardı. Hem, tanrı olan bizlerdik, değil mi? Dünyalar kopardık! Yeni dünyalar yarattık! Ölümü bile yendik! Çevrenize bakın." " Dük kollarını açtı, sola, sağa döndü, öne ve arkaya işaret etti. "Kim kazanmış?"</p>

  <p>Ölüler sessizdi. Bakışlarını, ejder gemisinin pruvasında duran Kleitus'a kaldıran Alfred, lazarın kıvranan görüntüsündeki alaycı gülümsemeyi gördü. Hükümdar ipi salıyor, kurbanının ilmiği boynuna geçirmesini bekliyordu. Sonra lazar ipi sıkıca yakalayacak, çekecek ve kurbanının bedeni kıvranıp seğirirken memnunluk içinde seyredecekti.</p>

  <p>Jonathan durumu iyiye değil, kötüye götürüyordu, ama Alfred onu nasıl durduracağı konusunda en ufak fikre sahip değildi... durdurması gerekir mi, onu da bilmiyordu. Sartan daha önce hiç bu kadar çaresiz hissetmemişti.</p>

  <p>Bacağının arkasındaki bir dokunuş, Alfred'i neredeyse denize sıçratacaktı. Cesetlerden birinin eli olduğunu sanmıştı. Ürperdi, ölümü bekledi, ta ki yumuşak, acıklı bir sızlanma duyana kadar.</p>

  <p>Alfred gözlerini açtı, rahatlayarak iç çekti. Köpek yanında duruyordu. Sartan'ın dikkatini çektiğinden emin olunca, hayvan yan yan ilerledi, sonra geri fırladı ve Alfred'e beklenti içinde baktı.</p>

  <p>Köpek onun sahibinin yanına gitmesini istiyordu, elbette. Haplo rıhtım üzerinde, bir kairn balyasına dayanarak duruyordu. Yüzü ölü gibi beyazlamıştı. Yalnızca yılmaz iradesi ve güçlü hayatta kalma içgüdüsü onu bilinçli tutuyordu. Merhamet, acıma...</p>

  <p>Alfred derin bir nefes aldı. Durdurulmayı, meydan okunmayı, bir ok, mızrak ya da kılıç tarafından vurulmayı bekleyerek cesaretini topladı ve ölülerin arasından geçerek Haplo'ya yanaşmaya başladı.</p>

  <p>Jonathan konuşmaya devam ediyordu, Alfred'e göre artık açması olmuş bir konuşmaydı bu. Sonunun nasıl bitmesi gerektiğini biliyordu ve aniden fark etti ki, genç Dük de biliyordu.</p>

  <p>"Atalarımız öne çıkan, ölüçağıranlara karşı haykıran, değişmemiz gerektiğini, aksi halde yalnızca kendimizi değil, evrende var olan hassas dengeyi de bozacağımızı söyleyen bu kişilerden korktular. Atalarımızın onlara yanıtı, bu 'sapkınları' öldürmek, bedenlerini, daha sonra lanetli' olarak adlandırılacak odaya kapatmak ve bu odayı koruyucu rünlerle çevrelemek oldu."</p>

  <p>Cesetlerin ölü gözleri Alfred'in ilerleyişini takip etti, ama onu durdurmak için hiçbir hareket yapmadılar. Alfred, Haplo'nun yanına ulaştı, yaralı adamın yanında diz çöktü. "Ne... ne yapabilirim?" diye sordu alçak bir sesle.</p>

  <p>"Hiçbir şey," diye yanıt verdi Haplo, acıya karşı sıkılmış dişlerinin arasından, "o aptalın sesini kesmediğin sürece."</p>

  <p>"En azından, o konuşurken biz zamanımızı..."</p>

  <p>"Ne için?" diye sordu Haplo acıyla. "Eve son bir mektup yazmak için mi?"</p>

  <p>"Bana hiçbir şey yapmadılar."</p>

  <p>"Neden zahmet etsinler? Hiçbir yere gitmediğimizi biliyor,"</p>

  <p>"Ama gemin..."</p>

  <p>"Gemiye doğru tek bir hamle yap bakalım, bu yapacağın son hamle olur." Haplo titrek bir nefes aldı, bir inlemeyi bastırdı. "Ejder gemisindekilere bak. Hanımefendi kocasının söylevine pek ilgi göstermiyor."</p>

  <p>Alfred başını kaldırdı ve Jera'nın dosdoğru kendisine bakmakta olduğunu gördü.</p>

  <p>"Gemiyi, Ölüm Kapısı'nı biliyor. Hatırladın mı?" Haplo doğrulmaya çalıştı, hareketin yarattığı acı karşısında nefesi kesildi. Yanında duran köpek, sevecenlikle inledi. "Benim tahminim... gemiyi kendileri alıp, kapıdan geçmeye..."</p>

  <p>"Yaşayanların dünyasına mı? Öldürmek için mi? Bu... bu korkunç! Bir şey yapmalıyız!"</p>

  <p>"Önerilere açığım," dedi Haplo kuru bir sesle.</p>

  <p>Kalçasına saplanan okun sapının büyük bir kısmını çıkarmayı başarmıştı -ne büyük acılarla olduğunu Alfred hayal edemiyordu. Ama okun başı hâlâ etine saplı duruyordu, pantolonunun bacağı kandan sırılsıklamdı. Gömleği kolundaki yaraya yapışmış, kaba bir sargı oluşturmuştu. Hareket ettiği anda yara açılacak, tekrar kanamaya başlayacaktı.</p>

  <p>"Bir şansımız olabilir," dedi yumuşak bir sesle, bakışları genç Dük'ün üzerinde. "Kuşkusuz, bu hikâyenin nasıl sonuçlanacağını görüyorsun, değil mi?"</p>

  <p>Alfred yanıt vermedi</p>

  <p>"Öldürmek için atıldıklarında, gemiye koşacağız. Bir kere bindik mi, rünler bizi korur. Umarım."</p>

  <p>Alfred bakışlarını tek başına, yapayalnız duran Jonathan'a çevirdi.</p>

  <p>"Yani... onu bırakacak mıyız?"</p>

  <p>Haplo'nun kanlı eli uzandı, Alfred'in yakasını yakaladı ve Sartan'ın yüzünü kendi yüzüne doğru çekti. "Beni dinle, seni lanet olası! Bu lazarlar Ölüm Kapısı'ndan geçerse ne olacağını biliyorsun! Kaç masum ölecek? Arianus'ta kaç kişi? Pryan'da kaç kişi? Bunu, bu dünyadaki tek bir adamın yaşamıyla karşılaştır Onu bu 'yüksek güce' inandırdın. Onu ölümüne yollayan sensin! Şimdi, Ölüm Kapısı'ndan ölümün kendisini getirmekten de sorumlu olmak mı istiyorsun?"</p>

  <p>Alfred dilinin şiştiğini sandı. Konuşamıyordu, yalnızca Haplo'ya, tek kelime edemeden, kafası karmakarışık bir halde bakabiliyordu.</p>

  <p>Jonathan'ın güçlü, kararlı sesi dikkatlerini çekti. Hatta ses, Jera'nın ölü gözlerini bile kendine çekmişti.</p>

  <p>"Koruyucu rünleriniz gerçeği aramaya kararlı olanları durduramaz! Gördüm. Duydum. Dokundum. Henüz anlamıyorum. Ama inanıyorum. Ve ne keşfettiğimi size kanıtlayacağım."</p>

  <p>Jonathan bir adım attı ve kollarını kaldırarak yalvardı "Sevgili karım, sana karşı büyük bir kusur işledim Telafi etmek istiyorum Durduğum yerde öldür beni Senin ellerinde öleyim Sonra beni kaldır Senin saflarına katılacağım, sonsuza kadar lanetlenmiş olanların saflarına "</p>

  <p>Bir zamanlar Jera olan lazar Kleitus'un yanından ayrıldı l</p>

  <p>Gemiden rıhtıma uzanan rampada yürüdü. Ölü kabuğun içinde kısılı kalmış hayaleti, ellerini hevesle uzatarak, cesaret edebildiğince önden ilerledi.</p>

  <p>Jonathan'ın yanaklarından yaşlar akıyordu. "Bana gelinim olarak gelmiştin, Jera..."</p>

  <p>Karısını bekledi. Ölüler çevrelerinde toplandı, bekledi. Prens Edmund'un cesedi ve yanında süzülen gölgeli hayaleti bekledi... Uzakta, magma denizinde, ejder alev alev lavın içinde durdu ve bekledi. Kleitus'un gemide duran lazarı bir kahkaha attı ve bekledi.</p>

  <p>Cesedin elleri, sanki kocasını bağrına basacakmış gibi uzandı. Bunun yerine, zalim parmaklar, ölümün büyük gücüyle, Jonathan'ın boğazına dolandı.</p>

  <p>"Şimdi!" diye haykırdı Haplo.</p>

  <p class="softbreak">&nbsp;</p>
</body>
</html>
