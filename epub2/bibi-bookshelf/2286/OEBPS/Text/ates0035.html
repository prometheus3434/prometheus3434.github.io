<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİALTINCI BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">NECROPOLIS,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Prens'in ölümünü takip eden devirde, Hükümdar görüşme saatini iptal etti. Daha önce görülmemiş bir şeydi bu. Lord Yüksek Nazır halka, Majestelerinin devlet sorunlarının yarattığı baskılar sebebiyle yorulduğunu açıkladı. Şahsi olarak, Pons birkaç ayrıcalıklı kişiye, "en gizli biçimde," Majesteleri'nin, Ateş Denizi'nin karşı kıyısına kamp kuran düşman bir ordu olduğuna dair rahatsız edici raporlar aldığını bildirdi.</p>

  <p>Kleitus'un öngörmüş olduğu gibi, bu korkutucu haber Necropolis sakinleri arasında, durmak bilmez yağmur gibi yayıldı ve planlan için son derece uygun bir gerilim ve panik havası oluşturdu. O deviri saray kütüphanesine kapanmış, yapayalnız geçirdi. Yalnızca kendisine muhafızlık eden ölüler vardı, ama onlar da fark etmezdi zaten.</p>

  <p><br /></p>

  <p><i>Elihn, Birlik'teki Tanrı, Kaos'a hoşnutsuzluk ile baktı. Elini uzattı ve bu hareket Başlangıç Dalgası'nı<a href="../Text/Dipnot.xhtml#a10" id="a10"><sup>10</sup></a>&nbsp;yarattı. Düzen kuruldu ve zekâ dolu yaşam ile kutsanmış bir dünya şeklini aldı. Elihn yaratımından memnun kaldı ve yaşamın sürmesi için gerekli olan bütün iyi şeyleri bahşetti. Dalga'yı harekete geçirdikten sonra, Dalga'nın dünyaya gözkulak olacağını ve bir Bakıcı'nın artık gerekmediğini bilen Elihn dünyayı terk etti. Dalga üç ırk yarattı, ahenk içinde yaşayan elfler, insanlar ve cüceler.</i></p>

  <p><br /></p>

  <p>"Menseli," dedi Kleitus hörgörüyle ve takip eden, düşük ırklar olarak bilinen ilk ırkların yaratımı ile ilgili birkaç paragrafı hızla taradı. Aradığı özel bilgi bu kısımda bulunmuyordu, ama tezin başlarına yakın olduğunu hatırlıyordu. Bu parşömeni okuyalı uzun zaman olmuştu ve o sırada pek az dikkat etmişti. Bu dünyadan bir çıkış yolu arıyordu, uzun zaman önce ölmüş ve yok olmuş bir dünyanın tarihini değil.</p>

  <p>Ama, uykusuz geçen uyku yarısının uzun saatleri sırasında, Majesteleri'nin aklına bir deyiş gelmişti, bir metnin sayfaları arasında okuduğunu hatırladığı bir deyiş. Bu deyiş yatağında doğrulup oturmasına sebep olmuştu. Bu keşif o kadar önemliydi ki, devirsel görüşme saatini iptal etmek zorunda hissetmişti kendisini. Anılarını şöyle bir karıştırınca, kitabı hatırlamıştı. Tek yapması gereken arayıp, sözcükleri bulmaktı.</p>

  <p>Denge sağlamak ve Kaos'a dönüşü engellemek için Dalga devamlı kendisini düzeltir. Bu yüzden Dalga yükselir ve alçalır. Bu yüzden iyi ve kötü var olur. Bu yüzden barış ve savaş vardır.</p>

  <p>Dünyanın başlangıcında, hatalı bir şekilde Karanlık Çağlar olarak anılan dönemde, büyü yasalarına ve ruhani yasalara inanılıyordu ve bu yasalar fizik yasaları ile dengeleniyordu. Ama zaman geçtikçe, yeni bir inanış heryeri sardı. Bu inanış, "bilim" olarak biliniyordu. Fizik yasaların yaygınlaşmasını sağlayan bilim, ruhani ve büyüsel yasalar ile alay etti ve bunları "yanılsama" olarak niteledi.</p>

  <p><i>Kısa yaşam süreleri sebebiyle, insan ırkı bu yeni dine hayran kaldı, çünkü sahte bir ölümsüzlük vaadi içeriyordu. Bu döneme, Rönesans ismini verdiler. Elf ırkı büyüye inançlarım sürdürdüler. Bunun sonucunda zulüm gördüler ve dünyadan sürüldüler. Mekanik konusundaki becerileri ile cüce ırkı, insanlarla çalışmayı önerdiler. Ama insanlar köle istiyordu, işbirliği değil, bu yüzden cüceler dünyayı kendi istekleri ile terk ederek, yeraltına sığındılar. Zaman içinde, insanlar diğer ırkları unuttular ve büyüye inanmayı bıraktılar. Dalga şeklini kaybetti, istikrarsız bir hal kazandı, bir tarafı güç ile şişerken, diğer tarafı düz ve zayıf kaldı.</i></p>

  <p><i>Ama Dalga kendisini düzeltecekti ve öyle de yaptı. Korkunç bir bedel karşılığında. Yirminci yüzyılın sonunda, insanlar kendi kendilerine korkunç bir savaş açtılar. Silahları bilimsel tasarım harikalarıydı ve sayısız milyon insana ölüm ve yok oluş getirdi. O gün, bilim kendisini yok etti.</i></p>

  <p><br /></p>

  <p>Hükümdar hoşnutsuzluk içinde kaşlarını çattı. Bu çalışmanın bazı kısımları çılgınca varsayımlar ve tahminlerden oluşuyor gibiydi. Menşelilerden hiçkimseyi tanımamıştı -Kairn Necros'takiler kendisi doğmadan ölmüşlerdi- ama bir ırkın bilinçli olarak kendi kendisine yıkım getirmesini oldukça inanılmaz buluyordu.</p>

  <p>"Bunu destekleyecek metinler buldum aslında." Kütüphanedeyken, sinir bozucu sessizliği bozmak için kendi kendine konuşmayı adet edinmişti. "Ama yazarlar tarihimizin aynı döneminden çıkmışlar ve muhtemelen aynı hatalı bilgiyi paylaşıyorlardı Bu yüzden, tamamı şüpheli sayılabilir. Bunu aklımda tutmalıyım."</p>

  <p><i>Hayatta kalanlar, Toz Çağı olarak bilinen doneme girdiler Bu dönemde, hayatta kalmak için mücadele ettiler. Bu mücadele esnasında, bilimin daimi gürültüsü anık olmadığına göre, çevrelerindeki Dalga'nın akışını işitebilecek, içlerinde Dalga'yı hissedebilecek, mutasyona uğramış bir insan türü ortaya çıktı. Dalga'nın potansiyel büyü gücünü fark ettiler ve kullandılar. Büyüyü yönlendirmek ve sevketmek için rünleri geliştirdiler. Kadın ve erkek büyücüler, karanlıkta kaybolmuş yaşamlara umut getirmek için birlik oldular. Kendilerine Sartan dediler. Bu, rün dilince, "Işığı Geri Getirenler," anlamına gelir.</i></p>

  <p><br /></p>

  <p>"Evet, evet." Hükümdar içini çekti. Önceleri tarihten hiç hoşlanmazdı. Çünkü geçmiş ölmüş, bitmişti, diriltilemeyecek noktaya gelmiş bir cesetti.</p>

  <p>Ya da, belki de değildi.</p>

  <p class="softbreak">&nbsp;</p>

  <p><i>Bu, muazzam bir görevdi. Biz Sartanlar, sayıca pek azdık. Dünyanın tekrar doğumunu kolaylaştırmak için, büyünün en temel kullanımlarını düşük ırklara öğrettik, ama Dalga'nın gerçek doğasını ve gücünü kendimize sakladık, ki aynı felaketin tekrar meydana gelmesini engelleyelim.</i></p>

  <p><i>Sevgi ile, Dalga'nın biz olduğuna inandık. Fakat aslında yalnızca Dalga'nın bir parçası olduğumuzu, Dalga'da bir şişme oluşturduğumuzu ve Dalga'nın kendisini düzeltmek üzere eyleme geçeceğini çok geç fark ettik Aramızdan bazılarının, çalışmalarımızın başkalarını hedefleyen amacından vazgeçtiğini çok geç fark ettik. Bu büyücüler, büyüleri aracılığıyla güç peşine düştüler, dünyanın hükümdarı olmayı hedeflediler. Kendilerine Patryn dediler, "Karanlığa Geri Dönenler."</i></p>

  <p><br /></p>

  <p>"Ah!" Kleitus bir nefes aldı ve dikkatle okumak için yerine yerleşti.</p>

  <p><br /></p>

  <p><i>Patrynler, bizimle, kardeşleriyle alay eden bir isim seçtiler, çünkü, başta, bizden saklanabilmek için karanlık ve gizli yerlerde çalışmak zorunda kalmışlardı. Bunlar birbirine sıkıca kenetlenmiş bir topluluktu, birbirlerine ve tek hedeflerine büyük bir sadakatleri vardı. Ve bu hedef, dünya üzerinde mutlak ve kesin bir hakimiyet elde etmekti.</i></p>

  <p><br /></p>

  <p>"Mutlak ve kesin hakimiyet," diye tekrarladı Hükümdar, alnını ovuşturarak.</p>

  <p><br /></p>

  <p><i>Böylesine sıkı bir topluluğun içine girip sırlarını öğrenmek mümkün olmadı. Biz, Sartanlar, denedik, ama Patrynlerin arasına gönderdiklerimiz kayboldu; fark edilip yok edildiklerinden başka varsayım yapılamadı. Bu yüzden, Patrynler ve büyüleri konusunda pek az bilgi sahibiyiz.</i></p>

  <p><br /></p>

  <p>Kleitus hayal kırıklığı ile kaşlarını çattı, ama okumaya devam etti.</p>

  <p><br /></p>

  <p><i>Patryn büyü kullanımının, Dalga'nın fiziksel kısmını temel aldığı varsayılır. Buna karşın bizim büyümüz, ruhani olanın üzerine kuruludur. Biz rünleri söyler, dans eder ve havada çizeriz, gereklilik doğduğunda, onları fiziksel olarak yaratırız.</i></p>

  <p><i>Diğer yandan Patrynler rünlerın kendilerinin fiziksel betimlenmesini ağırlıkla kullanırlar. Hatta büyülerini güçlendirmek için onları kendi bedenlerine resmedecek kadar ileri giderler. Bunların bazılarını...</i></p>

  <p><br /></p>

  <p>Hükümdar durdu, döndü ve sözcükleri tekrar okudu. "'Büyülerini güçlendirmek için onları kendi bedenlerine resmedecek kadar ileri giderler.'" Yüksek sesle okuyarak devam etti. "Bunların bazılarını, ilgilenenler için, aşağıya çiziyorum. Rünlerinin bizim rünlerimize benzerliğine dikkat edin, ama aynı zamanda, desenlerin, büyüyü radikal bir şekilde değiştirecek, tamamen yeni bir büyü dili oluşturacak şekilde nasıl yapılandırıldığına dikkat edin. Bu yeni dilin, kabalığına karşın, büyü gücü son derece kuvvetlidir.'"</p>

  <p>Kleitus birkaç oyun taşını kaldırdı ve sayfanın üzerine, eski Sartan yazarın çizimlerinin yanına koydu. Neredeyse tıpatıp aynıydılar. "O kadar açık ki! Neden daha önce fark etmedim?"</p>

  <p>Kendi kendine sinirlenmiş bir şekilde başını sallayarak okumaya devam etti.</p>

  <p><br /></p>

  <p><i>Şu anda, Dalga istikrarlı görünmektedir. Ama aramızda, Patrynlerin gittikçe güçlendiğinden ve Dalga'nın yine şişmeye başladığından korkanlar bulunmaktadır. Savaşa girmemizi, Patrynleri şimdi durdurmamızı savunanlar bulunmaktadır. Buna karşın, kendim de dahil, dengeyi bozacak hiçbir şey yapmamamız, aksi halde Dalga'nın aksi yönde şişmeye başlayacağı konusunda uyarıda bulunanlar vardır.</i></p>

  <p><br /></p>

  <p>Tez devam ediyordu, ama Hükümdar metni kapadı. Patrynler hakkında daha fazla bilgi yoktu, yalnızca Dalga şişerse ne olacağı konusunda spekülasyonlar vardı Hükümdar yanıtı biliyordu. Şişmişti ve sonra Koparılış gelmişti ve sonra bu tabut gibi dünyadaki yaşam. Sartanların tarihi hakkında bu kadarını biliyordu. Ama Patrynleri, eski düşmanlarını, karanlığı getirenleri, "kaba ama güçlü" büyünün sahiplerini unutmuştu.</p>

  <p>"Mutlak ve kesin hakimiyet..." diye tekrarladı kendi kendine yumuşak bir sesle. "Ne kadar aptalmışız. Ne büyük aptallarmışız. Ama çok geç değil. Akıllı olduklarını sanıyorlar. Bizi gafil avlayabileceklerini sanıyorlar. Ama işe yaramayacak."</p>

  <p>Birkaç dakika daha düşündükten sonra cesetlerden birine işaret etti. "Lord Yüksek Nazır'ı çağırt."</p>

  <p>Ölü hizmetkar gitti ve neredeyse aynı anda Pons ile geri döndü. Pons'u bu kadar kıymetli kılan, istendiği zaman kolayca bulunabilmesi, istenmediği zaman uygun bir şekilde kayıplara karışmasıydı.</p>

  <p>"Majesteleri," dedi Pons, yerlere kadar eğilerek.</p>

  <p>"Tomas döndü mü?"</p>

  <p>"Hemen şu an, sanırım "</p>

  <p>"Onu bize getir."</p>

  <p>"Buraya mı, Majesteleri?"</p>

  <p>Kleitus durdu, çevresine bakındı, sonra başını salladı. "Evet, buraya."</p>

  <p>Konu son derece önemli olduğundan, Pons bu işi bizzat üstlendi. Cesetlerden biri genç adamı getirmek için görevlendirilebilirdi, ama ölü hizmetkarlar konu olduğunda, cesedin baştaki talimatları tamamen unutması ve bir sepet dolusu rez çiçeği ile geri dönmesi her zaman mümkündü.</p>

  <p>Pons, büyük sayıda saraylının bulunduğu genel odalardan birine döndü. Hükümdarın odadaki varlığı onları ışık sütunlarının şimşek çakması gibi etkiler, hepsinin bir yaltaklanma,</p>

  <p>Ateş Denizi eğilip bükülme, yerleri süpürme çılgınlığına kapılmasına sebep olurdu. Ama Lord Yüksek Nazır'ın belirmesi kalabalık arasında yalnızca ılımlı bir dalgalanma yarattı. Asil sınıfının birkaç düşük rütbeli üyesi alçakgönüllülükle eğildi, yüksek kademe-dekiler rün taşı oyunlarını ve sohbetlerini bırakıp, başlarını çevirdiler. Pons ile yakın olanlar, tanımayanları kıskandırarak selam verdiler.</p>

  <p>"Ne haber, Pons?" diye sordu biri tembellikle.</p>

  <p>Lord Yüksek Nazır gülümsedi. "Majesteleri'nin bir..."</p>

  <p>Pek çok ulak hemen ayağa kalktı.</p>

  <p>"...yaşayan haberciye ihtiyacı var," diye sözlerini bitirdi Pons. Odada, görünüşte sıkkın bir kayıtsızlıkla, gözlerini gezdirdi.</p>

  <p>"Haberci çocuk, ha?" Bir baron esnedi.</p>

  <p>Bunun bir ayak işi olduğunu, Hükümdar'ı görme fırsatı bile yaratmayacağını bilen yüksek sınıf, oyunlarına ve dedikodularına döndü.</p>

  <p>"Sen, oradaki." Pons odanın arka tarafında, ayakta durmakta olan genç bir adama işaret etti. "Adın nedir?"</p>

  <p>"Tomas, Lordum."</p>

  <p>"Tomas. Sen iş görürsün. Benimle gel."</p>

  <p>Tomas sessizce eğildi ve Lord Yüksek Nazır'ı takip ederek giriş salonundan, sarayın özel ve korunaklı kısımlarına geçti. Salondan çıkarken anlamlı anlamlı bakışmaları dışında, hiçbir şey konuşulmadı. Lord Yüksek Nazır genç adamın önünde yürüyordu. Genç adam, âdetlere uygun olarak ellerini yenlerinde kavuşturmuş, siyah, kenarı çevrilmemiş başlığını başının üzerine çekmiş, Pons'un epey arkasından geliyordu</p>

  <p>Lord Yüksek Nazır kütüphanenin dışında durdu ve genç adama beklemesi için işaret etti. Tomas kendisine söyleneni yaptı ve sessizce gölgelerin içinde bekledi. Ölü muhafızlardan biri taş kapıyı iterek açtı. Pons içeri bir göz attı. Kleitus okumayı sürdürüyordu. Kapının açıldığını duyduğunda bakışlarını kaldırdı ve -Nazırını görünce -başını salladı.</p>

  <p>Pons genç adamı çağırdı. Genç adam gölgelerden çıktı ve; kapıdan içeri kaydı. Lord Yüksek Nazır onunla beraber içeri girdi ve kapıyı arkasından nazikçe kapattı. Majesteleri'ni koruyan cesetler pozisyon aldılar.</p>

  <p>Hükümdar, masada, önüne yayılmış metni okumaya devam etti.</p>

  <p>Genç adam ile Pons sessizce beklediler.</p>

  <p>"Kont'un konutuna gittin mi, Tomas?" diye sordu Kleitus başını kaldırmadan. '</p>

  <p>"Biraz önce döndüm, efendim," dedi genç adam, eğilerek.</p>

  <p>"Ve onları -Dük, Düşes ve yabancıyı-orada buldun mu?"</p>

  <p>"Evet, Majesteleri."</p>

  <p>"Ve söylediğimiz gibi mi davrandın?"</p>

  <p>"Evet, elbette, efendim."</p>

  <p>"Sonuç ne oldu?"</p>

  <p>"Şey -oldukça garipti, efendim. Açıklamama izin verirseniz..." Tomas bir adım öne çıktı.</p>

  <p>Gözleri metnin üzerinde, Kleitus elini önemsemezce salladı.</p>

  <p>Tomas başını salladı ve Pons'a baktı. Hükümdar'ın dinleyip dinlemediğini soruyordu genç adam.</p>

  <p>Lord Yüksek Nazır kaşlarını buyururcasına kaldırdı. "Majesteleri, senin dilediğinden de fazla dikkat gösteriyor," anlamına geliyordu bu.</p>

  <p>Bir miktar rahatsız görünen Tomas, raporunu vermeye başladı. "Majesteleri'nin de bildiği gibi, Dük ile Düşes beni aralarından biri gibi, bu sapkın isyana katılan biri gibi görüyorlar." Genç adam durdu ve gerçek duygularını ifade etmek üzere eğildi. -Hükümdar bir sayfa çevirdi. Herhangi bir kabul ifadesi görmeyen Tomas, rahatsızlığı gittikçe artarak devam etti. "Onlara Prens cinayetini anlattım..."</p>

  <p>"Cinayet mi?" Kleitus kıpırdandı, sayfayı çevirmekte olan eli durdu. Tomas, Pons'a yalvarırcasına baktı.</p>

  <p>"Onu affedin, Majesteleri," dedi Lord Yüksek Nazır yumuşak bir sesle, "ama asiler Prens'in yasal infazını böyle görüyorlar. Tomas da onların fikrine katılır gibi görünmeli, ki kendilerinin de onlardan biri olduğu konusunda onları ikna etsin ve böylece Majesteleri'ne faydalı olabilsin."</p>

  <p>Hükümdar sayfayı çevirdi ve eliyle düzeltti.</p>

  <p>Küçük bir rahatlama iç çekişiyle, Tomas devam etti, "Onlara derisi rünlerle kaplı adamın da öldüğünü söyledim." Genç adam tereddüt etti, nasıl devam edeceğinden emin değildi.</p>

  <p>"Ne etki yarattı?" diye sözlerine devam etmesi için teşvik etti Kleirus, parmağım sayfa boyunca gezdirerek. "</p>

  <p>"Adamın arkadaşı, ölüyü öldüren, bunu reddetti."</p>

  <p>Hükümdar başını kaldırdı. "Ret mi etti?"</p>

  <p>"Evet, Majesteleri. 'Haplo' denilen arkadaşının hayatta olduğunu bildiğini söyledi."</p>

  <p>"Bildiğini mi dedin?" Hükümdar, Lord Yüksek Nazır ile bakıştı.</p>

  <p>"Evet, efendim. Bundan oldukça emin görünüyordu. Köpekle bir ilgisi vardı..."</p>

  <p>Majesteleri bir şey söyleyecek oldu, ama Lord Yüksek Nazır, son derece saygılı bir tavırla, parmağını kaldırarak bunu engelledi.</p>

  <p>"Köpek mi?" diye sordu Pons. "Köpeğe ne olmuş?"</p>

  <p>"Ben oradayken bir köpek odaya girdi. Doğrudan, adı Alfred olan yabancıya gitti. Bu Alfred, köpeği gördüğü için çok memnun olmuş gibiydi ve artık Haplo'nun ölmediğini bildiğini söyledi."</p>

  <p>"Bu köpek neye benziyordu?"</p>

  <p>Tomas düşündü. "Büyükçe bir hayvan. Siyah tüylü, beyaz kaşlı. Çok zeki. Ya da öyle görünüyor. O... konuşulanları dinliyor. Sanki anlıyormuş gibi..."</p>

  <p>"Aynı hayvan, efendim." Pons Kleitus'a döndü. "Kaynayan çamur çukuruna atılan. Öldüğünü gördüm! Bedeni çamurların dibine çekildi."</p>

  <p>"Evet, bu kesinlikle doğru!" Tomas hayretler içinde kalmış gibiydi. "Düşes de aynı şeyleri söyledi Majesteleri! O ve Dük gözlerine inanamadılar. Düşes Jera kehanet hakkında birşeyler söyledi. Ama yabancı, Alfred, ısrarla, bununla bir ilgisi olduğunu reddetti."</p>

  <p>"Köpek hakkında ne dedi? Nasıl hayata dönmüş?"</p>

  <p>"Açıklayamayacağını söyledi; ama köpek hâlâ hayattaysa, o zaman Haplo'nun da hayatta olması gerektiğini söyledi."</p>

  <p>"Son derece tuhaf" diye mırıldandı Kleitus. "Peki bu iki yabancının Kairn Necros'a nasıl geldiklerini öğrendin mi, Tomas?"</p>

  <p>"Bir gemiyle, efendim. Ben giderken Dük, Emin Liman'a demirledikleri bir gemiyle geldiklerini söyledi Gemi garip, yabancı bir maddeden yapılmış ve Dük'un dediğine göre, bu yabancı, Haplo gibi rünlerle kaplıymış "</p>

  <p>"Peki Dük, Düşes ve Kont şimdi ne yapmayı planlıyorlar?"</p>

  <p>"Bu devir, Prens'in halkına bir mesaj gönderip, Prenslerinin zamansız ölümünü haber verecekler. Uç devir sonra, diriltme tamamlandığı zaman, Dük ile Düşes Prens'in cesedini kurtarmayı, onu halkına götürmeyi ve Majesteleri'ne savaş açmalarını söylemeyi planlıyorlar. Kont'un birliği de Kairn Necros halkına katılacak."</p>

  <p>"Demek, üç devir sonra saray zindanlarına girip prensi kurtarmayı düşünüyorlar."</p>

  <p>"Evet, efendim."</p>

  <p>"Peki onlara yardım önerdin mi, Tomas?"</p>

  <p>"Emretmiş olduğunuz gibi, efendim. Son ayrıntıların üzerinden geçmek için onlarla bu akşam buluşacağım."</p>

  <p>"Bizi haberdar et. Tehlike içindesin, bunu biliyor musun? Eğer senin bir casus olduğunu keşfederlerse, seni öldürüp yokluğa gönderirler."</p>

  <p>"Bu tehlikeye razıyım, efendim." Tomas elini kalbinin üzerine koyup yerlere kadar eğildi. "Majestelerine tamamen sadığım."</p>

  <p>"Çalışmalarında başarı göstermeye devam et, sadakatin ödüllendirilecektir." Kleitus gözkapaklarını indirdi ve okumasına devam etti.</p>

  <p>Tomas, Pons'a baktı. Pons görüşmenin sona erdiğini ifade etti. Yine eğilen genç adam, hizmetkar cesetlerden birinin eşliğinde kütüphaneyi terk etti ve Hükümdar'ın şahsi odalarından geçirildi.</p>

  <p>Tomas gidip, kapı arkasından kapatıldıktan sonra, Kleitus başını kitabından kaldırdı. Bakışlarındaki dalgın, arayış içindeki ifadeden, önünde açık duran sayfayı görmediği açıktı. Uzaklara, çevresindeki mağara duvarlarından çok ötesine bakıyordu.</p>

  <p>Lord Yüksek Nazır gözlerin karanlık ve gölgeli bir ifade kazandığını, alındaki çizgilerin derinleştiğini gördü. Bir endişe ürpertisi Pons'un midesini burktu. Hafif adımlarla yürüyerek yaklaştı, ama rahatsız etmeye cesaret edemedi. İstendiğini biliyordu, çünkü huzurdan gönderilmemişti. Bir masaya yaklaştı, bir sandalyeye oturdu ve sessizlik içinde bekledi.</p>

  <p>Uzun bir zaman geçti. Kleitus kıpırdandı, içini çekti.</p>

  <p>Söylemesi gerekenleri bilen Pons, yumuşak bir sesle sordu, "Majesteleri bütün bunları anlıyor mu? İki yabancının gelişi, derisinde rünler olan bir adam, ölen, fakat şimdi hayatta olan bir köpek."</p>

  <p>"Evet, Pons, anladığımıza inanıyoruz."</p>

  <p>Lord Yüksek Nazır yine sessizlik içinde bekledi.</p>

  <p>"Koparılış," dedi Hükümdar. "Evrenimize nihayet barış getirecek bir felaket, bir savaş. Sana, bunca senedir gururla varsaydığımızın aksine, bu savaşı aslında kazanmadığımızı söylesek? Aslında kaybettiğimizi söylesek, Pons?"</p>

  <p>"Efendim!"</p>

  <p>"Yenildik. Bize vaat edilmiş olan yardım bu yüzden hiç gelmedi. Patrynler diğer dünyaları fethetti. Şimdi, bunu da fethetmek için hazır, bekliyorlar. Geride kalan yalnız bizleriz. Evrenin umudu."</p>

  <p>"Kehanet!" diye fısıldadı Pons, sesinde gerçek bir huşu vardı. Sonunda, inanmaya başlıyordu.</p>

  <p>Kleitus, Nazırının dönüşümünü fark etti, geç gelen bir inancı fark etti, sert sert gülümsedi ama hiçbir şey söylemedi. Önemi yoktu.</p>

  <p>"Ve şimdi, Nazır, bizi yalnız bırak," diye ekledi, bir anlık dalgınlığından kurtularak. "Önümüzdeki iki devirin randevularını iptal et Ateş Denizi'nin karşı kıyısındaki saldırgan düşman güçleri hakkında endişe verici haberler aldığımızı ve kentimizi korumak için hazırlıklar yapmakta olduğumuzu söyle. Hiç kimseyi görmeyeceğiz."</p>

  <p>"Bu Majesteleri Kraliçe'yi de kapsıyor mu, efendim?"</p>

  <p>Evliliği bir mantık evliliği olmuştu, hükümdarlığın egemenliğini devam ettirmekten başka bir anlamı olmayan bir evlilik. 14. Kleitus, pek çok diğer oğul ve kızla beraber 15. Kleitus'a hayat vermişti. Hanedan soyunun sürmesi sağlanmıştı."</p>

  <p>"Bir tek sen hariç, Pons. Ama bu da yalnızca acil durumlarda."</p>

  <p>"Çok iyi, efendim. Peki bir şey danışmaya ihtiyacım olursa Majesteleri'ni nerede bulacağım?"</p>

  <p>"Burada, Pons," dedi Kleitus, gözlerini kütüphanede gezdirerek. "Çalışıyor olacağım. Yapılacak çok şey var ve bunları yapmak için yalnızca iki devir."</p>

  <p class="softbreak">&nbsp;</p>
</body>
</html>
