<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YEDİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">NEXUS</h3>
  <hr class="sigil_split_marker" />

  <p><br /></p>

  <p>Haplo gemisini gözden geçirdi, ince, ejder başlı aracı enine boyuna dolaştı, direkleri ve gövdeyi, kanatlan ve yelkenleri dikkatle gözden geçirdi. Gemi Ölüm Kapısı'ndan üç geçişi boyunca dayanmıştı, yalnızca, titanların, Pryan'daki korkunç devlerin verdiği ufak tefek hasarlara maruz kalmıştı.</p>

  <p>"Ne düşünüyorsun, oğlum?" dedi Haplo, eğilip siyah, tanımlanamaz bir köpeğin kulaklarını okşayarak. Köpek sessizce yanında yürüyordu. "Sence gitmeye hazır mı? Peki biz gitmeye hazır mıyız?" Oyun oynarcasına köpeğin ipeksı kulaklarından birini çekiştirdi. Köpeğin fırça gibi kuyruğu bir taraftan diğerine sallandı, sahibinin yüzünü nadiren terk eden zeki gözleri parladı.</p>

  <p>"Bu rünler" -Haplo öne ilerleyip ellerini geminin gövdesine işlenmiş oymalara ve yanıklara koydu- "lorduma göre her tür enerjiyi bloke edecek. Hiçbir şey, kesinlikle hiçbir şey onları aşamıyor olmalı. Ana rahmindeki bebek kadar güvende olacağız, hatta belki," diye ekledi Haplo, yüzü karararak, "Labirent'te doğmuş tüm bebeklerden daha fazla güvende olacağız."</p>

  <p>Kimlerin örümceksi çizgilerine dokundu, aklından bu karmaşık dili geçirdi ve herhangi bir hata, herhangi bir kusur aradı. Vahşi gözleri hevesle önüne dikilmişti, sanki hedeflerini görebiliyormuş gibi.</p>

  <p>"Büyü bizi koruyor," diye, köpek konuşmaya eğilim göstermediğinden, tek yanlı sohbetine devam etti Haplo. "Büyü bizi çevreleyecek. Bu sefer yenik düşmeyeceğim. Bu sefer Ölüm Kapısı'ndan geçişimize tanık olacağım!"</p>

  <p>Köpek esnedi, oturdu ve öyle bir şiddetle kaşındı ki, neredeyse devriliyordu. Patryn hayvana sinirle baktı. "Ne kadar da dikkatli dinliyorsun," diye mırıldandı suçlarcasına.</p>

  <p>Sevdiği adamın sesindeki paylamayı duyan köpek, başını bir yana eğdi ve sohbetin havasına girmeye çalışıyor gibi göründü. Ne yazık ki, kaşıntısı yoğunlaşmasını engelleyecek kadar büyüktü.</p>

  <p>Burun kıvıran Haplo geminin kenarından içeri tırmandı, üst güvertede yürüdü ve son bir kez gemisini denetledi.</p>

  <p>Gemi Arianus'un hava dünyasındaki cifler tarafından yapılmıştı. Elflerin hayranlık duyduğu, ama evcilleştiremediği ejderlere benzeyecek şekilde yapılan geminin pruvası bir ejder başı, köprüsü ejderin göğsü, gövdesi ejderin gövdesi, dümeni ejderin kuyruğu idi. Kanatlar gerçek bir ejderin derisinden ve pullarından yapılmıştı ve gemiyi o harika âlemin hava akımları arasında yönlendirmek için kullanılıyordu. Köleler (genellikle insan) ve elf büyücülüğü birleşerek gemiyi uçar kılıyordu.</p>

  <p>Bu gemi, minnettar bir elf kaptanın Haplo'ya hediyesiydi. Patryn onu, kendi ihtiyaçlarına uyacak şekilde değiştirmişti. Patryn'in kendi gemisi, Ölüm Kapısı'ndan ilk geçişi esnasında parçalanmıştı. Büyük ejder gemisinin artık ne onu yürütecek kölelere, ne yönetecek bir mürettebata, ne de yönlendirecek elf büyücülüğüne ihtiyacı vardı. Artık kaptan da mürettebat da,</p>

  <p>Haplo. Köpek ise geminin tek yolcusu.</p>

  <p>İnatçı kaşıntıyı alt eden köpek, arkasından yürüyor, uzun ve can sıkıcı denetimin artık bitmeye yakın olduğunu umuyordu. Hayvan uçmaya bayılıyordu. Yolculuklarda, zamanının çoğunu yüzünü lomboz deliğine yapıştırmış, dili bir karış dışarıda, kuyruğu sallanarak, camda burun izleri bırakarak geçiriyordu. Köpek bir an önce gitmeye can atıyordu. Sahibi de öyle. Ölüm Kapısı'na yaptığı yolculuklar sırasında, Haplo iki büyüleyici âlem keşfetmişti. Bu yolculuğu sırasında da aynı derecede ödüllendirileceğinden kuşkusu yoktu.</p>

  <p>"Sakin ol, oğlum," dedi yumuşak bir sesle, köpeğin başını okşayarak. "Birazdan yola çıkacağız."</p>

  <p>Patryn üst güvertede, ejderin orta yelkeninin kıvrımlarının altında durdu ve Nexus'a, anayurduna baktı.</p>

  <p>Bu kenti acı duymadan terk etmemişti hiç. Kendini ne kadar disiplinli, sert ve duygusuz sayarsa saysın, her gidişinde gözyaşlarını tutmaya çalışmak zorunda kalmıştı. Nexus çok güzeldi. En az onun kadar güzel pek çok ülke görmüş, ama ağlayacak kadar zayıf hissetmemişti kendisini hiç. Belki de Nexus'un güzelliğinin doğası yüzündendi -günleri ne aydınlık, ne de karanlık olan, her zaman yumuşak bir ayışığı tarafından aydınlatılan bir kent. Nexus'ta hiçbir şey sert değildi, Nexus'ta hiçbir şey aşırı değildi, orada yaşayan halkı dışında, Labirent'ten -anlatılamaz dehşetlere sahip bir zindan dünyası-çıkmış halkı dışında. Labirent'te hayatta kalıp, kaçmayı başaranlar, Nexus'a gelirdi. Kentin güzelliği ve huzuru, kâbus gören çocuğunu kollarına alan bir anne gibi sarmalardı onları.</p>

  <p>Haplo uçan gemisinin güvertesinde durdu ve Lordunun malikânesinin yeşil, çimenli bahçesine baktı. Onu taşıdıkları yataktan kalktığı zamanı hatırlıyordu -Labirent'te çektiklerinden sonra, ölü gibiydi. Pencereye gitmiş ve dışarı bakmıştı. Yaralı hayatında ilk defa huzur, sakinlik, dinlenme bilmişti.</p>

  <p>Bir pencereden anayurduna baktığı her defasında o ânı hatırlıyordu. O ânı hatırladığı her seferinde, onu kurtaran Nexus Lordu'nu, efendisini kutsuyor, onurlandırıyordu. Lordunu her kutsadığında, Sananlara, halkını o zalim dünyaya kapatan yarı tanrılara küfrediyordu. Onlara her küfrettiğinde, intikam yemini ediyordu.</p>

  <p>Hemen gitmeye niyetlerinin olmadığını gören köpek, kendini yere attı ve -burnu patilerinin üzerinde -sabırla beklemeye başladı. Haplo düşüncelerinden silkinip harekete geçti. Neredeyse hayvanın üstüne basacaktı. Köpek irkilip bir havlamayla ayağa fırladı.</p>

  <p>"Eyvah, eski dostum, üzgünüm. Bir dahaki sefere ayak altında dolaşma." Haplo ambara inmek için döndü ve çevresindeki dünya dalgalandı.</p>

  <p>Dalgalanmak. Bunu tasvir etmenin tek yolu buydu. Daha önce, bu tuhaf duyguya benzer bir deneyim yaşamamıştı hiç. Hareket çok aşağısında başlamıştı, belki de dünyanın tam merkezinde ve yatay değil, dikey olarak hareket eden dalgalar halinde yukarı yayılmış, yerden gemiye, sonra ayaklarına, dizlerine, bedenine, başına geçmişti.</p>

  <p>Çevresindeki her şey aynı etkiyle çarpılmıştı. Kısa bir an için, Haplo her türlü şekil ve boyut duygusunu kaybetti. Dümdüz bir yere ve dümdüz bir göğe yapışmış dümdüz bir şeydi kendisi de. Köpek dışında her şey. Köpek kayboldu.</p>

  <p>Etki, başladığı gibi aniden sona erdi. Haplo ellerinin ve dizlerinin üzerine düştü Sersemlemiş, yön duygusunu kaybetmiş bir şekilde, bir mide bulantısı dalgasıyla savaştı Nefes almaya çalıştı, dalga etkisi bedenindeki bütün nefesi boşaltmıştı. Nefes alabildiği zaman, bu korkunç olaya neyin yol açtığım görmek için çevresine bakındı.</p>

  <p>Köpek geri döndü. Önünde durmuş, sitemle bakıyordu.</p>

  <p>"Benim suçum değildi, dostum," dedi Haplo, her yöne dikkatli, şüpheli bakışlar fırlatırken.</p>

  <p>Nexus aynı huzurlu alacakaranlık içinde parlıyordu. Ağaçların üzerindeki yapraklar yumuşak seslerle fısıldaşıyordu. Haplo hepsini dikkatle inceledi. Güçlü gövdeleri, nesiller boyunca dimdik, eğilmeden ayakta durmuştu. Ama birkaç dakika önce, fırtınaya tutulmuş buğday başakları gibi dalgalandıklarını görmüştü onların. Hiçbir şey kıpırdamıyordu, hiçbir ses duymuyordu -ve bu da kendi durumuyla çelişen bir olaydı. Dalgalanmadan önce, belirsiz hayvan sesleri işittiğinin farkındaydı. Şimdi susmuşlardı... neden? Korkudan mı? Hayretten mi?</p>

  <p>Haplo hareket etmeye karşı garip bir isteksizlik hissetti. Sanki bir adım atması, aynı korkutucu duyguyu geri getirecekmiş gibi. Güvertede yürümek için kendini zorlaması gerekti. Her an, bir kez daha manzaraya yapışmayı bekliyordu. Geminin gövdesinden aşağı, çimenliğe baktı.</p>

  <p>Hiçbir şey.</p>

  <p>Bakışları malikâneyi, Lordunun muhteşem konutunu taradı. Lordu malikânede yalnız yaşıyordu. Haplo dışında ve o da yolculuğu sebebiyle oradaydı. Bugün, malikâne boştu. Lordu uzaktaydı, Labirent'e karşı verdiği sonsuz savaşla meşguldü.</p>

  <p>Hiçbir şey. Hiç kimse.</p>

  <p>"Belki de hayal gördüm," diye mırıldandı Haplo.</p>

  <p>Üst dudağındaki soğuk terleri sildi, elinin titrediğini fark etti. Derisine işlenmiş rünlere baktı ve ilk defa, hafifçe, mavi mavi parlamakta olduklarını fark etti. Aceleyle kollarını sıyırdı, kollarında solmakta olan mavi parıltıyı gördü. Göğsüne göz attığında, tuniğinin V yakasının altında da aynı şeyin olduğunu gördü. "Demek hayal görmemişim," dedi. Rahatlamıştı. Bedeni bu olaya tepki göstermişti, onu korumak için -ama neye karşı? Kan gibi acı bir demir tadı ağzını doldurmuştu. Öksürdü, tükürdü. Dönerek, güverte boyunca yürüdü. Korkusu, mavi ışıltı ile sönmüştü, geriye yalnızca öfkesi ve siniri kalmıştı.</p>

  <p>Dalga geminin içinden gelmemişti. Haplo onun gemiden, kendi bedeninden, ağaç gövdelerinden, yerden, malikâneden, gökten geçmesini izlemişti. Köprüye seğirtti. Dümentaşı, gemisini yönlendirmek için kullandığı rün kaplı küre, ayaklarının üstünde duruyordu. Taş karanlık ve soğuktu, içinden hiçbir ışık çıkmıyordu.</p>

  <p>Haplo taşa mantıksız bir sinirle baktı, sanki onun sorumlu olduğunu ummuştu kendi kendine. Olmadığım görünce sinirlenmişti. Zihni, gemideki her şeyi bir bir saydı: ambardaki düzenli halat kangalları; şarap, su ve yiyecek fıçıları; bir takım giysi; günlüğü. Tek büyülü nesne taştı.</p>

  <p>Menşelilerden<a href="../Text/Dipnot.xhtml#a4" id="a4"><sup>4</sup></a>&nbsp;kalan her şeyi temizlemişti -Elf Yıldızı'na yaptığı talihsiz yolculukta yolcuları olan cifler, insanlar, cüce ve deli insan büyücü. Muhtemelen titanlar hepsini çoktan katletmişlerdi. Sebep onlar olamazdı.</p>

  <p>Patryn köprüde durdu ve görmeden taşa baktı. Beyni, bir labirente konulmuş fare gibi koşuşturuyor, bir o koridora, bir bu koridora atılıyor, kokluyor, tırmalıyor, bir çıkış yolu bulmaya çalışıyordu. Pryan'daki menşelilerin anısı, ona Arianus'taki menschleri düşündürdü ve bu da Haplo'nun Arianus'ta karşılaştığı Sartanı. Zihni de, aşırı büyük ayakları kadar beceriksiz olan bir Sartan'dı bu.</p>

  <p>Bu anıların hiçbiri onu işe yarar bir noktaya götürmedi. Daha önce başına hiç böyle bir şey gelmemişti. Aklından büyüye dair bildiği her şeyi, olasılıklara hükmeden, her şeyi mümkün kılan desenleri geçirdi. Ama bilgisi dahilindeki büyü kurallarına göre, o dalga gerçekleşemezdi. Haplo kendini, başladığı yerde buldu.</p>

  <p>"Lorduma danışmalıyım," dedi, kendisini endişeyle izlemekte olan köpeğe. "Tavsiyesini almalıyım."</p>

  <p>Ama bu, Ölüm Kapısı'na yapacağı yolculuğu belirsiz bir süre için ertelemek demekti. Nexus Lordu Labirent'in ölümcül sınırlarının içine girdiğinde, ne zaman çıkacağını, hatta çıkıp çıkamayacağını kimse bilemezdi. Dönüşünde, yokluğunda Haplo'nun kıymetli zamanını boşa harcadığını görünce memnun olmayacaktı.</p>

  <p>Haplo bu zor adamla görüşmesinin nasıl geçeceğini hayal etti -saygı ve hayranlık duyduğu, korktuğu tek canlı varlıktı o. Garip duyguyu sözlere dökmeye çalışmasını hayal etti. Lordunun nasıl yanıt vereceğini hayal etti.</p>

  <p>"Bir baygınlık demek. Bu tür zayıflıklara sahip olduğunu bilmiyordum, Haplo, oğlum. Belki de bu derece önemli olan bir yolculuğa sen çıkmamalısın."</p>

  <p>Hayır, bunu kendi kendine çözmesi en iyisiydi. Geminin kalanını aramayı düşündü, ama bu -yine-zaman kaybı olacaktı. "Ve ne aradığımı bilmeden, nasıl arayabilirim?" diye sordu öfkeyle. "Geceleyin hayaletler gören ve annesini çağıran ve onun getirdiği mumun ışığında orada hiçbir şey olmadığını gören bir çocuk gibiyim Hah! Hadi gidelim buradan!"</p>

  <p>Kararlılıkla dümentaşına doğru yürüdü ve ellerini üzerine koydu. Köpek, ejderin göğsünde bulunan cam lomboz deliklerinin yanında, her zamanki yerini aldı. Görünüşe bakılırsa, sahibi oynamakta olduğu tuhaf oyundan vazgeçmişti Kuyruğunu sallayan köpek, heyecanla havladı. Gemi rüzgâr ve büyü akımları üzerinde havalandı ve mor bulutlu gökte uçmaya başladı.</p>

  <p>Ölüm Kapısı'na giriş dehşet verici, korkutucu bir deneyimdi. Alacakaranlık gökyüzünde minicik, siyah bir nokta olan Kapı, ışık saçacağına karanlık saçan, aksi bir yıldız gibiydi. Gemi yanına yaklaştıkça nokta büyümüyordu. Tam tersine, sanki içine sığması için gemi küçülüyordu. Büzülüyor, azalıyordu -korkutucu bir duyguydu ve Haplo bunun tamamen kafasında yarattığı bir şey olduğunu, bir optik yanılsama olduğunu biliyordu, alev alev bir çölde vahalar görmek gibiydi. Nexus tarafından Ölüm Kapısı'na girdiği üçüncü seferdi bu ve bu etkiye artık alışması gerektiğini biliyordu. Onu korkutmasına izin vermemeliydi. Ama şimdi, her seferinde olduğu gibi, o küçük deliğe bakarken midesinin kasıldığını, nefesini hızlandığım hissediyordu. Deliğe yaklaştıkça, gemisi daha da hızlanıyordu. İstese de hareketini durduramazdı, Ölüm Kapısı onu içine çekiyordu.</p>

  <p>Delik göğü çarpıtmaya başladı. Mor, pembe bulut iplikleri, yumuşak kırmızıdan alevler deliğin çevresinde dönmeye başladı. Ya gök dönüyordu, gemi sabitti, ya da gemi dönüyordu, gök sabitti, hangisinin doğru olduğunu bilemiyordu. Ve tüm bu süre boyunca, gittikçe artan bir hızla içeri çekiliyordu.</p>

  <p>Bu sefer korkuyla savaşacaktı. Bu sefer...</p>

  <p>Bir çatırtı ve insanca olmayan bir feryat Haplo'nun yüreğini ağzına getirdi. Köpek ayağa sıçradı ve ok gibi fırlayarak geminin iç tarafında kayboldu</p>

  <p>Haplo bakışlarını, kendisini ötedeki karanlığa çeken büyüleyici renk sarmallarından kopardı. Uzakta, köpeğin havlamasının koridorlarda yankılandığını işitebiliyordu. Köpeğin tepkisine bakılırsa, gemide birisi ya da bir şey vardı.</p>

  <p>Haplo öne fırladı. Gemi sarsıldı, sallandı, eğildi Ayakta durmakta güçlük çekiyordu Takılıp, sendeledi, yaşlı bir ayyaş gibi bölme duvarlarına çarptı.</p>

  <p>Köpeğin havlaması arttı, sesi yükseldi, ama tonunun da değişmiş olduğunu fark etti Haplo. Havlama artık tehditkâr değildi. Neşeliydi -hayvan tanıdığı ve bildiği birisini selamlıyordu.</p>

  <p>Belki de bir çocuk şaka olsun diye, ya da biraz macera yaşamak için gemiye saklanmıştı. Haplo bu tür bir haylazlık yapacak bir Patryn çocuğu olabileceğini hayal edemiyordu. Labirent'te büyüyen Patryn çocukları (eğer o kadar uzun süre yaşayabilirlerse) çocukluk için pek az zaman sahip olurlardı.</p>

  <p>Bir miktar güçlük çektikten sonra, Haplo ambara ulaştı ve hafif, açması bir ses duydu.</p>

  <p>"Cici köpek. Sus artık, cici köpek ve git. Gidersen sana bu sosis parçasını veririm..."</p>

  <p>Haplo gölgelerin içinde durdu. Ses tanıdık geliyordu. Bir çocuğun sesi değildi, bir adamın sesiydi ve tam olarak çıkaramasa da, sesi tanıyordu. Patryn ellerindeki rünleri etkinleştirdi. Desenlerden parlak mavi bir ışık fışkırdı ve ambardaki karanlığı aydınlattı. İçeri girdi.</p>

  <p>Köpek bacaklarını açmış duruyor, tüm gücüyle, bir köşede büzülmüş olan adama havlıyordu. Adam da tanıdık geliyordu. Kel bir kafa, kulaklarının üstünde bir miktar saç, yorgun, orta yaşlı gözler. Gözleri şimdi korkuyla faltaşı gibi açılmıştı Bedeni uzun ve fasulye sırığı gibiydi, sanki başka bedenlerden artan parçalardan yapılmış gibiydi. Elleri çok büyük, ayaklan çok büyük, boynu çok uzun, kafası çok küçüktü. Adama ihanet eden ayakları olmuştu. Bir halat kangalına dolanmışlardı ve kuşkusuz patırtının sebebi de buydu. "Sen," dedi Haplo tiksintiyle. "Sartan." Adam bakışlarını, havlayan, başarısız bir şekilde sosisle -Haplo'nun yiyecek stoklarının bir kısmı- kandırmaya çalıştığı köpekten kaldırdı Önünde duran Patryn'i görünce hafif, alçakgönüllü bir gülümsemeyle gülümsedi ve bayıldı. "Alfred!" Haplo dişlerinin arasından derin bir nefes aldı ve öne bir adım attı "Nasıl bir lanet seni buraya getirdi..." Gemi tepe üstü Ölüm Kapısı'na çarptı. (</p>

  <p class="softbreak">&nbsp;</p>
</body>
</html>
