<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>OTUZ SEKİZİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">LANETLİLER ODASI,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>...Alfred'i bir pişmanlık ve üzüntü duygusu doldurdu, ne kadar acı olsa da, bu kardeşliğe katılmadan önce hissettiği duygusuzluktan iyiydi -çok daha iyiydi- bu üzüntü ve mutsuzluk. Önceden boştu, bir kabuktu, içinde hiçbir şey olmayan bir kabuk. Ölüler -ölüçağırıcılık ile uğraşmaya başlamış olanların o dehşet verici yaratımları- bile ondan daha fazla hayat doluydu. Alfred derin bir iç çekti ve başını kaldırdı. Masanın çevresinde oturanlara göz gezdirince, bu kutsal odada toplanmış olan erkek ve kadınların yüzlerinin de aynı duygularla yumuşamış olduğunu gördü</p>

  <p>Pişmanlık ve hüzün keskindi. Kendi kendilerine, kendi hataları sonucunda trajedi getirenlerin duygusudur pişmanlık ve Alfred, bu çılgınlığa bir son verilmezse halkının tamamının acı bir pişmanlığa boğulacağı zamanı öngörebiliyordu.</p>

  <p>Yine içini çekti Birkaç dakika önce, kuşkularının ve korkularının kaynayan magma denizi üzerine bir merhem sürülmüşçesine, neşe ve huzura boğulduğunu hatırlıyordu. Ama bu dünyada o sarhoş edici coşku fazla süremezdi. Dönüp soranlarla ve tehlikelerle yüzleşmek zorundaydı Hüzün ve pişmanlıkla yüzleşmek zorundaydı.</p>

  <p>Bir el uzandı, Alfred'in elini tuttu. Alfred'in yaşlı, pürüzlü derisine, zayıf kavrayışına karşılık, elin kavrayışı sıkıydı, derisi pürüzsüz, kırışıksızdı.</p>

  <p>"Umut, kardeşim," dedi genç adam sessizce. "Umutlu olmalıyız."</p>

  <p>Alfred dönüp yanında oturan adama baktı. Genç yüz yakışıklı, güçlü ve kararlıydı -demirci ocağının ateşinde dövülmüş iyi çelik gibi. Parlak yüzeyini hiçbir kuşku yaralamamıştı, ucu keskin, kesiciydi. Genç adam Alfred'e tanıdık geliyordu. Sanki ismini hatırlayacak gibiydi, ama bir türlü hatırlayamıyordu.</p>

  <p>"Deniyorum," diye yanıt verdi Alfred, aniden gözlerini dolduran yaşları tutmaya çalışarak. "Belki de uzun yaşamım süresince bu kadar çok şey gördüğüm içindir. Daha önce de umut ettim, ama her seferinde kurudu ve öldü, tıpkı bizim sorumluluğumuza bırakılan menşeliler gibi. Halkımız dosdoğru kötülüğe doğru atılıyor -kendisini aşağıdaki yokluğa atmaya kararlı delilerin, uçurumun kenarına doğru atılması gibi. Onları nasıl durdurabiliriz? Sayımız o kadar az ..."</p>

  <p>"Önlerinde duracağız," dedi genç adam. "Onlara gerçekleri açıklayacağız..."</p>

  <p>Ve onlarla beraber uçurumdan aşağı sürükleneceğiz, diye düşündü Alfred. Sözlerini kendine sakladı; genç adamın, o parlak rüyada yaşamasına izin verdi.</p>

  <p>"Nasıl," dedi bunun yerine, hüzünle, "nasıl oldu da hiçbir şey yolunda gitmemeye başladı?"</p>

  <p>Genç adamın bir yanıtı vardı, gençlerin her zaman yanıtları vardır. "Tarihimiz boyunca hep, kontrol edemediğimiz bir dünyanın güçlerinden korktuk. Bizi sevmeyen, engin bir evrenin içinde yapayalnızdık. Bu yüzden eski günlerde, yıldırım çaktığında ve gök gürlediğinde, bizi kurtarması için tanrılara yakardık.</p>

  <p>"Daha yakın geçmişte, evren ve onun yasalarını anlamaya başladık. Teknoloji ve bilim aracılığı ile, evreni kontrol edebilmek için yöntemler geliştirdik. Ne yazık ki, tıpkı golemi yaratan haham gibi, biz de kendi yaratımımızı kontrol edemediğimizi fark ettik. Bu yüzden, evreni kontrol edebilmek yerine, neredeyse onu yok ettiğimiz bir noktaya geldik.</p>

  <p>"Katliamdan sonra, inanabileceğimiz bir şey kalmamıştı; tüm tanrılar bizi terk etmişti. Bu yüzden, biz de kendi içimizdeki güçlere döndük. Ve büyüyü bulduk. Zaman içinde büyü bize, binlerce yıllık çabamız sonucunda elde edemediğimiz bir güç getirdi. Artık tanrılara ihtiyacımız yoktu. Bizler tanrıydık."</p>

  <p>"Evet, inandığımız buydu," diye onayladı Alfred, düşüncelere dalarak. "Ve tanrı olmak ağır bir sorumluluk, ağır bir yüktü -ya da kendi kendimize öyle dedik: bizden daha zayıf olanlara hükmetmek ve yaşamlarını kontrol etmek, onları kendi yollarını seçme hakkında yoksun kılmak, onları bizim iyi olduğuna inandığımız yolda yürümeye zorlamak..."</p>

  <p>"Ve bundan nasıl da hoşlandık!" dedi genç adam.</p>

  <p>Alfred içini çekti. "Nasıl da hoşlandık. Nasıl da hâlâ hoşlanıyor, peşinde koşuyoruz! İşte bu yüzden zor olacak, çok zor..."</p>

  <p>"Kardeşlerim." Masanın başında oturmuş bir kadın araya girdi. "Geliyorlar."</p>

  <p>Kimse tek bir söz bile söylemedi, yalnızca gözler iletişim kurdu. Başlar döndü, her birey bir diğerini aradı, birbirlerinden güç ve güven aldılar, birbirlerine güç ve güven verdiler. Alfred genç adamın gözlerini kararlılık ve vahşi bir coşkunun doldurduğunu gördü.</p>

  <p>"Bırakın gelsinler!" dedi aniden. "Biz bulduğumuz altını islifleyen cimriler değiliz! Bırakın gelsinler ve memnunlukla paylaşalım1"</p>

  <p>Masanın çevresinde oturan diğer gençler, genç adamın meşalesindeki ateşle alevlendiler. İlhamla yanarak, onay sözleri haykırdılar. Yaşlılar hoşgörüyle, üzüntüyle gülümsediler. Pek çoğu, acı bilgilerinin, talihsiz bilgeliklerinin parlak alevleri söndürmesini istemeyerek gözkapaklarını indirdi.</p>

  <p>Hem, diye düşündü Alfred, belki de biz haksızızdır. Belki de gençler haklıdır. Zaten, eğer ileri taşımayacaksak, neden bize açıklandı ki...</p>

  <p>Mühürlü odanın ötesinde sesler işitilebiliyordu, pek çok kişi geldiğini gösteren sesler. Düzen ve disiplin içinde yürüyen adımların sesleri değildi bunlar. Disiplinsizliğin, kaos ve isyanın, çapulcuların karmaşık sesleri, ayak sürümeleri, tepinmeleriydi. Masanın çevresinde oturan Sartanlar yine bakıştılar, bu sefer kuşku ile sorgulayarak.</p>

  <p>Biz açmazsak kimse bu odaya giremez. Sonsuza kadar mühürlü kalabiliriz, bilgimiz ile gururlanarak, onu yalnızca kendimize saklayarak.</p>

  <p>"Kardeşimiz haklı," dedi, aralarındaki en yaşlı Sartan. Bedeni bir kuşunki kadar zarif, bir kuşunki kadar kırılgan, saygıdeğer bir kadın, yılmaz ruhu ve güçlü büyüsü ile onları bu muhteşem keşfe götürmüştü. "Evet, biz cimriler gibiydik. Zenginliğimizi şiltenin altına saklıyor, gündüzleri yoksulluk içinde yaşıyorduk Geceleri altınımızı dışarı çıkarıyor, kıskanç gözlerle seyrediyor, sonra sakladığımız yere geri koyuyorduk Tıpkı altını ile hiçbir iyi eylemde bulunmayan cimri gibi, biz de içten içe büzülüp öleceğiz. Zenginliğimizi paylaşmak bizim yalnızca sorumluluğumuz değil, bizim mutluluğumuz da Koruma rünlerıni kaldırın."</p>

  <p>Yapılacak doğru şey bu, biliyorum, diye düşündü Alfred, başını eğerek. Ama ben güçlü değilim. Korkuyorum.</p>

  <p>Bir el Alfred'in elini kavradı, sıcak, güçlü bir el ve onu yönlendiren kişiliğin güvenini paylaşmaya çalıştı.</p>

  <p>"Bizi dinleyeceklerdir," dedi genç adam yumuşak bir sesle, sevinçle. "Dinlemek zorundalar!"</p>

  <p>O parlak, güzelim mavi-beyaz ışık soldu, söndü. Mühürlü kapıların ötesindeki sesler aniden çok daha yüksek, çok daha kötücül gelmeye başladı. Bağırışların, alayların, öfke ve nefretin sesiydi bunlar. Alfred'in yüreği sindi. Genç adamın eline sıkı sıkı tutunan eli titredi.</p>

  <p>Haklıyız. Yaptığımız doğru, diye tekrar tekrar hatırlattı kendisine. Ama, ah, o kadar zor ki!</p>

  <p>Taş kapılar gıcırdayarak açıldı. Çapulcular içeri daldı. Arkadakiler, hedeflerine ulaşmak için öndekileri ittirdiler. Ama öndekiler, masanın çevresinde oturanların sakin tavırları, ciddi, ağırbaşlı yüzleri karşısında kalakalmışlardı. Bir çapulcu çetesi, korku ile beslenir. Mantık ve sakinlikle karşılaşınca, çete, enerjisinin bir kısmının dağılıp gittiğini görür.</p>

  <p>Öfkeli haykırışlar, zaman zaman arkadan birinin ne olduğunu soran bağırışları ile kesilen mırıldanmalara dönüştü. Şiddet yaratmaya kararlı bir şekilde odaya doluşanlar aptallaştılar, aralarında bir lider, o rahatlatıcı öfke ateşini tekrar yakacak birini aradılar.</p>

  <p>Bir adam öne adım attı. Alfred'in, ani bir umut kıpırtısı ile çırpınan kalbinin kanatları kırıldı, ümitsizliğe boğuldu. Adam, yeni keşfedilen, eskiden yasaklanmış olan ölüçağırıcılık sanatı ile uğraşanların siyah cüppesini giymişti, güçlüydü, karizmatikti ve kral olarak başa geçmeye çalıştığı söyleniyordu.</p>

  <p>Ağzını açtı, ama o konuşamadan, ona büyüklerinin sözünü kesen haylaz bir çocuğa bakar gibi bakan yaşlı kadın, ılımlı bir sesle sordu, "Neden sen ve takipçilerin çalışmamızı kestiniz, Kleitus?"</p>

  <p>"Çünkü çalışmalarınız, sapkınların çalışması ve biz de buna bir son vermeye geldik," diye yanıt verdi Ölüçağıran.</p>

  <p>"Burada yaptığımız çalışmalar konsey tarafından başlatıldı..."</p>

  <p>"...ve onlar da bu eylemlerinden oldukça pişmanlar!" diye alay etti Kleitus.</p>

  <p>Arkasında duranlar onaylayarak bağrıştılar. Artık Kleitus kontrolün kendisinde olduğunu biliyordu. Ya da belki, diye fark etti Alfred, ani bir öngörü ışıltısıyla, kontrol bütün bu zaman boyunca Kleitus'taydı zaten. Ateşi yakan onun kıvılcımıydı. Şimdi, öfkeli bir cehennem yaratmak için kömürlere üflemesi yeterli.</p>

  <p>"Konsey size diğer dünyalarla iletişim kurma, içinde bulunduğumuz ümitsiz tehlikeyi açıklama ve bize Koparılış'tan önce vaat edilen yardım için yalvarma görevini verdi. Peki sonuç ne oldu? Aylarca hiçbir şey yapmadınız. Sonra, aniden, gelip, yalnızca bir çocuğun inanacağı saçmalıklar gevelemeye başladınız..."</p>

  <p>"Eğer bu saçmaysa," diye sözünü kesti yaşlı kadın, sesi suçlayanın yükselen, tiz sesine karşılık sakin ve alçak, "neden bizi rahatsız ediyorsunuz? Bırakın işimize devam edelim..."</p>

  <p>"Çünkü bu, tehlikeli bir saçmalık!" diye bağırdı Kleitus. Tekrar kendisine hâkim olmaya çalışarak sessizliğe gömüldü. Zeki bir adamdı, öfkeyle esip savrulmanın, gerçek kılıç oyununda olduğu gibi söz düellosunda da kendisine zarar vereceğini bilirdi. "Çünkü, ne yazık ki, halkımızın arasında bazıları, çocukların saf zihinlerine sahip. Ve bunun gibi diğerleri de." Kleitus'un bakışları genç adama gitti. Ölüçağıran'ın gözleri öfke ile karardı. "Önlerine çıkardığınız parlak oyuncakla tuzağınıza çektiğiniz gençler!"</p>

  <p>Genç adam hiçbir şey söylemedi, Alfred'in elini tutan eli kavrayışını güçlendirdi, yakışıklı yüz daha da yüceleşti. Kleitus bu genç adama neden bu denli aldırış ediyor? Oğlu olamaz, Kleitus bu yaşta bir gencin babası olacak kadar yaşlı değil. Kardeşi, belki, gerçeği öğrenmeden önce ağabeyine tapınarak bakan kardeşi. Bir zamanlar idolleştirdiği öğretmenin çırağı. Alfred'in aklına, genç adamın adını bilmediği geldi. Masanın çevresinde toplananlar için isimler hiçbir zaman önemli olmamıştı. İçinin derinliklerindeki bir şey Alfred'e, asla öğrenemeyeceğini söyledi. Ve bunun, bir şekilde, hiç önemi yoktu. Alfred daha güçlü hissetti kendini. Genç adamın elinin kavrayışına aynı şekilde karşılık verebiliyordu. Genç adam ona baktı ve gülümsedi.</p>

  <p>Ne yazık ki bu gülümseme, Kleitus'un için için yanmakta olan ateşine atılan gaz etkisi yaptı. "Gençlerin zihinlerini yozlaştırmaktan suçlanıyorsunuz! İşte" -hançer gibi parmağını genç adama uzattı- "bu da kanıtımız!"</p>

  <p>Kalabalık öne doğru kabardı, öfkesi Ateş Denizi'nin püskürmesi, yerdeki taşların çatlaklarından fışkırması gibi gümbürdedi.</p>

  <p>, Yaşlı kadın ona saygıyla yardım etmeye çalışan kardeşlerinin ellerini ittirdi ve kendi gücüyle ayağa kalktı. "O zaman bizi konseyin önüne çıkarın!" diye yanıt verdi, alev alev dalgayı bastıran bir sesle. "Aleyhimize getirilen her türlü suçlamaya yanıt veririz."</p>

  <p>"Konsey, barışı korumak adına sizin atıp tutmalarınıza gereğinden de uzun bir süredir katlanmakta olan bir avuç geveze ihtiyardan başka bir şey değil. Konsey önderliği bana devretti!"</p>

  <p>Çete tezahürat yapmaya başladı. Cesaretlenen Kleitus, suçlayan parmağını genç adamdan yaşlı kadına çevirdi.</p>

  <p>"Sizin sapkın yalanlarınız masumlara daha fazla zarar veremeyecek!"</p>

  <p>Çetenin tezahüratı yükseldi, daha da kötücül bir hal aldı. Tekrar öne doğru dalgalandılar. Hançerler, kılıçlar pırıldadı.</p>

  <p>"Bu kutsal odada silah kullananlar, o silahın ucunun kendi göğüslerine çevrildiğini görürler!" diye uyardı yaşlı kadın.</p>

  <p>Elini kaldırıp, çeteyi durduran, tantanalarını, homurdanan bir sessizliğe çeviren Kleitus oldu. Tehdidi, merhametinden ya da korkudan durdurmamıştı; kontrolünü sergiliyordu, bu kurt çetesini, arzu ettiği her an serbest bırakabileceğinin bilinmesini istiyordu.</p>

  <p>"Size zarar vermek istemiyoruz," dedi yumuşak bir sesle. "Halkın önüne çıkıp, yalan söylediğinizi onlara açıklamayı kabul edin. Onlara..." Klaeitus ağını örerek durdu. "Onlara aslında, diğer dünyalarla iletişim kurmayı başardığınızı söyleyin. Bu dünyaların zenginliklerini kendinize saklayabileceğinizi umduğunuzu söyleyin. Aslında, şimdi düşününce, bu gerçekten çok da uzak olmayan bir şey."</p>

  <p>"Yalancı!" diye haykırdı genç adam, ayağa fırlayarak. "Ne yaptığımızı biliyorsun! Sana söyledim! Sana her şeyi anlattım! Ben yalnızca seninle paylaşmak istemiştim..." Ellerini açarak, masanın çevresinde toplanmış olanlara döndü. "Beni affedin. Bütün bunları başımıza ben getirdim."</p>

  <p>"Er ya da geç, sonunda gelecekti," dedi yaşlı kadın yumuşak bir sesle. "Gelecekti Masadaki yerini al."</p>

  <p>Üzüntü içindeki genç adam sandalyesine çöktü Şimdi teselli etme sırası, teselli ne kadar mümkünse, Alfred'deydi. Elini genç adamın koluna koydu.</p>

  <p>Kendini topla, dedi ona sessizce. Gelecek olan şeye hazırlan. Er ya da geç. Lütfen, çok geç olmasın! Elimizde kalan tek şey umut.</p>

  <p>Kleitus bir şey söylüyordu: "...halkın önüne çıkın, şarlatan olduğunuzu ilan edin. Uygun bir ceza belirlenecektir. Şimdi o masadan uzaklasın1" diye emretti, sesi taş kapı kadar soğuk ve gıcırtılı. Takipçilerinin pek çoğu, ellerinde demir balyozlar ve keskilerle öne çıktılar.</p>

  <p>"Ne yapmayı planlıyorsun, Kleitus?"</p>

  <p>Kleitus bu sefer parmağını beyaz ahşaba çevirdi. "Yok edilecek, başkalarını da kötülüğe sevketmesin diye!"</p>

  <p>"Gerçeğe, demek istiyorsun, öyle değil mi?" dedi yaşlı kadın sessizce. "Korktuğun şey bu değil mi?" "</p>

  <p>"Kenara çekilin. Yoksa siz de aynı kaderi paylaşırsınız!"</p>

  <p>Genç adam başını kaldırdı, çarpılmış gibi Kleitus'a bakakaldı. Ölüçağıran'ın aklındaki dehşet verici amacı ancak şimdi anlamıştı. Alfred genç adam için derin bir üzüntü duydu. Yaşlı kadın hâlâ ayaktaydı. Masanın çevresinde toplanan erkek ve kadınlar, tek bir beden gibi onunla beraber durmak için ayağa kalktılar.</p>

  <p>"Zamanınızı ve muhtemelen canlarınızı boşa harcıyorsunuz, Kleitus. Seslerimizi susturabilirsin, ama bizi başkaları takip edecektir. Masa yok edilmeyecek!"</p>

  <p>"Onu savunmayı mı planlıyorsunuz?" Kleitus yine alaycı alaycı güldü</p>

  <p>"Bedenlerimiz ile değil. Dualarımız ile. Kardeşlerim, şiddet kullanmayın. Kimseye zarar vermeyin Bunlar bizim halkımız. Hiçbir büyü savunması yapmayın Buna ihtiyaç duyulmayacak. Seni tekrar uyarıyorum, Kleitus!" Yaşlı kadının sesi güçlü ve gururluydu. "Bu oda kutsaldır. Buraya şiddet getirenler..."</p>

  <p>Bir yay şakladı, bir ok masanın üzerinde uçtu ve kadının göğsüne saplandı. "'</p>

  <p>"...affedilsin," diye fısıldadı ve öne yığıldı. Kırmızı kan beyaz ahşabı lekelemişti.</p>

  <p>Bir hareket sezen Alfred döndü. Bir adam yayını kaldırmış, Alfred'e doğrultmuştu. Adamın yüzü korku ile, korkunun doğurduğu öfke ile buruşmuştu. Alfred kıpırdayamadı. İstese bile, bir büyü duvarı öremezdi. Adam yayı çekti ve oku bırakmaya hazırlandı. Alfred ölümü bekledi. Cesaretle değil, diye fark etti hüzünle, aptalcasına.</p>

  <p>Alfred'in arkasından gelen güçlü bir el, onu kenara itti. Düşüyordu...</p>

  <p class="softbreak">&nbsp;</p>
</body>
</html>
