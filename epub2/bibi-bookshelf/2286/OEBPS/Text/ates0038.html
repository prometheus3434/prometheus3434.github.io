<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİDOKUZUNCU BÖLÜM</h1>
  <hr class="sigil_split_marker" />

  <h3 class="sigil_not_in_toc">NECROPOLIS,</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Bir sonraki devir, komplocular kente, Tomas'ın evine hareket etmeyi planlamışlardı. Necropolis'e, uyku saatlerinin örtüsü altında sızmaları zor olmayacaktı. Kente giren tek bir ana kapı vardı ve o da ölülerce korunuyordu. Ama bir tüneller ve mağaralar ağı olan Necropolis'in o kadar çok giriş çıkışı vardı ki, her birine muhafız atamak mümkün değildi. Özellikle de karşı konulması gereken bir düşman yokken.</p>

  <p>"Ama şimdi bir düşman var," dedi Jera. "Belki Hükümdar tüm 'fare deliklerinin' kapatılmasını emreder."</p>

  <p>Ama Tomas, Hükümdar'ın bu tür bir emir vermediğinden emindi; hem, düşman Ateş Denizi'nin öbür yanındaydı. Jera şüpheli görünüyordu, ama Jonathan ona Tomas'ın Hükümdar'ın iyi tanıdığı biri olduğunu ve Majesteleri'nin düşünüş tarzı konusunda oldukça bilgi sahibi olduğunu hatırlattı Sonunda, herkes kente fare deliklerini kullanarak sızmayı kabul etti. Ama köpeği ne yapacaklardı'</p>

  <p>"Onu burada bırakabiliriz," diye öneride bulundu Jera, hayvanı düşünceli düşünceli süzerek.</p>

  <p>"Korkarım hayvan kalmaz," diye yanıt verdi Alfred</p>

  <p>"Haklı," dedi Jonathan karısına alçak sesle "Köpek ölü bile kalmadı"</p>

  <p>"Ama görülmesine izin veremeyiz Necropolis'te pek az kişi bize dikkat edecek, ama bazı işgüzar yurttaşlar kent duvarları içinde bir hayvan olduğunu hemen rapor edeceklerdir!"</p>

  <p>Alfred onlara, endişelenmelerine gerek olmadığını söyleyebilirdi. Köpek istenildiği kadar kaynar çamur çukurlarına atılabilirdi. Sayısız muhafız tarafından götürülebilir, sayısız kafese kapatılabilirdi. Haplo yaşadığı sürece köpek eninde sonunda geri dönecekti. Fakat Sartan bunu nasıl söze dökeceğini bilemiyordu. Sonunda, tek çözümün onu ve köpeği arkada bırakmak olduğu açık olana kadar tartışmanın sürmesine izin verdi.</p>

  <p>Yaşlı Kont bu planı savunuyordu. "Elli yıldır ölü olan, ama dört bir yana dağılması daha az olası olan cesetler gördüm!" dedi kızına sinirle.</p>

  <p>Birkaç dakika önce, Alfred bir merdivenden düşüp boynunu kırmaktan ucuz kurtulmuştu.</p>

  <p>"Burada çok daha güvende olursun, Alfred," diye ekledi Jera. "Prens'i Necropolis'ten çıkarmak zor olacağından değil, ama yine de..."</p>

  <p>"Ben de geliyorum," diye ısrar etti Alfred inatla. Tomas'ın da kendisini hararetle desteklediğini görünce şaşırdı.</p>

  <p>"Ben de size katılıyorum, efendim," dedi genç adam içtenlikle. "Kesinlikle siz de aramızda olmalısınız." Jera'yı bir kenara çekti ve birşeyler fısıldadı. Kadının zeki gözleri Alfred'e dikkatle, huzursuz edecek şekilde baktı.</p>

  <p>"Evet, belki de haklısın."</p>

  <p>Babası ile konuştu Alfred dikkatle dinledi ve konuşmadan birkaç sözcük yakaladı</p>

  <p>"Onu burada bırakamayız... belki Hükümdar'ın birlikleri... gördüğümü söylediğim şeyi hatırlıyor musun .. ölüyü öldürmüştü."</p>

  <p>"Pekâlâ!" diye bildirdi yaşlı adam hoşnutsuzlukla. "Ama onu saraya kadar götürmeyi düşünmüyorsunuz, değil mi? Gidip birşeylere bulaşır ve bu da hepimizin sonu olur!"</p>

  <p>"Hayır, hayır," diye sakinleştirdi babasını Jera. "Ama," diye ekledi bir iç çekişle, "köpeği ne yapacağız?"</p>

  <p>Sonunda, şanslarını denemeye karar verdiler. Tomas'ın da işaret ettiği gibi, kente uyku saatlerinde giriyorlardı ve kent duvarları içinde bir hayvan görmeye itiraz edecek herhangi bir yaşayan kentliyle karşılaşma olasılıkları oldukça düşüktü.</p>

  <p>Eski Topraklar'ın arka yollarından geçtiler ve Necropolis'e uyku saatlerinin en derin döneminde ulaştılar. Kente giden ana yol terk edilmişti. Kent duvarları karanlık ve sessizdi. Gaz lambaları kısılmıştı. Tek ışık, uzaktaki Ateş Denizi'nde kırmızı kırmızı parlayan yumuşak ışıltıydı. Arabadan inerek Tomas'ı takip ettiler ve bir mağara duvarının altına kazılmış, deliğe benzer bir yere girdiler. Tüm kentliler fare delikleri olarak bilinen bu oyukları bilir, ana kapıdan girip, tıklım tıkış caddelerde ilerlemeye çalışmaktan daha kolay olduğu için sık sık kullanırdı.</p>

  <p>"Hükümdar, bir istilacı ordusuna karşı bu girişleri nasıl savunmayı düşünüyor acaba?" diye fısıldadı Jera, ıslak ıslak parıldayan bir mağara tavanının altından geçmek için başını eğerken.</p>

  <p>"Muhtemelen kendisi de merak ediyordur," dedi Tomas, hafif bir gülümsemeyle. "Belki haritaları ve askeri danışmanları ile odasına kapanmış olmasının sebebi budur."</p>

  <p>"Diğer yandan, belki de hiç endişelenmiyordur," dedi Jonathan, Alfred'in ayağa kalkmasına yardım ederken. "Necropolis'in bir savaşta düştüğü görülmemiştir."</p>

  <p>"Islak kaldırım taşlan," diye mırıldandı Alfred özür dilercesine, Kont'un sinirli bakışları altında kıvranarak. "Gerçekten de aranızda bu kadar çok savaş geçti mi?"</p>

  <p>"Ah, evet," diye yanıt verdi Jonathan neşeyle. Rün taşı oyununu tartışıyor da olabilirlerdi. "İlgileniyorsan sana daha sonra anlatırım. Şimdi, muhtemelen sesimizi alçaltsak iyi olur. Hangi yöne, Tomas? Burada kafam bayağı karışıyor."</p>

  <p>Tomas bir yön gösterdi ve topluluk karanlık, kesişen tünellerden mükemmel bir labirentin içinde girdi. Alfred birkaç dakika içinde nerede olduklarını tamamen şaşırmış, kafası karışmıştı. Çevresine bakındığında, köpeğin yanında yürümekte olduğunu gördü.</p>

  <p>Duvara yakın uzanan ilk sokaklar boştu. Dar ve karanlık bir şekilde, siyah kayadan yapılmış veya lav oluşumlarının içine oyulmuş pespaye evlerin ve küçük dükkânların oluşturduğu bir kargaşanın içinde dolanıyordu.</p>

  <p>Dükkânların kepenkleri uyku yansı için indirilmişti, evler karanlıktı. Pek çoğu terk edilmiş, yıkılmaya bırakılmış görünüyordu. Kapılar menteşelerin üzerinde çılgınca asılı kalmış, paçavralar ve kemik parçaları sokaklara yayılmıştı. Çürüme kokusu burada sıradışı bir şekilde yoğundu. Meraklanan Alfred, kırık bir pencereden içeri baktı.</p>

  <p>Bir ceset suratı karanlığın içinde beyaz beyaz belirdi. Bir çift boş, karanlık göz çukuru, görmezcesine sokağa baktı. Dehşete kapılan Alfred geri geri sendeledi, neredeyse Jonathan'ı yere yıkıyordu.</p>

  <p>"Yavaş ol bakalım!" diye payladı onu Dük, dengesini sağlayıp, Alfred'in ayakta kalmasına yardımcı olarak "Can sıkıcı bir görüntü olduğunu kabul ediyorum. Kentin bu kısmı eskiden oldukça güzelmiş ya da eski kayıtlar öyle diyor. Eskiden, bu bölge Necropolis'in çalışan sınıfını barındırırmış. askerler, inşaat işçileri, dükkân sahipleri, düşük seviyeli ölüçağıranlar ve koruyucular.</p>

  <p>"Sanırım," diye ekledi, karısının uyaran bakışları üzerine sesini alçaltarak, "hâlâ burada yaşadıkları söylenebilir, ama aslında çoğu ölmüş."</p>

  <p>Bu boş sokaklar ve mezar gibi evler o kadar sinir bozucuydu ki, Alfred daha geniş bir tünele girdiklerinde ve çevrede dolanan kişiler gördüklerinde rahatlayarak nefes aldı. Sonra köpeğin görülmesi tehlikesini hatırladı. Jera'nın fısıldayarak her şeyin yolunda gideceğini söylemesine rağmen, Alfred endişeyle, duvarlara yakın kalarak, titreşen lambaların yaydığı zayıf ışık havuzlarından kaçınarak ilerledi. Köpek, sanki anlıyormuş ve işbirliği yapmak istiyormuş gibi, adımlarını yakından takip ediyordu.</p>

  <p>Sokakta yürüyenler yanlarından, onlara tek bir bakış bile fırlatmadan geçip gidiyorlardı, sanki onları hiç fark etmiyor, onlara hiç aldırmıyorlardı. Zaman içinde, Alfred bunların yaşayanlardan olmadığını fark etti. Uyku saatleri boyunca Necropolis sokaklarında ölüler dolaşıyordu.</p>

  <p>Cesetlerin çoğu, bir şeyin peşindeymiş gibi kararlılıkla yürüyorlardı. Yaşayanların uykuya dalmadan önce verdikleri bazı görevleri yerine getirmekte oldukları açıktı. Ama, orada burada, amaçsızca dolanan ya da uyanıklık saatlerinde yapıyor olmaları gereken işleri yapan cesetler görüyorlardı. Necropolis sokaklarında ölüçağıranlar devriye geziyor, kafası karışan, görevini unutan ya da sorun yaratan cesetleri tepkiyorlardı Alfred'in grubu bu ölüçağıranların yoluna çıkmamaya özen gösteriyor, kara cüppeli büyücüler geçene kadar kapı ağızlarının gölgelerine kayıyorlardı.</p>

  <p>Necropolis, kaleden yayılan bir dizi yarım daire şeklinde yapılmıştı. Başta, kalenin içinde küçük bir mensch ve Sartan nüfusu yaşıyordu, ama bölgeye daha fazla halk yerleştikçe, nüfus kale duvarlarım aştı ve onun koruyucu duvarlarının dibine evler yapılmaya başlandı.</p>

  <p>Necropolis'in refah günlerinde, o sıradaki hükümdar 3. Kleitus kaleyi kendi şatosu olarak kullanmaya başlamıştı. Asil sınıf şato duvarlarına yakın muhteşem evlerde yaşıyordu. Halkın kalanı, rütbe ve zenginliklerine göre, dışa doğru yayılmışlardı.</p>

  <p>Tomas'ın evi kentin dış kısımlarındaki fakir evler ile, şato duvarlarına yakın zengin evlerin tam ortasında yapılmıştı. Yolculuklarının yorduğu ve sinirlerim bozduğu Alfred, karanlık ve çisentili havadan kaçmaktan ve sıcak, iyi aydınlatılmış odalara girmekten çok memnundu.</p>

  <p>Tomas, Dük, Düşes ve Kont'tan, konutunun gösterişsizliği için özür diledi. Evi, mağaradaki pek çok konut gibi, yerden tasarruf etmek için yukarı doğru yükselecek şekilde inşa edilmişti.</p>

  <p>"Babam önemsiz bir asildi. Bana diğer saraylılar ile birlikte, Majesteleri'nin bir gülümsemesi peşinde, sarayda dolanma hakkını bıraktı, daha fazlasını değil," dedi Tomas, sesinde bir acılıkla. "Şimdi ölülerle birlikte dolanıyor. Ben de yaşayanlarla birlikte. Aramızda pek az fark var."</p>

  <p>Kont ellerini ovuşturdu. "Kısa süre sonra her şey değişecek. İsyan vakti gelince."</p>

  <p>"İsyan vakti gelince," diye tekrarladı diğerleri, bir tür huşu dolu dua gibi</p>

  <p>Alfred bitkinlik içinde bir sandalyeye çöktü ve ne yapacağını merak etti. Köpek ayaklarının dibine kıvrıldı. Alfred uyuşmuş hissediyordu, kendi iradesi ile düşünemiyor, hareket edemiyordu. O bir eylem adamı değildi, Haplo gibi değildi.</p>

  <p>Olaylar beni etkiliyor, diye düşündü Alfred hüzünle, ben olayları etkileyemiyorum. Eskiden beri yasaklanmış olan ölüçağırma sanatına bir son vermek için bir şey yapması gerektiğini düşünüyordu, ama ne? O, tek kişiydi, yalnızdı. Ve çok güçlü, çok bilge bir adam da değildi.</p>

  <p>Kafasındaki tek düşünce, tek dileği, tek arzusu, bu korkunç dünyadan kaçmak, onu unutmak ve bir daha da hatırlamamaktı.</p>

  <p>"Afedersin, bayım," dedi Dük, yanına gelip dizine saygıyla dokunarak.</p>

  <p>Alfred yerinde zıpladı ve korku dolu yüzünü kaldırdı.</p>

  <p>"İyi misin?" diye sordu Jonathan endişeyle.</p>

  <p>Alfred başını salladı, eliyle belirsiz bir işaret yaptı, yürüyüşün yorucu olması konusunda birşeyler mırıldandı.</p>

  <p>"Savaşlarımızın tarihi ile ilgilendiğini söylemiştin. Karım, Kont ve Tomas Prens'i kaçırma stratejimizi konuşuyorlar. Beni uzaklaştırdılar." Jonathan gülümsedi ve omuzlarını silkti. "Benim kafam entrikalara çalışmaz. Benim görevim seni eğlendirmek. Ama çok yorgunsan, dinlenmeye çekilsen iyi olur, Tomas sana odanı gösterir..."</p>

  <p>"Hayır, hayır!" Alfred'in istediği son şey, düşünceleriyle başbaşa bırakılmaktı. "Lütfen, şeyi dinlemeyi çok isterim... savaşları." Sözcüğü boğazında oluşan düğümden dışarı zorlaması gerekmişti.</p>

  <p>"Yalnızca buralarda savaşılanları anlatabilirim." Dük bir sandalye çekip yerleşti. "Çay? Bisküvi? Aç değil misin? Nereden başlasam? Başta Necropolis küçük bir kasabadan başka bir şey değildi, Abarrach'ın başka yerlerine geçmeden önce toplulukların beklerken kaldığı bir yerdi. Ama, bir süre sonra, Sartanlar ve menşeliler -o zamanlar menşeliler de vardı- çevrelerine bakındılar ve burada yaşamanın iyi olduğuna, gitmeye ihtiyaç duymadıklarına karar verdiler. Kent hızla büyüdü. Verimli topraklar işlenmeye başlandı. Ürünler gelişti. Ne yazık ki menşeliler hayatta kalamadı."</p>

  <p>Jonathan, Alfred'in dehşet verici bulduğu, kayıtsız, neşeli bir havayla konuşuyordu.</p>

  <p>"Onlara fazla aldırıyormuş gibi görünmüyorsun," dedi, nazikçe paylayarak. "Sizden daha zayıf olanları korumanız gerekiyordu."</p>

  <p>"Ah, sanırım başta atalarımız oldukça bozulmuştu," dedi Jonathan kendini savunurcasına. "Aslında perişan olmuşlardı. Ama bu bizim hatamız değildi. Diğer dünyalardan geleceğine dair söz verilen yardım hiç gelmedi. Menşelileri bu acımasız dünyada hayatta tutmak için gerekli büyü çok fazlaydı. Atalarımız bunu sağlayamadı. Yapabilecekleri hiçbir şey yoktu. Zaman içinde kendilerini suçlamaktan vageçtiler. O zamanlar, atalarımın çoğu Menschlerin, ölümünün kaçınılmaz, hatta gerekli olduğuna inanmaya başladılar."</p>

  <p>Alfred hiçbir şey söylemedi, başını hüzünle salladı.</p>

  <p>"Bu çağda, belki de bu çağa tepki olarak," diye sözlerine devam etti Jonathan, "ölüçağırma sanatı incelenmeye başlandı."</p>

  <p>"Yasak sanat," diye düzeltti Alfred, ama o kadar kısık bir sesle konuşmuştu ki, Dük onu işitmedi.</p>

  <p>"Artık menşelileri hayatta tutmaya çalışmadıklarından, bu dünyada oldukça iyi koşullarda yaşayabildiklerini keşfettiler. Ateş Denizi üzerinde yüzebilecek demir gemiler icat ettiler.</p>

  <p>Sartan kolonileri Abarrach üzerinde yayıldı, ticaret gelişti. Kairn Necros âlemi kuruldu. Ve onlar geliştikçe, ölüçağırma sanatı da gelişti. Kısa sürede, yaşayanlar ölenlerin yardımı ile hayatlarını sürdürmeye başladılar." Evet, Jonathan konuşurken Alfred bunu görebiliyordu.</p>

  <p>Abarrach üzerinde yaşam güzeldi. Ölüm de kötü değildi. Ama sonra, tam her şey yolunda gidiyor görünürken (menşeliler hariç, ama onlar da o zamana kadar unutulmuştu zaten), aniden hiçbir şey yolunda gitmemeye başladı.</p>

  <p>"Ateş Denizi, tüm magma gölleri, ırmakları ve okyanusları soğumaya, çekilmeye başladı. Daha önce ticaret bağları ile bağlı komşular, kıymetli yiyecek stoklarını birbirinden saklayan, yaşam veren büyük sütunlar üzerine kavga eden büyük düşmanlar haline geldiler. İlk savaşlar bu dönemde başladı.</p>

  <p>"Sanırım bunlara savaş değil, arbede ya da çatışma demek daha doğru olur. Asıl savaşlar," dedi Jonathan ciddileşerek, "daha sonra geldi. Atalarımız, anlaşılan, o dönemde savaşmayı bilmiyordu."</p>

  <p>"Elbette bilmiyorlardı!" dedi Alfred sertçe. "Biz savaşı hor görürüz. Biz barış tesis edenleriz. Biz barışı yayarız!"</p>

  <p>"Sizin bu lüksünüz var," dedi Jonathan sessizce. "Ama bizim yoktu."</p>

  <p>Alfred genç Dük'ün sözleri karşısında irkildi, kalakaldı. Barış yalnızca "şişman" bir dünyanın lüksü müydü? Prens Edmund'un perişan, donmakta, açlıktan ölmekte olan halkını hatırladı; bu kentin içinde sıcaklık, yiyecek varken çocuklarının, yaşlılarının ölmesini izlemek zorunda kalan halkı. Ben onların yerinde olsam ne yapardım? Boyun eğip ölür muydum, çocuklarımın ölmesini izler miydim? Yoksa savaşır mıydım? Alfred, aniden kendisini rahatsız hissederek sandalyesinde kıpırdandı.</p>

  <p>Benim ne yapacağımı biliyorum, diye düşündü acı acı. Ben bayılırdım!</p>

  <p>"Zaman geçtikçe, halkımız savaş konusunda ustalaştı." Jonathan kairn otu çayı dolu fincanından bir yudum aldı. "Genç adamlar asker olarak eğitim görmeye başladılar, ordular oluşturuldu. Başta, büyülerini silah olarak kullanmaya çalıştılar, ama bu hayatta kalmak için ihtiyaç duyulan büyüden çok fazla enerji götürüyordu. "Bu yüzden eski silah yapım sanatını araştırdık. Kılıçlar ve mızraklar büyüden çok daha kabadır, ama etkilidirler. Çekişmeler savaş halini aldı ve kaçınılmaz olarak, yüzyıl önce büyük bir savaşa yol açtı -Terk Ediş Savaşı.</p>

  <p>"Bethel isimli güçlü bir büyücü bu dünyadan bir çıkış olduğunu ve onu keşfettiğini öne sürdü. Gitmeyi planladığını, onunla beraber gelmek isteyenleri de beraber götüreceğini açıkladı. Büyük topluluklar arkasından gitti. O topluluk gitseydi, zaten hızla azalmakta olan nüfusun büyük kısmı yok olacaktı. Herkesin, büyücünün 'Kapı' dediği şey açıldığı zaman ne olacağından korkması gerçeğinden hiç bahsetmiyorum. Nasıl bir korkunç gücün içeri girip, kontrolü ele geçireceğini kim bilebilirdi?</p>

  <p>"Kairn Necros Hükümdarı, 7. Kleitus, Bethel ile takipçilerinin gitmelerini yasakladı. Bethel bu yasağa uymayı reddetti ve halkını, gitmeye hazırlanmak üzere Ateş Denizi'nin karşı kıyısına, Zembar Sütunu'na götürdü. İki hizip arasındaki savaş yıllarca sürdü, ta ki Bethel'e ihanet edilene ve Bethel yakalanana kadar. Ateş Denizi üzerinden getirilirken ellerinden kurtuldu ve cesedi diriltilmesin diye kendisini magmaya attı. Atlamadan önce, daha sonra Kapı hakkındaki kehanet olarak bilinecek sözleri haykırdı."</p>

  <p>Alfred geminin pruvasında durmuş, meydan okurcasına haykıran bir kadın hayal etti. Onun kendisini alev alev okyanusa attığını hayal etti. Jonathan'ın hikâyesini, ancak genç adam aniden sesini alçalttığı zaman tekrar dinlemeye başladı."Ölü orduları bu savaş sırasında oluşturuldu ve birbirlerine karşı kullanıldı. Aslında, bazı komutanların, ceset birlikleri elde etmek için yaşayan askerlerinden bir kısmını öldürdükleri söylenir..."</p>

  <p>" Alfred'in başı aniden kalktı. "Ne? Ne anlatıyorsun bana sen? Kendi gençlerini mi öldürdüler? Kutsal Sartan! Hangi karanlık derinliklere batmışız?" Beti benzi atmıştı, titriyordu. "Hayır, bana yaklaşma!" Elini kaldırdı, dalgın dalgın sandalyesinden kalktı. "Buradan çıkmalıyım! Burayı terk etmeliyim!" Hararetli tavırlarına bakılırsa, hemen o an evden kaçmayı düşünüyordu.</p>

  <p>"Jonathan, onu böylesine alt üst eden neler anlattın?" diye sordu Jera, yanında Tomas ile odaya girerken. "Sevgili bayım, lütfen otur, sakinleş"</p>

  <p>"Ona yalnızca savaş sırasında kendi adamlarını öldüren generalleri anlattım..."</p>

  <p>"Ah, Jonathan!" Jera başını salladı. "Elbette gidebilirsin, Alfred. istediğin an. Burada bir mahkûm değilsin!"</p>

  <p>Evet, öyleyim! Alfred içten içe inledi. Ben bir mahkûmum, kendi beceriksizliğimin mahkûmu! Ölüm Kapısı'ndan içeri kazara girdim! Yalnız başıma geri dönecek ne cesaretim, ne de bilgim var!</p>

  <p>"Arkadaşını düşün," diye ekledi Tomas yatıştırırcasına, bir fincan kairn otu çayı doldururken. "Arkadaşını geride bırakmak istemezsin, değil mi?"</p>

  <p>"Üzgünüm." Alfred sandalyesine çöktü "Beni affedin. Ben... yorgunum, o kadar. Çok yorgunum. Sanırım yatsam iyi olacak. Hadi, oğlum."</p>

  <p>Titreyen elini köpeğin başına koydu. Hayvan başını kaldırıp inledi, kuyruğunu yavaşça salladı, ama yerinden kıpırdamadı.</p>

  <p>İnlemesinde garip bir şey vardı, köpeğin daha önce çıkardığını hiç duymadığı bir ses. Bunu fark etti ve köpeğe dikkatle baktı. Köpek başını kaldırmaya çalıştı, sonra tekrar patilerinin üzerine koydu. Ama, adamın ilgisini takdir ettiğini göstermek için kuyruk sallaması hafifçe arttı.</p>

  <p>"Bir sorun mu var?" diye sordu Jera, köpeğe bakarak. "Hayvan hasta mı sence?"</p>

  <p>"Emin değilim. Köpekler hakkında fazla bilgim yok, korkarım," diye mırıldandı Alfred, dehşetin içini burktuğunu hissederek.</p>

  <p>Köpek hakkında birşeyler biliyordu aslında ya da en azından şüpheleniyordu. Ve şüphelendiği şey doğruysa, o zaman köpeğin her nesi varsa, aynısı Haplo'ya da oluyordu.</p>

  <p class="softbreak">&nbsp;</p>
</body>
</html>
