<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>SEKİZİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc"><span style="line-height: 1.3em; text-indent: 1em;">ÖLÜM KAPISI</span><br /></h3>
  <hr class="sigil_split_marker" />

  <p><br /></p>

  <p>Çarpışmanın şiddeti Haplo'yu sırtüstü devirdi. Köpek dengesini sağlamak için yeri tırmalamaya başladı. Alfred'in baygın bedeni nazikçe, eğimli güvertede kaydı. Haplo ambar duvarına çarptı. Onu baskısı altına alan muazzam güçlere karşı çaresizce mücadele ederek, sonunda öne atılmayı başardı. Ayaklarının dibinde yatan adamın gevşek omzunu yakaladı ve şiddetle sarstı.</p>

  <p>"Alfred! Lanet olsun, Sartan! Uyan!"</p>

  <p>Alfred'in gözkapakları titreşti, altındaki gözler kaydı Hafifçe inledi, gözlerini kırptı ve -Haplo'nun tepesine eğilmiş karanlık ve öfkeli yüzünü görünce-dehşete kapılmış göründü. Sartan doğrulup oturmaya çalıştı, gemi yan yattı ve adam içgüdüyle Haplo'nun koluna tutundu. Patryn eli kabaca kenara itti.</p>

  <p>"Ne yapıyorsun burada? Gemimde! Bana yanıt ver, yoksa Labirent adına yemin ederim seni."</p>

  <p>Haplo durdu, bakakaldı. Geminin bölme duvarları üzerine kapanıyor, ahşap bölmeler gittikçe yaklaşıyor, tavan zeminle birleşmek için hücum ediyordu Hepsi ezilecekti, dümdüz olacaktı, yalnız, aynı anda, geminin bölme duvarları uzaklara kaçıyor, boş uzayda genişliyor, güverte altından düşüyor, tüm evren ondan uzaklaşıyor, onu yapayalnız ve çaresiz bırakıyordu. Köpek inledi, Haplo'ya doğru süründü ve soğuk burnunu eline gömdü. Haplo hayvana minnettarca sarıldı. Köpek ılık, katı ve gerçekti. Gemi bir kez daha Haplo'nun oldu ve istikrar kazandı. "Neredeyiz?" diye sordu Alfred şaşkınlık içinde. Kocaman açılmış, sulu gözlerindeki ifadeye bakılırsa, o da biraz önce aynı deneyimi yaşamıştı.</p>

  <p>"Ölüm Kapısı'na giriyoruz," diye yanıt verdi Haplo sertçe. Bir an için ikisi de konuşmadı. Nefeslerini tutarak çevrelerine bakındılar, izleyip dinlediler.</p>

  <p>"Ah." Alfred içini çekti, başını salladı. "Bu her şeyi açıklıyor."</p>

  <p>"Neyi açıklıyor, Sartan?" "Ee... buraya nasıl geldiğimi," dedi Alfred. Haplo'nun gözlerine bakmak için bakışlarını kaldırdı, sonra hemen yere indirdi. "Amacım bu değildi. Bunu anlamalısın. Ben -ben Bane'i arıyordum. Arianus'tan götürdüğün küçük çocuğu. Çocuğun annesi endişeden çılgına döndü..."</p>

  <p>"On bir yıl önce boşverdiği bir çocuk için. Evet, ben de gözyaşlarına boğuldum. Devam et."</p>

  <p>Alfred'in solgun yanakları hafifçe kızardı. "O zamanlar içinde bulunduğu durum -Başka seçeneği yoktu-Kocası..."</p>

  <p>"Gemime nasıl girdin?" diye tekrarladı Haplo.</p>

  <p>"Ben... Arianus'ta Ölüm Kapısı'nın yerini buldum. Gegler beni kazı-pençelerinden birine koydular -O aletleri hatırlıyor musun?- ve beni fırtınaya doğru, tam da Ölüm Kapısı'nın üzerine bıraktılar. Tam Kapı'ya girmiştim ki, sanki... sanki her tarafım çekiştiriliyormuş gibi bir duyguya kapıldım, sonra şiddetle ittirildim. Arkaya... öne... bilmiyorum. Bayılmışım. Kendime geldiğimde, burada yatıyordum." Alfred ellerini savunmasızca açtı ve ambarı gösterdi.</p>

  <p>"Duyduğum patırtı bu olmalı." Haplo Alfred'e sorgularcasına baktı. "Yalan söylemiyorsun. Duyduklarıma bakılırsa, siz aciz Sartanlar yalan söylemezsiniz. Ama bana gerçeğin tamamını da söylemiyorsun."</p>

  <p>Alfred'in yüzü daha da beter kızardı, göz kapaklarını indirdi. "Sen Nexus'u terk etmeden önce," dedi minicik kalmış bir sesle, "tuhaf... bir duygu hissettin mi?"</p>

  <p>Haplo bir şey söylemeyi reddetti, ama Alfred sessizliğini onay olarak kabul etti. "Bir tür dalga etkisi? Mideni bulandıran? O bendim, korkarım," dedi hafifçe.</p>

  <p>"Anlaşılıyor." Patryn çömeldi ve dik dik Alfred'e baktı. "Şimdi Koparılış adına, seninle ne halt edeceğim ben? Sen..."</p>

  <p>Zaman yavaşladı. Haplo'nun söylediği son sözcüğün ağzından çıkması bir yıl, kendi kulaklarına ulaşması bir yıl daha almış gibi geldi. Alfred'i, sıska boynundaki dantelli mendilden yakalamak için elini uzattı. Eli her seferinde bir milimetre ilerledi. Haplo hareketini hızlandırmaya çalıştı. Daha da yavaşladı. Ciğerlerine yetecek kadar hızlı nefes alamıyordu. Bir nefes alana kadar, boğulup ölecekti.</p>

  <p>Ama imkânsız bir şekilde hızlı, çok hızlı hareket ediyordu. Eli Alfred'i yakaladı ve bir köpeğin bir fareyi silkelemesi gibi silkeledi. Haykırdığı sözcükler anlaşılmıyordu. Alfred çaresizce elinden kurtulmaya çalışıyor, birşeyler söylüyordu, ama sözcükler o kadar hızla akıp geçiyordu ki, Haplo anlayamıyordu Köpek dilini çıkarmış, yanında duruyor, son derece yavaş hareket ediyordu ve ayağa kalkmış, çılgınlar gibi hoplayıp sıçrıyordu.</p>

  <p>Haplo'nun zihni çaresizce, bu ikilemlerle başa çıkmaya çalıştı. Verdiği yanıt pes etmek ve kapanmaktı. Kararmakta olan sislere karşı mücadele etti, dikkatini köpeğe vermeye, başka hiçbir şeyi görmemeye ve düşünmemeye çalıştı. Zaman içinde her şey ya yavaşladı, ya da hızlandı. Normallik geri döndü.</p>

  <p>Aklına, bayılmadan, Ölüm Kapısı'nda hiç bu kadar ilerlememiş olduğu geldi. Sanıyorum, diye düşündü acı acı, Alfred'e teşekkür etmem gerek.</p>

  <p>"Daha da kötüleşecek," dedi Sartan. Yüzü beyazlamıştı, her tarafı sarsılıyordu. "Nereden biliyorsun?" Haplo alnındaki teri sildi, rahatlamaya çalıştı. Kasları kasılmış, gerilimden dolayı ağrıyordu.</p>

  <p>"Ben... içine girmeden önce Ölüm Kapısı hakkında araştırma yaptım, içinden geçtiğin diğer seferlerde hep bayıldın, değil mi?" Haplo yanıt vermedi. Köprüye gitmeye karar verdi. Alfred şimdilik burada güvende olacaktı. Lanet Sartan'ın bir yere gitmeye niyetli olmadığı belliydi.</p>

  <p>Haplo ayağa kalktı... ve kalkmaya devam etti. Kalktı, kalktı, kalktı, taki ahşap tavana çarpacak hale gelene kadar, ama küçülüyordu, küçülüyor, küçülüyordu, ta ki bir karınca bile, üzerine bastığında onu fark edemeyecek hale gelene kadar.</p>

  <p>"Ölüm Kapısı. Var olan ve olmayan bir yer. Maddeden oluşan ve maddesiz olan. İlerleyen zamanı, geri giderek ölçen. Ve ışığı o kadar parlak ki, karanlığa gömülürsün."</p>

  <p>Haplo, sesi yokken nasıl konuşabildiğini merak etti. Gözlerini kapattı ve sanki onları sonuna dek açmış gibi hissetti. Başı, bedeni birbirinden ayrılıyor, iki ayrı, zıt yöne yırtılıyordu Bedeni kendi içine çöküyor, küçülüyordu. Elleriyle, parçalanıyor gibi olan başını kavradı, dönmeye, sarmallar çizmeye başladı, ta ki dengesini kaybedip yere düşene kadar. Uzakta birisinin çığlık attığını duydu, ama duyamıyordu, çünkü sağırdı. Her şeyi açıkça görebiliyordu, çünkü tamamen kördü.</p>

  <p>Haplo'nun zihni kendisiyle mücadele etti, uzlaşılamaz olanla uzlaşmaya çalıştı. Bilinci kendi içinde gittikçe derinlere daldı, gerçekliğe tekrar kavuşmaya çalıştı, evrende tutunabileceği istikrarlı bir nokta aradı.</p>

  <p>Alfred'i buldu. Tam da Alfred'in yitirmekte olduğu bilincinin Haplo'yu bulması gibi.</p>

  <p>Alfred bir boşluğa doğru kayıyor, aşağı dalıyordu ki, aniden duruverdi. Ölüm Kapısı'nda hissettiği o korkunç duygular yok oldu. Sert zemin üzerinde duruyordu ve gökyüzü üzerindeydi. Çevresinde hiçbir şey dönmüyordu. Rahatlayarak haykırmak istediği anda, içinde durduğu bedenin kendisine ait olmadığını fark etti. Bir çocuğa aitti, sekiz dokuz yaşlarında bir oğlan çocuğuna. Beden, çocuğun zayıf bacaklarına sarılı bir kumaş parçası dışında çıplaktı. Mavi kırmızı rünlerin kıvrımları ve halkalarıyla kaplıydı.</p>

  <p>Yanında duran iki yetişkin konuşuyordu. Alfred onları tanıyordu, anne babasıydılar, ama onları daha önce hiç görmemişti. Aynı zamanda, çaresizce kaçmakta olduklarını, canlarını kurtarmak için koştuklarını ve çok yorgun olduğunu, bedeninin ağrıyıp yandığını ve bir adım daha atamayacağını da biliyordu. Korkuyordu, çok korkuyordu, kısa yaşamı boyunca hep korku duymuş gibi geliyordu ona; korku, farkına vardığı ilk duygusu olmuştu.</p>

  <p>"İşe yaramıyor," dedi adam, babası, nefes nefese. "Yaklaşıyorlar."</p>

  <p>"O zaman durup onlarla savaşalım," diye ısrar etti kadın, annesi, "henüz gücümüz varken."</p>

  <p>Alfred, ne kadar küçük olsa da, savaşmanın umutsuz olduğunu biliyordu. Onları kovalayan her ne idiyse, onlardan daha güçlü ve daha hızlıydı. Arkasında korkunç sesler duydu -çalıların arasında kendine yol açan büyük bedenler. Boğazı bir feryatla sancıdı, ama onunla mücadele etti, çünkü korkusuna teslim olması her şeyi daha da kötü yapacaktı. Belindeki kumaş parçasını araştırdı ve kurumuş kanla kaplı, keskin uçlu bir hançer çıkardı Görünüşe bakılırsa, diye düşündü Alfred, daha önce de öldürmüşüm.</p>

  <p>Adam gerginleşti, parmakları, elindeki mızrağın çevresine kapandı. Düşünüyor gibi göründü. İki yetişkin arasında bir bakışma geçti, Alfred'in anladığı bir bakışma. Öne fırladı, Hayır! sözcüğü çılgınca, dudaklarında şekillendi. Sessiz feryadı, başının yanma aldığı bir darbeyle karşılandı. Bayıldı.</p>

  <p>Alfred bedeninden sıyrıldı ve anne babasının onun gevşek, direnmeyen bedenini sık çalıların altına çekmesini, dallarla örtmesini izledi. Sonra kaçtılar, düşmanlarını çocuktan becerebildiklerince uzağa çektiler, sonra savaşmak için döndüler. Onu kurtarmalarının sebebi sevgi değildi, içgüdüydü. Tıpkı, tilkiyi yuvasından uzaklaştırmak isteyen anne kuşun, kanadı kırılmış numarası yapması gibi.</p>

  <p>Alfred kendine geldiğinde, tekrar çocuğun bedenine dönmüştü. Panik içinde çalıların içinde çömeldı ve sersemlemiş bir şekilde, rüyadaymış gibi, canavarların anne babasını öldürmesini izledi.</p>

  <p>Bağırmak, çığlık atmak istedi, ama bir şey -içgüdü yine, ya da belki de korkunun dilini dondurması-sessiz kalmasını sağladı. Anne babası cesurca, beceriyle savaştılar, ama zeki yaratıkların iri bedenleri, keskin dişleri ve uzun, hançer gibi pençeleri karşısında birer hiçtiler. Öldürülmeleri uzun, çok uzun sürdü.</p>

  <p>Ve sonra, her şey bitti. Anne babasının bedenleri -canavarlar tıkınmalarını bitirdiği zaman geride kalanlar- kıpırdamadan yatıyordu. Annesinin çığlıkları sona ermişti. Sonra, Alfred sıranın kendisine geldiğini düşündüğü dehşet verici bir an yaşadı. Kendisini göreceklerini, halı gibi yaprakların üzerindeki parlak kan kadar görünür olduğunu düşündü. Ama yaratıklar avdan sıkılmıştı. Açlık ve öldürme arzusu tatmin edilmişti. Uzaklaştılar. Alfred'i çalılıkta yalnız bıraktılar.</p>

  <p>Uzun süre, anne babasının bedenlerinin yakınında saklandı. Artıklardan paylarını almak isteyen leş kuşları geldi. Alfred kalmaya korkuyordu, gitmeye korkuyordu ve kendi sesini duymaktan hâlâ hayatta olduğunu anlamaktan başka bir işe yaramasa da inlemekten kendini alamıyordu. Ve sonra, iki adam yanında durmuş, ona bakıyorlardı. İrkildi, çünkü çalıların arasından geçip yanına geldiklerini duymamıştı. Rüzgâr kadar sessiz hareket etmişlerdi.</p>

  <p>Adamlar, sanki o orada değilmiş gibi, onun hakkında konuştular. Anne babasının bedenlerini soğuk gözlerle süzdüler, onlardan, duygusuzca bahsettiler. Adamlar acımasız değildi, yalnızca duygusuzdular, sanki pek çok sefer katliam görmüş ve bu görüntü artık onları dehşete düşürmüyormuş gibi. Birisi çalıların arasına eğildi ve Alfred'ı çekerek ayağa kaldırdı. Onu anne babasının paramparça bedenlerinin yanına götürdüler.</p>

  <p>"Şuna bak," dedi adam Alfred'e, çocuğu ensesinden tutup, korkunç görüntüye bakması için zorlayarak "Unutma Ve şunu da unutma. Annenle babanı öldürenler o yaratıklar değildi.</p>

  <p>Bizi bu zindana atan, bizi ölüme terk edenlerdi. Kim onlar, çocuk? Biliyor musun?" Adamın parmaklan Alfred'in etine gömüldü.</p>

  <p>"Sartanlar," dediğini duydu Alfred, ama kendisinin bir Sartan olduğunu, onu doğuranları öldürmüş olduğunu biliyordu.</p>

  <p>"Tekrarla!" diye emretti adam.</p>

  <p>"Sartanlar!" diye haykırdı Alfred ve ağlamaya başladı.</p>

  <p>"Doğru. Asla unutma bunu, çocuk. Asla unutma." Haplo bir karanlığa düştü. Küfrederek, çabalayarak, bilincini kazanmak için mücadele etti. Zihni ona isyan etti, kendi iyiliği için onu derinliklerine çekti. Haplo bir ışık parıltısı gördü, sanki gittikçe uzaklaşıyordu ve o ışığa ulaşmak için varlığının her zerresi ile çaba gösterdi. Başardı.</p>

  <p>Düşme hissi sona erdi, tüm garip duygular sona erdi ve engin bir huzur duygusu ile doldu. Sırtüstü yatıyordu, sanki rüyalarla aydınlanmış, derin, dinlendirici bir uykudan yeni uyanmıştı. Kalkmak için hiç acelesi yoktu, kıpırdamadan yattı, dalıp dalıp uyanmanın, zihnindeki tatlı bir müziği dinlemenin keyfini çıkardı. Sonunda, tamamen uyandığını anlayınca, gözlerini açtı.</p>

  <p>Bir tabutun içinde yatıyordu. Başta irkildi, ama korkmadı, sanki unutmuş, sonra tekrar hatırlamıştı, her şey yolundaydı. Bir heyecan ve beklenti duygusu hissetti. Uzun zamandır beklemekte olduğu bir şey gerçekleşmek üzereydi. Tabuttan nasıl çıkacağını merak etti, ama soruyu sorduğu anda, yanıtı bildiğini hatırladı. Tabut, emri üzerine açılacaktı.</p>

  <p>Huzur içinde sırtüstü yatan Haplo, bedenine baktı ve garip giysiler görünce şaşırdı -uzun, beyaz bir cüppeye bürünmüştü. Bir korku sancısı içinde, ellerine ve kollarına işlenmiş rünlerin yok olduğunu gördü! Ve rünleri ile birlikte, büyüsü de. Savunmasızdı, bir mensch kadar savunmasız!</p>

  <p>Ama bilgi hemen aklına geldi, kendi aptallığına güldü, hiç de güçsüz değildi. Büyüsü vardı, ama içindeydi, dışında değil. Denemek istercesine, elini kaldırdı ve inceledi. El ince, zarifti. Havada bir rün çizdi ve aynı anda, rünü havaya söyledi. Kristal tabutun kapağı açıldı.</p>

  <p>Haplo doğrulup oturdu, bacaklarını aşağı sarkıttı. Hafifçe yere atladı; bedeni, alışık olmadığı çaba nedeniyle baştan aşağı karıncalandı. Dönüp, boş tabutun kristal yüzeyine baktı ve büyük bir şok yaşadı. Yansımasına bakıyordu, ama ona bakan kendi yüzü değildi. Alfred'in yüzüydü.</p>

  <p>Alfred olmuştu!</p>

  <p>Haplo sendeledi, bu bilgi onu fiziksel olarak sarsmıştı. Elbette, bu derisindeki rünlerin eksikliğini açıklıyordu. Sartan büyüsü içeriden dışarıya doğru işlerdi, buna karşın Patryn büyüsü dışarıdan içeriye doğru işlerdi.</p>

  <p>Kafası karışan Haplo, kendi boş tabutunun yanındaki tabuta baktı. Genç, güzel bir kadın gördü içinde. Yüzü, uyku halinde sakin, huzurluydu. Kadına bakan Haplo, içinden bir sıcaklık fışkırdığını hissetti ve onu sevdiğini, onu uzun, çok uzun zamandır sevdiğini anladı. Kadının tabutuna yaklaştı ve o sevgili yüzün her çizgisini parmağıyla yeniden çizdi.</p>

  <p>"Anna," diye fısıldadı ve kristali eliyle okşadı.</p>

  <p>Bir soğukluk Haplo'yu kapladı, yüreğini dondurdu. Tabut olması öngörülmemiş, yalnızca bir koza olması, dışarı çıkıp görevlerini üstlenene kadar bir dinlenme yeri olması düşünülmüş tabutun camından içeriyi açıkça göremiyordu.</p>

  <p>Ama kadın nefes almıyordu!</p>

  <p>Büyülü uyku durumu bedensel fonksiyonları yavaşlatırdı.</p>

  <p>Haplo kadını endişeyle izledi, göğsünün üzerindeki kumaşın hareket etmesini, gözkapaklarının titreşmesini istedi. Ellerini cama bastırarak, saatlerce bekledi ve izledi. Ta ki gücü tükenip, yere yığılana kadar.</p>

  <p>Ve sonra, yerde yatarken, elini kaldırdı, yine baktı. Daha önce fark etmediği bir şeyi fark etti. El ince ve zarifti, ama yaşlıydı, kırışmıştı. Mavi damarlar açıkça görülebiliyordu. Kendisini ayağa kalkmaya zorlayarak, kristal tabuta baktı ve kendi yüzünü gördü. "Yaşlanmışım," diye fısıldadı, uykuya dalarken gençlik ile parlayan, hevesli bir vaatle canlı olan yüzünün yansımasına dokunmak için uzanırken. Şimdi yaşlanmıştı, derisi gevşek, sarkık, başı kel, kulaklarının çevresindeki saç tutamları beyazsımsı bir griydi. "Yaşlıyım," diye tekrarladı, içinde bir panik dalgası yükselirken. "Yaşlıyım! Yaşlanmışım! Ve bir Sartan'ın yaşlanması için uzun, çok uzun bir zaman gerekir! Ama o yaşlanmamış! O hâlâ genç!" Tabutun içine baktı yine. Hayır, hatırladığından daha yaşlı değildi kadın. Bu da, yaşlanmamış olduğu anlamına geliyordu. Bu da...</p>

  <p>"Hayır!" diye haykırdı Haplo, yırtıp alacakmış gibi kristal tabutu kavrayarak. Parmakları etkisizce kayıp gitti. "Hayır! Ölmüş olamaz! Ben yaşarken o ölmüş olamaz! Ben yaşarken o...</p>

  <p>Çevresine, diğer tabutlara bakarak geri çekildi. Kendisininki hariç tüm tabutlarda birer beden vardı. Her birinin içinde bir dost, bir yoldaş, bir kız kardeş, bir erkek kardeş vardı. Zamanı geldiğinde onunla birlikte bu dünyaya gelip, işlerini tamamlayacak olanlar Yapılacak o kadar çok şey vardı ki! Bir başka tabuta koştu</p>

  <p>"Ivor!" diye seslendi, kristal tabutu elleriyle döverek. Ama adam kıpırdamadı, tepkisiz, yatmaya devam etti. Haplo bir başka, bir başka tabuta koştu, her bir sevgili ismi söyledi, tutarsızca her birine, uyanması için, var olması için yalvardı!</p>

  <p>"Ben olamam! Tek başıma... ben olamam!</p>

  <p>"Belki de değildir," dedi, çılgın bir panik içinde durarak. Umudun serinliği onu sakinleştirdi. "Belki de yalnız değilimdir. Henüz anıtmezardan çıkmadım." Yuvarlak odanın uzak ucundaki kemerli kapıya baktı. "Evet, muhtemelen orada başkaları da vardır."</p>

  <p>Ama kapıya doğru gitmek için hiçbir harekette bulunmadı. Mantığın pençeleri altında umut öldü. Başka hiç kimse yoktu. Başkaları olsaydı, büyüyü bozarlardı. Hayatta kalan tek kişi oydu. Yalnızdı. Bu da bir yerde, bir şekilde, bir şey çok fena yanlış gitmiş demekti.</p>

  <p>"Ve bütün bunları tek başıma düzeltmem mi bekleniyor?"</p>

  <p class="softbreak">&nbsp;</p>
</body>
</html>
