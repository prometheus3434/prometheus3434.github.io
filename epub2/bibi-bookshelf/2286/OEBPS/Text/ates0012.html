<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ÜÇÜNCÜ BÖLÜM</h1>
  <hr class="sigil_split_marker" />

  <h3 class="sigil_not_in_toc">KAİRN TELEST,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Edmund, kütüphanenin kapısında beliriyor. Tek başına. Ben oturmuş, baba oğul arasında biraz önce geçmiş konuşmaları ve uzun zaman önce olup bitmiş olaylara ilişkin anılarımı yazıyorum. Kalemi bırakıp saygıyla ayağa kalkıyorum.</p>

  <p>"Ekselansları. Lütfen girin, hoşgeldiniz."</p>

  <p>"Çalışmam bölmüyorum, ya?" Sinirli sinirli kıpırdanarak kapıda duruyor. Mutsuz, konuşmak istiyor, ama mutsuzluğunun temeli söyleyeceğimi bildiği şeyleri dinlemekteki isteksizliği.</p>

  <p>"Şimdi bitirmiştim."</p>

  <p>"Babam uzanıyor," diyor Edmund aniden. "Dışarıda öyle durması, soğuk almasına yol açacak diye korkuyorum. hizmetkarına, sıcak su torbası hazırlamasını emrettim."</p>

  <p>"Peki, babanız ne karar verdi?" diye soruyorum.</p>

  <p>Edmund'un tedirgin yüzü, Kairn Telest'in karanlığını bir anlığına uzaklaştıran gaz lambasının ışığında hayalet gibi parlıyor.</p>

  <p>"Ne karar verebilir?" diye karşılık veriyor, acı bir teslimiyet içinde. "Verilecek bir karar yok Gidiyoruz."</p>

  <p>Benim dünyamdayız, kütüphanede Prens çevresine bakınıyor, kitaplara sevgi dolu bir hoşçakal, denmiş olduğunu fark ediyor. Eski ve daha hassas ciltler, kairn otundan örülmüş büyük kutulara kaldırılmış. Diğer, benim ve çıraklarım tarafından kaleme alınmış daha yeni metinler düzgünce etiketlenmiş ve kum, taş rafların derinliklerine dizilmiş.</p>

  <p>Edmund'un bakışlarını görüp, düşüncelerini okuyorum. Utangaç utangaç gülümsüyorum. "Ne aptalım, değil mi?" Elim önümde duran bir cildin deri kapağını okşuyor. Yanımda götüreceğim pek az kitaptan biri: Kairn Telest'in son günlerine ilişkin anlatılarım. "Ama onları düzensiz bir biçimde bırakmaya dayanamazdım."</p>

  <p>"Aptalca değil. Geri dönmeyeceğini kim bilebilir?" Edmund neşeyle konuşmaya çalışıyor. Neşeyle konuşmaya, halkının moralini düzeltmek için elinden geleni yapmaya alıştı.</p>

  <p>"Kim mi bilir? Ben biliyorum, Prensim." Başımı hüzünle sallıyorum. "Kiminle konuştuğunuzu unutuyorsunuz. Ben konsey üyelerinden biri değilim."</p>

  <p>"Ama bir ihtimal var aslında," diye ısrar ediyor.</p>

  <p>Hayallerini yıkmak içimi acıtıyor. Ama -hepimizin iyiliği için- gerçekle yüzleşmek zorunda.</p>

  <p>"Hayır, Ekselansları, bir ihtimal yok. Babanıza on yıl önce tarif etmiş olduğum son bizi bekliyor. Tüm hesaplarım tek bir sonuca işaret ediyor: dünyamız, Abarrach, ölüyor."</p>

  <p>"O zaman gitmemizin ne faydası var?" diye soruyor Edmund sabırsızlıkla. "Neden burada kalmayalım? Neden bilinmeyen bölgelere yapacağımız bu yolculuğun zorluklarına ve acılarına katlanalım? Eğer sonunda yine ölümle karşılaşacaksak, neden?"</p>

  <p>"Ümitsizliğe düşmemenizi tavsiye ediyorum, Edmund. Daha önce de yapmış olduğum gibi şimdi de, umudunuzu o yöne çevirmenizi öneriyorum."</p>

  <p>Prens'in yüzü kararıyor. Alt üst olmuş durumda ve benden hafifçe uzaklaşıyor. "Babam o konuyu seninle konuşmamı yasakladı." "Babanız geçmişte yaşayan biri, bugünde değil," diyorum patavatsızca. "Beni affedin, Ekselansları, ama her zaman gerçeği söylemişimdir, gerçek ne kadar nahoş olsa da. Anneniz öldüğünde, babanızın içinde de bir şey öldü. Hep arkaya bakıyor. İleri bakmak size kaldı!"</p>

  <p>"Kral hâlâ babamdır," diyor Edmund sertçe.</p>

  <p>"Evet," diye yanıt veriyorum. Ve bu gerçeğin oldukça üzücü olduğunu hissetmekten kendimi alamıyorum.</p>

  <p>Edmund, çenesini kaldırıp benimle yüzleşiyor. "Ve o kral olduğu sürece, onun ve konseyin söyledikleri yapılacak. Eski Kairn Necros âlemine gideceğiz, oradaki kardeşlerimizi arayacağız ve yardımlarını isteyeceğiz. Hem, bunu teklif eden de sendin zaten."</p>

  <p>"Ben Kairn Necros'a gitmemizi önerdim yalnızca," diye düzeltiyorum sözlerini. "Çalışmalarıma göre, bu dünyada yaşam bulmayı umabileceğimiz tek yer Kairn Necros. Ateş Denizi'nin yanında bulunuyor. Ve büyük magma okyanusu kuşkusuz küçülmüş olsa da, hâlâ o âlemin halkı için sıcaklık ve enerji sağlayacak kadar büyük olmalı. Ama ben onlara dilenci gibi gitmeyi önermedim!"</p>

  <p>Edmund'un yakışıklı yüzü kızarıyor, gözleri çakmak çakmak alevleniyor. O gururlu bir genç.</p>

  <p>İçindeki ateşi görüyor, o ateşi büyütmek için elimden geleni yapıyorum.</p>

  <p>"Bizim yıkımımıza sebep olanlara dilenciler gibi gideceğiz1" diye hatırlatıyorum ona.</p>

  <p>"Bunu kesin olarak bilmiyorsun..."</p>

  <p>"Hah! Tüm kanıtlar aynı yöne işaret ediyor -Kairn Necros'a. Evet, o âlemin halkını hayatta ve afiyette bulacağımıza inanıyorum. Neden? Çünkü bizim yaşamlarımızı bizden çaldılar!" M</p>

  <p>"O zaman neden onlara gitmemizi önerdin?" Edmund sabrını tüketmeye başlıyor. "Savaş mı istiyorsun? Bu mu sebep?"</p>

  <p>"Ne istediğimi biliyorsun, Edmund," diyorum yumuşak bir sesle.</p>

  <p>Prens, çok geç de olsa, yasak yola itildiğini görüyor. "Uyanır uyanmaz yola çıkıyoruz," diyor bana soğuk bir sesle. "İlgilenmem gereken konular var, Ölüçağıran, senin de öyle. Ölülerimiz yolculuk için hazırlanmalı."</p>

  <p>Çıkmak üzere dönüyor. Uzanıyor, kürk pelerininin kolunu tutuyorum.</p>

  <p>"Ölüm Kapısı!" diyorum ona. "Bir kez düşünün, Prensim. Tek istediğim bu. Bir kez düşünün!"</p>

  <p>Huzursuzca duruyor, ama dönmüyor. Genç adamın kolundaki elimin baskısını arttırıyorum, kürk tabakalarının altından, sert ve güçlü etini, kemiğini, kasını hissediyorum. Titrediğini hissediyorum.</p>

  <p>"Kehaneti hatırlayın. Bizim umudumuz Ölüm Kapısı, Edmund," diyorum sessizce. "Tek umudumuz." KJ</p>

  <p>Prens başını sallıyor, elimi silkeliyor ve kütüphaneyi, titreşen ışığı, içine gömülü kitapları ile başbaşa bırakıyor.</p>

  <p>Ben yazıma dönüyorum.</p>

  <p>Kairn Telest halkı, karanlığın içinde, kent duvarlarının kapısında toplanıyor. Kapı çok eskiden beri açık duruyor, kayıt tutulan bunca yüzyıl boyunca, kentin kurulmasından bu yana. Duvarlar halkı avcı, yağmacı hayvanlara karşı korumak için yapılmış. Bu duvarların hiçbir zaman bir halkı bir diğerinden koruyacağı düşünülmemiş. Bu tür bir kavram bizim için düşünülemez bile. Yolcular, yabancılar, her zaman hoş karşılanır ve bu yüzden kapılar da açık durur.</p>

  <p>Ama bir gün, Kairn Telest uzun, çok uzun zamandır hiçbir yolcunun gelmemiş olduğunu fark etti. Anladık ki, bir daha hiç yolcu olmayacak. Hatta hayvan bile yoktu. Ve bu yüzden kapılar açık kaldı, çünkü onları kapatmak zaman ve enerji kaybıydı. Ve şimdi, halk açık kapıların önünde duruyor. Şimdi yolcu olan onlar, sessizlik içinde yolculuğun başlamasını bekliyorlar.</p>

  <p>Kralları ve prensleri, ordunun eşliğinde geliyorlar. Askerler ellerinde kairn otundan meşaleler taşıyor. Ben -Kral'ın ölüçağıranı- ve meslektaşım ölüçağıranlar ile çıraklar, arkadan yürüyoruz. Bizim ardımızdan, yiyecek ve giyecek içeren ağır paketler taşıyan saray hizmetkarları geliyor. Benim hemen arkamda ayaklarını sürüyerek yürüyen biri, kitaplarla dolu bir kutu taşıyor.</p>

  <p>Kral açık kapıların yanında duruyor. Askerlerin birinden bir meşale alarak yükseğe kaldırıyor. Meşalenin ışığı, karanlık kentin küçük bir kısmını aydınlatıyor. Majesteleri kente bakıyor. Halkı dönüp ve bakışlarını kente çeviriyor. Ben de dönüyorum.</p>

  <p>Abarrach taşından yaratılmış binaların arasında kıvrılan geniş caddeler görüyoruz. Parıldayan mermer dış cepheleri, anlamlarını hiçbirimizin hatırlamadığı rünlerle bezeli duvarlar, meşalelerimizin ışığını bize yansıtıyor. Bakışlarımızı yukarı, saraya çeviriyoruz. Şimdi onu göremiyoruz. Ama pencerelerden birinde yanan bir ışık, küçücük bir ışık görüyoruz.</p>

  <p>"Lambayı bıraktım," diyor Kral, sesi yüksek ve sıradışı bir biçimde güçlü, "dönüşümüzde yolu aydınlatsın diye."</p>

  <p>Halkından bir tezahürat kopuyor, çünkü neşelenmelerini istediğini biliyorlar. Ama tezahüratlar kısa süre sonra sönüyor, çok kısa bir süre sonra; birkaç tanesi de gözyaşlarıyla sona eriyor.</p>

  <p>"Lambanın içindeki gaz otuz devir kadar idare eder," diyorum alçak sesle, Prens'in yanındaki yerimi alırken.</p>

  <p>"Sessiz ol!" diye paylıyor Edmund beni. "Babamı mutlu et."</p>

  <p>"Gerçeği susturamazsınız, Ekselansları. Gerçekliği susturamazsınız," diye hatırlatıyorum ona.</p>

  <p>Yanıt vermiyor.</p>

  <p>"Şimdi Kairn Telest'i terk ediyoruz," diye sözlerine devam ediyor Kral, meşaleyi havaya kaldırarak, "ama yeni bulduğumuz zenginliklerle geri döneceğiz. Ve âlemimizi, daha da güzel, daha da ihtişamlı kılacağız."</p>

  <p>Kimse tezahürat yapmıyor. Kimsenin yüreği elvermiyor.</p>

  <p>Kairn Telest halkı kentlerinden çıkmaya başlıyor. Daha çok yürüyerek gidiyorlar, giysilerini ve yiyeceklerini bohçalarda taşıyorlar, ama bazıları varlıklarını ve yürüyemeyenleri taşıyan arabaları çekiyorlar: sakatlan, yaşlıları ve küçük çocukları. Bir zamanlar araba çekmek için kullanılan yük hayvanları çok uzun zaman önce ölüp gitti; etleri yiyecek olarak tüketildi, kürkleri halkı keskin soğuktan korumak için kullanıldı.</p>

  <p>Kralımız kenti terk eden son kişi oluyor. Arkasına bakmadan kapılardan dışarı çıkıyor, gözleri güvenle geleceğe, yeni bir yaşama bakıyor. Yürüyüşü kararlı, duruşu dik. Ona bakan halkı umutlanıyor. Yol boyunca bir sıra oluşturuyorlar, şimdi tezahüratlar duyuluyor ve bu tezahüratlar yüreklerinden kopup geliyor. Kral aralarında vuruyor, yüzü gururla aydınlanmış.</p>

  <p>"Gel, Edmund," diye emrediyor. Prens yanımdan ayrılıyor, babasının yanındaki yerini alıyor.</p>

  <p>O ve babası halklarının arasından yürüyerek sıranın başına ilerliyorlar. Meşalesini yükseğe kaldıran Kairn Telest Kralı, halkını ileri götürüyor.</p>

  <p>Diğerleri gittikten sonra bir asker birliği arkada kalıyor. Ben onlarla bekliyorum. Son emirlerinin ne olduğunu merak ediyorum.</p>

  <p>Epeyce zamanlarını ve emeklerini alıyor, ama sonunda kapıları çekip kapatmayı başarıyorlar. Kimsenin artık hatırlamadığı rünlerle bezeli kapıları, şimdi meşaleleri ile yürüyüp giderlerken, karanlıkta kimsenin göremeyeceği rünlerle bezeli kapıları...</p>

  <p class="softbreak">&nbsp;</p>
</body>
</html>
