<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİSEKİZİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">NECROPOLIS,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Haplo bir dirseğinin üzerinde doğruldu ve hücresinin parmaklıkları arasından, karşısındaki hücrede yatmakta olan Prensin bedenine baktı. Koruyucu işini iyi yapmıştı. Kol ve bacaklarında gülünç katılaşmalar, yüz kaslarında yumuşama yoktu; göğsündeki büyük, kanlı delik de olmasa, Edmund huzur içinde uyuyor da sanılabilirdi. Koruyucu'ya yarayı aynı şekilde bırakması emredilmişti, Prens'in korkunç ölümünün görünür bir kanıtı, ceset geri döndüğünde halkını alevlendirerek savaşa götürecek bir işaret.</p>

  <p>Patryn sırtüstü uzandı, sert, taş yatak üzerinde olabildiğince rahat etmeye çalıştı ve Hükümdar'ın onu ziyaret etmesi için ne kadar süre geçeceğini merak etti.</p>

  <p>"Soğukkanlı birisin, değil mi?" O devrin işlerinden sonra hücrenin önünden geçmekte olan Koruyucu, Haplo'ya bakmak için bir anlığına durmuştu. "Cesetlerin bile daha huzursuz olduklarını gördüm Örneğin o," -koruyucu kasvetle Prens'e baktı- "hayata döndüğünde oldukça ele avuca sığmaz olacak. Kilit altında olduklarını unutup parmaklıklara çarpıyorlar Sonra, anlamalarını sağladığımda, hücreyi adımlamaya başlıyorlar öne arkaya, öne arkaya Sonra gene unutuyorlar ve kendilerini parmaklıklara atıyorlar. Ama sen, sanki dünyada endişelenmen gereken hiçbir şey yokmuş gibi, oracıkta yatıyorsun."</p>

  <p>Haplo omuzlarını silkti. "Enerji kaybı. Neden kendimi yorayım ki?"</p>

  <p>Koruyucu başını sallayıp uzaklaştı, uzun, çetin bir vardiyadan sonra evine, ailesine dönüyor olmaktan memnundu. Haplo'nun bildiği her şeyi söylemediğinden en ufak bir şüphesi bile yoktuysa da, Koruyucu haklıydı. Zindan, yalnızca kaçamayacak birisi için zindandır. Ve Haplo o hücreden istediği an yürüyüp gidebilirdi.</p>

  <p>Ama kalmak işine geliyordu.</p>

  <p>Kleitus gelmekte gecikmedi. Pons da ona eşlik ediyordu. Konuşmaları sırasında mahkûm ile Hükümdar'ın rahatsız edilmemelerini sağlamak Nazır'ın göreviydi. Pons, hayretler içindeki, art arda eğilerek kendi başını döndürmekte olan uyanıklık vakti koruyucusunun koluna girdi ve oradan uzaklaştırdı. Hükümdar'ın mahkûmu ile sohbetine kulak misafiri olabilecek tek varlıklar, ölülerdi.</p>

  <p>Kleitus Haplo'nun hücresinin kapısında durdu ve içerideki adamı dikkatle inceledi. Hükümdar'ın yüzü morumsu siyah cüppesinin başlığı ile gölgelenmişti. Haplo yüzündeki ifadeyi göremiyordu. Ama sessizce oturdu ve sakinlik içinde Hükümdar'ın bakışlarına karşılık verdi.</p>

  <p>Kleitus elinin bir hareketi ve söylediği bir rün ile hücrenin kapısını açtı. Başka herkes anahtar kullanıyordu. Bir hareketi ve bir rün ile hücre kapılarını eritebilecek Patryn sırıttı.</p>

  <p>Hükümdar içeriye süzüldü ve çevresine hoşnutsuzlukla bakındı. Oturabileceği hiçbir yer yoktu. Haplo taş yatağın bir ucunda kaydı ve eliyle yanını işaret etti. Kleitus sanki Patryn'e, şaka mı yapıyorsun, dercesine baktı Haplo omuzlarını silkti.</p>

  <p>"Biz ayaktayken kimse oturmaz," dedi Kleitus soğuk bir sesle. Haplo'nun dilinin ucuna pek çok uygun yorum geldi, ama onları yuttu. Bu adamı düşman etmenin gereği yoktu. Hem, ikisi yol arkadaşı olacaktı. Haplo yavaşça ayağa kalktı.</p>

  <p>"Neden geldin buraya?" diye sordu Kleitus, uzun parmaklı, zarif ellerini kaldırıp, başlığını yüzünü gösterecek şekilde katlayarak. "Askerlerin getirdi," diye yanıt verdi Haplo.</p>

  <p>Hükümdar hafifçe gülümsedi, ellerini arkasında kavuşturdu ve hücreyi adımlamaya başladı. Bir tam devir yaptıktan sonra -ki hücre oldukça ufak olduğundan fazla uzun sürmemişti- durdu ve Haplo'ya baktı.</p>

  <p>"Kastettiğimiz, neden Ölüm Kapısı'ndan geçip bu dünyaya geldin?"</p>

  <p>Soru Haplo'yu hazırlıksız yakaladı. "Ölüm Kapısı nerede?" ya da, belki "içinden nasıl geçtin?" gibi bir soru bekliyordu, ama "neden" sorusunu değil. Yanıt vermek için gerçeği ya da en azından gerçeğin bir kısmını söylemek gerekliydi. Hem, nasılsa bir şekilde öğreneceklerdi, çünkü Haplo'nun söylediği her sözcük bu Sartanların zihninde imge bulutları oluşturuyor gibiydi.</p>

  <p>"Lordum gönderdi, Majesteleri," dedi Haplo.</p>

  <p>Kleitus'un gözleri açıldı. Belki de Haplo'nun zihni aracılığı ile Nexus Lordu'nu görmüştü. Daha iyi. Karşılaştıkları zaman Lordu tanıyacaktı.</p>

  <p>"Ne için? Neden yolladı Lordun seni?"</p>

  <p>"Çevreye bir göz atmam, her şeyin nasıl gittiğini görmem için "</p>

  <p>"Diğer dünyalara da gittin mı?"</p>

  <p>Haplo kafasına Arianus ve Pryan'a ilişkin görüntülerin doluşmasını engelleyemedi ve onun zihninden, muhtemelen Kleıtus'un zihnine.</p>

  <p>"Evet, efendim."</p>

  <p>"Diğer dünyalarda durum nasıl?"</p>

  <p>"Savaş. Kaos. Kargaşa. Menşelilerin kontrol ettiği bir dünyada ne beklerseniz, o."</p>

  <p>"Menşelilerin kontrol ettiği mi?" Kleitus yine gülümsedi, bu sefer nazikçeydi gülümsemesi, sanki Haplo soğuk bir espri yapmış gibi. "Elbette, Abarrach'taki bizlerin, kendi savaşlarımız ve kendi kargaşalarımızla, menşelilerden daha iyi olmadığımızı ima ediyorsun." Başını eğdi, yarı kapalı gözkapaklarının arasından aşağı, Haplo'ya baktı. "Pons bize Abarrach üzerindeki Sartanları onaylamadığını söyledi. Ne demiştin, 'Biz kendi ırkımızdan olanları öldürmeyiz.'"</p>

  <p>Hükümdar'ın bakışları kaydı, karşı hücrede, taşın üzerinde yatan Prens'in bedenine kaydı. Bakışlarını, dudaklarındaki alaycı gülümsemeyi silmeye zaman bulamamış Haplo'ya çevirdi.</p>

  <p>Kleitus solgunlaştı, kaşlarını çattı. "Sen, eski düşmanımız, zalim, barbar bir halkın evladı, açgözlülüğü ve hırsı ile dünyamızın yok olmasına yol açan bir halkın evladı, bizi yargılamaya nasıl cüret edersin! Evet, senin ne olduğunu bildiğimizi görüyorsun. Araştırdık, seni -daha doğrusu halkını- anlatan eski metinler bulduk "</p>

  <p>Haplo hiçbir şey söylemedi, bekledi.</p>

  <p>Hükümdar bir kaşını kaldırdı. "Tekrar söyle bize, neden dünyamıza geldin?"</p>

  <p>"Tekrar söylüyorum" Patryn sabırsızlanmaya başlamıştı, konuya doğrudan girmeye karar verdi. "Lordum gönderdi.</p>

  <p>Eğer neden gönderdiğini ona sormak istersen, kendin yapabilirsin. Seni ona götürürüm. Hem, zaten bu yolculuğu önerecektim sana."</p>

  <p>"Gerçekten mi? Beni Ölüm Kapısı'na götürür müsün?"</p>

  <p>"Yalnızca bu değil, Majesteleri, içinden nasıl geçeceğini, nasıl geri döneceğini de gösteririm. Seni Lordum ile tanıştırır, dünyamızı gösterir..."</p>

  <p>"Peki karşılığında ne istiyorsun? Halkınız hakkında okuduklarımıza bakılırsa, bize bu hizmetleri yüreğindeki iyilik aşkına yapacağını düşünmüyoruz."</p>

  <p>"Karşılığında," dedi Haplo sessizce, "halkıma ölüçağırma sanatını öğreteceksin."</p>

  <p>"Ah." Kleıtus'un bakışları Haplo'nun elinin üstüne işlenmiş rünlere gitti. "Sahip olmadığınız tek büyü becerisi. Pekâlâ, pekâlâ. Düşüneceğiz. Elbette, kentimizin huzuru tehdit altındayken gidemeyiz. Halkımız ile Kairn Telest halkı arasındaki bu mesele halledilene kadar beklemek zorunda kalacaksın."</p>

  <p>Haplo kayıtsızca omuzlarını silkti. "Acelem yok." Halkından daha çok insanı öldür, dedi içinden. Lordumun planlarına karışacak ne kadar az Sartan hayatta kalırsa, o kadar iyi.</p>

  <p>Kleitus'un gözleri kısıldı ve Haplo bir an fazla ileri gittiğini düşündü. Zihninin okunmasına alışık değildi. O aptal Alfred her zaman, Haplo'nun düşüncelerini kurcalayamayacak kadar kendi sorunlarına dalmış olurdu. Dikkat etmem gerekecek, diye düşündü Patryn.</p>

  <p>"Bu arada," dedi Hükümdar yavaşça, "misafirimiz olmaya aldırmayacağını umuyoruz. Şartların pek rahat olmamasından dolayı üzgünüz. Sana sarayda bir oda önerirdik, ama bu dedikodulara yol açar ve açıklamalar gerektirir. Seni burada, emin ve sessiz bir yerde tutmamız daha iyi."</p>

  <p>Kleitus gitmeye hazırlamışken, durdu, arkasını döndü. "Ah, bu arada, şu arkadaşın..."</p>

  <p>"Benim arkadaşım yok," dedi Haplo kısaca. Oturacak oldu, ama ayakta kalmak zorundaydı.</p>

  <p>"Gerçekten mi? Hayatını kurtaran Sartan'dan bahsediyorum. Seni öldürmek üzere olan ölü muhafızı öldüren..."</p>

  <p>"Yalnızca kendini koruyordu, Majesteleri. Evine dönmesinin tek yolu benim."</p>

  <p>"O zaman, bu tanıdığının düşmanlarla işbirliği içinde olduğunu ve böylelikle, hayatını tehlikeye attığını bilmek seni ilgilendirmeyecektir, öyle mi?"</p>

  <p>Haplo sırıttı, taş yatağa oturdu. Beni konuşmaya zorlamak için Alfred'i tehdit ediyorsan, dostum, ne yazık ki yanılıyorsun. "Alfred'in Ateş Denizi'ne düştüğünü duysam da aldırmazdım."</p>

  <p>Kleitus hücre kapısını çarparak kapattı. Bu sefer ellerini kullanmıştı, rün büyüsü değil. Uzaklaşmaya başladı.</p>

  <p>"Ah, bu arada, Majesteleri..." diye seslendi Haplo, kolundaki dövmeleri kaşıyarak. Bu oyun iki kişi tarafından da oynanabilirdi.</p>

  <p>Kleitus onu duymazdan geldi ve yürümeye devam etti.</p>

  <p>"Bir kehanetten bahsedildiğini duydum..." Haplo durdu, sözlerinin mezarlığın soğuk, rutubetli havasında asılı kalmasına izin verdi.</p>

  <p>Hükümdar durdu. Başlığını başına geçirmişti. Haplo'ya dönen başlık Kleitus'un yüzünü gölgeliyordu. Soğuk ve önemsemez tutmaya çalıştığı sesi, çelik keskinliğine sahipti.</p>

  <p>"Eee, ne olmuş?"</p>

  <p>"Ne olduğunu merak ettim yalnızca. Majesteleri'nin belki bana söyleyeceğini düşündüm."</p>

  <p>Hükümdar donuk donuk güldü. "Uyanıklık saatlerimizin kalanını sana kehanetlerden bahsederek geçirebiliriz, Patryn ve uyku saatlerinin yarısını da."</p>

  <p>"O kadar çok mu var?" dedi Haplo şaşkınlık içinde.</p>

  <p>"O kadar çok var. Ve çoğu, bekleyebileceğin şeyler -deli ihtiyarların ya da transa girmiş kuru bakirelerin gevezelikleri. Neden soruyorsun?" Ses sorgulayıcıydı.</p>

  <p>O kadar çok, ha? diye düşündü Haplo. Kehanet, demişti Jera ve herkes ne kastettiğini biliyordu -ya da bilir görünüyordu. Bana neden söylemediğini merak ediyorum, seni hilekâr ejder dölü. Belki de hedefe çok yaklaştığımdan, ne dersin? "Kehanetlerden birinin Lordumdan bahsediyor olabileceğini düşündüm," dedi Haplo, riske girerek.</p>

  <p>Gelişigüzel yaptığı bu atışla ne elde etmeyi hedeflediğini tam olarak bilmiyordu. Ama kan çıkarmayı hedeflediyse, görünüşe göre hedefini şaşırmıştı. Kleitus kılını bile kıpırdatmadı. Hiçbir yorum yapmadı, sohbetten çok sıkılmış gibi döndü ve dar koridordan aşağı yürüdü.</p>

  <p>Dikkatle dinleyen Haplo, Hükümdar'ın Pons'u aynı sıkılmış, sıradan ses tonu ile selamladığını duydu. Seslerinin yankısı uzakta söndü ve Patryn yine ölülerin arkadaşlığında, yalnız kaldı. " it</p>

  <p>En azından ölüler sessiz bir topluluktu... kulaklarında devamlı vızıldayan iç çekişler, sızlanmalar, ya da her ne ise, o sesler dışında.</p>

  <p>Haplo kendini taş yatağa fırlattı ve Hükümdar'la konuşmalarını düşündü. Konuşulan her sözcüğün, konuşulmadan bırakılmış her sözün üzerinden geçti. Patryn bu ilk, iradeler savaşından önde çıktığına karar verdi. Kleitus bu taş parçasından ayrılmaya can atıyordu, diğer dünyalara hükmetmek istiyordu -bu kadarı açıktı.</p>

  <p>"Eskilerin inandığı gibi, ruh diye bir şey varsa, bu adar kendisininkini bu amaç uğruna satabilir," diye yorum yaptı Haplo ölülere. "Ama onun yerine bana ölüçağırıcılık sanatını satacak. Onun için savaşan ölülerle, Lordum kendi kehanetini yaratacak!"</p>

  <p>Karşıda yatan kıpırtısız figüre baktı. "Endişelenme, Ekselansları," dedi sessizce. "İntikamın alınacak."</p>

  <p>"Yalan söylüyor, elbette, kurnaz şeytan," dedi Hükümdar Pons'a, iki Sartan yine kütüphanede yalnız kaldığında "Bizi diğer dünyaların kontrolünü menşelilerin ellerinde bulundurduğuna ikna etmeye çalıştı! Sanki menşeliler herhangi bir şeyi kontrol edebilirmiş gibi!"</p>

  <p>"Ama gördüğünüz..."</p>

  <p>"Görmek istediğimizi gördük! Bu Haplo ve ortakları, zayıflıklarımızı bulmak ve güçlü taraflarımızı keşfetmek için gönderilmiş casuslar. Hükmeden, o adamın Lordu. Adamı gördük." Kleitus hatırlayarak sustu. Yavaşça başını salladı. "Hesaba katılması gereken bir güç, Pons. Sıradışı bir beceri, disiplin ve iradeye sahip, yaşlı bir büyücü."</p>

  <p>"Adamı bir imgede görerek bunu anlayabilir misiniz, efendim?"</p>

  <p>"Aptal olma, Pons! Adamı hizmetkarının gözleri ile gördük. Bu Haplo tehlikeli, ?eki, ne kadar barbarca olsa da, büyü sanatlarında yetenekli bir adam. Lordum dediği bu adama saygı ve hayranlık duyuyor! Haplo gibi güçlü bir adam bedenini ve zihnini kendinden düşük birine, hatta kendi eşitine adamaz. Bu Lord dikkate değer bir hasım olmalı."</p>

  <p>"Ama emrinde dünyalar varsa, efendim .."</p>

  <p>"Bizim de ölülerimiz var, Nazır Ve ölüleri kaldırma sanatımız. Onun elinde yok. Casusu bu kadarını itiraf etti. Bizi bir pazarlığa çekmeye çalışıyor."</p>

  <p>"Bir pazarlık mı, Majesteleri?"</p>

  <p>"Bizi Ölüm Kapısı'na götürecek ve biz de ona ölüçağırıcılık bilgisini vereceğiz." Kleitus, ince dudaklarıyla, neşesizce gülümsedi. "Bunu düşündüğümüzü sanmasını sağladık. Ve kehanet konusunu açtı, Pons."</p>

  <p>Nazır'ın ağzı açık kaldı. "Gerçekten mi?" "Ah, hiçbir şey bilmiyor gibi davranıyor. Hatta bizden ona anlatmamızı istedi! Gerçeği bildiğinden eminim, Pons. Bunun ne anlama geldiğinin farkında mısın?"</p>

  <p>"Emin değilim, efendim." Nazır dikkatle ilerliyordu, aptal görünmek istemiyordu. "Düşes bahsettiğinde baygındı..."</p>

  <p>"Baygın mı?" Kleitus burun kıvırdı. "Bizim olduğumuzdan daha baygın değildi! O güçlü bir büyücü, Pons. İstese o hücreden şu an çıkabilir. Neyse ki, duruma hâkim olduğuna inanıyor "Hayır, Pons, tüm o süre boyunca numara yapıyordu. Büyüsünü inceledik, anlıyor musun?" Kleitus bir rün taşını ışığa doğru kaldırdı. "Ve nasıl işlediğini anlamaya başladığımızı sanıyoruz. O bizim şişman, kendini beğenmiş atalarımız düşmanımız hakkında daha fazla bilgi edinme zahmetine girseydi, belki de bu felaketten kurtulurduk. Ama ne yaptılar? Kıt bilgilerini bir oyuna çevirdiler! Hah!" Hükümdar, nadir görülen bir öfke nöbeti içinde, rün taşı oyununun parçalarını masadan yere süpürdü. Ayağa kalkarak, adımlamaya başladı.</p>

  <p>"Ya kehanet, Majesteleri?"</p>

  <p>"Teşekkür ederim, Pons. Bize gerçekte neyin önemli olduğunu hatırlattın. Ve Haplo'nun kehaneti biliyor olması çok büyük öneme sahip."</p>

  <p>"Afedersiniz, Majesteleri, ama anlamakta güçlük çekiyorum..."</p>

  <p>"Pons!" Kleitus gelip Nazırının önünde durdu. "Düşün! Ölüm Kapısı'ndan, kehaneti bilen birisi geliyor. Bu, kehanetin bu dünyanın ötesinde de bilindiğini gösterir."</p>

  <p>Karanlıktaki Nazır'ın kafasında bir ışık yanmaya başladı. "Majesteleri!"</p>

  <p>"Bu Patryn Lordu bizden korkuyor, Pons," dedi Kleitus yumuşak bir sesle, gözleri çok uzaklara, yalnızca zihninde gördüğü dünyalara dikilmiş. "Ölüçağırma sanatımız ile şimdiye kadar yaşamış en güçlü Sartanlar olduk. Sırlarımızı öğrenmek, dünyamızda kargaşa çıkarmak için casus göndermesinin sebebi bu. Casuslarının dönmesini beklediğini görebiliyoruz. Ama boşuna bekliyor!"</p>

  <p>"Casuslar, dediniz. Majesteleri'nin, diğer adamı, ölüyü yok eden Sartan'ı kastettiğinizi varsayıyorum. Bu adamın bir Sartan olduğunu saygıyla hatırlatmama izin verir misiniz, efendim. O bizden biri."</p>

  <p>"Öyle mi? Ölülerimizi yok ederek mi? Hayır, bir Sartan olsa bile, kötülüğe dönmüş biri. Yüzyıllar içinde Patrynlerin halkımızdan bazılarını yozlaştırmış olması olası. Ama biz değil. Bizi yozlaştıramazlar. O Sartan'ı ele geçirmeliyiz. O büyüyü nasıl yaptığını öğrenmeliyiz."</p>

  <p>"Daha önce söylediğim gibi, efendim, bildiğim bir rün yapısı kullanmadı..."</p>

  <p>"Senin becerilerin sınırlıdır, Pons. Sen bir ölüçağıran değilsin."</p>

  <p>"Doğru, efendim." Nazır bu eksikliğini büyük bir alçakgönüllülükle kabul etti. Pons kendi uzmanlık alanını bilirdi ve bu konudaki becerilerine güvenirdi -kralı için kendisini vazgeçilmez kılma becerisi,</p>

  <p>"Bu Sartan'ın büyüsü önemli bir tehdit olabilir. 'Cesedin yaşamını' sona erdirmek için ne yaptığını bilmeliyiz."</p>

  <p>"Kuşkusuz, efendim, ama eğer Kont'un yanındaysa, bu Sartan'ı ele geçirmek oldukça zor..."</p>

  <p>"İşte tam da bu yüzden bunu denemeyeceğiz. Ne de 'ele geçirmek' gerekli olacak. Dük ile Düşes Prens'i kurtarmaya geliyorlar, öyle değil mi?"</p>

  <p>"Tomas'a göre, planları ilerliyor."</p>

  <p>"O zaman, bu Sartan da onlarla gelmek isteyecek."</p>

  <p>"Prens'i kurtarmak için mi? Neden gelsin ki?"</p>

  <p>"Hayır, Pons. Patryn arkadaşını kurtarmaya gelecek, çünkü o sırada arkadaşı ölüyor olacak." '</p>

  <p class="softbreak">&nbsp;</p>
</body>
</html>
