<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>OTUZİKİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h2 class="sigil_not_in_toc">MEZARLAR,&nbsp;</h2>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Eğimli zemin düzeldi, gaz lambaları tekrar belirdi ve karanlığın içinde sarı sarı parladılar Alfred Jera'nın nefeslerinin heyecanla, hafifçe sıklaştığını duydu Jonathan'ın bedeninin gerginleştiğini hissetti Bir gaz lambasının altından geçerken, Tomas'ın cesetler kadar solmuş olduğunu gördü. Bu işaretlerden, Alfred hedeflerine yaklaşmış olduklarını kestirdi. Yüreği çırpınmaya, elleri titremeye başladı ve o rahatlatıcı bayılma fikrini kafasından atmak zorunda kaldı.</p>

  <p>Kâhya onları asasının gösterişli bir hareketi ile durdurdu. "Lütfen burada bekleyin. Geldiğiniz bildirilecek" Seslenerek uzaklaştı, "Koruyucu! Ana Kraliçe'nin ziyaretçileri var"</p>

  <p>"Neredeyiz?" Alfred bir anlık yalnızlıktan faydalanarak Jonathan'a fısıldadı</p>

  <p>"Mezarlarda!" diye yanıt verdi Jonathan, gözleri heyecan ve eğlenti ile parlayarak.</p>

  <p>"Ne?" Alfred şaşkınlık içinde kalmıştı "Mezarlar mı? Haplo ile Prens'in bulunduğu.. "</p>

  <p>"Evet, evet1" diye mırıldandı Jera</p>

  <p>"Kolay olacağını söylemiştik," diye ekledi Jonathan</p>

  <p>Alfred, Tomas'ın hiçbir şey söylemediğim, bir kenarda, gölgelerin içinde saklanarak, gaz lambalarının ışığından kaçınarak durduğunu fark etmişti</p>

  <p>"Elbette bu, Ana Kraliçe'yi ziyaret etme komedisini yerine getirmemiz lazım," diye fısıldadı Jera, kâhyadan bir işaret arayarak sabırsızca diğer mezarlara bakarken "Acaba nereye gitti?"</p>

  <p>"Ana Kraliçe. Burada." Alfred tamamen alt üst olmuştu. "Bir tur suç mu işledi?"</p>

  <p>"Ah, hayır, hayır!" Jonathan dehşet içinde kalmıştı. "Hayattayken çok iyi bir hanımefendiydi Ama cesedi biraz zorluk çıkardı."</p>

  <p>"Cesedi," diye tekrarladı Alfred hafifçe, rutubetli taş duvara yaslanarak.</p>

  <p>"Devamlı işlere karışıyordu," dedi Jera alçak sesle "Artık kraliyet işlerinde istenmediğini anlayamıyordu bir türlü. Cesedi en uygunsuz anlarda işlere burnunu sokup duruyordu. Sonunda, cesedi buraya, sorun yaratmayacağı bir yere kapatmaktan başka çaresi kalmadı Hükümdar'ın. Ama şimdi burayı ziyaret etmek oldukça moda. Ve bu, Hükümdar'ı da memnun ediyor. Başka açılardan iyi olmasa da, iyi bir evlattı."</p>

  <p>"Şşş!" dedi Tomas keskin bir sesle "Kâhya dönüyor."</p>

  <p>"Bu taraftan, zahmet olmazsa," diye seslendi adam, gür bir sesle</p>

  <p>Hışırdayan cüppelerin ve sürüklenen ayakların sesi dar koridorlarda ve rutubetli duvarlarda yankılandı Etekleri işlenmemiş siyah cüppe giymiş bir adam saygıyla kenara çekildi. Alfred hayal mi etmişti, yoksa Tomas ile bu siyah cüppeli adam anlamlı anlamlı bakışmışlar mıydı' Alfred soğuk ve anlamaya başladığı şeylerden dolayı titremeye başladı</p>

  <p>Bir dört yol ağzına geldiler, dört yöne de dar koridorlar uzanıyordu. Alfred sağına doğru uzanan koridora doğru hızlı bir bakış fırlattı. Koridorun her iki yanında kara gölgeli hücreler uzanıyordu. Sartan Prens'i ve belki Haplo'yu görebilir miyim, diye bakındı. Hiçbir şey göremedi ve daha dikkatli bir inceleme için zaman harcamaya da cesaret edemedi. Koruyucu'nun gözleri kendisinin üzerine dikilmiş gibi tekinsiz bir duyguya kapılmıştı.</p>

  <p>Kâhya sola döndü ve topluluk onu takip etti. Bir köşeyi dönünce, koridorların loş ışığından sonra neredeyse gözlerini kör eden parlak bir ışığa adım attılar. Şatafatlı bir şekilde süslenmiş olan mağara, kraliyet odalarının arasından kaldırılıp, hiç bozulmadan buraya konulmuş olabilirdi, etkiye zarar veren demir parmaklıklar dışında. Parmaklıkların arkasında, iyi korunmuş bir ceset, her tür lüksle çevrili olarak yüksek sırtlı bir sandalyeye oturmuş, boş bir çay fincanından hava içiyordu. Ceset gümüş simli bir cüppe giymişti, mumsu parmaklarında altınlar ve mücevherler pırıldıyordu. Gümüş saçı güzel bir şekilde şekillendirilmiş ve özenle bakılmıştı.</p>

  <p>Düz, siyah bir cüppe giymiş genç bir kadın, yanındaki sandalyeye oturmuş, gelişigüzel konulardan bahsediyordu. Alfred dehşet içinde, genç kadının yaşayanlardan olduğunu fark etti; yaşayanlar ölülere hizmet ediyordu.</p>

  <p>"Ana Kraliçe'nin şahsi ölüçağıranı," dedi Jera.</p>

  <p>Genç kadın onları görünce canlandı, yüz ifadesi hevesle değişti. Sandalyesinden telaşla ve saygıyla ayağa kalktı. Ana Kraliçe'nin cesedi onlara doğru baktı ve buruşuk eliyle görkemli bir davet hareketi yaptı.</p>

  <p>"Mezarlardan dışarı size eşlik etmek için bekleyeceğim, efendim," dedi kâhya. "Lütfen ziyaretinizi uzun tutmamaya dikkat edin. Saygıdeğer Majesteleri hemen yoruluyorlar."</p>

  <p>"Sizi görevlerinizden alıkoymayı düşünemeyiz bile," diye itiraz etti Jera. "Lütfen sizin için rahatsızlık yaratmamıza izin vermeyin. Biz yolu biliyoruz.</p>

  <p>Başta kâhya böyle bir şeyi işitmek bile istemedi, ama saygıdeğer hanımefendi ikna ediciydi ve saygıdeğer beyefendi dikkatsiz davranarak bir kese dolusu altını kâhyanın ellerine düşürdü. Kâhya yanlarından ayrıldı, asasını yere vura vura koridorda uzaklaştı. Alfred onun uzaklaşmasını izledi ve kâhyanın siyah cüppeli ölüçağırana bir kere başını salladığını gördüğünü düşündü. Bedenindeki her lif onu ya kaçması, ya bayılması, ya da belki, her ikisini de aynı anda yapması için uyarıyordu.</p>

  <p>Genç kadın hücre kapısını açmıştı.</p>

  <p>"Hayır, hayatım, bu gerekli olmayacak," dedi Jera yumuşak bir sesle.</p>

  <p>Komplocular bir arada durdular, dinlediler ve kâhyanın asasının sesinin uzakta kaybolmasını beklediler. Artık işitilmez olduğunda, Koruyucu onları çağırdı.</p>

  <p>"Bu taraftan!" diye seslendi.</p>

  <p>Hızla hareket ettiler. Arkasına bakan Alfred, genç kadının yüzündeki acı hayal kırıklığını gördü. Genç kadının sandalyesine çöküp, monoton ve cansız bir sesle, cesetle sohbetine kaldığı yerden devam ettiğini gördü.</p>

  <p>Koruyucu onları, Ana Kraliçe'yi barındıran koridorun tam karşısındaki koridora yönlendirdi. Terk ettikleri koridordan çok daha karanlıktı, şimdiye kadar içinde yürüdükleri tüm koridorlardan daha karanlık. Tomas'ın yanında hızla yürüyen Alfred, duvarda pek çok gaz lambası gördü, ama bir sebepten çoğu yakılmamıştı Ya sönmüşlerdi... ya da söndürülmüş</p>

  <p>Koridorda yalnızca bir tek gaz lambası yanıyordu, ileride bir yerlerde parlıyor, onları çevreleyen karanlığın daha da karanlık görünmesine sebep oluyordu. Yaklaştıklarında, Alfred ışığın, taş bir yatak üzerinde oturan bir cesedi aydınlattığını gördü. Gözleri dümdüz ileri bakıyor, kolları cansızca bacaklarının arasından sarkıyordu.</p>

  <p>"Prens'in hücresi orası!" dedi Tomas, sesi gergin ve sert. "İçinde ışık olan. Arkadaşın, cesedin hücresinin karşısındaki hücrede."</p>

  <p>Jera hevesle öne atıldı. Jonathan karısının yanından ayrılmadı. Alfred her iki ayağını da aynı yönde tutma işine yoğunlaşmak zorunda kaldı. Kendisini en arkada buldu ve aniden, daha önceden önlerinde gitmekte olan Koruyucu'nun anlaşılmaz bir şekilde en arkada kalmış olduğunu fark etti. Tomas da artık ortalarda yoktu.</p>

  <p>Karanlığın içinden zırhların tıkırdaması duyuluyordu. Alfred tehlikeyi, gözleri ile olmasa bile zihninde açıkça gördü. Bir uyarı haykırışı koparmak için derin bir nefes aldı ve nereye gittiğine dikkat etmeyi unuttu. Bir ayağının baş parmağı diğerinin topuğuna takıldı. Öne fırladı ve taş zeminin üzerine şiddetle düştü, çarpışmanın şiddeti bedenindeki tüm nefesi boşaltmıştı. Haykırışı, hışırdayarak boşalan havadan başka bir şey değildi ve bunu, arkasından gelen bir tangırdama takip etti. Bir ok başının üstünden uçtu, bir an önce Alfred'in içinde bulunduğu havayı deldi.</p>

  <p>Çaresizce nefes almaya çalışan Alfred ileri baktı ve ışığa karşı duran Jera ile Jonathan'ı gördü -mükemmel hedefler.</p>

  <p>"Jonathan!" diye haykırdı Jera. İki siluet karmaşık bir şekilde bir araya geldi. Arkalarından bir sürü ok atıldı.</p>

  <p>Baygınlık Alfred'i çağırdı, onu o rahatlatıcı yokluğa davet etti. Alfred baygınlıkla mücadele etti ve kesik kesik, rünleri söylemeyi başardı, bilinçaltı, ne söylediği hakkında en ufak bir fikri bile olmayan dudaklara sözcükler getirmişti.</p>

  <p>Bir ağırlık Alfred'in tepesine indi. Alfred sersemlemiş bir şekilde, mağara tavanını tepelerine mi indirdiğini merak etti. Ama, soğuk etin kokusundan ve dokunuşundan, derisine dokunan soğuk zırhın temasından, daha önce bir kere yapmış olduğu büyüyü gene yapmayı başardığını anladı. Ölüyü öldürmüştü.</p>

  <p>"Jera!" Jonathan'ın sesi panik doluydu ve inanmazlıkla bir çığlığa dönüştü. "Jera!"</p>

  <p>Askerin cesedi Alfred'in bacaklarının üstüne düşmüştü. Sartan kendisini cesedin altından çekti. Hayalet çevresinde yüzüyor, karanlığın içinde kaybolmadan önce yaşayan şeklini, terk etmiş olduğu bedenin şeklini alıyordu. Alfred belli belirsiz adımların farkına vardı -yaşayan adım sesleri- koridorda koşarak hızla uzaklaşıyordu. Koruyucu, asker cesedinin yanında diz çökmüş, emredercesine konuşuyor, ayağa kalkmasını söylüyordu.</p>

  <p>Alfred'in, ne yapması, nereye gitmesi gerektiği konusunda hiçbir fikri yoktu. Ayağa kalkmayı başardı ve dehşet dolu bir kafa karışıklığı içinde çevresine bakındı. Acı dolu, perişan hıçkırıklar onu ileri, karanlığa doğru sürükledi.</p>

  <p>Jonathan yere diz dökmüştü. Kollarında Jera'yı tutuyordu.</p>

  <p>İkisi Prens'in hücresine neredeyse ulaşmışlardı. Hücrenin üzerindeki gaz lambasının ışığı onları aydınlığa boğuyor, Jera'nın sağ göğsüne gömülmüş bir oktan yansıyordu. Gözleri kocasının üzerine sabitlenmişti ve tam Alfred onlara ulaştığında, dudakları, bedenindeki son nefesi alıp götüren bir iç çekişle aralandı.</p>

  <p>"Önüme atladı," diye haykırdı Jonathan sersemlemişçesine. "Ok bana atılmıştı ve... o benim önüme atladı. Jera!" Sanki derin bir uykudan uyandırmaya çalışır gibi cesedi sarstı. Jera'nın cansız eli yere kaydı. Başı bir yana düştü. Güzelim saçları yüzünü, bir kefen gibi kapladı.</p>

  <p>"Jera!" Jonathan onu göğsüne bastırdı.</p>

  <p>Alfred ölü muhafızı kaldırmaya çalışan Koruyucu'nun sesini hâlâ işitebiliyordu... "Kısa süre sonra faydasız olduğunu anlayacak ve başka muhafızlar çağıracaktır. Belki de Tomas, o hain de bunun için gitmiştir." Alfred kendi kendine konuşuyordu, kendi kendine konuştuğunu biliyordu, ama aksi elinde değildi. "Buradan gitmek zorundayız, ama nereye gideceğiz? Ve Haplo nerede?"</p>

  <p>Telaffuz ettiği isme yanıt verir gibi, Jonathan'ın haykırışlarının ve Koruyucu'nun şarkılarının arasından yumuşak bir inleme geldi. Alfred telaşla çevresine bakındı, hücre kapısının yanında, yerde yatmakta olan Haplo'yu gördü.</p>

  <p>Düşünülmeden, hızla söylenen rünler ve ellerin zarif bir hareketiyle, hücrenin demir parmaklıkları düzenli bir sıra halinde yerde yatan pas tepelerine dönüştü.</p>

  <p>Alfred Haplo'nun boynuna dokundu. Nabzını bulamadı, yaşamının ifadesi iyice duyulmaz olmuştu ve Alfred çok geç kaldığından korktu. Çekingen, titrek elini uzattı ve adamın başını ışığa doğru çevirdi. Gözkapaklarının titreştiğini gördü. Patryn'in çatlak, kurumuş dudaklarının yakınına tuttuğu elinin derisinde, ılık bir nefesin hafif kımıltısını hissedebiliyordu. Hayattaydı, ama hiç iyi değildi.</p>

  <p>"Haplo!" Alfred yakına eğildi ve telaşla fısıldadı. "Haplo! Beni duyabiliyor musun?" Endişeyle izlediğinde, adamın başının zayıf bir hareketle sallandığını gördü. Alfred'i bir rahatlama dalgası kapladı. "Haplo! Sana ne oldu? Hasta mısın? Yaralı mısın? Söyle bana! Ben" -Alfred derin bir nefes aldı, ama verdiği karar hakkında pek az tereddüdü vardı aslında- "seni iyileştirebilirim?"</p>

  <p>"Hayır!" Kabuk bağlamış dudaklar zar zor hareket edebiliyordu, ama Haplo sözcüğü şekillendirmeyi başardı, sözcüğü telaffuz edecek kadar nefes almayı başardı. "Hayatımı., bir Sartan'a... borçlu olmayacağım." Konuşmayı bıraktı, gözlerini kapattı. Bir spazm vücudunu kastı ve ızdırap içinde haykırdı.</p>

  <p>Alfred bunu öngörememişti, bununla nasıl başa çıkabileceğini düşünemiyordu. "Hayatım bana borçlu olmazsın! Ben sana borçluyum!" Saçmalıyordı, ama bu şartlar altında düşünebildiği tek şev buydu. "Beni ejderden kurtardın. Arianus'ta..."</p>

  <p>Haplo dişlerinin arasından bir nefes aldı. Gözlerini açtı, uzandı ve Alfred'in cüppesini yakaladı. "Kes sesini ve... elinle. Benim için... bir şey yapabilirsin... Sartan. Söz ver! Yemin et!"</p>

  <p>"Ben -yemin ederim." dedi Alfred, söyleyecek başka bir şey bulamayarak. Patryn ölüme çok yaklaşmıştı.</p>

  <p>Haplo durmak ve zayıflamakta olan gücünü toplamak zorunda kaldı. Şişmiş dilini garip, siyah bir madde ile kaplanmış dudaklarının üzerinde gezdirdi. "Beni... diriltmelerine izin verme. Bedenimi... yak. Yok et. Anladın mı?" Gözler açıldı, dikkatle Alfred'e baktı. "Anladın mı?"</p>

  <p>Alfred yavaş yavaş başını salladı. "Ölmene izin veremem."</p>

  <p>"Lanet olsun sana!" Haplo'nun nefesi kesildi, zayıf elinin kavrayışı gevşiyordu.</p>

  <p>Alfred havaya rünler çizdi, şarkısına başladı. Şimdi tek sorusu, kalbinde tek bir korku vardı: büyüsü bir Patryn üzerinde işe yarayacak mıydı?</p>

  <p>Arkasında, kendi sözlerinin bir yankısı gibi, yumuşak bir sesle söylenmiş cümleyi duydu. "Ölmene izin vermeyeceğim!" Ve söylenen rünleri işitti. İşine yoğunlaşan Alfred, duyduklarına dikkat etmedi.</p>

  <p>"Lanet olsun sana!" diye küfretti Haplo.</p>

  <p class="softbreak">&nbsp;</p>
</body>
</html>
