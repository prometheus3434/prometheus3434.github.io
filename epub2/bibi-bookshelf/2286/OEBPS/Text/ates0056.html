<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>KIRK YEDİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">EMİN LİMAN,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Ejder gemisini kaybettikleri için öfkelenen lazarlar, gazaplarını, Abarrach üzerinde hayatta kalanlara çevirdiler. Kleitus, ölü ordularını, Kairn Telest'in küçük kaçak topluluklarının üzerine sürdü.</p>

  <p>Yaşayanları, rıhtımlardan zar zor kaçabilen Baltazar yönetiyordu. Prens Edmund tarafından korunan Ölüçağıran, Salfag Mağaraları'nda saklanan halkına koşmuştu. Onlara, kendi ölü ordularının üzerlerine geldiği haberini vermişti.</p>

  <p>Kairn Telest halkı ölülerden kaçmışlar, kendisi de ölmekte olan düzlüklere koşmuşlardı. Fakat umutlan yoktu, çünkü aralarında pek çok hasta, pek çok çocuk vardı ve bu zorlu hıza dayanamıyorlardı. Devirlerce çektikleri acılar ve zorluklar, çabuk sona erdi. Ölüler hızlı ilerliyorlardı ve kısa süre sonra, Abarrach'ta kalan son yaşayanları kuşattılar. Yaşayanların durup savaşmak dışında seçenekleri yoktu.</p>

  <p>Bu sırada, ben lazarlar arasında yürüdüm, onlardan biri gibi göründüm, çünkü benim zamanımın henüz gelmediğini biliyordum. Prens Edmund yanımda kaldı. Halkı adına çektiği acının çok büyük olduğunu bilsem de, o da zamanının gelmesini bekledi</p>

  <p>Kairn Telest halkı, savaş alanı olarak, Zembar Sutunu'ndan çok uzak olmayan bir tarlayı seçti. Çocukları, hasta ve sakatları, yaşlıları koruyup korumama konusunda bir miktar düşündüler. Sonunda, pek az önemi olduğuna karar verdiler. Ölülerle karşılaşınca, savaşın yalnızca tek bir sonucu olabilirdi. Erkekler ve kadınlar, yaşlılar ve gençler toparlayabildikleri silahları toparlamışlar, savaşmaya hazırlanmışlardı. Tek bir sıra halinde dizilmişlerdi -aileler bir arada, arkadaş arkadaşın yanında. En şanslı olanlar, en önce ve en çabuk şekilde ölenler olacaktı.</p>

  <p>Ölüler, alanın karşısında, kendi dizilerini oluşturmuşlardı. Ölülerin ordusu çok büyüktü, Kairn Telest halkının karşısına, bire bin olarak çıkmışlardı. Kleitus ve lazarlar önlerinde yürüyorlardı, Hükümdar, cesetlere, Kairn Telest halkı arasından ölü ölüçağıranları, diriltilmek üzere getirmelerini söylüyordu.</p>

  <p>Kleitus'un aklında ne vardı, biliyordum, çünkü lazarların geri kalanıyla beraber konsey toplantılarına katılmıştım. Kairn Telest yok edildikten sonra, Ölüm Kapısı'na girmeyi ve oradan diğer dünyalara geçmeyi planlıyordu. Nihai hedefi -ölülerden oluşan bir evreni yönetmekti.</p>

  <p>Cesetlerin boruları çaldı, ince, demirsi notalar Kairnin içinde yankılandı. Ölü ordusu ilerlemeye hazırlandı. Kairn Telest yaşayanları safları sıkılaştırdılar, sessizce sonlarını beklediler.</p>

  <p>Prens Edmund ve ben birlikte, savaşın ön saflarında durduk. Hayaleti bana döndü ve o zaman, o kadar zamandır beklemekte olduğu mesajı almış olduğunu anladım.</p>

  <p>"Bana iyi yolculuklar dile, kardeşim."</p>

  <p>"Yolun açık olsun, kardeşim, uzun yolculuğunda," dedim. "Sonunda huzur içinde yatarsın umarım "</p>

  <p>"Ben de senin için aynı şeyi diliyorum," dedi.</p>

  <p>"İşim tamamlandığı zaman," dedim ona.</p>

  <p>Birlikte, yanyana yürüdük ve ölü saflarının önlerindeki yerimizi aldık. Kleitus bizi dikkatle, şüpheyle izledi. Bize meydan okuyabilirdi, ama ölüler, Edmund'un kendi halkına karşı savaşı yönetmeye geldiğini düşünerek tezahürat yapmaya başladı.</p>

  <p>Kleitus'un bize karşı yapabileceği pek az şey vardı. Benim gücüm o son günlerde büyümüş, üzerimde, diğer dünyadan gelen Sartan'ın sözlerinin getirdiği hayaller dışında hiç görmemiş olduğum güneş gibi parlamıştı. Kaynağını biliyordum. Bu gücü kullanmak için nasıl bir fedakârlıkta bulunmak zorunda olduğumu biliyordum ve hazırlıklıydım.</p>

  <p>Prens Edmund elini kaldırarak sessizlik istedi. Ölüler itaat etti, cesetler boş haykırışlarını kestiler, hayaletler sonsuz inlemelerini susturdular.</p>

  <p>"Bu devir," diye bağırdı Prens Edmund, "Abarrach'a ölüm gelecek!"</p>

  <p>Ölüler seslerini büyük bir bağrışmayla yükselttiler. Kleitus'un kıvranan görüntüsü karardı.</p>

  <p>"Kastettiğimi yanlış anlıyorsunuz. Ölüm yaşayanlara gelmeyecek." Edmund'un sesi çınladı, "bize, ölülere gelecek. Benim kendi korkumu serbest bıraktığım gibi, siz de kendi korkularınızı serbest bırakın. Ona güvenin." Önümde diz çöktü, bakışlarını bana kaldırdı. "Çünkü o, kehanetin bahsettiği kişidir"</p>

  <p>"Hazır mısın?" diye sordum.</p>

  <p>"Evet," dedi kararlılıkla.</p>

  <p>Şarkıyı söylemeye başladım, ilk kez o Sartan, Alfred tarafından söylenirken işittiğim sözleri tekrarladım. Onu bize gönderen kutsansın.</p>

  <p>Prens Edmund'un bedeni katılaştı, kasıldı, sanki göğsüne bir mızrağın saplandığını hissetmiş gibiydi. Yüzü hem fiziksel, hem zihinsel acıyla, bedeni, bu dünyayı terk eden yaşamın verdiği kısa, acı mücadeleyle, ölmekte olduğunun bilinciyle buruştu.</p>

  <p>Yüreğim merhametle doluydu, ama şarkıya devam ettim. Beden ayaklarımın dibinde, yere yığıldı</p>

  <p>Neler olduğunu fark eden Kleitus, beni durdurmaya çalıştı. O ve diğer lazarlar öfkeyle üzerime geldiler, ama benim için ateş denizinden esen sıcak rüzgârlardan farklı değildiler. ,;</p>

  <p>Ölüler tek bir söz söylemedi, yalnızca izlediler.</p>

  <p>Yaşayanlar mırıldandılar, ellerini kavuşturdular ve umut mu vaat ettiğimizi, yoksa çaresizliklerini mi derinleştirdiğimizi merak ettiler.</p>

  <p>Cesetler kıpırdamadan, sessizlik içinde uzandılar, onları canlı tutan o korkunç büyülü bağlar koparılmıştı. Edmund'un hayaleti, ruhu, gittikçe güçlenip netleşti. Kısa bir an için bana ve halkına, yaşamda olduğu gibi göründü -genç, yakışıklı, gururlu, merhametli.</p>

  <p>Son bakışı halkına yöneldi, hem yaşayanlara, hem ölülere ve sonra, güneş ışığı altında uçup giden sabah sisleri gibi yok oldu.</p>

  <p>O gün bir savaş yapıldı, ama yaşayanlar ile ölüler arasında değil. Benimle ölüler, Kleitus ve diğer lazarlar arasında savaşıldı. Sona erdiği zaman, lazarlar yenilmiş, o dehşet verici güçleri zayıflamıştı. Güçlerini arttırıp savaşmaya devam etmeyi planlayarak kaçtılar. Ölülerin bazıları onlara katıldı, bildikleri şeyi bırakmaktan, bilinmeyenden korkuyorlardı. Ama daha sonra ölülerin daha fazlası bana geldi ve onları serbest bırakmam için yalvardılar.</p>

  <p>Savaşın ardından, Kairn Telesi yaşayanları Ateş Denizi'ni geçtiler ve o trajik Necropolis kentine girerek, katliamdan kurtulmayı başaran bir avuç yaşayana katıldılar. Önderleri Baltazar'dı. Kabul ettikleri ilk yasa, ölüçağırıcılık uygulamasını yasaklamak oldu. Baltazar'ın verdiği ilk emir, ölülerin intikamının kurbanlarının, saygı ile Ateş Denizi'ne teslim edilmesi oldu. ,\</p>

  <p>Lazarlar ortadan kayboldu, ama tehditleri, Necropolis yaşayanları üzerinde, kasvetli bulutlar gibi asılı kaldı. Kent kapıları kapatıldı, fare delikleri tıkandı, duvarlar sıkıca korunmaya başlandı. Baltazar, lazarların Ölüm Kapısı'na girmek için bir yol aradıkları fikrinde, hatta belki bunu başarmışlardır bile.</p>

  <p>Kleitus'un Ölüm Kapısı'ndan geçmek için bir yol araması bana oldukça olası geliyor, ama girmenin yolunu bulduğuna inanmıyorum. Hâlâ bu dünyada; tüm lazarlar bu dünyada. Bazen, uzun gecelerin uykusuz saatlerinde seslerini duyuyorum. Nefret ve acı haykırışlarını duyuyorum. Onları bu dünyaya bağlayan aynı nefret, özellikle de bana karşı hissettikleri nefret, çünkü benim sayemde, kehanetin gerçekleştiğini biliyorlar.</p>

  <p>Biz lazarların katlandığı acı tanımlanamaz. Ruh özgür kalmaya can atar, ama kendini bedenden koparamaz. Beden ağır yükünden kurtulmak için can atar, ama ruhtan ayrılmaya korkar. Uyuyamayız, dinlenemeyiz. Hiçbir yiyecek bize enerji veremez, hiçbir içecek o korkunç susuzluğumuzu gideremez. Beden yorgunlukla sızlar, huzursuz ruh o bedeni, durmaksızın bu dünyada dolaşması için zorlar.</p>

  <p>Necropolis sokaklarında, bir zamanlar kalabalık olan, ama şimdi acınası bir şekilde boş olan sokaklarda dolaşırım Sarayın terk edilmiş koridorlarında dolaşır, kendi ayak seslerimin yankılarını dinlerim. Eski Topraklar'daki ıssız, terk edilmiş tarlalarda dolaşırım. Yeni Topraklar'ı dolaşır, yaşayanların ölülerin yerinde çalışmasını izledim. Çekilmekte olan Ateş Denizi'nin kıyılarında dolaşırım. Varlığımın verdiği acı dayanamayacağım kadar fazlalaştığında, güç bulmak için Kutsanmışlar Odası'na dönerim.</p>

  <p>Çektiğim acılar benim kefaretim, benim fedakârlığım. Sevgili Jera'ın orada bir yerde, lazarlar ile birlikte yürüyor. Bana karşı hissettiği nefret keskin, büyük, çünkü nefreti daha derinlerdeki aşkına karşı daima savaş vermek zorunda kalıyor. Bekleme zamanı bittiğinde görevim tamamlandığında, sevgilimi tekrar kollarıma alacağım ve birlikte, şimdi bize reddedilmiş olan huzuru bulacağız. Bu rüyayı, bu uykusuz gecelerde görmeme izin verilen tek rüyayı yüreğimde saklıyorum. O benim tesellim, benim umudum. Beklerken, aşkım ve görevime dair bilgim beni ayakta tutuyor. Kehanetin zamanı şimdi değil, ama yakında.</p>

  <p>"Ölülere yaşam, yaşayanlara umut getirecek ve Kapı onun için açılacak."<a href="../Text/Dipnot.xhtml#a14" id="a14"><sup>14</sup></a></p>

  <p><br /></p>
</body>
</html>
