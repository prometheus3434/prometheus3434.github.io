<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ONALTINCI BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">SALFAG MAĞARALARI,</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>"Teorik saçmalıklar!" diye burun kıvırdı Haplo tiksinti içinde. "Böyle bir şeyi kanıtlayamazsın."</p>

  <p>"Belki de çoktan kanıtlanmıştır," diye yanıt verdi Alfred.</p>

  <p>Haplo ayağa kalktı. Buralarda oyalanıp Sartan'ın sızlanmalarını dinlemeye niyeti yoktu. Demek ölülerin birkaç hafıza sorunu ve kısa dikkat süreleri vardı. Haplo onların yerinde olsa, kendisinin de şu ânı pek hatırlamak istemeyeceğinden emindi. Onların yerinde olsaydı... diriltilmek ister miydi?</p>

  <p>Bu düşünce yerinde kalakalmasına sebep oldu. Kendisini taş zeminde yatarken, ölüçağıranı tepesinde dikilirken, bedeni kalkarken hayal etti...</p>

  <p>Haplo bu sorunu zihininden uzaklaştırdı ve yürümeye devam etti. Düşünmesi gereken daha önemli sorunlar vardı.</p>

  <p>Belki de yoktur, diye fısıldadı içindeki bir ses Bu dünyada ölürsen -ve diğer iki dünyada ölüme çok yaklaştın- o zaman aynı şeyi sana da yaparlar!</p>

  <p>Dümdüz önlerine, geçmişlerine bakan boş gözler. Mumsu, beyaz deri, mavi tırnaklar ve dudaklar, karman çorman, taranmamış saçlar. Midesi bir tiksinti ile burkuldu Bir an, kaçmayı, buradan uzaklaşmayı düşündü.</p>

  <p>Hayretler içinde kendini topladı. Bana ne haltlar oluyor? Kaçmak mı? Uzaklaşmak mı? Neden? Bir avuç cesetten!</p>

  <p>"Sartan'ın işleri," diye mırıldandı öfkeyle. "O sümsük ödlek hayal gücüm üzerinde çalışıyor. Ölü olsaydım, benim için fark edeceğini sanmıyorum." Ama bakışları cesetlerden hayaletlere, o açması, gölge gibi şekillere, devamlı bedenlerinin yakınında süzülen, ama onlara dokunamayan varlıklara gitti.</p>

  <p>"Baba, bunu bana bırak." Edmund övgüye değer bir sabırla cesede hitap ediyordu. "Sen halkla birlikte kal. Ben askerlerle gidip, neler olup bittiğini öğrenirim."</p>

  <p>"Kentteki halkın saldırısına mı uğradık? Hangi kent? Ben kent falan hatırlamıyorum." Ölü Kral'ın boş sesi aksiydi. Kafası karışmış gibiydi.</p>

  <p>"Açıklamak için zaman yok, baba1" Prensin sabrı tükenmeye başlamıştı. "Lütfen, sen endişelenme. Ben ilgilenirim. Halk. Sen halkla kal."</p>

  <p>"Evet, halk." Ceset bunu yakaladı ve sıkıca tutundu. "Halkım. Önderlik için bana bakıyorlar. Ama ne yapabilirim? Topraklarımız ölüyor! Burayı terk etmeli, yeni topraklar aramalıyız. Oğlum, beni duyuyor musun? Ülkemizi terk etmeliyiz!"</p>

  <p>Ama Edmund artık dinlemiyordu. Ölü askerler ile birlikte Kral'ın yanından ayrıldı ve mağaranın girişine doğru seğirtti. Ölüçağıran, cesedin gevezeliklerini dinlemek için arkada kaldı. Aksine bir talimat almamış olan köpek, Prens'in yanında yürüyordu.</p>

  <p>Haplo Prens'in arkasından koşturdu, ama ona yetiştiğinde, Edmund'un yanaklarında gözyaşları gördü, adamın yüzündeki büyük acıyı gördü Patryn bir adım geride kaldı, durup, köpekle oynadı ve Prens'e kendisini toplaması için zaman verdi Edmund durup, elinin tersiyle yüzünü sildi ve çevresine bakındı.</p>

  <p>"Ne istiyorsun?" diye sordu sert bir sesle.</p>

  <p>"Köpeğimi almaya gelmiştim," dedi Haplo. "Ben onu yakalayamadan arkanızdan koştu. Sorun nedir?"</p>

  <p>"Zaman yok..." Edmund yine ilerlemeye başladı</p>

  <p>Ölü askerler beceriksizce, ama hızla hareket ediyorlardı. Yürümek onlar için zor bir işti. Adımlarını yönlendirmek ve bir engelle karşılaştıklarında yön değiştirmekte güçlük çekiyorlardı. Sonuç olarak mağara duvarlarına, kayalara tosluyorlar, taşların üzerinde sendeliyorlardı. Ama engellerin farkında değiller gibi görünse de, hiçbir engel onları durduramıyordu. Tereddüt etmeden kızıl magma birikintilerine dalıyorlardı Yanan lav üzerlerinde kalan giysileri ve zırhları yakıp tüketiyor, etlerini kömürleşmiş yumrular haline getiriyordu. Yine de, o yumrular hareket etmeye devam ediyordu.</p>

  <p>Haplo, içinde yine bir tiksinti yükseldiğini hissetti. Labirent'te, çoğu adamı delirtecek manzaralar görmüştü, ama yine de bu dehşet verici orduyu takip etmek için demirden bir irade geliştirmesi gerekmişti.</p>

  <p>Edmund, sanki bu meraklı adamın defolup gitmesini söylemek istermiş gibi bir bakış fırlattı. Haplo yüz ifadesini özellikle dostça ve kaygılı tuttu.</p>

  <p>"Neler olup bittiğini söylemiştiniz?"</p>

  <p>"Bir Necropolis ordusu kasaba kıyılarına indi," diye yanıt verdi Edmund kısaca. Aklına bir şey gelmiş gibiydi, çünkü sözlerine daha ılımlı bir ses tonuyla devam etti. "Üzgünüm. Geminin orada demirli olduğunu söylemiştin galiba."</p>

  <p>Haplo gemisinin üzerindeki rünlerin onu koruyacağım söyleyecek oldu, ama sonra vazgeçti. "Evet, gemim hakkında endişeleniyorum. Gidip, durumu kendi gözlerimle görmeyi tercih ederdim."</p>

  <p>"Ölülere, gidip senin için kontrol etmelerini söylerdim, ama raporları güvenilir olmuyor. Tek bildiğim, on sene önce savaştıkları bir orduyu tasvir ediyor olabilecekleri."</p>

  <p>. "Neden onları keşif için kullanıyorsunuz, o zaman?"</p>

  <p>"Çünkü yaşayanların sayısı yeterli değil."</p>

  <p>Demek Alfred'in söyledikleri doğruydu, diye düşündü Haplo. En azından bu kadarı. Ve bu da, bir başka sorun getiriyordu aklına. Sartan... yalnız kalacaktı...</p>

  <p>"Geri dön," diye emretti Haplo köpeğe. "Alfred ile birlikte kal."</p>

  <p>Hayvan itaatkârca kendisine söyleneni yaptı. ,</p>

  <p>Alfred büyük üzüntü içindeydi ve Haplo'nun onu casusluk etmesi için gönderdiğini bilmesine rağmen, hayvanın dönmesine sevindi. Köpek kendisini Alfred'in yanında yere attı, adamın elini hızlıca yaladı ve Alfred'in kulaklarının arkasını kaşımasını özendirmek için başını elinin altına soktu.</p>

  <p>Ölüçağıranın dönüşü o kadar sevinçle karşılanmadı. Baltazar sağlıklı, güçlü bir adamdı. Dik duruşu, emredici havası, uzun siyah cüppesi uzun boyunu vurguluyor, olduğundan da uzun boylu görünmesine sebep oluyordu. Hiç güneş ışığı görmemiş halkının fildişi renkli cildine sahipti. Ama saçları, çoğu Sartan'ın aksine, o kadar siyahtı ki, maviymiş gibi görünüyordu. Çenesinin altı santim altında, dümdüz kesilmiş olan sakalı, ülkesinin lavtası kayaları gibi parlıyordu. Siyah gözleri son derece zeki, kurnaz ve dikkatliydi, baktığı her şeye hançer gibi saplanıyor, incelemek için ışığa tutuyor gibiydi.</p>

  <p>Baltazar o acımasız bakışları Alfred'e çevirdi. Alfred bakışların kendisine saplandığını, içini boşalttığını hissetti.</p>

  <p>"Seninle yalnız konuşma fırsatı doğduğu için memnunum," dedi Baltazar.</p>

  <p>Alfred&gt; hiç memnun değildi, ama nazik bir yanıt vermesini bilecek kadar sarayda yaşamıştı. "Bir... bir sorun yaşanacak mı?" diye ekledi, siyah gözlerin bakışları altında kıvranırken.</p>

  <p>Ölüçağıran gülümsedi ve Alfred'i -nazikçe-sorun olsa bile, kendisini ilgilendirmeyeceği konusunda bilgilendirdi.</p>

  <p>Bu, Alfred'in tartışabileceği bir noktaydı, çünkü kendi halkı arasındaydı, ama Sartan tartışma konusunda pek iyi değildi ve bu yüzden uysallıkla sessiz kaldı. Köpek esnedi ve gözlerini uykulu uykulu kırpıştırdı.</p>

  <p>Baltazar sessizdi. Mağaradaki yaşayanlar sessizdi, izliyor, bekliyorlardı. Ölüler sessizce, mağaranın arka tarafında duruyorlardı, ama beklemiyorlardı, çünkü bekleyecekleri hiçbir şey yoktu. Yalnızca duruyor, görünüşe göre, yaşayanlardan birinin onlara aksini söylemesini bekliyorlardı. Kral'ın cesedi kendisini ne yapacağını bilmezmiş gibi görünüyordu. Yaşayanlardan hiç kimse onunla konuşmuyordu ve ceset bir süre sonra ümitsizce, mağaranın arkasındaki, hiçbir şey yapmayan ölü kullarına katılmaya gitti.</p>

  <p>"Ölüçağırıcılığı onaylamıyorsun, değil mi?"diye sordu Baltazar aniden.</p>

  <p>Alfred&gt;, sanki magma yatağını değiştirmiş, bacaklarından bedenine, oradan da dosdoğru yüzüne akmış gibi hissetti. "Ha -hayır, onaylamıyorum."</p>

  <p>"O zaman neden bizim için geri gelmediniz? Neden burada kısılı kalmamıza göz yumdunuz?"</p>

  <p>"Ben -ben ne demek istediğinizi anlamıyorum."</p>

  <p>"Evet, anlıyorsun." Ölüçağıran'ın sesi, öfkesi bastırılmış olduğu ve sözleri yumuşak bir şekilde, yalnızca Alfred'in işitmesi için söylendiğinden, çok daha dehşet vericiydi.</p>

  <p>Yalnızca Alfred değil. Köpek de dinliyordu.</p>

  <p>"Evet, anlıyorsun. Sen bir Sartan'sın. Sen bizden birisin. Ve sen, bu dünyadan değilsin."</p>

  <p>Alfred büyük bir şaşkınlık içindeydi, ne söyleyeceği hakkında en ufak bir fikri yoktu. Yalan söyleyemezdi. Ama gerçeği nasıl söyleyebilirdi, hele, gerçeğin ne olduğunu bilmiyorsa?</p>

  <p>Baltazar gülümsedi, ama bu korkutucu, gergin dudaklı, tuhaf, ani bir coşkunluk ile dolu bir gülümsemeydi. "Geldiğin dünyayı görüyorum, sözlerinde görüyorum. Şişman bir dünya, bir ışık ve taze hava dünyası. Demek eski efsaneler doğruymuş! Uzun arayışımız sonuna yaklaşıyor olmalı!"</p>

  <p>"Neyi arayışınız?" diye sordu Alfred ümitsizce, konuyu değiştirmeye çalışarak. Başardı.</p>

  <p>"Diğer dünyalara giden yolu! Bu dünyadan çıkan yolu!" Baltazar yakına eğildi, sesi alçak, gergin ve hevesliydi. "Ölüm Kapısı!"</p>

  <p>Alfred nefes alamıyordu, boğuluyormuş gibi hissetti.</p>

  <p>"Eğer -eğer bana izin verirseniz," diye kekeledi, ayağa kalkıp kaçmaya çalışarak, "Ben... kendimi pek iyi hissetmiyorum ..."</p>

  <p>Baltazar elini Alfred'in koluna koyarak onu durdurdu. "Kendini daha kötü hissetmeni sağlayabilirim." Cesetlerden birine bir göz attı.</p>

  <p>Alfred yutkundu, nefes almaya çabalayarak büzüldü. Köpek başını kaldırıp hırladı, Sartan'a, yardıma ihtiyacı olup olmadığını sorar gibiydi.</p>

  <p>Baltazar Alfred'in tepkisi karşısında irkilmiş gibiydi, Ölüçağıran utanmış göründü.</p>

  <p>"Özür dilerim. Seni tehdit etmemeliydim. Ben kötü bir adam değilim. Ama," diye ekledi alçak, tutkulu bir sesle, "çaresiz bir adamım."</p>

  <p>Alfred titreyerek mağara zeminine çöktü. Titreyen elini uzatarak köpeği tereddütle, sakinleştirmek için okşadı. Hayvan başını indirdi, sessizce izlemeye devam etti.</p>

  <p>"O diğer adam, seninle birlikte olan, derisinde rün işlemeleri olan. O nedir? Sartan değil, senin ve benim gibi değil. Ama diğerlerinden -Küçük Ahali'den- daha çok bizim gibi." Baltazar küçük, keskin kenarlı bir taş aldı ve mağarayı dolduran yumuşak ışığa tuttu. "Bu taşın iki yüzü var, her biri farklı, ama ikisi de aynı taşa ait. Sen ve ben bir taraftayız, öyle görünüyor. O diğer tarafta. Ama yine de aynı."</p>

  <p>Baltazar'ın siyah gözleri kıvranan Alfred'i duvara çiviledi. "Anlat bana! Bana onu anlat! Bana kendin hakkındaki gerçeği söyle. Ölüm Kapısı'ndan mı geldiniz? Nerede o?"</p>

  <p>"Size Haplo'yu anlatamam," diye yanıt verdi Alfred hafif bir sesle. "Hikâyesini anlatmak veya saklı tutmak onun karar vereceği bir şey." Sartan paniğe kapılmaya başlamıştı ve gerçeğe sığınmaya karar verdi, kısmen anlatılmış da olsa. "Benim buraya nasıl geldiğime gelince, bu... bir kazaydı! Gelmeyi planlamamıştım."</p>

  <p>Ölüçağıran'ın gözleri onu deldi, keskin ucunu bir o tarafa, bir bu tarafa çevirdi, kesip araştırdı. Sonunda, homurdanarak, bakışlarını geri çekti. Baltazar, düşünceler içinde, biraz önce ölülerin yatmakta olduğu kaya zemine bakarak oturdu</p>

  <p>"Yalan söylemiyorsun," dedi sonunda. "Yalan söyleyemezsin, sahtekârlık yapamazsın. Ama gerçeği de söylemiyorsun. Böyle bir ikilik sende nasıl var olabilir?"</p>

  <p>"Çünkü gerçeği bilmiyorum. Tam olarak anlamıyorum ve bu yüzden, kusurlu olarak anladığım küçük bir kısmından bahsederek, tamir edilemez zararlara yol açabilirim. Bildiklerimi kendime saklamam daha iyi olur."</p>

  <p>Baltazar'ın siyah gözleri öfkeyle alevlendi, sarı ateş ışığını yansıttı. Alfred sakinlik içinde, yalnızca hafifçe beyazlayarak bakışlarını karşıladı. Saldırısından vazgeçen Ölüçağıran oldu. Öfkesi ağır bir hüzne dönüşmüştü.</p>

  <p>"Bu tür bir erdeme, bir zamanlar bizim de sahip olduğumuz söylenir. Anlatılır ki, kendi türümüzden birinin kanını dökmek bizim için o kadar düşünülemez bir kavrammış ki, dilimizde bunu tasvir edecek sözcük bulunmazmış. Eh, şimdi bu sözcükler var dilimizde: cinayet, savaş, aldatmaca, hile, sahtekârlık, ölüm. Evet, ölüm." Baltazar ayağa kalktı. Sesi çatlıyordu, kızgın öfkesi, bir soğuk su birikintisine akan eriyik lav gibi soğumuş, sertleşmişti. "Bana Ölüm Kapısı hakkında ne biliyorsan anlatacaksın. Ve bana yaşayan sesinle söylemezsen, ölü sesinle söylersin!" Yarı dönerek cesetlere işaret etti. "Nereye gittiklerini, ne yaptıklarını hiç unutmazlar. Yalnızca bunları neden yaptıklarını unuturlar! Ve bu yüzden, aynı şeyleri tekrar yapmaya çok isteklidirler... ve tekrar... ve tekrar..."</p>

  <p>Ölüçağıran, Prensinin arkasından uzun adımlarla yürüyerek uzaklaştı. Yerinde kalakalan Alfred, tek bir sözcük bile söyleyemeyecek kadar korkmuş bir şekilde, arkasından baktı.</p>

  <p class="softbreak">&nbsp;</p>
</body>
</html>
