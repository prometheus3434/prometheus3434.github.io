<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">YENİ KIRLIKLAR ANAYOLU,</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Dük, Düşes ve konuklarını üstü açık bir araba bekliyordu. Araç aynı otsu maddeden yapılmış, örülmüş ve Haplo'nun köyde fark ettiği parlak renklere boyanmıştı.</p>

  <p>"Sizin geminizde kullanılan maddeden çok farklı," dedi Jera, arabaya tırmanıp Haplo'nun yanına otururken.</p>

  <p>Patryn sesini çıkarmadı, ama Alfred tuzağa, her zamanki zarafeti ile düştü. "Ahşap, demek istiyorsunuz. Evet, ahşap oldukça yaygın... ee... şey..." Hatasını fark edip kekeledi, ama artık çok geçti.</p>

  <p>Haplo, Sartan'ın şevkli sözlerinde Arianus'un, yeşil, yapraklı dallarını, o uzak dünyanın güneşle yıkanan mavi göklerine uzatan ağaçların imgelerini gördü.</p>

  <p>Patryn'in içinden gelen ilk duygu, Alfred'i saçaklanmış yakalarından yakalayıp sarsınak oldu. Yüz ifadelerine bakılırsa, Jera ile Jonathan da aynı imgeleri görmüştü ve Alfred'e saklamadıklan bir hayret ile bakıyorlardı Bu Sartanların, kendi dünyalarından farklı bir dünyadan geldiklerini bilmeleri ya da tahmin etmeleri yeterince kötüydü Ne kadar farklı olduğunu göstermek zorunda mıydı Alfred'</p>

  <p>Alfred hâlâ konuşarak, saçmalayarak ve daha fazla zararda bulunarak hatasını örtmeye çalışırken arabaya tırmanıyordu. Haplo çizmeli ayağını Alfred'in ayak bileklerinin arasına soktu ve onun sendeleyerek Jera'nın kucağına düşmesine sebep oldu.</p>

  <p>Kargaşanın heyecanlandırdığı köpek, kendisi de katkıdan bulunmaya karar verdi ve arabayı süren hayvana çılgın gibi havlamaya başladı. Hayvan, iri, eni boyuna eşit, kafasında küçük, boncuk gibi gözleri ve üç boynuzu olan, tüylü bir yaratıktı. Tüm cüssesine rağmen, hızlı hareket edebiliyordu ve başbelası köpeğe ucunda pençeleri olan patisini savurdu. Köpek çevikçe yana sıçradı, hayvanın uzanamayacağı bir mesafeye çekildi ve arka bacakları dişlemek için öne fırladı.</p>

  <p>"Hoa, pauka! Dur! Buraya gel!"</p>

  <p>Arabanın sürücüsü -bakımlı bir ceset- dizginleri çekmeye çalışarak, köpeğe kırbacını savurdu. Pauka düşmanına bir göz (ve sıkı bir diş) atabilmek için arkasına dönmeye çalıştı. Arabadakiler hoplayıp sarsıldılar. Araba devrilecek gibi oldu ve başka dünyalara ilişkin bütün düşünceler, bu dünyada kalabilme kaygısı ile yok oldu.</p>

  <p>Haplo dışarı atladı. Köpeğe tasına taktı ve hayvanı kargaşadan uzaklaştırdı. Jonathan ile Edmund paukanın (Haplo ölü arabacının savurduğu bazı beddualardan hayvanın adının bu olduğunu öğrenmişti) başına doğru koştular.</p>

  <p>"Burun boynuzuna dikkat1" diye seslendi Jonathan Prens'e, endişeyle.</p>

  <p>"Bunlarla daha önce de ilgilendim," dedi Edmund serinkanlılıkla ve bir avuç kürk kavrayarak, kendisini beceriyle paukanın geniş sırtına çekti. Bacaklarını açarak sıçrayıp duran, çılgına dönmüş hayvanın sırtına oturdu ve burnun hemen arkasındaki keskin boynuzun eğimli kısmını yakaladı. Boynuzu hızla, güçlü bir şekilde çekerek, paukanın başını arkaya büktü.</p>

  <p>Paukanın boncuk gözleri iri iri açıldı. Başını öyle bir salladı ki, neredeyse Prens'i aşağı düşürüyordu. Edmund sıkıca boynuza tutundu ve bir kez daha arkaya çekti. Eğilerek, birkaç yatıştırıcı söz söyledi ve hayvanın boynunu okşadı. Pauka durumu bir düşünmek için durdu ve sırıtan köpeğe kötü bir bakış fırlattı. Prens bir şey daha söyledi. Pauka buna katılır gibi göründü ve incinmiş bir vakarla koşumlarının içine sakin sakin yerleşti.</p>

  <p>Jonathan rahatlayarak bir iç çekti ve yolculardan herhangi birine zarar gelip gelmediğini görmek için arabaya doğru seğirtti. Prens, paukanın sırtından aşağı kaydı ve hayvanın boynunu okşadı. Ceset, düşürdüğü dizginleri aldı. Jera'nın kucağından kaldırılan Alfred, kıpkırmızı bir surat ve cömert özürlerle doğruldu. Rıhtımda, izlemek için toplanmış küçük bir ölüçağıran gurubu, cesetleri işlerinin başında tutmak olan kendi uğraşlarının başına döndü. Herkes arabaya tırmandı. Araba, demir tekerlekler üzerinde yola koyuldu. Köpek, dili dışarıda, gözleri eğlencenin anıları ile parlak, arkadan geliyordu.</p>

  <p>Kimse ahşap hakkında konuşmadı, ama Haplo, yolculuk sırasında Jera'nın sık sık kendisine göz attığını, dudaklarının bir gülümsemeyle kıvrıldığını gördü.</p>

  <p>"Ne kadar verimli topraklarınız var!" dedi Edmund, çevresine gizlemediği bir imrenme ile bakarak.</p>

  <p>"Buraları Yeni Topraklar, Ekselansları," dedi Jonathan.</p>

  <p>"Ateş Denizi çekilince açılan topraklar," diye ekledi Düşes. "Ah, şimdi verimli. Ama bu verimlilik sonumuzu ifade ediyor."</p>

  <p>"Burada daha çok Kairn otu yetiştiriyoruz," diye devam etti dük sözlerine, neredeyse ümitsizliğe varan, neşeli bir sesle</p>

  <p>Prens'in rahatsızlığının farkındaydı ve karısına yalvaran gözlerle bakarak, nahoş konular açmaması için yakardı.</p>

  <p>Jera, gözkapaklarının altından Haplo'ya bir bakış daha fırlattıktan sonra, kocasının elini sessiz bir özürle sıktı. O andan itibaren, alışkanlıklarının dışına çıkarak, canayakın bir şekilde davranmaya başladı. Haplo, arabada arkasına yaslandı ve hareketli yüzdeki ifade değişikliklerini, gözlerdeki zekâ pırıltılarını izledi ve hayatı boyunca yalnız bir kere buna benzer bir kadınla karşılaştığını düşündü. Zeki, ince, hızlı düşünen ve hareket eden, ama gereksiz atılganlıklarda bulunmayan bir kadın, Labirent'te bir erkek için iyi bir eş olurdu. Bir başkasına bağlanmış olması ne talihsizlikti!</p>

  <p>Neler düşünüyordu? Bir Sartan kadını! Bir kez daha, zihni anıtmezardaki kristal tabutlarda yatan hareketsiz şekilleri düşündü. Alfred yaptı bunu bana. Hepsi Sartan'in suçu. Bir şekilde, zihnim üzerinde oyunlar oynuyor. Patryn Sartan'a keskin bir bakış fırlattı. Onu bir kez daha yakalarsam, ölür. Artık ona ihtiyacım yok. Ama Alfred bedbaht bir şekilde arabanın bir köşesine büzülmüş, kel kafasına kırmızı dalgalar yayılmadan Düşes'e bakamıyordu bile. Adam yardım almadan kendi kendine giyinemezmiş gibi görünüyordu, yine de Haplo güvenmiyordu ona. Üzerine dikilen gözleri fark edip başını kaldıran Haplo, Jera'nın, sanki zihninden geçen düşünceleri okumuş gibi kendisini izlemekte olduğunu gördü Haplo, dönmekte olan konuşmalar çok ilgisini çekmiş gibi yaptı.</p>

  <p>"Demek burada daha çok Kairn otu yetiştiriyorsunuz," diyordu Edmund.</p>

  <p>Haplo, magma denizinden yükselen sıcak rüzgârlarla dalgalanan yüksek, altın renkli bitkilere baktı. Cesetler, gorünüşlerine bakılırsa yeni ölüler, tarlalarda çalışıyor, kıvrık uçlu tırpanlarla saplan biçiyor, demetler haline yere yığıyorlardı. Başka cesetler bunları, tarlada yuvarlana yuvarlana ilerleyen arabalara yüklüyordu. "Bitki oldukça çok yönlü," dedi Jera. "Ateşe dayanıklı, sıcaklık sayesinde gelişiyor, besleyici maddeleri topraktan alıyor. Liflerini hemen hemen her yerde kullanıyoruz, bu arabadan, üzerimizdeki giysilere, içtiğimiz çaya kadar."</p>

  <p>Haplo, kadının bir başka dünyadan gelen, kairn otunu paukadan ayırt edemeyecek yabancılar için konuştuğunu fark etti. Yine de, konuştuğu süre boyunca gözlerini -muhtemelen kairn otu yiyerek, içerek, soluyarak, kairn otu içinde uyuyarak büyümüş olan- Prens'ten ayırmamıştı. Prens bu şekilde bilgilendirilmekten dolayı biraz şaşırmış görünüyordu, ama bir şey söylemeyecek kadar nazikti.</p>

  <p>"Şurada gördüğünüz ağaçlar lanti ağaçları. Lanti danteli olarak bilinen mavi çiçekleri kıymetli sayılır ve dekorasyonda kullanılır. Çok güzeller, değil mi, Ekselansları?"</p>

  <p>"En son lanti gördüğümden bu yana epeyce zaman geçti," dedi Edmund, sert bir yüz ifadesi ile. "Hâlâ vahşi olarak büyüyenler varsa bile, biz rastlamadık."</p>

  <p>Üç kalın, sağlam ağaç gövdesi, çevredeki altın rengi kairn otlarının arasından yükseliyordu. Gövdeler birbirine sarılmış, tepeleri sislerin içinde kaybolan bir örgü oluşturmuştu. Ağacın ince ve kırılgan dalları o kadar birbirine dolaşmıştı ki, birini diğerinden ayırmak mümkün değildi. Bazı dallarda yumuşak, mavi renge sahip çiçekler asılıydı.</p>

  <p>Araba bu ağaçlardan oluşan koruluğa yaklaştığında, Haplo havanın daha taze koktuğunu, nefes almanın kolaylaştığını fark etti. Derisindeki timlerin solmasından, bedeninin hayatta kalması için daha az büyü kullandığını anladı.</p>

  <p>"Evet," diye yanıt verdi Jera, yine söylenmemiş düşünceleri okumuş gibi. "Lanti çiçeklerinin, atmosferdeki zehirli gazları çekip, yerine temiz hava vermek gibi benzersiz bir özellikleri vardır. İşte bu yüzden ağaçlar hiç kesilmez. Bir lanti ağacını kesmek, yokluğa gönderilerek cezalandırılan bir suçtur. Ama mavi çiçekler toplanabilir. Bu çiçeklere, özellikle de âşıklar tarafından, çok değer verilir." Yüzünde tatlı bir gülümseme ile kocasına döndü. Kocası, karşılığında karısının elini sıktı.</p>

  <p>"Eğer bu yoldan gitseydik," dedi Jonathan, ana yoldan ayrılan daha dar bir yola işaret ederek, "ve Gedik Tepe'ye kadar devam etseydik, ailemin mülküne gelirdik. Aslında benim gerçekten dönmem gerekiyor," diye ekledi, arkalarında bıraktıkları yola özlemle bakarak. "Kairn otu haşata hazır ve babamın cesedini diğer cesetlerinin başında bıraksam da, bazen ne yapacağını unutuyor ve o zaman hiçbir iş yapılmıyor."</p>

  <p>"Sizin babanız da mı öldü?" diye sordu Edmund.</p>

  <p>"Evet ve ağabeyim de. İşte bu yüzden mülkün sahibi benim. Ama, eğer bunu istediysem ya da tahmin ettiysem boşluk alsın beni. Korkarım çok sorumluluk sahibi biri değilim," diye itiraf etti Jonathan, kendi kusurlarından, oldukça sevimli gelen neşeli bir samimiyetle bahsederek. "Neyse ki, yanımda sorumluluk sahibi biri var."</p>

  <p>"Kendini küçümsüyorsun," dedi Jera kısaca. "En küçük evlat olmandan kaynaklanıyor. Şımartılmış bir çocuktu, Ekselansları. Hiçbir iş yapması gerekmedi. Ama şimdi bunların hepsi değişti." "Hayır, sen beni hiç şımartmıyorsun," diye takıldı Dük.</p>

  <p>"Babanıza ve ağabeyinize ne oldu? Nasıl öldüler?" diye sordu Edmund, kendi acı kaybını düşündüğü açık bir şekilde.</p>

  <p>"Halkımızdan pek çok kişiye musallat olan aynı gizemli hastalık yüzünden," diye yanıt verdi Jonathan, çaresizce. "Bir an her ikisi de sağlıklı ve yaşam doluydu. Bir sonraki an..." Omuzlarını silkti.</p>

  <p>Haplo keskin gözlerle Alfred'e baktı. Çünkü zamansız olarak yaşama döndürülen her kişi için, bir yerlerde, birileri zamansız olarak ölür.</p>

  <p>"Ne yapmışlar? Ne yapmışlar?" Alfred'in dudakları sessiz bir dua okurmuş gibi kıpırdandı. Görüp işittiği her şeyi düşünen Haplo da aynı şeyi merak etmeye başlamıştı.</p>

  <p>Araba Yeni Topraklar'ı terk etti, yüksek kairn otu tarlalarını ve güzel lanti ağaçlarını arkada bıraktı. Yavaş yavaş manzara değişti.</p>

  <p>Hava gittikçe soğuyordu, ilk yağmur damlaları düşmeye başlamıştı. Öyle bir yağmurdu ki bu, Haplo'nun derisine çarptığında, koruyucu rünlerin parlamaya başlamasına sebep oluyordu. Bir sis çevrelerini sarmaladı. Jonathan'in emri üzerine araba durdu, ceset sürücü yerinden atladı ve başlarının üzerine, yağmura karşı bir miktar koruma sağlayacak bir kumaş açmaya başladı. Süzülen bulutların arasında bir şimşek çaktı, gökgürültüsü gümbürdedi.</p>

  <p>"Burası," dedi Jera, "Eski Topraklar olarak bilinir. Ailem burada yaşar."</p>

  <p>Toprak harap olmuş, volkanik küllerin arasında hayatta kalmaya çalışan birkaç hastalıklı görünüşlü kairn otu sapı ile solgun, hayaletimsi bir ışık yayan, çiçeğe benzeyen bazı bitkiler dışında yaşamdan yoksundu. Ama toprak verimsiz görünse de, çamur çukurları ve cüruf yığınları arasında hasatçılar dolaşıyordu. ,</p>

  <p>"Neden? Ne yapıyorlar?" Alfred arabadan dışarı eğildi.</p>

  <p>"Eski ölüler," diye yanıt verdi Jera. "Tarlalarda çalışıyorlar."</p>

  <p>"Ama..." diye fısıldadı Alfred, yüksek sesle konuşmasını engelleyen bir dehşet içinde, "burada tarla yok ki!"</p>

  <p>İçleracısı görünüşte, ölü ordusundan çok daha kötü durumdaki cesetler, çiseleyen yağmur altında çalışıyorlardı. İskelet kollar paslı, hatta var olmayan tırpanları kaldırıyor, var olmayan otları biçiyorlardı. Bedenlerindeki etler çürümekte olan diğer cesetler hasatçıların ardından gidiyor, hiçbir şey toplayarak, dikkatlice hiçbir yere yığıyorlardı. Kendilerini çevreleyen sisten zar zor ayırt edilen hayaletler, avunmaz bir şekilde cesetlerin ardından süzülüyordu. Ya da, belki de, çevrelerindeki sis, bir daha kalkmamak üzere yere gömülmüş cesetlerin hayaletlerinden oluşuyordu.</p>

  <p>Haplo sise baktı ve içinde eller, gözler gördü. Sis ondan bir şey isteyerek, onunla konuşmaya çalışarak Haplo'ya yapıştı. Sisin soğukluğu zihni ve bedeni sarıyordu.</p>

  <p>"Burada artık hiçbir şey yetişmiyor, ama eskiden Yeni Topraklar kadar gür bir bitki örtüsü vardı. Gördüğünüz birkaç kairn otu sapı da, magma denizinden kente ısı taşıyan yeraltı sütunları boyunca büyüyor. Yaşarken bu tarlalarda çalışan ölüler, hâlâ buradalar. Onları yeni topraklara götürmek istedik, ama bildikleri bu yerlere dönmeye devam ettiler ve biz de sonunda onları rahat bıraktık."</p>

  <p>"Rahat mı!" diye tekrar etti Alfred acı bir sesle.</p>

  <p>Jera bu yaklaşım karşısında hafifçe şaşırmış göründü. "Evet, Neden? Faydalı olamayacak kadar eskiyen ölülerinize siz de aynısını yapmıyor musunuz?"</p>

  <p>İşte geliyor, diye düşündü Haplo. Alfred'in konuşmasını engellemesi gerekiyordu. Ama engellemedi Kıpırdamadan, ses çıkarmadan oturmaya devam etti.</p>

  <p>"Bizim aramızda ölüçağıranlar yoktur," dedi Alfred, yumuşak ve inanç ile hararetlenen bir sesle. "Öldükleri zaman bizim ölülerimize, yaşamın zahmetlerinden sonra dinlenme fırsatı verilir."</p>

  <p>Arabadaki üç kişi hiçbir şey söylemedi, donmuş gibi sessizdiler. Alfred'i, onun kendilerini süzdüğü aynı dehşet ifadesiyle süzdüler.</p>

  <p>' "Yani," dedi Jera, içine düştüğü dehşetten sıyrılarak, "ölülerinizi, tüm ölülerinizi yokluğa mı mahkûm ediyorsunuz?"</p>

  <p>"Yokluk mu? Anlamıyorum. Bu ne anlama geliyor?" Alfred birinden diğerine çaresizce bakındı. "Beden çürür, toza karışır. Zihin, kendini özgür bırakma gücünden yoksun, içinde kısılı kalır."</p>

  <p>"Zihin mi? Ne zihni? Onların zihni yok!" Alfred elini, kül ve çamurların arasında çalışmakta olan eski ölülere doğru salladı.</p>

  <p>"Elbette zihinleri var! Çalışıyorlar, faydalı işlevlerde bulunuyorlar."</p>

  <p>"İçinde yolculuk yaptığımız ejder gemisi de öyle, ama onun zihni yok. Ve siz de ölülerinizi aynı şekilde kullanıyorsunuz. Ama bundan daha da kötüsünü yapmışsınız! Çok daha kötüsünü!" diye haykırdı Alfred.</p>

  <p>Prens'in yüz ifadesi hoşgörülü bir meraktan, öfkeye dönüştü. Onu sessiz kılan yalnızca içindeki nezaketti, çünkü konuşacak olsa, söyleyeceği şeylerin hoş olmayacağı açıktı. Jera'nın kaşları keskin bir biçimde bir araya geldi, çenesi öne çıktı, sırtı dikleşti. Konuşacak oldu, ama kocası elini yakaladı ve sıktı. Alfred fark etmedi, buz gibi, kınama dolu sessizliğin içine kafaüstü daldı.</p>

  <p>"Bu kara sanatların kullanımı halkımızca biliniyordu, ama açıkça yasaklanmıştı. Kuşkusuz eski metinler bundan bahsediyordun Onlar da mı yok oldu?"</p>

  <p>"Belki de yok edilmiştir," diye tahminde bulundu Haplo serinkanlılıkla, ilk kez konuşarak.</p>

  <p>"Peki siz ne düşünüyorsunuz, bayım?" diye sordu Jera Patryn'e, kocasının elinin baskısını görmezden gelerek. "Sizin halkınız ölülere nasıl davranır?" ,</p>

  <p>"Benim halkım, hanımefendi, yaşayanları canlı tutmaktan başka bir şey düşünmez ve ölüler hakkında endişelenmez. Ve bana, şu an için, sizin de öncelikli endişeniz bu olmalıymış gibi geliyor. Bu tarafa gelen askeri birlikler olduğunun farkında mısınız?"</p>

  <p>Prens dimdik dikildi ve üstü kapalı arabadan dışanyı görmeye çalıştı. Sis ve yağmurdan başka bir şey göremedi ve başını tekrar içeri soktu.</p>

  <p>"Nereden biliyorsun?" diye sordu, mağarada karşılaştıklarından beri ilk kez bu kadar şüphelenerek.</p>

  <p>"Sıradışı bir işitme duyum vardır," diye yanıt verdi Haplo kuru bir sesle. "Dinleyin, koşumlarının şıngırdamasını duyabilirsiniz."</p>

  <p>Kendi arabalarının çıkardığı sesin üzerinde, koşumların şıngırdaması ve kayalara vurulan nalların gümbürdemesine benzeyen sesler, hafifçe duyulabiliyordu.</p>

  <p>Jonathan ile karısı irkilerek bakıştılar. Jera endişeli görünüyordu,</p>

  <p>"Bu durumda, bu yoldan birliklerin geçmesinin tam olarak normal olmadığını mı anlamalıyım?" diye sordu Haplo, arkasına yaslanıp kollarını göğsünde kavuşturarak</p>

  <p>"Muhtemelen Ekselansları için kraliyet eskortu gönderilmiştir," dedi Jonathan, neşelenerek."Evet, işte bu. Şüphesiz," diye onayladı Jera, sesinde, ikna edici olmak için fazla büyük bir rahatlamayla.</p>

  <p>Edmund, kafasında ne tür şüpheler dönüyor olursa olsun, her zamanki nezaketiyle gülümsedi."</p>

  <p>Rüzgâr başladı, sisler aralandı. Birlikler yaklaşmış, açıkça görülebilir olmuşlardı. Askerler yeni ölülerdendi ve çok iyi durumdaydılar. Arabayı görünce durdular ve yolu kesecek şekilde dizildiler. Araba, Jonathan'ın arabacıya verdiği telaşlı bir emirle durdu. Pauka kişnedi, huzursuzca başını salladı. Askerlerin sürdüğü hayvanlardan hoşlanmamıştı.</p>

  <p>Askerlerin kertenkelemsi binekleri çirkin ve biçimsizdi. Her iki yandaki gözleri birbirinden bağımsız olarak hareket ediyor, sanki her yönü aynı anda görebiliyormuş izlenimi yaratıyorlardı. Kısa, bodur, yere yakındılar, güçlü arka bacakları ve kalın, dikenli kuyrukları vardı.</p>

  <p>"Hükümdar"in birlikleri," dedi Jera, alçak sesle konuşarak. "Yalnızca onun askerlerinin çamur ejderlerine binmeye hakkı vardır. Ve önlerindeki gri cüppeli adam da Lord Yüksek Nazır, Hükümdar'ın sağ kolu."</p>

  <p>"Peki yanındaki siyah cüppeli adam?"</p>

  <p>"Ordu ölüçağıranı."</p>

  <p>Bir çamur ejderine binmiş olan ve oldukça rahatsız görünen Nazır, komutana birkaç sözcük söyledi. Komutan hayvanını öne çıkardı.</p>

  <p>Pauka kokladı, kişnedi ve sanki zehirli çamurla dolu bir çukurdan çıkmışçasına pis kokan çamur ejderinin kokusunu alınca başını salladı.</p>

  <p>"Hepiniz, lütfen arabadan inin," dedi, komutan.</p>

  <p>Jera konuklarına baktı. "Sanırım, insek daha iyi olur," dedi özür dilercesine.</p>

  <p>Arabadan inerken, Prens zarifçe Düşes'e yardımcı oldu. Alfred iki basamaktan aşağı uçtu, neredeyse bir çukura tepe-üstü düşecekti. Haplo sessizce topluluğun arkasında durdu. Elinin belirsiz bir hareketi, köpeği yanına çağırmaya yetti.</p>

  <p>Cesedin ifadesiz gözleri topluluk üzerinde gezindi ve ağzı, Lord Yüksek Nazır'ın söylemesini istediği sözleri seslendirdi.</p>

  <p>"Abarrach Hükümdarı, Kairn Necros Hükümdarı, Eski ve Yeni Topraklar'ın naibi, Gedik Tepe kralı, Salfag kralı, Thebis kralı ve Kairn Necros Lordu adına konuşuyorum."</p>

  <p>Edmund kendi krallığından bu şekilde bahsedildiğini duyunca kıpkırmızı oldu, ama dilini tuttu. Ceset sözlerine devam etti.</p>

  <p>"Kendine Kairn Telest kralı diyen birini arıyorum."</p>

  <p>"Ben o ülkenin prensiyim," dedi Edmund, gururla sesini yükselterek. "Kral, babam, yeni öldü ve yeni kaldırıldı. Benim burada olmamın ve onun olmamasının sebebi bu," diye ekledi, bekleyen ölüçağıran için. Ölüçağıran siyah başlığını anlayışla salladı.</p>

  <p>Fakat ceset kaptan şaşırmıştı. Bu yeni bilgi, aldığı emirlerin kapsamı dahilinde değildi. Nazır birkaç sözcükle, prensin de kral yerine iş göreceğini belirtince, kaptan emin bir şekilde devam etti.</p>

  <p>"Majestelerinin emriyle Kairn Telest kralını..."</p>

  <p>"Prensi'ni," diye araya girdi Nazır sabırla. "... tutukluyorum."</p>

  <p>"Ne suçla itham ediyorsunuz beni?" diye sordu Edmund. Öne çıkarak, cesedi görmezden geldi ve Nazır'a dik dik baktı.</p>

  <p>"Hükümdar'dan sınırı geçmek için izin almadan Thebis ve Salfag âlemlerine, yani kendisine yabancı âlemlere girmekten..."</p>

  <p>"Bu sözde âlemlerde kimse yaşamıyor! Ve ne ben, ne de babam bu 'hükümdarın' var olduğundan haberdardık!"</p>

  <p>Ceset konuşmaya devam ediyordu, belki de araya girildiğinin farkında bile değildi. "Ve kışkırtma olmadan Emin Liman'a saldırmaktan ve barışçıl sakinlerini kasabadan sürmekten ve kasabayı yağmalamaktan..."</p>

  <p>"Bu yalan!" diye bağırdı Edmund, öfkesi mantığını boğa"Gerçekten de öyle!" diye haykırdı Jonathan düşünmeden. "Karım ve ben kasabadan yeni geldik. Tanıklık edebiliriz."</p>

  <p>"En Adil Majesteleri sizin görüşünüzü dinlemekten memnun olacaktır. Saraya ne zaman beklendiğiniz size bildirilecek." Konuşan Nazır'dı. "Biz de Ekselansları ile birlikte saraya geliyoruz," diye bildirdi Jonathan.</p>

  <p>"Bu oldukça gereksiz. Majesteleri raporunuzu aldı, Lordum. Kent duvarlarına kadar arabanıza ihtiyacımız olacak, ama Necropolis'e ulaştıktan sonra, sizin ve Düşes'in, evinize dönmek konusunda Majesteleri'nin izni var."</p>

  <p>"Ama..." dedi Jonathan. Aklından geçenleri söylemesini engelleme sırası karısındaydı şimdi.</p>

  <p>"Hayatım, hasat," diye hatırlattı ona.</p>

  <p>"Ve şimdi, yola çıkmadan önce," diye devam etti Nazır, "Ekselansları Prens, silahlarını teslim etmesini rica ettiğimizde, umarım anlayışlı olacak ve beni affedecektir. Ve arkadaşları da tabii ..."</p>

  <p>Nazır'ın yüzünü gizleyen gri başlığı ilk kez Haplo'ya döndü. Ses konuşmayı bıraktı, başlık dönerken yarı yolda durdu, kumaş, sanki içindeki baş güçlü duygularla sarsılmış gibi titredi.</p>

  <p>Haplo'nun derisindeki rünler kaşınıp karıncalandı. Şimdi ne var? diye merak etti, gerginleşip, tehlikeyi sezerek. Konuşmalar sırasında yere uzanmaktan memnun olan köpek ayağa fırladı ve alçak sesle hırladı. Çamur ejderinin gözlerinden biri küçük hayvana doğru döndü. Kertenkelenin ağzından kırmızı bir dil fırladı.</p>

  <p>"Benim silahım yok," dedi Haplo, ellerini kaldırarak.</p>

  <p>"Benim de," diye ekledi Alfred küçücük, bedbaht bir sesle, kimse ona sormadığı halde.</p>

  <p>Nazır, dalmayı hiç düşünmediği bir uykudan uyanan bir adam gibi silkinerek kendine geldi. Başlık bir çabayla kendisini Haplo'dan kopardı ve kıpırdamadan durmakta olan Prens'e döndü.</p>

  <p>"Kılıcınız, Ekselansları. Kimse Hükümdar'ın huzuruna silahlı çıkamaz."</p>

  <p>Edmund kararlılıkla, meydan okurcasına durdu. Dük ile Düşes bakışlarını indirdiler, herhangi bir şekilde kararını etkilemek istemiyorlardı, ama sorun çıkarmasını istemedikleri açıktı. Haplo, Prens'in ne yapacağını umduğundan emin değildi. Patryn, Lordu tarafından, yerel çekişmelere karışmaması konusunda uyarılmıştı, ama Lordu hizmetkarının bir Sartan hükümdarının ellerine düşeceğini öngörmemişti kuşkusuz.</p>

  <p>Edmund aniden ve hızla elini indirdi, kılıç kemerini çözdü ve cesede uzattı. Komutan, beyaz, zayıf elin bir selamıyla, ciddiyet içinde aldı kemeri. İncinmiş bir gurur ve haklı bir öfkeyle buz gibi olmuş Prens, arabaya tırmandı ve kıpırdamadan, harap manzaraya zorlama bir sakinlikle gözlerini dikerek oturdu.</p>

  <p>Utanç içindeki Jera ile kocası, Edmund'a bakamıyorlardı kendisini tuzağa düşürdüklerini düşünüyor olmalıydı. Yüzlerini çevirerek sessizce arabaya bindiler ve yerlerini aldılar. Alfred kararsızca Haplo'ya baktı, sanki emir bekliyordu! Bu adamın kendi başına nasıl bu kadar uzun sure boyunca hayatta kaldığı, Patryn'in kavrayışının dışında bir konuydu Haplo başını arabaya doğru salladı. Alfred sendeleyerek, herkesin ayağına takılarak arabaya bindi ve yerine düşercesine oturdu.</p>

  <p>Hepsi Haplo'yu bekliyordu. Köpeği okşamak için eğilen Haplo, hayvanın başını Alfred'e doğru çevirdi.</p>

  <p>"Onu izle," diye emir verdi, hayvandan başka hiç kimsenin duymadığı alçak bir sesle. "Bana ne olursa olsun, onu izle "</p>

  <p>Haplo arabaya tırmandı Ceset kaptan öne ilerledi, paukanın dizginlerini yakaladı ve homurdanan hayvanı yürütmeye başladı. Araba Necropolis'e, Ölülerin Kenti'ne doğru yola çık</p>

  <p class="softbreak">&nbsp;</p>
</body>
</html>
