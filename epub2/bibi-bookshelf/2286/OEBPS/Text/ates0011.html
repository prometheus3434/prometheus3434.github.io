<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>İKİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">KAIRN TELEST,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>...Kairn Telest Kralı'nın konsey odası kalabalık. Kral konseyle görüşüyor. Konsey, yüzyıllar önce, Kairn Telest halkı buraya ilk yerleştiğinden beri ailelerinin reisleri aynı görevi yapan, önde gelen kentlilerden oluşuyor. Son derece önemli konular görüşülüyor olsa da, toplantı düzenli ve resmi. Konseyin her üyesi, diğer üyeleri dikkat ve saygıyla dinliyor. Buna majesteleri de dahil.</p>

  <p>Kral hiçbir ferman yayınlamayacak, hiçbir emir vermeyecek, hiçbir bildiride bulunmayacak. Her konu konsey tarafından oylanacak. Kral yalnızca bir rehber ve danışman olarak görev yapıyor, tavsiye veriyor ve yalnızca oylar eşit dağıldığında karar verici oyu kullanıyor.</p>

  <p>Neden bir hükümdara ihtiyaç duyduk? Kairn Telest halkının açık bir kural ve düzen ihtiyacı var Yüzyıllar önce, bir tür hükümet yapısına ihtiyaç duyduğumuza karar verdik. Kendimiz ve içinde bulunduğumuz durumu düşündük. Bir topluluktan çok bir aile gibiydik ve bir ebeveyn figürü sağlayacak, her şeye oyları ile karar verecek bir konsey ile işlev gösterecek bir kraliyetin bizim için en uygun, en bilgece yönetim biçimi olacağına karar verdik</p>

  <p>Atalarımızın verdiği karardan pişman olmamız için tek bir sebebimiz bile olmadı. Seçilen ilk kraliçe, annesinin işlerim beceriyle devam ettirecek bir kız evlat doğurdu. O kızın bir oğlu oldu ve böylece Kairn Telest hükümdarlığı nesilden nesile aktarıldı. Kairn Telest halkı hoşnut. Çevremizde devamlı değişiyormuş gibi görünen bir dünyada -üzerinde hiçbir kontrolümüz olmadığı açık olan değişimler bunlar-kraliyetimiz güçlü ve istikrarlı bir nüfuza sahip. "Demek ırmağın, suyu yükselmedi?" diye soruyor Kral, bakışları bir endişeli yüzden diğerine giderek.</p>

  <p>Konsey üyeleri odanın ortasındaki bir toplantı masasının çevresinde oturuyorlar. Kral'ın sandalyesi en başa yerleştirilmiş. Sandalye diğerlerinden daha gösterişli, ama diğerleri ile aynı seviyede duruyor.</p>

  <p>"Tam aksine, Majesteleri, ırmağın seviyesi daha da düştü. Dün kontrol ettiğimde böyleydi." Çiftçi Loncası'nın başı korkmuş, kasvetli bir sesle konuşuyor. "Bugün bakmaya gitmedim, çünkü saraya zamanında ulaşmak için yola erken çıkmam gerekiyordu. Ama geceleyin yükselmiş olduğu konusunda pek umudum yok."</p>

  <p>"Ya ekinler?"&nbsp;</p>

  <p>"Önümüzdeki beş devir içinde tarlalara su götürmeyi başaramazsak, ekmek tahılını kaybedeceğimiz kesin. Neyse ki, kairn otu iyi durumda -en imkânsız koşullar altında bile büyüyebiliyor gibi görünüyor. Sebzelere gelince, tarla işçilerini bahçelere su taşımakla görevlendirdik, ama işe yaramıyor. Su taşımak onlar için yeni bir iş. Anlamıyorlar. Yeni bir şey yapmalarını istemenin ne denli güç olduğunu bilirsiniz "</p>

  <p>Masanın çevresinde başlar sallanıyor. Kral kaşlarını çatıyor, sakallı çenesini kaşıyor. Çiftçi, açıklama ihtiyacı içinde, belki kendini savunmak isteyerek, sözlerine devam ediyor.</p>

  <p>"İşçiler ne yapmakla görevlendirildiklerini unutup, başıboş dolanmaya başlıyorlar. Onları, su kovalarını yere fırlatmış, eski işlerini yaparken buluyoruz. Hesaplarıma göre, bu şekilde, sebzeler için kullandığımız sudan daha fazlasını boşa harcadık."</p>

  <p>"Peki tavsiyeniz?"</p>

  <p>"Tavsiyem." Çiftçi destek ararcasına masanın çevresinde dolaştırıyor gözlerini. İçini çekiyor. "Becerebildiğimiz kadarını, henüz zamanımız varken hasat etmemizi öneriyorum. Tarlalarda büzülüp ölmesini izlemektense, elimizde olanları toplamak daha iyi. Size göstermek için bu parmeyvesini getirdim. Gördüğünüz gibi, henüz küçük, ham. En azından bir on altı devir daha toplanmaması gerekirdi. Ama şimdi toplamazsak büzülüp, asmasının üzerinde ölecek. Hasattan sonra, bir ekim daha yapabiliriz, belki o zamana kadar ırmak normal seviyesine..."</p>

  <p>"Hayır," diye sesleniyor bir ses. Odada ve toplantıda daha önce işitilmemiş bir ses bu. Giriş salonunda yeterince bekledim. Kral'ın beni çağırtmayacağı açık. Olayları kendi kontrolüme almamın zamanı geldi. "Irmak eski seviyesine dönmeyecek, en azından yakın bir zamanda olmayacak bu. Ve olursa da, yalnızca, benim öngöremediğim büyük bir değişim yüzünden olur. Hem o çamurlu bir akıntıdan başka bir şey değil ve eğer çok şanslı değilsek, Majesteleri, tamamen kuruyacağına inanıyorum."</p>

  <p>Kral dönüyor, sinirle kaşlarını çatıyor. Ondan çok daha zeki olduğumu biliyor, bu yüzden, bana güvenmiyor. Ama bensiz yapamaz oldu. Zorunlu kaldı buna. Beni dinlemediği birkaç seferinde pişman oldu. İşte bu yüzden Kral'ın ölüçağıranı hâlâ benim.</p>

  <p>"Zamanı geldiğinde seni çağırtmayı düşünüyordum, Baltazar. Ama," diye ekliyor Kral, kaşları daha da fena çatılarak, "öyle görünüyor ki kötü haber vermek için bekleyemiyorsun. Lütfen otur ve konseye raporunu ver." Ses tonuna bakılırsa, kötü haberin suçunu benim üzerime yıkmaya bayılacağı açıktı.</p>

  <p>Dikdörtgen, taştan oyulmuş toplantı masasının uzak ucuna oturuyorum. Masanın çevresinde oturanların gözleri yavaşça, bana bakmaya isteksizlermiş gibi dönüyor. İtiraf etmeliyim ki, sıradışı bir görüntüm var.</p>

  <p>Abarrach Dünyası'nın dev mağaralarında yaşayanların, doğal olarak, solgun ciltleri vardır. Ama benim derim ölüm beyazıdır, o kadar solgundur ki, neredeyse saydam görünür ve derinin ince yüzeyine yakın kan damarlarının mavi renkleri yüzünden hafif mavimsidir.</p>

  <p>"' Bu doğadışı renk, kütüphanede, eski metinleri okuyarak geçirdiğim uzun saatlerden kaynaklanmaktadır. Simsiyah saçlarım -uçlarda kahverengileşen beyaz saçlara sahip halkım arasında oldukça nadirdir-ve mesleğimin gereği olan siyah cüppem, derimin daha da büyük bir karşıtlık oluşturmasına sebep olur.</p>

  <p>Pek az kişi beni her gün görür, çünkü saraydan, çok sevdiğim kütüphanemden pek sık uzaklaşmam, nadiren kentte ya da Kral'ın huzurunda görünürüm. Bir konsey toplantısında bulunmam dehşet verici bir olaydır. Ben korkulacak biriyim. Benim gelişim, hazır bulunanların yüreğine kara bir örtü örtüyor, sanki siyah cüppemi üzerlerine yaymışım gibi...</p>

  <p>Ayağa kalkarak başlıyorum. Ellerimi uzatıp dümdüz masaya koyuyorum ve hafifçe eğiliyorum, böylece büyülenmiş gibi bakmakta olanların tepesine dikilmiş gibi görünüyorum.</p>

  <p>"Majestelerine, Hemo'yu keşfe çıkıp, kaynağına kadar gitmeyi ve su seviyesinin nasıl bu kadar büyük bir düşüş gösterdiğini anlamaya çalışmayı önerdim. Majesteleri önerimin iyi bir öneri olduğunu düşündü ve yola çıktım."</p>

  <p>Pek çok konsey üyesinin bakıştığını, kaşlarının çatıldığını fark ediyorum. Bu keşif gezisi konseyde konuşulup onaylanmış değil. Bu da, elbette, hepsinin geziye karşı oldukları anlamına geliyor.</p>

  <p>Kral ne düşündüklerini anlayıp, sandalyesinde kıpırdanıyor, kendini savunmaya hazırlanıyor gibi görünüyor. O herhangi bir şey söyleyemeden ben imdada yetişiyorum.</p>

  <p>"Majesteleri konseye bilgi vermemizi ve onayını almamızı önerdi, ama ben buna karşı çıktım. Konsey üyelerine duyduğum saygıda kusur ettiğimden değil," diye telaşla açıklama ihtiyacı duyuyorum, "halk arasında huzursuzluk çıkmaması için. Majesteleri ile ben, ırmaktaki seviye düşüşünün doğanın bir tuhaflığı olduğunu düşünüyorduk. Belki de sismik bir hareket mağaranın bir kısmının yıkılmasına ve ırmağın akışım engellemesine sebep olmuştu. Belki de bir hayvan kolonisi, üzerine set çekmişti. Neden halkı boşuna huzursuz edecektik ki? Ama ne yazık ki" -iç çekmekten kendimi alamıyorum- "durum bu değil."</p>

  <p>Konsey üyeleri beni gittikçe büyüyen bir endişeyle izliyor. Görüntümün tuhaflığına alışıklar ve şimdi bendeki değişikliklerin farkına varmaya başlıyorlar. İyi görünmediğimin farkındayım, her zamankinden de kötü görünüyorum. Siyah gözlerim çökmüş, mor halkalarla çevrelenmiş. Gözkapaklarım ağır ve kırmızı kenarlı. Yolculuk uzun ve yorucuydu. Kaç devirdir uyumadım. Omuzlarım yorgunluktan çökmüş.</p>

  <p>Konsey üyeleri Kral'ın onlara danışmadan, kendi başına hareket etmesinden kaynaklanan kızgınlıklarını unutuyorlar. Sert ve mutsuz yüzlerle, raporumu işitmeyi bekliyorlar.</p>

  <p>"Hemo'dan yukarı, ırmağın kıyılarını izleyerek ilerledim. Uygar toprakların ötesine gittim, sınırlarımızda bulunan dantel ağacı Ormanlarından geçtim ve sonunda Kaimimizi oluşturan duvarın dibine geldim. Ama ırmağın kaynağını orada bulamadım. Mağara duvarında bir tünel var, eski haritalara göre Hemo bu tünelde akıyor. Haritaların oldukça doğru olduğunu keşfettim. Hemo, ya mağara duvarında kendi yolunu açmıştı, ya da ırmak, başta dünyamızı yapanlar tarafından açılan bir oyukta akıyordu. Belki bunların her ikisi de doğruydu."</p>

  <p>Kral konudan sapmamdan hoşlanmayarak başını sallıyor. Yüzündeki rahatsızlığı görüyor, anladığımı ifade etmek için başımı eğip, gündemdeki konuya dönüyorum.</p>

  <p>"Uzun bir mesafe boyunca tüneli takip ettim ve kapalı bir kanyonda bulunan küçük bir göl keşfettim. Kanyonun dibinde bir zamanlar muhteşem bir çağlayan varmış. Orada, Hemo dik bir kaya uçurumdan aşağı dalıyor ve başımızın üzerindeki mağara tavanı kadar yüksek, yüzlerce metre yüksekten aşağı dökülüyormuş."</p>

  <p>Kairn Telest yurttaşları etkilenmiş görünüyor. Başımı sallıyor, umutlanmamaları için uyarıyorum.</p>

  <p>"Duvarın kaya yüzeyindeki pürüzsüz kısmın genişliğinden, bir zamanlar ırmağın güçlü ve şiddetli bir şekilde aktığını an-layabiliyordum. Bana öyle geldi ki, biz zamanlar, çağlayanın altında duran bir adam suyun büyük gücü ile parçalanırdı. Ama şimdi, bir çocuk bile o sızıntıda rahatça yıkanabilir."</p>

  <p>Sesim acıydı. Kral ve konsey üyeleri beni dikkatle, huzursuzluk içinde izliyorlar.</p>

  <p>"Irmağın kaynağını arayarak yÖlüma devam ettim. Kanyon duvarlarından yukarı tırmandım. Ve tuhaf bir durumla karşılaştım: ben yükseğe tırmandıkça, çevremdeki havanın ısısı düşüyordu. Çağlayanın tepesine, mağara tavanının yakınına ulaştığımda, sebebini anladım. Artık mağaranın kaya duvarları yoktu çevremde." Sesim gerginleşiyor, karanlık ve kötücül bir hal alıyor. "Çevremin buzdan duvarlarla sarılı olduğunu keşfettim."</p>

  <p>Konsey üyeleri irkiliyor, aktarmaya çalıştığım korku ve dehşeti hissediyorlar. Ama yüzlerindeki karmaşık ifadeden, henüz içinde bulunduğumuz tehlikeyi anlamamış olduklarını ayırt ediyorum.</p>

  <p>"Dostlarım," diyorum onlara, yumuşak bir sesle konuşarak. Gözlerim masanın etrafında dolaşıyor, hepsini toparlayıp, sıkıca tutarak konuşuyorum. "Hemo'nun içinden akıp geldiği mağaranın tavanı buzla kaplı. Eskiden böyle değildi," diye ekliyorum, hâlâ anlamadıklarını görerek. Parmaklarım hafifçe kıvrılıyor. "Bu bir değişim, korkunç bir değişim. Ama, dinleyin, daha fazlasını da açıklayacağım.</p>

  <p>"Keşfimle hayretler içinde, Hemo kıyılarından yukarı ilerlemeye devam ettim. Yol karanlık ve tehlikeliydi, soğuk keskindi. Buna şaşırdım, çünkü henüz sütunların yaydığı ışık ve ısının sınırlarını aşmamıştım. Sütunlar neden çalışmıyor, diye merak ediyordum."</p>

  <p>"Eğer söylediğin kadar soğuksa, nasıl devam edebildin?" diye soruyor Kral.</p>

  <p>"Neyse ki, Majesteleri, büyüm güçlüdür, beni hayatta tuttu," diye yanıt veriyorum.</p>

  <p>Bunu işitmekten hoşlanmıyor, ama beni zorlayan kendisi. Büyü konusunda oldukça güçlü olmakla tanınırım, Kairn Telest âleminde yaşayanların çoğundan daha güçlü. Benim gösteriş yaptığımı düşünüyor.</p>

  <p>"Sonunda, pek çok zorluktan sonra, mağara duvarındaki, Hemo'nun içinden çıktığı açıklığa ulaştım," diye devam ediyorum. "Eski haritalara göre, bu açıklıktan dışarı baktığım zaman, Kutsal Deniz'i, eskilerin bizim kullanmamız için yarattığı tatlı su okyanusunu görmeliydim. Ama benim gördüğüm, dostlarım" -dikkatlerinin bende olduğundan emin olmak için duruyorum- "engin bir buz deniziydi!"</p>

  <p>Son sözleri fısıltıyla söylüyorum. Konsey üyeleri, sanki o soğukluğu bir kafeste yanımda getirmişim ve Konsey Odası'nda serbest bırakmışım gibi titriyorlar. Bana sessizlik ve hayret içinde bakakalıyorlar. Söylediğim şeylerin tam anlamı, eski bir yaraya saplanıp kalmış bir ok ucu gibi, yavaş yavaş, zihinlerine işliyor.</p>

  <p>"Böyle bir şey nasıl mümkün olabilir?" Sessizliği ilk bozan Kral oluyor. "Nasıl gerçekleşebilir?"</p>

  <p>Elimle alnımı siliyorum. Yorgunum, bitkinim. Büyüm beni hayatta tutacak kadar güçlü olabilir, ama bedelini de ödedim. "Konuyu incelemek için uzun saatler harcadım, Majesteleri. Teorimi kanıtlamak için araştırmama devam etmeyi planlıyorum, ama yanıtı bulduğuma inanıyorum. Bu parmeyvesini kullanabilir miyim?"</p>

  <p>Masaya uzanıyorum, kâseden bir parmeyvesi alıyorum. Yuvarlak, sert kabuklu, içindeki etli kısmı parmeyvesi şarabı yapımında kullanılan meyveyi kaldırıyorum ve ellerimin bir hareketiyle, meyveyi ikiye bölüyorum.</p>

  <p>"Bu," diyorum onlara, meyvenin büyük, kırmızı çekirdeğini göstererek, "dünyamızın merkezini temsil ediyor, magma çekirdeğini. "Bunlar" -çekirdekten sarımsı ete doğru uzanan damarları gösteriyorum- "eskilerin bilgeliği, becerisi ve büyüsü sayesinde, magma çekirdeğinden elde edilen enerjiyi dünyamıza yayan, soğuk ve çorak kayalara ısı ve ışık getiren sütunları temsil ediyor. Abarrach'ın yüzeyi, bu sert kabuğa benzer kayadan bir tabakayla örtülü."</p>

  <p>Meyveden bir ısırık alıyorum, eti dişlerimle koparıyorum ve meyveden oluşan boşluğu işaret ediyorum.</p>

  <p>"Diyelim ki bu, Kutsal Denizi temsil ediyor, yukarımızdaki tatlı su okyanusunu. Burada, çevrede" -elimi parmeyvenin etrafında gezdiriyorum- "karanlık ve soğuk Boşluk var.</p>

  <p>"Şimdi, eğer sütunlar görevlerini yapıyor olsalardı, Boşluk'un soğuğu uzaklaştırılmış ve okyanus ısınmış olacaktı. Su serbestçe tünelden akacak ve topraklarımıza yaşam getirecekti. Ama eğer sütunlar işlevlerini görmezse..."</p>

  <p>Sesim uğursuzca sönüp gidiyor. Omuzlarımı silkip parmeyvesini masaya fırlatıyorum. Aksak aksak yuvarlanıyor ve sonunda kenardan aşağı düşüyor. Konsey üyeleri, ona dokunmak için hiçbir hareket yapmadan, korkunç bir büyülenmişlik içinde seyrediyorlar. Meyve yere düştüğünde bir kadın yerinden sıçrıyor.</p>

  <p>"Bunun olduğunu mu söylüyorsun? Sütunlar işlevlerini yitirmeye mi başladılar?"</p>

  <p>"Buna inanıyorum, Majesteleri."</p>

  <p>"Ama, öyle olsaydı, buna ilişkin bir işaret görmemiz gerekmez miydi? Sütunlarımız hâlâ ışık ve ısı yayıyor..."</p>

  <p>"Saygıdeğer Kral'a ve konsey üyelerine, buzla kaplı olanın yalnızca mağaranın tavanı olduğunu hatırlatmama izin verir misiniz? Mağara duvarları değil. Sütunlarımız işlevlerini tam olarak yitirmiş olmasalar bile, en azından zayıflamakta olduklarına inanıyorum. Henüz değişimi fark etmiyoruz, ama günlük hava sıcaklıklarında, açıklanamaz, tutarlı ve daimi bir düşüş tespit ettik. Değişimi daha bir süre daha fark etmeyebiliriz. Ama eğer teori gerçekse..." tereddüt ediyorum, konuşmaya isteksizim.</p>

  <p>"Ee, devam et," diye emrediyor Kral. "Yoldaki deliği görüp çevresinden dolanmak, körlemesine içine düşmekten iyidir, derler."</p>

  <p>"Bu delikten kaçınabileceğimizi sanmıyorum," diyorum sessizce. "İlk olarak, Kutsal Deniz'deki buz kalınlaştıkça, Hemo'nun akışı azalmaya devam edecek ve sonunda tamamen kuruyacak."</p>

  <p>Korku dolu nidalar sözümü kesiyor. Herkes susana kadar bekliyorum.</p>

  <p>"Mağaranın ısısı gittikçe düşecek. Sütunların yaydığı ışık gittikçe solacak ve sonunda tamamen sönecek. Kendimizi bir karanlık ülkesinde, keskin bir soğuk ülkesinde, susuz, üzerinde hiçbir yiyeceğin -büyü yoluyla bile-büyümediği bir ülkede bulacağız. Kendimizi ölü bir ülkede bulacağız, Majesteleri. Ve burada kalırsak, biz de yok olacağız."</p>

  <p>Birinin nefesini tuttuğunu duyuyorum, kapının yanında bir hareket seziyorum. Edmund -yalnızca ondört yaşında- durmuş, dinliyor. Başka kimse konuşmuyor. Konsey üyelerinden pek çoğu, korkudan donakalmış görünüyor. Sonra, birisi bütün bunların kanıtlanmamış olduğunu, kitapların arasında gereğinden çok zaman harcayan bir ölüçağıranın kıyamet senaryolarından başka bir şey olmadığını mırıldanıyor.</p>

  <p>"Ne kadar sürer?" diye soruyor Kral sertçe.</p>

  <p>"Alı, hemen yarın olmayacak, Majesteleri. Ne de yakın gelecekte. Ama," diye devam ediyorum, sevgi dolu bakışlarım üzüntüyle kapıya doğru giderek, "oğlunuz, Prens, asla Kairn Telest ülkesini yönetemeyecek."</p>

  <p>Kral bakışlarımı takip ediyor, genç adamı görünce kaşlarını çatıyor. "Edmund, bundan daha iyi davranmanı beklerdim! Ne yapıyorsun burada?"</p>

  <p>Prens kızarıyor. "Beni affet, baba Ben -sizi rahatsız etmek istemedim. Seni aramaya gelmiştim. Annem hasta. Doktor, gelmen gerektiğini düşünüyor Ama geldiğimde, toplantıyı bölmek istemedim ve bekledim, sonra... Baltazar'ın söylediğini duydum1 Doğru mu, baba... Gitmek zorunda mı kalacağız?"&nbsp;</p>

  <p>"Bu kadar yeter, Edmund. Beni bekle. Birazdan yanında olacağım."</p>

  <p>Oğlan yutkunuyor, eğilip sessizce, uysallıkla, kapının yanındaki gölgelerin içine çekiliyor. Onu rahatlatmak, açıklamak için can atıyorum. Konsey üyelerini korkutmak istemiştim, onu değil.</p>

  <p>"Beni affedin, karımın yanına gitmeliyim."</p>

  <p>Kral ayağa kalkıyor. Konsey üyeleri de aynısını yapıyor; toplantının sona erdiği açık.</p>

  <p>"Daha fazla bilgi edinene kadar sessizliğinizi bozmamanızı söylememe gerek yok," diye devam ediyor Kral. "Kendi sağduyunuz böyle davranmanın akıllıca olacağını söyleyecektir size. Beş devir sonra tekrar toplanacağız. Ama," diye ekliyor, kaşları çatılarak, "Çiftçi Loncası'nın tavsiyesine uymamızı ve erken hasat yapmamızı öneriyorum."</p>

  <p>Üyeler oylama yapıyor. Öneri kabul ediliyor. Dağılıyorlar, pek çoğu bana karanlık, mutsuz bakışlar fırlatıyor. Bütün bunların suçunu birisine atmaya bayılırlardı. Her bakışı telaşsız bir özgüvenle karşılıyorum, konumum sağlam Son kişi de çıktığında, öne çıkıyor, gitmek için sabırsızlanan Kral'ın koluna elimi koyuyorum</p>

  <p>"Ne var'" diye soruyor Kral, durdurulduğu için sinirlendiği açık. Karısı için çok endişeleniyor.</p>

  <p>"Majesteleri, sizi geciktirdiğim için beni affedin, ama size şahsi olarak bir şey söylemek istiyorum."</p>

  <p>Kral, dokunuşumdan uzaklaşıyor. "Biz Kairn Telest'te hiçbir şeyi gizlice yapmayız. Bana söylemek istediğin her ne ise, konseyin önünde söylenmeliydi."</p>

  <p>"Konseyde söylerdim, eğer gerçeklerden emin olsaydım. Halkının bilmesinin uygun olup olmayacağına Majestelerinin bilgeliğinin ve sağduyusunun karar vermesini tercih ederim."</p>

  <p>Bana dik dik bakıyor. "Nedir, Baltazar? Bir başka teori mi?</p>

  <p>"Evet, efendim. Bir başka teori... sütun hakkında. Çalışmalarıma göre, eskiler sütunlardaki büyünün sonsuz olmasını tasarlamış. Sütunlardaki büyü, Majesteleri, kendiliğinden yok olamaz."</p>

  <p>Kral bana çileden çıkmış gibi bakıyor. "Oyun oynamak için zamanım yok, Ölüçağıran. Sütunların işlevlerini yitirdiğini sen söyledin..."</p>

  <p>"Evet, Majesteleri. Söyledim. Ve bunun doğru olduğuna inanıyorum. Ama belki de sütunlara ne olduğunu anlatmak için yanlış sözleri kullandım. Doğru söz, işlev yitimi olmayabilir, efendim. Yıkımdır belki. Bilinçli yıkım."</p>

  <p>Kral bana bakıp başını sallıyor. "Gel, Edmund," diyor, oğluna kararlılıkla işaret ederek. "Gidip anneni görelim."</p>

  <p>Genç adam babasına katılmak için koşuyor, ikisi uzaklaşmaya başlıyor.</p>

  <p>"Efendim," diye sesleniyorum, sesimdeki endişe Kral'ı durduruyor. "Kairn Telest'in altındaki âlemlerde, birisinin bize karşı sinsice bir savaş sürdürdüğüne inanıyorum. Ve onları durdurmak için bir şey yapmazsak, bizi kesin bir yenilgiye uğratacaklar. Tek bir ok atmadan, tek bir mızrak fırlatmadan yenecekler bizi. Birisi, efendim, bize yaşam veren ısı ve ışığı çalıyor!"</p>

  <p>"Ne için, Baltazar? Bu alçakça eylemin sebebi ne olabilir?"</p>

  <p>Kral'ın alaycılığını duymazdan geliyorum, "Kendileri kullanmak için, efendim. Eve, Kairn Telest'e dönerken bu konuyu enine boyuna düşündüm. Ya Abarrach'ın kendisi ölüyorsa? Ya magma çekirdek büzülüyorsa? Bir krallık, kendini korumak için komşularının kaynaklarını çalmayı gerekli bulmuş olabilir."</p>

  <p>"Sen delisin, Baltazar," diyor Kral. Eli oğlunun zayıf omzunda, onu benden uzaklaştırıyor. Ama Edmund omzunun üstünden, büyük ve korkmuş gözlerle bana bakıyor. Ona güven verircesine gülümsüyorum ve rahatlamış görünüyor. O beni göremez olduğu an gülümsemem siliniyor.</p>

  <p>"Hayır, efendim, deli değilim," diyorum gölgelere. "Keşke deli olsaydım. Çok daha kolay olurdu." Uykusuzluktan yanan gözlerimi ovuşturuyorum. "Çok çok daha kolay olurdu..."</p>

  <p class="softbreak">&nbsp;</p>
</body>
</html>
