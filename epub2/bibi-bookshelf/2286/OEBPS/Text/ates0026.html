<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ONYEDİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">SALFAG MAĞARALARI,</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>"O beceriksizi tek başına bırakmamam gerektiğim biliyordum!" diye köpürdü Haplo kendi kendine, Alfred'in kekelemeleri ve karmaşık inkârları köpeğin kulakları aracılığıyla kendi kulaklarına geldiğinde. Patryn neredeyse geri dönecek, durumu kurtarmaya çalışacaktı. Ama, o mağaraya geri dönene kadar, zararın çoğunun verilmiş olacağını fark etti ve Prens ile ölü ordusunu mağaranın sonuna doğru takip etmeye devam</p>

  <p>Baltazar ile Alfred arasındaki konuşmanın sonunda, Haplo konunun dışında kaldığı için memnundu. Şimdi Ölüçağıran'ın tam olarak ne planladığını biliyordu. Ve eğer Baltazar Ölüm Kapısı'na ufak bir yolculuk yapmak istiyorsa, Haplo bunu ayarlamaktan memnun olacaktı. Elbette Alfred buna asla izin vermezdi, ama -bu noktada-Alfred gözden çıkarılabilir olmuştu. Bir Sartan ölüçağıranı, sümsük bir Sartan ahlakçısından çok daha kıymetliydi.</p>

  <p>Ama sorunlar vardı. Baltazar bir Sartandı ve bu haliyle, doğasında iyilik vardı. Ölümle tehdit ediyor olabilirdi, ama bunun sebebi çaresiz olması ve halkı ile Prensine duyduğu büyük sadakat idi. Halkını ve Prensini terk edip kendi başına burayı terk etmesi olası görünmüyordu. Haplo'nun Lordu muhtemelen, Ölüm Kapısı'ndan geçip Nexus'a yürüyecek bir Sartan ordusunu gözünde pek iyi canlandıramayacaktı! Yine de, diye düşündü Patryn, bu kangaldaki ipler çözülebilirdi.</p>

  <p>"Düşman." Haplo'nun biraz önünde yürümekte olan Prens durdu.</p>

  <p>Mağaranın sonuna ulaşmışlardı. Gizlendikleri gölgelerin içinden, yaklaşan gücü görebiliyorlardı -pejmürde, üstü başı dökülen bir ceset ordusu, askeri düzen hakkında ne hatırlayabiliyorlarsa, ona göre dizilmiş, ayaklarını sürüyerek yürüyorlardı. Düşmanın ön safları çoktan Prens'in birlikleri ile karşılaşmış, çatışmalar başlamıştı.</p>

  <p>Bu, Haplo'nun şimdiye kadar gördüğü en tuhaf savaştı. Ölüler, hayattayken kullandıklarını hatırladıkları becerilere göre savaşıyor, kılıç darbeleri sallıyor ya da savuşturuyor, rakiplerini öldürmek konusunda kararlı görünüyorlardı. Ama karşılarındaki düşmanla mı, yoksa yıllar önce karşılaştıkları bir düşmanla mı savaştıkları, tartışmaya açık bir konuydu.</p>

  <p>Bir ölü asker, rakibinin savurmadığı bir kılıç darbesini savuşturdu. Bir başkası göğsüne, kendini savunma ihtiyacı hissetmeden bir kılıç darbesi aldı. Darbeler kararlı, ama amaçsız bir şekilde indiriliyordu. Bazıları savuşturuluyor, bazıları görmezden geliniyordu. Ölü ellerin kullandığı kılıçlar, darbeyi hiç hissetmeyen etlere saplanıyordu. Cesetler kılıçları saplandığı yerden kurtarıyor, birbirlerine saldırmaya devam ediyorlardı. Oldukça büyük zarar veriyorlardı, ama fazla ilerleme kaydettikleri söylenemezdi.</p>

  <p>Tarafların kuvvetlen eşit olsaydı, savaş sonsuza dek sürebilirdi. Ama Necropolis gelen ordu, Prens'in ordusuna göre çok daha çürümüş ve bozulmuş durumdaydı Bu ölüler, Prens'in ölülerinden daha bakımsızdı, eğer böyle bir şey söylenebilirse.</p>

  <p>Bazılarında, cesetlerin etleri kemiklerden dökülmüştü. Her birinde pek çok hasar vardı ve bunların çoğu ölümlerinden sonra oluşmuş gibi görünüyordu. Ölü askerlerin çoğunun organları eksikti -orada burada, kaybolmuş bir kemik, bir kolun ya da bir bacağın düşmüş parçası. Zırhları fena halde paslanmıştı, onları bir arada tutan deri kayışlar neredeyse tamamen çürümüştü. Sonuç olarak göğüs plakaları yerinden sarkıyor, bacak koruyucuları cesetlerin bileklerine takılıyor, sendeleyip düşmelerine sebep oluyordu.</p>

  <p>Cesetler engellerin üzerinden ya da içinden geçmek için akılsızca çabalıyor, sık sık kendi saçılan aksesuarları tarafından engelleniyordu. Sonuç olarak, ölü orduları ilerleme kaydetmekten çok, kendi kendileri ile mücadele ediyormuş gibi görünüyordu. Savaşmakta olanlar şekilsiz kemik ve zırh yığınlarına dönüşmüşlerdi, hayaletleri tel tel kollarını uzatmış, yalvarırcasına kıvranıyor, dalgalanıyordu.</p>

  <p>Haplo gülecek oldu, ama -midesindeki kasılmaya bakılırsa-gülerse çıkaracağını fark etti ve kendini engelledi.</p>

  <p>"Eski ölüler," dedi Prens, izleyerek.</p>

  <p>"Ne?" diye sordu Haplo. "Ne demek istiyorsunuz?"</p>

  <p>"Necropolis eski ölülerini kullanıyor, nesiller önce ölmüş olanları." Edmund kendi ordusunun ölü komutanına el etti. "Adamlarından birini Baltazar'a yolla. Eski ölüleri fark etmek kolaydır." Gelişigüzel konuşan Prens, sırtını Haplo'ya döndü. "Ölüçağıranlar sanatlarında o kadar usta değillerdi. Etleri çürümekten korumayı, cesetlerin bakımını yapmayı bilmiyorlardı"</p>

  <p>"Savaşlarınızda hep ölüler mi dövüşür?"</p>

  <p>"Oldukça büyük ordular kurduğumuzdan beri, çoğunlukla evet. Bir zamanlar savaşlarda yaşayanlar dövüşürmüş." Edmund başını salladı. "Ne trajik bir israf. Ama bu uzun yıllar önceymiş, ben doğmadan önce. Necropolis eski ölülerini göndermiş. Bunun ne anlama geldiğini merak ediyorum," diye sözlerine devam etti, kaşlarını çatarak.</p>

  <p>"Ne anlama geliyor olabilir?"</p>

  <p>"Bizi dışarı çıkarıp gücümüzü açığa vurmaya zorlamak için bir hile olabilir. Baltazar'a sorsan böyle söylerdi," diye ekledi Prens, gülümseyerek. "Ama aynı zamanda, Necropolis halkı bize ciddi bir zarar vermek istemiyor anlamına da gelebilir. Gördüğün gibi, yeni ölülerimiz bu topluluğu kolayca yenebilir. Bence Necropolis pazarlık yapmak istiyor."</p>

  <p>Edmund, magma denizinin kızıl ışıltısına karşı gözlerini kısarak ileriye baktı. "Aralarında yaşayanlar olmalı. Evet, gördüm onları. Arkada yürüyorlar."</p>

  <p>İki siyah cüppeli, başlıklarını başlarına geçirmiş ölüçağıran pejmürde ordularının epey arkasında, mızrak menzilinin dışında yürüyorlardı. Haplo yaşayan büyücülerin varlığını fark edince irkildi, ama biraz izleyince, orduyu yönetmek ve dökülen bedenleri bir arada tutmak için, ölümcül çobanlar gibi görev yapan ölüçağıranlar gerektiğini anladı.</p>

  <p>Birkaç kere cesetler yerlerinde durup, savaşmayı bıraktı. Hatta bazıları düşüyor, bir daha ayağa kalkmıyordu. Ölüçağıranlar sürülerine doğru seğirtiyor, yürümelerini sağlamak için dürtüyor, zorluyorlardı. Bir ceset düştükten sonra ayağa kalktığı zaman, yanlış yöne dönebiliyor, kusurlu anıları doğrultusunda gelişigüzel dolanmaya başlayabiliyordu. Ölüçağıran, dikkatli bir çoban köpeği gibi ölünün arkasından koşuyor, onu bir kez daha dövüşe katılmaya zorluyordu.</p>

  <p>Haplo'nun "yeni ölüler" olarak isimlendirilebileceğini düşündüğü Edmund'un ölüleri, bu tür kusurlara sahip görünmüyordu. Küçük ordu iyi savaşıyor, eski ölüleri, kelimenin tam anlamıyla toz ederek sayılarını azaltıyordu. Ordunun büyük kısmı mağara açıklığında, Prenslerinin arkasında toplanmıştı. Emir bekleyen becerikli bir orduydu bu. Edmund'un, ölü komutanlarına devamlı aldıkları emirleri hatırlatması yeterliydi. Her hatırlatmada, komutan, sanki emri ilk kez alıyormuş gibi telaşlı telaşlı başını sallıyordu. Haplo, Baltazar'a ulaşana kadar Prens'in habercisinin mesajı hatırlayıp hatırlamayacağını merak etti.</p>

  <p>Edmund huzursuzca kıpırdandı. Aniden, içgüdülerine teslim olarak bir kayanın üzerine zıpladı ve kendisini ilerlemekte olan ordusuna gösterdi. "Dur!" diye haykırdı, bir selam jestiyle elini kaldırıp avcunu dışarı çevirerek.</p>

  <p>"Dur!" diye haykırdı düşman ölüçağıranları ve her iki ordu, bir anlık kargaşadan sonra, yerlerinde durdu. Ölüçağıranlar birliklerinin arkasında kaldı. İşitip görebiliyorlardı, ama hâlâ ölülerinin koruması altındaydılar.</p>

  <p>"Neden halkımızın üzerine yürüyorsunuz?" diye sordu Edmund.</p>

  <p>"Neden halkınız Emin Liman halkına saldırdı?" Konuşan bir kadındı, sülfür dolu havada sesi açıkça duyuluyordu.</p>

  <p>"Halkımız saldırmadı," diye karşılık verdi Prens. "Malzeme satın almak için kasabaya geldik, ama tuzağa düşürüldük..."</p>

  <p>"Silahlı geldiniz!" diye sözünü kesti kadın soğuk bir sesle.</p>

  <p>"Elbette silahlı geldik! Tehlikeli topraklardan geçtik. Anayurdumuzu terk ettikten sonra bir ateş ejderinin saldırısına uğradık. Halkınız bize, bir kışkırtma olmadan saldırdı! Doğal olarak kendimizi savunduk, ama zarar vermek istemedik. Halkım açlıktan ölürken kasabayı, hiçbir şeye dokunmadan terk etmemiz bunun kanıtı."</p>

  <p>İki ölüçağıran alçak sesle konuştular. Prens siyah kayanın üzerinde ayakta durmaya devam etti -gururlu ve asil bir duruşu vardı.</p>

  <p>"Söylediğiniz doğru. O kadarını kendi gözlerimizle de gördük," dedi diğer Ölüçağıran, bir erkek. Ordunun sağ kanadında ilerleyerek öne çıktı, kadını arkada bıraktı. Büyücü başlığını indirip yüzünü gösterdi. Gençti, prensten daha genç. Yüzü traşlı, gözleri iri ve yeşil, saçları çoğu Sartan gibi uzun ve beyaz, uçlarda kahverengi kahverengi kıvrılıyordu. Düşmanına doğru ilerlerken yüz ifadesi ciddi ve korkusuzdu. "Bizimle biraz daha konuşur musunuz?"</p>

  <p>"Evet, memnuniyetle," dedi Edmund, kayadan atlamaya hazırlanarak.</p>

  <p>Genç Ölüçağıran elini engellercesine kaldırdı. "Hayır, lütfen. Haksız yere avantaj kazanmak istemeyiz. Size eşlik edecek bir ölü idareciniz var mı?"</p>

  <p>"Ölüçağıranım, biz konuşurken gelmekte," dedi Edmund, bu nezaket gösterisi karşısında eğilerek. Mağaraya doğru bir göz atan Haplo, Baltazar'ın siyah cüppeli figürünün o yöne doğru gelmekte olduğunu gördü. Ya ceset aktaracağı mesajı doğru hatırlamıştı, ya da Ölüçağıran orada bulunmasının iyi olacağına karar vermiş, zaten yola çıkmıştı. Ve arkasında, en az cesetler kadar beceriksizce yürüyen Alfred, köpek eşliğinde geliyordu.</p>

  <p>Baltazar'ın kendilerine yetişmesini beklerken, Edmund ordusunu ilerletti ve düşman üzerinde bir etki bırakacak, ama sayıları belli olmayacak kadarının görülmesine izin verdi. Düşman Ölüçağıran, kendi ordusunun başında sabırla bekledi. Edmund'un güç gösterisi ile etkilenmişse bile, genç yüzü bu179nu belli etmiyordu.</p>

  <p>Kadın Ölüçağıran yüzünü açmamış, başlığını yüzüne doğru iyice çekmişti. Zengin, yumuşak sesi duyunca meraklanan Haplo, yüzünü görmek için can atıyordu. Ama kadın çevresindeki kayalar kadar kıpırtısız duruyordu. Zaman zaman, ölüleri işlevsel tutan şarkıları söyleyen sesini işitebiliyordu Haplo.</p>

  <p>Harcadığı çabadan dolayı nefes nefese kalan Baltazar, Prens'e katıldı ve ikisi tünelden çıkıp, her iki ordunun önündeki tarafsız alana yürüdüler. Karşılığında genç Ölüçağıran da ilerledi ve onları yanyolda karşıladı. Haplo köpeğini Prens'in arkasından yolladı. Patryn bir duvara yaslandı ve gevşedi.</p>

  <p>Oflaya poflaya gelen Alfred, Haplo'ya doğru yıkıldı. "Baltazar'ın bana söylediklerini duydun mu? Ölüm Kapısı'nı biliyor!"</p>

  <p>"Şşş!" diye susmasını emretti Haplo sinirle. "Sesini kıs, yoksa bu lanet yerdeki herkes Ölüm Kapısı'nı öğrenecek! Evet, onu duydum. Ve eğer gitmek isterse, onu götüreceğim."</p>

  <p>Alfred hayretler içinde bakakaldı. "Bunu kastetmiş olamazsın!"</p>

  <p>Haplo gözlerini görüşmecilerden ayırmadı, yanıt vermeye tenezzül etmemişti.</p>

  <p>"Anlıyorum!" dedi Alfred, sesi titreyerek. "Bu... bilgiyi istiyorsun!" Sartan bakışlarını önlerinde dizili olan ölü sıralarına çevirdi.</p>

  <p>"Çok haklısın."</p>

  <p>"Hepimize yıkım getireceksin! Yarattığımız her şeyi yok edeceksin!"</p>

  <p>"Hayır!" dedi Haplo, aniden yer değiştirip, parmağını Alfred'in göğsüne saplayarak. "Siz Sartanlar yok ettiniz her şeyi1 Biz Patrynler onu eski haline getireceğiz! Şimdi sesini kes ve bırak, dinleyeyeyim."</p>

  <p>"Seni durduracağım1" dedi Alfred, cesurca karşı koyarak. "Bunu yapmana izin vermeyeceğim. Ben.. " Ayaklarının altındaki gevşek çakıllar oynadı. Alfred kaydı. Elleri havada çılgınca sallandı, ama tutunabileceği bir yer bulamadı ve bir gümleme ile sert zemine düşüverdi.</p>

  <p>Haplo, ayaklarının dibinde açması bir yığın olarak yatan, kelleşmekte olan orta yaşlı adama baktı. "Sakın geri durma," dedi Patryn, sırıtarak. "Beni durdur." Duvara yaslanarak, dikkatini görüşmeye çevirdi.</p>

  <p>"Bizden istediğiniz nedir?" diye soruyordu genç Ölüçağıran, tanışma formaliteleri sona erdikten sonra.</p>

  <p>Prens hikâyesini tekrarladı. Vakar ve gurur ile, güzel bir şekilde ifade etmişti. Kairn Necros halkına karşı hiçbir suçlamada bulunmadı, halkının çektiği acıların suçunu talihsizlik veya bilgisizliğe yıkmaya özen gösterdi.</p>

  <p>Bu yoz halinde bile Sartan dili, zihinde imgeler yaratmak konusunda başarılıydı. Yüz ifadesine bakılırsa, genç Ölüçağıran Edmund'un sözlerinin çok ötesini görmüştü. Genç adam yüzünü duygusuz tutmaya çalıştı, ama yüzünden bir kuşku dalgalanması geçti, alnı suçluluk duygusuyla kırıştı, dudakları hafifçe titredi. Hızla, ordunun arkasında kıpırtısız durmakta olan kadına bakarak yardım istedi.</p>

  <p>Anlayan kadın, öne doğru kaydı ve Prens'in hikâyesinin sonunu işitebileceği bir zamanda geldi.</p>

  <p>Ellerinin zarif bir hareketiyle başlığını açtı ve yumuşak bakışlarını Edmund'a çevirdi. "Gerçekten de çok acı çekmişsiniz. Siz ve halkınız için üzgünüm."</p>

  <p>Prens eğildi. "Merhametiniz bize onur veriyor küçükhanım..."</p>

  <p>"Hanımefendi," diye düzeltti kadın, gülümseyen bakışlarını yanında duran Ölüçağırana çevirerek. "Bilinen adım<a href="../Text/Dipnot.xhtml#a5" id="a5"><sup>5</sup></a>&nbsp;Jera'dır. Bu adam kocam, Gedik Tepe Düklüğü'nden Jonathan'dır."</p>

  <p>"Lord Jonathan, karınızla kutsanmışsınız," dedi Edmund nezaketle. "Ve siz, hanımefendi, kocanızla kutsanmışsınız."</p>

  <p>"Teşekkür ederim, Ekselansları. Hikâyeniz gerçekten üzücü," diye devam etti Jera. "Ve korkarım, halkım pek çok açıdan talihsizliğinizden sorumlu..."</p>

  <p>"Hiçbir suçlamada bulunmadım," dedi Edmund.</p>

  <p>"Hayır, Ekselanstan." Kadın gülümsedi. "Ama sözlerinizin yarattığı imgelerde suçlama görmek çok kolaydı. Bununla beraber" -mermer pürüzsüzlüğündeki alın bir kuşkuyla kırıştı- "hükümdar kendisine yalvararak gelen kullarına karşı merhametli olacaktır..."</p>

  <p>Edmund dimdik dikildi. Şimdiye kadar hiçbir şey söylememiş olan Baltazar, dik dik baktı, siyah kaşları çatıldı, siyah gözleri magma denizinin ürkütücü ışığını yansıttı.</p>

  <p>"Hükümdar!" diye yineledi Baltazar inanamazmışçasına. "Ne hükümdarı? Ve siz kime kul diyorsunuz? Biz bağımsız bir krallığız..."</p>

  <p>"Sus, Baltazar." Edmund elini büyücünün kokma koydu. "Hanımefendi, kendi kardeşlerimize yalvarmak için gelmedik." Sözcüğü vurgulamıştı. "Ölülerimiz arasında pek çok çiftçi, zanaatkar ve savaşçı bulunuyor. Yalnızca çalışma, ekmeğimizi kazanma, kentinizde barınma olanağının verilmesini istiyoruz."</p>

  <p>Kadın ona bakakalmıştı. "Gerçekten de En Kutsal Majesteleri Hükümdar'ın yönetimi altında olduğunuzu bilmiyor muydunuz'"</p>

  <p>"Hanımefendi" -Edmund itiraz etmek zorunda kaldığı için utanmış görünüyordu- "halkımın hükümdarı benim, tek hükümdarları..."</p>

  <p>"Ama, elbette!" Jera ellerini kavuşturdu, yüzü parlamış, neşelenmişti. "Bu her şeyi açıklıyor. Bunların hepsi korkunç bir yanlış anlaşma! Hemen başkente gelmelisiniz, Ekselansları ve Majesteleri'ne saygılarınızı sunmalısınız. Eşim ve ben size eşlik etmekten ve sizi tanıtmaktan memnunluk duyarız."</p>

  <p>"Saygı sunmak mı!" Baltazar'ın siyah sakalı solgun benzine karşı büyük bir karşıtlık oluşturuyordu. "Asıl bu nevi şahsına münhasır hükümdar..."</p>

  <p>"Zarif davetiniz için teşekkür ederim, Düşes Jera." Edmund'un eli Baltazar'ın kolu üzerinde sıkıca kapandı. "Size eşlik etme onum bana ait. Fakat halkımı, karşılarında düşman bir ordu bulunurken bırakamam."</p>

  <p>"Ordumuzu geri çekeriz," diye öneride bulundu Dük, "eğer siz de ordunuzun denizi geçmeyeceğine söz verirseniz."</p>

  <p>"Ordumuzun gemileri olmadığından, bu tür bir geçiş mümkün değil zaten, Lordum."</p>

  <p>"Ekselanslarının affına sığınarak, Emin Liman'da demirlenmiş bir gemi var. Benzerini daha önce hiç görmedik ve varsaydık ki..."</p>

  <p>"Ah, şimdi anlıyorum!" Edmund başını salladı ve bakışlarını Haplo ile Alfred'e çevirdi. "Gemiyi gördünüz ve ordumuzu denizin karşısına geçirmeye niyetlendiğimizi düşündünüz. Belirtmiş olduğunuz gibi, Lordum, aramızda pek çok yanlış anlaşma var. Gemi Emin Liman'a bugün gelmiş olan iki yabancıya ait. Onlara elimizden geldiğince misafirperverlik gösterdik, ama," diye ekledi Prens kızararak, 'hızını onlara sunabileceğimizden çok fazlasını onlar bize verdi."</p>

  <p>Alfred ayağa kalktı. Haplo dikildi. Düşes onlara döndü. Yüzü, hatları düzgün olmasa da, son derece zeki, güçlü, kararlı bir iradeyle güzelleşmişti. Yeşil benekli kahverengi gözleri son derece güzeldi ve onları yönlendiren zihnin çevikliğini yansıtıyordu. Bakışları iki yabancıya kaydı ve Jera hemen Haplo'yu, geminin sahibi olarak seçti.</p>

  <p>"Geminizin yanından geçtik, bayım ve onu son derece ilginç bulduk..."</p>

  <p>"Onlar ne tür rünler?" diye araya girdi kocası çocuksu bir hevesle. "Daha önce hiç..."</p>

  <p>"Hayatım," diye sözünü kesti karısı, "rün ilmi hakkında konuşmanın hiç zamanı değil. Prens Edmund halkına, Majesteleri Hükümdar'a tanıtılma onuruna sahip olacağını bildirmek isteyecektir. Siz hazır olduğunuzda, sizinle Emin Liman'da buluşuruz, Ekselansları." Jera'nın yeşil gözleri Haplo ve arkasındaki Alfred üzerinde yoğunlaştı. "Bu yabancılara da kentimizi tanıtmaktan onur duyarız."</p>

  <p>Haplo kadına düşünceli düşünceli baktı. Bu prens, onun eski düşman olduğunu bilememişti, ama Patryn, konuşmalardan Edmund'un halkının, daha büyük ve daha parlak bir güneşin çevresindeki küçük bir uydudan başka bir şey olmadığını anlamıştı. Bir güneş çok daha fazla bilgiye sahip olabilirdi.</p>

  <p>Şimdi gidebilirim ve kimse beni suçlayamaz, hatta Lordum bile. Ama o ve ben, kuyruğumu dönüp kaçtığımı hep hatırlıyor oluruz</p>

  <p>Patryn eğildi "O onur bize ait, hanımefendi."</p>

  <p>Ona gülümseyen Jera, bakışlarını yine Prens'e çevirdi. "Gelişinizi önceden haber vereceğiz, Ekselansları, ki her şey sizin kabulünüz için hazır olsun."</p>

  <p>"Çok naziksiniz, hanımefendi," diye yanıt verdi Edmund.</p>

  <p>Herkes son bir kez eğilerek selam verdi, sonra grup dağıldı. Dük ile Düşes ölü ordularının başına döndüler, onları bir araya toplayarak (konuşmalar sırasında pek çoğu dağılmıştı), sıraya dizilmelerini sağladılar ve Emin Liman'a yönlendirdiler.</p>

  <p>Baltazar ile Prens mağaraya girdi. "Bir hükümdar," diyordu ölüçağıran sert bir sesle. "Kairn Telest'in bağımsız halkı onun kullarından başka bir şey değil, ha! Necropolis halkının felaketimize bilmeden yol açtığını şimdi söyle, Edmund!"</p>

  <p>Prens'in endişeli olduğu açıktı. Gözleri, üstüne asılı bulut kümeleri arasında zar zor görülen, uzaktaki kente gitti. "Ne yapabilirim, Baltazar? Gitmezsem halkımız için ne yapabilirim?"</p>

  <p>"Ben söyleyeyim, Ekselansları! Bu ikisi" -Ölüçağıran Haplo ile Alfred'e işaret etti- "Ölüm Kapısı'nın yerini biliyorlar. Oradan gelmişler!"</p>

  <p>Prens onlara hayret dolu gözlerle baktı. "Ölüm Kapısı mı? Gerçekten mi? Acaba halkımızı da..."</p>

  <p>Haplo başını salladı, "işe yaramaz, Ekselansları. Buradan oldukça uzakta. Halkınızı taşımak için gemilere ihtiyacınız olur, pek çok gemiye."</p>

  <p>"Gemiler!" Edmund hüzünle gülümsedi. "Bizim yiyeceğimiz yok ve sen gemilerden bahsediyorsun. Söyle bana," diye ekledi, bir anlık duraksamadan sonra, "kent halkı... Ölüm Kapısı'nı biliyor mu?"</p>

  <p>"Nasıl bilebilirim, Ekselansları?" diye yanıt verdi Haplo, omuzlarını silkerek.</p>

  <p>"Eğer söyledikleri doğruysa," diye tısladı Baltazar. "Gemilerimiz olabilir! Onların gemileri var!" Başını Necropolis'e doğru salladı. ,</p>

  <p>"Peki bedelini nasıl ödeyeceğiz, Baltazar?"</p>

  <p>"Ödemek mi, Ekselansları! Çoktan ödemedik mi bedelini? Yaşamlarımızla ödemedik mi?" diye sordu Ölüçağıran, yumruğunu sıkarak, "istediğimizi alma zamanı geldi, bana göre! Onlara sürünerek gitme, Edmund! Bizi onlara götür! Bizi savaşa</p>

  <p>"Hayır! Onlar," -prens uzaklaşmakta olan Dük ile Düşesi işaret etti- "bize karşı merhametliydiler. Hükümdarın dinlemek ve anlamak için daha az istekli olacağına inanmak için bir sebebimiz yok. İlk önce barışçıl yöntemleri deneyeceğim."</p>

  <p>"'Biz,' deneyeceğiz Ekselansları. Ben de geliyorum, elbette..."</p>

  <p>"Hayır." Edmund Ölüçağıran'ın elini tuttu. "Sen halkla kal. Eğer bana bir şey olursa, önderleri sen olacaksın."</p>

  <p>"Sonunda yüreğiniz konuşuyor, Ekselansları." Baltazar'in sesi acıydı, hüzün doluydu.</p>

  <p>"Her şeyin yolunda gideceğine gerçekten inanıyorum. Ama olasılıklara karşı hazırlıksız olursam, kötü bir hükümdar olurum." Edmund adamın elini sıktı. "Sana güvenebilir miyim, dostum? Bir dosttan, bir danışmandan da fazlasın benim için... benim diğer babam?"</p>

  <p>"Bana güvenebilirsiniz, Ekselansları." Ölüçağıran'ın cümlesinin son kısmı boğuk bir fısıltıdan başka bir şey değildi.</p>

  <p>Edmund halkı ile konuşmak üzere geri yürüdü. Baltazar kendisini toplamak için bir an daha gölgelerin içinde kaldı</p>

  <p>Prens gittiği zaman, Ölüçağıran başını kaldırdı. Korkunç, yürek paralayıcı bir acı solgun yüzü yaşlandırmıştı. Hançer gibi siyah gözler Alfred'e saplandı, titreyen Sartan'ın bedenini delip geçti ve Haplo'da durdu</p>

  <p>Ben kötü bir adam değilim Çaresiz bir adamım. Haplo</p>

  <p>Ölüçağıran'ın sözlerinin alevle aydınlanan karanlıkta yankılandığını işitti.</p>

  <p>"Evet, Prensim," diye söz verdi Baltazar hararetle, yumuşak bir sesle. "Bana tam anlamıyla güvenebilirsiniz. Halkımız güvende olacak!"</p>

  <p class="softbreak">&nbsp;</p>
</body>
</html>
