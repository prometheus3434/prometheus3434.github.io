<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİİKİNCİ BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">NECROPOLIS,</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p class="softbreak">&nbsp;</p>

  <p>Necropolis halkı, kent duvarlarını yaparken doğal bir kaya formasyonunu kullanmışlardı. Mağara zemininde yükselen uzun bir dikit sırası mağaranın bir ucundan diğerine, bir yarım daire oluşturacak şekilde uzanıyordu. Dikitler sarkıtların içine doğru yükseliyor, dışarıdan bakanlara korkutucu bir şekilde dev dişler gibi gelen bir duvar oluşturuyordu.</p>

  <p>Dikit formasyonu çok eskiydi, dünyanın başlangıcına kadar gidiyordu ve kuşkusuz bu noktanın, Abarrach'ın en eski medeniyet merkezlerinden biri olmasının sebebiydi. Dev duvarda, doğal mimarinin bıraktığı boşlukları dolduran eski Sartan rünleri görülebiliyordu.</p>

  <p>Ama Sartan büyüsü zayıflamıştı, daima yağan yağmur rünleri silmişti ve artık kimse onları yenilemenin sırrını hatırlamıyordu. Ölüler duvarları onarıyor, 'dişlerin' arasındaki boşlukları eriyik lav ile dolduruyor, oyuklara magma pompalıyorlardı. Necropolis duvarlarının muhafızlığını da ölüler yapıyordu</p>

  <p>Hükümdarın uyanıklık zamanında kent kapıları açık dururdu Bu Sartanların hatırladığı birkaç kaba rün ile sağlamlaştırılmış, güçlü Kairn otundan örülmüş dev kapılar, yalnızca o asıl gözler kapandığında kapanırdı Bu güneşsiz dünyada zaman, Necropolis hükümdarına göre düzenlenirdi. Bu da, Majesteleri'nin kaprislerine göre zamanın da değiştiği anlamına geliyordu. "</p>

  <p>Bu yüzden zaman, "hükümdarın kahvaltı saati" ya da "hükümdarın görüşme saati" ya da "hükümdarın kestirme saati" gibi isimlerle anılıyordu. Erken kalkmaya alışık bir hükümdar, kullarını da, kendi dikkatli gözleri altında erken kalkmaya zorluyordu. Şimdiki hükümdarları gibi geç kalkan bir hükümdar, tüm bir kentin yaşam düzenini değiştiriyordu. Bu değişiklikler, yaşayan kentliler üzerinde büyük zorluklar yaratmıyordu, çünkü yaşamlarını hükümdarlarına göre düzenleyecek zamanları vardı.</p>

  <p>Tüm işleri yapan ölüler ise, zaten uyumuyordu. Lord Yüksek Nazır ile mahkûmları kent kapılarından içeri, Hükümdar'ın görüşme saatinde girdiler. Bu, kent sakinleri için günün en işlek saatlerinden biriydi. Görüşme saati, kentin kapıları hükümdarın öğle yemeği saati ve hükümdarın kestirme saati için kapanmadan önce, son bir hareketlilik ânı demekti.</p>

  <p>Sonuç olarak, Necropolis'in dar sokakları yaşayan ve ölü kentlilerle tıka basa doluydu. Sokaklar aslında, doğal olarak oluşmuş veya yapay yollarla oluşturulmuş tünellerden ibaretli ve kentlileri daima yağan yağmurdan korumak için tasarlanmıştı. Bu tüneller dar, kıvrım kıvrım ve karanlık, gölgeli yerler olurlardı ve tıslayan gaz lambaları tarafından pek az aydınlanırlardı.</p>

  <p>Yaşayan ve ölü kalabalıklar tünelleri doldurmuştu. Alfred, Dük, Düşes ve muhafızların kendi bedenlerini de kalabalığa eklemeleri imkânsız görünüyordu. Alfred, kente hayvan sokmama yasasının sebepsiz olmadığını, gerekliliği sebebiyle konduğunu anlıyordu. Bir çamur ejder, trafiği ciddi bir şekilde engellerdi, paukanın dev bedeni ise, tüm sokaklardaki hareketi durdururdu. İttirip kaktıran kalabalığı inceleyen Alfred, ölülerin sayısının yaşayanların sayısından daha fazla olduğunu gördü. Yüreği büzülür gibi oldu.</p>

  <p>Muhafızlar, mahkûmlarının çevresinde safları sıkılaştırdılar, pek çok grup kalabalık yüzünden hemen dağılmıştı. Haplo ile prens gözden kayboldu. Dük ile Düşes Alfred'e iyice yanaştı, biri bir tarafında, diğeri diğer tarafında, kollarım tuttu.</p>

  <p>Alfred bedenlerinde sıradışı bir gerginlik, sıradışı bir katılık hissetti ve her ikisine bir şüphe, ani, mide bulandırıcı bir kavrayışla baktı.</p>

  <p>"Evet," dedi Jera alçak sesle, sokağı dolduran kalabalığın gürültüsünün üzerinden ancak duyulacak şekilde, "kaçmana yardım etmeye çalışacağız. Söylediğimiz şeyi, söylediğimiz anda yap, yeter."</p>

  <p>"Ama... Prens... arka..." Alfred durdu. Haplo'yu arkadaşı olarak isimlendirmek üzereydi ve bu sözcüğün uygun kaçıp kaçmayacağını, hatta doğruyu yansıtıp yansıtmadığını huzursuzluk içinde düşündü.</p>

  <p>Jonathan tedirgin göründü, karısına bir göz attı. Jera başını kararlılıkla salladı.</p>

  <p>Dük içini çekti. "Üzgünüm. Ama onlara yardım etmemizin imkânsız olduğunu görüyorsun. Senin güven içinde uzaklaşmanı sağlayacağız. Belki daha sonra arkadaşlarına yardım etmek için birşeyler yapabiliriz."</p>

  <p>'" Söylediği mantıklı geliyordu. Hem, Haplo olmadan Alfred'in, bu dünyada nerede olursa olsun bir mahkûm olacağını Dük nasıl bilebilirdi? Hafifçe içini çekti, muhtemelen kimse işitmedi onu. "Size kaçmak istemediğimi söylemem sizin için bir fark yaratmaz sanırım, değil mi?"</p>

  <p>"Korkuyorsun," dedi Jera, kolunu okşayarak. "Bunu anlıyoruz. Ama bize güven. Sana gözkulak oluruz. O kadar zor olmayacak," diye ekledi, kalabalığı omuzlayarak kendilerine yol açan ölü muhafızlara horgörüyle bakarken.</p>

  <p>"Hayır, zor olacağını düşünmemiştim," dedi Alfred, ama bunu kendi kendine söylemişti.</p>

  <p>"Biz senin güvenliğini düşünüyoruz," diye ekledi Jonathan.</p>

  <p>"Sahi mi?" diye sordu Alfred hüzünle. "Elbette!" dedi Dük ve Alfred, genç adamın söylediklerine inandığını hissetti.</p>

  <p>Sartan, hafif bir melankoli ile, bu ikisinin, "kehaneti", o da her neyse, gerçekleştiren bir adam yerine, beceriksiz bir aptal için hayatlarını riske atmaya ne kadar istekli olacaklarını merak etti. Sormayı düşündü, sonra aslında bilmek istemediğine karar verdi.</p>

  <p>"Prens'e ve... Haplo'ya ne olacak?"</p>

  <p>"Pons'u duydun," dedi Düşes kısaca. "Kimi?"</p>

  <p>"Nazır'ı."</p>

  <p>"Ama o cinayetten bahsediyor!" Alfred dehşet içindeydi. Menşelilerin bunu yapabileceğine inanabilirdi, Patrynlerin yapabileceğine inanabilirdi... ama kendi halkı!</p>

  <p>"Daha önce de yapıldı," dedi Dük sertçe. "Ve bundan sonra da yapılacak."</p>

  <p>"Sen kendini düşünmelisin," diye ekledi Jera yumuşak bir sesle. "Sen güvenliğe ulaşınca, arkadaşlarının kaçmasına yardım etmeyi düşünecek zamanın olacak."</p>

  <p>"Ya da, en azından, cesetlerini kurtarabiliriz," diye öneride bulundu Jonathan ve genç adamın gözlerine bakan Alfred, Dükün son derece ciddi olduğunu gördü.</p>

  <p>Alfred'in içindeki her şey uyuştu. Bir rüyada yürüyor gibiydi, ama eğer bu bir rüyaydıysa, bir başkasının rüyası olmalıydı, çünkü uyanamıyordu. Dük ile Düşes'in sıcak elleri onu ölülerden oluşan bir denizin içinde yönlendirdi, çevrelerinden bastıran cesetlerin mavi-beyaz, soğuk akıntısı ile savaştı. Çürüme kokusu çok güçlü geliyordu ve yalnızca ölülerden değil, bu dünyadaki her şeyden yayılıyor gibiydi. ,</p>

  <p>Lavtası, granit ve soğumuş lavdan yapılmış binalar, daima yağan, asit yağmurlarına maruz kalıyordu. Cesetler gibi konutlar ve dükkânlar da ufalanıyor, parçalanıyordu. Alfred orada burada, eski rünler ya da onlardan kalanları gördü; bu kasvetli, ürkütücü kente bir zamanlar ısı ve ışık getirmiş olan desenler. Ama çoğu belirsizleşmişti, ya yağmurla silinmiş, ya da onarım işleri sırasında örtülmüşlerdi.</p>

  <p>Dük ile Düşes adımlarım yavaşlattı. Alfred onlara endişeyle baktı.</p>

  <p>"İleride bir tünel kesişimi var," dedi Jera, Alfred'e yaklaşarak. Yüzü sert, kararlı, sesi ısrarcıydı. "Her zamanki trafik sıkışıklıklarından birine yakalanacağız, kargaşa olacak. O noktaya ulaştığımızda, ne söylersek yapmaya hazırlıklı ol."</p>

  <p>"Sizi uyarsam iyi olur, sanırım -ben koşmak, kaçmak gibi şeylerde pek iyi değilimdir," dedi Alfred.</p>

  <p>Jera gülümsedi. Biraz gergin bir gülümsemeydi ve tek yanlıydı, ama yeşil gözleri sıcaktı. "Biliyoruz," dedi, yine kolunu okşayarak. "Endişelenme. Her şey kolay olacak."</p>

  <p>"Olmalı," diye nefes verdi kocası, heyecan ile yutkunarak.</p>

  <p>"Sakin ol, Jonathan," diye emretti karısı. "Hazır mısın?"</p>

  <p>"Hazırım, hayatım," dedi genç adam.</p>

  <p>Dört tünelin kesiştiği bir yol ayrımına geldiler. Dört farklı yönden kalabalıklar geliyordu. Alfred, düz, siyah cüppeler giyinmiş, kesişimin ortasında durmuş, trafiği yöneten dört ölüçağırana baktı.</p>

  <p>Jera aniden döndü ve tam arkasında yürüyen ceset muhafızı sinirle ittirip kaktırmaya başladı. "Sana söylüyorum," diye bağırdı yüksek sesle, "bir hata yapıyorsun!"</p>

  <p>"Evet, gidin başımızdan!" Jonathan sesini yükseltti ve kendi muhafızını paylamak için durdu. "Yanlış kişileri yakaladınız! Anlamıyor musunuz? Yanlış kişiler! Sizin mahkûmlarınız" -elini kaldırdı ve işaret etti- "şu yöne gitti!"</p>

  <p>Ceset muhafızlar durdu, emredildiği üzere Alfred, Dük ve Düşes'i aralarına alarak birbirlerine yanaştılar. Çevreden geçenler durdu. Yaşayanlar neler olup bittiğini görmeye çalıştı, ölüler düşüncesizce, ne görev verilmişlerse onları tamamlamak üzere yürümeye çalıştı.</p>

  <p>Bir sıkışıklık oluştu. Kalabalığın arka tarafında olup da göremeyenler, önlerindekileri ittirip kaktırmaya, sert seslerle trafiği neyin durdurduğunu sormaya başladılar. Durum gittikçe kötüleşiyordu ve ölüçağıranlar neyin yolunda gitmediğini görmek ve sıkışıklığı gidermek için hızla hareket etiler.</p>

  <p>Düz, siyah cüppe giymiş bir tünel kesişimi gözetçisi kalabalığın arasından geçerek geldi. Dük ile Düşes'in siyah cüppelerindeki kırmızı şeritleri gören Ölüçağıran, önündekilerin orta seviye asillerden olduğunu anladı ve eğildi. Fakat giysilerinde kraliyet işaretleri olan cesetlere de soru dolu gözlerle bakmaktan kendini alamadı.</p>

  <p>"Sizlere nasıl yardımcı olabilirim, efendim?" diye sordu gözetçi "Sorun nedir?"</p>

  <p>"Pek emin değilim," dedi Jonathan, masum bir yüzle "Karım ve arkadaşımız kendi işimizin peşinde yürüyorduk ki bunlar" -onları tanımlayacak sözcük yokmuş gibi elini muhafızlara doğru salladı- "aniden çevremizi sardı ve bizi saraya götürmeye çalıştı!"</p>

  <p>"Bir mahkûmu götürmek üzere emir almışlar, ama anlaşılan onu ellerinden kaçırmışlar ve bize yapıştılar," dedi Jera, çevresine çaresizce bakınarak.</p>

  <p>Trafik gittikçe daha fena sıkışıyordu. Gözetçilerden ikisi, trafiği topluluğun çevresinden geçirmeye çalıştı. Rahatsız görünen bir dördüncüsü onları yolun bir kenarına çekmeye çalıştı, ama tünel duvarları fazla uzaklaşmalarını engelledi. Başı ve omuzları kalabalığın yukarısında kalan Alfred, tıkanıklığın her dört yöne yayıldığını gördü. Bu hızla giderse, tüm kent durmak zorunda kalacaktı.</p>

  <p>Birisi ayağına basıyor, bir başkası kaburgalarını dirsekliyordu. Jera'nın bedeni kendi bedenine yapışmıştı, saçları çenesini gıdıklıyordu. Gözetçi de akıntıya kapılmış, mücadele etmek zorunda kalıyordu, aksi halde o da kalabalıkla sürüklenecekti.</p>

  <p>"Lord Yüksek Nazır ve üç politik mahkûm ile aynı anda kapıya geldik!" diye bağırdı Jonathan, seslerin yankılandığı tünelde sesini duyurmak için. "Onları gördünüz mü? Bir barbar kabilenin prensi ve ayaklı rün taşı oyununa benzeyen bir adam."</p>

  <p>"Evet, gördük, bir Ve Lord Yüksek Nazır'ı da gördük."</p>

  <p>"İşte, bir üçüncü adam vardı ve bunlar da onu götürüyorlardı, ama aniden bize yapıştılar ve adam da bir yerlere kaçtı."</p>

  <p>"Belki de," dedi gittikçe şaşkınlaşan gözetçi, "bu muhafızlarla saray gitseniz ve..."</p>

  <p>"Ben, Gedik Tepe Düşesi, Hükümdar'ın önüne adi bir suçlu gibi götürüleceğim, öyle mi? Bir daha yüzümü sarayda asla gösteremem." Jera'nın solgun yüzü kızardı, gözleri alevlendi. "Böyle bir şeyi nasıl önerirsiniz?"</p>

  <p>"Özür -özür dilerim, hanımefendi," diye kekeledi gözetçi. "Düşünmeden konuştum. Kalabalık yüzünden, görüyorsunuz, bir de sıcak..."</p>

  <p>"O zaman bu konuda bir şey yapmanızı öneririm," dedi Jonathan azametle.</p>

  <p>Alfred çevrelerinde dönen kargaşanın ortasında duygusuzca bekleyen, yüzleri ifadesiz de olsa, kararlı görünen cesetlere baktı.</p>

  <p>"Çavuş," dedi Ölüçağıran, küçük birliğin başındaki cesede dönerek, "ne görev verildi size?"</p>

  <p>"Mahkûmları saraya götürmek," diye yanıt verdi ceset, boş sesi tünelde dolanan başka boş seslere karışarak.</p>

  <p>"Hangi mahkûmlar?" diye sordu gözetçi.</p>

  <p>Ceset durdu, geçmişi araştırdı ve bir anıya yapıştı. "Savaş mahkûmları, efendim."</p>

  <p>"Hangi savaş?" diye sordu gözetçi, sesi öfkesini yansıtarak.</p>

  <p>"Savaş." Cesedin mavi dudaklarına bir gülümseme uğradı. "Düşen Sütun Savaşı, efendim."</p>

  <p>"Ah," dedi Jera, ısırır gibi.</p>

  <p>Ölüçağıran derin bir göğüs geçirdi. "Son derece üzgünüm, efendim. Bununla benim ilgilenmemi arzu eder misiniz?"</p>

  <p>"Lütfen. Kendim de yapabilirdim, ama bir hükümet görevlisi olduğunuza göre, siz ele alsanız çok daha iyi olur. Uygun raporları nasıl vereceğinizi biliyorsunuz."</p>

  <p>"Ve bir rezalet çıksın istemeyiz," diye ekledi Jonathan. "Ölüler bazen çok inatçı olabiliyor. Kafalarına bizim mahkûm olduğumuzu bir kere koydular mı..." Omuzlarını silkti. "Eh, zor olabilirdi. Ben ve hanımefendi cesetlerle tartışırken görüldüğümüz de nasıl bir skandal kopacağını düşünsenize!"</p>

  <p>Gözetçi düşünmüş gibiydi, çünkü eğildi ve sonra ellerini havada gezdirmeye, rünler çizmeye ve şarkı söylemeye başladı. Cesetlerin yüzleri şaşkınlaştı, kaybolmuş, savunmasız bir hal aldı.</p>

  <p>"Saraya dönün," diye bildirdi gözetçi sertçe. "Üstlerinize, mahkûmunuzu kaybettiğinizi söyleyin. Yolda başkalarını rahatsız etmediklerinden emin olmak için yanlarında birisini göndereceğim. Ve şimdi, efendim," dedi gözetçi, eliyle başlığının kenarına dokunarak, "eğer bana izin verirseniz..."</p>

  <p>"Elbette. Teşekkür ederiz. Çok yardımcı oldunuz." Jera elini kaldırdı ve bir kutsama rünü çizdi.</p>

  <p>Gözetçi döndü ve aceleyle tüneli tıkayan trafikle uğraşmak üzere uzaklaştı. Jera kolunu kocasının koluna geçirdi. Kocası Alfred'in dirseğini yakaladı. Sartan'ı, daha önce içinde ilerledikleri tüneli dik açıyla kesen bir başka tünele yönlendirdiler.</p>

  <p>Kalabalık, gürültü ve tünellerdeki klostrofobik atmosfer yüzünden sersemlemiş olan Alfred'in, kendisinin ve yoldaşlarının özgür olduklarını anlaması için birkaç dakika geçmesi gerekti.</p>

  <p>"Ne oldu?" diye sordu arkasına bakarak ve dengesini kaybedip sendeledi.</p>

  <p>Jonathan dengesini sağlamasına yardımcı oldu. "Bir zamanlama meselesi, aslında. Adımlarını biraz hızlandırman ve nereye gittiğine bakman mümkün mü acaba? Henüz tehlikeden kurtulmuş değiliz ve Gedik Tepe'ye ne kadar çabuk ulaşırsak, o kadar iyi olur."</p>

  <p>"Üzgünüm." Alfred yüzünün yandığını hissetti. Ayaklarını nereye koyduğuna büyük dikkat gösterdi ve onların son derece sıradışı yerlere gitmelerini -deliklerden içeri, başka ayakların üstüne, dönmeye hiç niyetlenmediği köşelerin ötesine- izledi.</p>

  <p>"Pons Hükümdar'a gitmek için o kadar telaş ediyordu ki, işte, bırak sana yardım edeyim -ölülerin aldığı talimatları yenilemeyi unuttu. Bunu düzenli olarak yapman gerekir, aksi halde bizimkilerin yaptıklarını yaparlar. Kendi anılarına göre davranmaya başlarlar."</p>

  <p>"Ama bizi saraya götürüyorlardı aslında..."</p>

  <p>"Evet. Bu görevi oldukça başarılı bir şekilde yerine getireceklerdi. Aslında inatla sarılmışlardı görevlerine. Onlardan kendi kendimize kurtulmaya çalışmamamızın sebeplerinden biri bu zaten. Diğer ölüçağıran kafalarını, onları aldıkları emirlere bağlayan ince ipliği koparacak kadar karıştırdı. En ufak bir kafa karışıklığı bile onları eski günlere döndürebiliyor. Her tarafa gözetçilerin konulmasının sebebi bu. Amaçsızca ortalarda dolanan bütün ölülerle onlar ilgileniyor. Arabaya dikkat et! iyi misin? Biraz daha yolumuz kaldı, sonra trafiğin en yoğun kısmını atlatmış olacağız."</p>

  <p>Jera ile Jonathan, çevrelerine endişeyle bakınarak, Alfred'i hızla yürüttüler. Olabildiğince gölgelerden ayrılmıyorlar, gaz lambalarının yaydığı ışık havuzlarından kaçınıyorlardı.</p>

  <p>"Arkamızdan gelirler mi?"</p>

  <p>"Bundan emin olabilirsin!" dedi Dük anlayışla. "Muhafızlar saraya dönünce, Pons bizim tanımlarımızla yeni muhafızlar gönderecek. Kapıya onlardan önce ulaşmalıyız."</p>

  <p>Alfred başka hiçbir şey söylemedi -konuşacak nefesi kalmamıştı. Ölüm Kapısı'ndan geçiş, bu devir yaşadığı korkunç deneyimler, hayatta kalması için devamlı olarak büyüsünü tüketmesi, Sartan'ı bayıltacak derecede yormuştu. Körcesine, bitkinlik içinde, nereye götürülüyorsa oraya gitti.</p>

  <p>Bir başka kapıya geldiklerini, bu tünel labirentinden çıktıklarını, Jera ile Jonathan'ın bir ölü muhafız tarafından sorulan soruları yanıtladıklarını, birinin hastalandığını, kim olduğunu merak ettiğini, sislerin içinden iri, kürk kaplı bir paukanın belirdiğini, bir arabaya yüzüstü düştüğünü ve bir rüyadaymışçasına Jera'nın, "...babamın evine..." dediğini, sonra bu ürkütücü dünyanın sonsuz, korkunç karanlığının üstüne çöktüğünü belirsizce fark etti.</p>

  <p class="softbreak">&nbsp;</p>
</body>
</html>
