<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>OTUZDÖRDÜNCÜ BÖLÜM</h1>
  <hr class="sigil_split_marker" />

  <h3 class="sigil_not_in_toc">MEZARLAR,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Koruyucu inledi ve ayılmaya başlayarak kıpırdandı. Ayak sesleri yine başlamıştı, tartışan sesler susmuştu. Görünüşe bakılırsa, emir almışlar ve arkalarından geliyorlardı.</p>

  <p>Prens Edmund'un canlandırılmış cesedi çevresine zorla uyandırılmış birinin sersem bakışlarıyla bakıyordu; hayaleti Prens'in omzunun üzerinde süzülüyor, tutarsızca fısıldıyor, soğuk rüzgârın esişi gibi bir ses çıkarıyordu. Düşes'in cesedi dehşet verici bir görünüme sahipti. Görüntüsü her an değişiyor, bir an kıvranan bir hayalete, bir an solgun ve kanlı bir cesede dönüşüyordu. Kocası ona bakmaktan başka bir şey yapamıyordu; işlediği korkunç suçun büyüklüğü, bütün duyularını körleştirmişti. Alfred ölü gibi beyazlamıştı, cesetten de solgundu ve sanki her an iki büklüm olup devrilebilirmiş gibi görünüyordu. Köpek çılgınca havlıyordu.</p>

  <p>"Aslında," dedi Haplo kendi kendine acı acı, "yatıp ölmek daha kolay olurdu, ama bedenimi arkada bırakmaya cesaret edemem.</p>

  <p>"Hadi yürü!" diye emretti, Alfred'in kaburgalarım hiç de nazikçe olmayan bir tavırla dürtükleyerek. "Ben Prens'i aldım. Hadi!"</p>

  <p>"Ya onlar..." Alfred'in bakışları dük ile, bir zamanlar Düşes olan o korkunç şeklin üzerindeydi.</p>

  <p>"Unut onları! Buradan çıkmak zorundayız Askerler ve muhtemelen Hükümdar'ın kendisi buraya geliyorlar." Haplo isteksiz Alfred'i koridor boyunca ittirdi. "Kleitus Dük ve düşes ile ilgilenir."</p>

  <p>"Beni yokluğa gönderecekler!" diye haykırdı lazar.</p>

  <p>"...yokluğa gönderecekler..." diye geldi yankı.</p>

  <p>Korku lazarın bedenini ve ruhunu harekete geçirdi. Haplo ürkütücü, mavi, rünle aydınlanmış koridorda arkasına baktı ve arkasından iki kadının koşmakta olduğu gibi ürkütücü bir duyguya kapıldı.</p>

  <p>Jera'nın kaçışı Jonathan'ı da harekete geçmeye zorladı. Dük karısını takip etti. Elleri ona doğru uzandı, ama ona dokunacak cesarete sahip değilmiş gibi görünüyordu. Elleri gevşekçe yanlarına düştü.</p>

  <p>Alfred rünleri söyledi. Duvardaki desenler parlak bir şekilde ışıldadılar ve mezarlığın içlerine doğru yolu aydınlattılar. Işıklar nadiren kesiliyordu. Duvarın bir yanındaki desenler soluyor, kararıyorsa, diğer duvardakiler mutlaka parlak bir şekilde ışıldıyorlardı.</p>

  <p>Rünler onları mezarlığın içlerine doğru, daha derinlere götürdü. Zemin keskin bir açıyla yukarı doğru eğim kazanmış, ilerlemeyi zorlaştırmıştı. Hücrelerden oluşan bölüm kısa süre sonra sona erdi. Gaz lambası gibi modern yenilikler de öyle.</p>

  <p>"Bu kısım... çok eski!" dedi Alfred, koşma, takılma, sendeleme çabaları sonucunda nefes nefese. "Rünler... zarar görmemiş."</p>

  <p>"Ama bizi ne cehenneme götürüyorlar?" diye sordu Haplo. "Bizi bir delikten aşağı atmayacaklar, değil mi? Ya da boş bir duvarın önünde bırakmayacaklar."</p>

  <p>"Ben... sanmıyorum."</p>

  <p>"Sanmıyor musun?" diye tısladı Haplo.</p>

  <p>"En azından, rünler düşmanımızı bize getirmiyor," diye bir denemede bulundu Alfred. Geldikleri yola doğru işaret etti. Koridor karanlık içinde kaybolmuştu, rünler sönmüştü.</p>

  <p>Haplo dikkatle dinledi. Ayak sesi ya da konuşma duymuyordu. Belki de aptal Alfred sonunda bir şeyi doğru yapmayı becerebilmişti. Belki de Hükümdar kovalamacadan vazgeçmişti.</p>

  <p>"Ya öyle, ya da buraya gelmeyecek kadar akıllan başlarında," diye mırıldandı Haplo. Hasta hissediyordu, bacakları tutmuyordu. Her nefes alışı çaba gerektiriyordu. Rünler gözlerinin önünde bulanık bulanık yüzüyordu.</p>

  <p>"Bir dakika... dinlenebilseydim. Düşünebilseydim..." diye öneride bulundu Alfred çekingenlikle.</p>

  <p>Haplo durmak istemiyordu. Kleitus'un onların parmaklarının arasından kayıp gitmesine izin vereceğini düşünmüyordu. Ama Patryn, kendi kendisine itiraf etmese de, bir adım daha atamayacağını biliyordu.</p>

  <p>"Pekâlâ." Minnetle yere çöktü. Köpek yanına yanaşıp, yere kıvrıldı ve başını Haplo'nun bacağına koydu.</p>

  <p>"Onları izle, oğlum," diye emir verdi Haplo ve köpeğin başını yavaşça çevirerek dar tüneldeki herkesi gösterdi. Prens'in cesedi durmuş, boşluğa bakıyordu. Jera'nın bedeni ve ruhu huzursuzca koridorun bir ucundan diğerine yürüyordu. Jonathan tünel zeminine yığılmış, yüzünü kollarına gömmüştü. Kaçmaya başladıklarından beri tek bir sözcük bile söylememişti</p>

  <p>Patryn gözlerini kapattı ve bitkinlik içinde, iyileştirme sürecini tamamlamak için yeterli gücünün olup olmadığını merak etti. Ya da iyileştirmenin mümkün olup olmadığını, üzerinde kullanılan güçlü zehir düşünülünce...</p>

  <p>Köpek başını kaldırdı, bir kere keskin bir sesle havladı. Haplo gözlerini açtı.</p>

  <p>"Bir yere gitme, Ekselansları."</p>

  <p>Prens'in cesedi döndü. Koridordan aşağı yürümeye başlamıştı. Muhtemelen sersem bir kafa karışıklığı, yerini kararlılığa bırakmıştı.</p>

  <p>"Siz benim halkım değilsiniz. Halkıma dönmeliyim."</p>

  <p>"Seni oraya götüreceğiz. Ama sabırlı olmak zorundasın."</p>

  <p>Yanıt Edmund'un cesedini tatmin etmiş gibiydi. Yerinde kıpırdamadan durdu. Fakat hayaleti dalgalandı ve fısıldadı. Lazar huzursuz adımlamasını bıraktı ve bir ses onunla konuşmuş gibi döndü.</p>

  <p>"İstediğin bu mu? Hoş bir deneyim olmayacak! Bana bak!" diye haykırdı dehşet verici ses.</p>

  <p>"...bana bak..." diye geldi yankı. 'f</p>

  <p>Hayalet kararlı görünüyordu.</p>

  <p>Lazar kollarını kaldırdı ve kanlı elleri ile Prens'in cesedi çevresinde garip rünler ördü. Prens'in, önceden ölümün huzuru ile kaplı yüzü acıyla kasıldı. Hayalet yok oldu, cesedin gözlerinde yaşam parladı. Dudakları kıpırdadı, sözcükler şekillendirdi, ama aralarından yalnızca biri onu duyabildi.</p>

  <p>Lazar, Haplo'ya döndü."Ekselansları neden ona yardım ettiğini merak ediyor."</p>

  <p>Haplo lazara bakmaya, gözleriyle karşılaşmaya çalıştı, ama yapamadı. Kanın, okun, devamlı değişen yüzün görüntüsü dayanabileceğinden fazlaydı. Zayıflığı için kendi kendine küfretti ve bakışlarını Prens'in üzerinde tuttu.</p>

  <p>"O nasıl herhangi bir şeyi merak edebilir? O öldü."</p>

  <p>"Bedeni öldü," diye yanıt verdi lazar. "Ama ruhu canlı. Prens'in hayaleti çevresinde olup bitenlerin farkında. Konuşamıyor, eyleme geçemiyor. İçinde kısılı kaldığımız bu yaşayan ölü durumu bu yüzden bu kadar korkunç!"</p>

  <p>"...bu kadar korkunç..." dedi yankı.</p>

  <p>"Ama şimdi," diye devam etti lazar, korkunç görüntüsü gururla buz kesmiş gibi, "ben ona, elimden geldiğince, konuşma, iletişim kurma yetisini verdim. Ona, ruhu ile bedeni bir olarak, eyleme geçme yetisini verdim."</p>

  <p>"Ama... onu işitemiyoruz," dedi Alfred zayıf bir sesle.</p>

  <p>"Hayır, ruhu ile bedeni ayrılalı çok uzun zaman olmuş. Bir araya geldiler, ama görebildiğiniz gibi bu birleşme acı verici. Uzun sürmeyecek. Benimki gibi değil. Benim çektiğim işkence ebedi!"</p>

  <p>"...ebedi..."</p>

  <p>Jonathan inledi, en az karısının ki kadar büyük bir acıyla kıvrandı. Alfred kuşkuyla gözlerini kırpıştırdı, ağzını açtı. Haplo onu şiddetle dürtükledi ve susması için uyardı.</p>

  <p>"Ekselansları sorusunu yineliyor: Neden ona yardım ediyorsunuz?"</p>

  <p>"Ekselansları," dedi Haplo, Prens'e doğru yavaşça, sözleri üzerine düşünüp taşınarak konuştu, "size yardım ederek, kendime de yardım etmiş oluyorum. Gemim... gemimi hatırlıyor musunuz?"</p>

  <p>Ceset başını salladı.</p>

  <p>"Gemim," diye devam etti Haplo, Ateş Denizi'nin karşı kıyısında, Emin Liman'da demirli. Eğer halkınızın bana saldırmasına engel olursanız ve rıhtımdan çıkmama izin verirseniz sizi Ateş Denizi'nden geçireceğim."</p>

  <p>Ceset kıpırdamadan durdu, yalnızca ölü gözler bir yanıtla pırıldadı.</p>

  <p>Lazar dinledi ve sonra, hafif bir alayla konuştu, "Ekselansları anlıyor ve bu plana rıza gösteriyor."</p>

  <p>Düşes ile sarsılmış kocasını burada bırakma planım buraya kadarmış, dedi Haplo. Kadın -ya da her neye dönüştüyse-olağanüstü faydalı olabilir. Eğildi ve Alfred'in cüppesini yakaladı.</p>

  <p>"Bir şey anlayabildin mi? Bu rünlerin bizi nereye götürdüğünü biliyor musun?"</p>

  <p>"Şey... sanırım." Alfred sesini alçalttı, bakışları Jera'ya kaydı. "Onun -ölülerle iletişim kurabildiğini fark ettin mi?"</p>

  <p>"Evet, fark ettim! Ve eğer onu ele geçirebilirse, Kleitus da fark edecek." Haplo kollarını ovuşturdu. Derisi karıncalanıyor, yanıyordu. "Bundan hoşlanmadım. Birisi geliyor. Birisi bizi takip ediyor. Ve gelen her kim ya da her ne ise, ben savaşacak durumda değilim. Bizi kurtarmak sana kaldı, Sartan."</p>

  <p>"Ve şimdi anlıyorum," diyordu lazar yumuşak bir sesle, ya Prens'le ya da varlığının diğer yarısı ile konuşarak. "Acı sözlerini duyuyorum. Izdırabım, çaresizliğini, hayal kırıklığını paylaşıyorum!"</p>

  <p>Lazar ellerini kavuşturdu ve sesini yükseltti. "Onların dinlemesini sağlamayı o kadar istiyorsun ve onlar işitemiyor! Bu acı yüreğimdeki okun verdiği acıdan da fazla!" Okun sapını tutarak yerinden kurtardı ve fırlattı. "O acı çabucak sona erdi Bu acı sonsuza dek sürecek! Asla bitmeyecek! Ah, Jonathan, ölmeme izin vermeliydin!"</p>

  <p>"...ölmeme izin vermeliydin..." dedi yankı ve yaslı sesi tünelin sessizliği içinde söndü.</p>

  <p>"Ne hissettiğini anlayabiliyorum," dedi Haplo sertçe. "Bana dikkatini ver, Sartan! Gözyaşları için daha sonra bol bol zamanın olacak... eğer şanslıysak. Rünler, lanet olsun!"</p>

  <p>Alfred bakışlarını Jera'dan kopardı. "Evet, rünler." Yutkundu. "Rünler bizi belirli bir yöne götürüyor, tek bir yola sadık kalıyor. Eğer fark ettiysen, bu tünel pek çok başka tünele ayrıldı ve rünler bizi onlardan herhangi birine götürmedi. Rünleri söylediğimde, dışarı çıkmak istediğim fikri zihnimdeydi ve sanırım rünler bizi gitmek istediğim yere götürüyor. Ama..." Alfred tereddüt etti, rahatsız göründü. "</p>

  <p>"Ama?"</p>

  <p>"Ama bu çıkış pekâlâ da sarayın ön kısmına açılıyor olabilir," diye bitirdi Alfred mutsuzca.</p>

  <p>Haplo içini çekti, top gibi kıvrılıp hasta yatma düşüncesiyle savaştı. "Devam etmekten başka seçeneğimiz yok." Derisinde rünler güçlü bir şekilde yanıyordu. Yavaşça, acıyla ayağa kalktı ve köpeğe ıslık çaldı.</p>

  <p>"Haplo." Alfred ayağa kalktı ve çekingen elini Patryn'in omzuna koydu. "Ne hissettiğini anlayabiliyorum, derken neyi kastettin? Ölmene izin vermeliydim mi demek istiyorsun?"</p>

  <p>Haplo adamın dokunuşundan kaçındı. "Eğer hayatımı kurtardığın için teşekkür bekliyorsan, Sartan, alamayacaksın. Beni geri getirmekle halkımı, kendi halkını ve o kadar önemsiyor gibi göründüğün bütün o aptal menşelileri tehlikeye atmış olabilirsin! Evet, ölmeme izin vermeliydin, Sartan1 Ölmeme izin vermeli, sonra senden istediğimi yapıp bedenimi yok etmeliydin!"</p>

  <p>Alfred kafası karışmış, korkmuş bir şekilde bakakaldı. "Tehlikeye mi attım... anlamıyorum."</p>

  <p>Haplo rün bezeli kolunu kaldırdı, Alfred'in yüzüne doğru tuttu ve derisindeki desenlere işaret etti. "Sence Kleitus beni öldürmek için neden bir mızrak ya da ok değil, zehir kullandı? Neden zehir? Deriye zarar verecek bir silah yerine?"</p>

  <p>Alfred bembeyaz kesildi. "Kutsal Sartan!" ' -Haplo kısaca güldü. "Evet! Kutsal Sartan, değil mi! Ne kadar da kutsal bir topluluksunuz! Hadi artık. Bizi buradan çıkar."</p>

  <p>Alfred koridorda yürümeye başladı. Duvardaki desenler o yaklaşınca yumuşak bir maviyle ışıldamaya başladı. Prens'in cesedi lazarı bekledi, elini, göğsündeki kocaman deliğe rağmen, krallara yakışır bir vakar ile uzattı.</p>

  <p>Lazar, ölü Prens'ten kocasına çevirdi bakışlarını.</p>

  <p>Jonathan'ın başı eğikti, elleri uzun saçlarını yakalamış, acı bir pişmanık içinde yoluyordu.</p>

  <p>Lazar onu merhametsiz bakışlarla süzdü, yüzü ölümün maskesi ile donmuş, pürüzsüzdü. İçeride kısılı kalmış hayaleti lazara bir yaşam veriyordu, ölü gözlerden ani, korkunç bir kötücüllük ile bakan bir yaşam.</p>

  <p>"Bize bunu yapanlar yaşayanlar," diye tısladı.</p>

  <p>"...yaşayanlar..." diye fısıldadı yankı.</p>

  <p>Dük kasıp kavrulmuş yüzünü kaldırdı, gözleri açıldı. Lazar ona doğru bir adım attı. Korkuyla sinen Dük, bir zamanlar karısı olan yaratıktan uzaklaştı.</p>

  <p>Lazar onu sessizlik içinde süzdü. Varlığının iki yarısı kaydı, ayrıldı, ruhu çaresizce ve boş yere kendini bedenin hapsinden kurtarmaya çalışıyordu. Tek bir söz söylemeden dönen lazar, ölü Prens'e katıldı. Ayağı biraz önce yere fırlattığı oku pervasızca ezdi.</p>

  <p>Jonathan, çılgın bakışlarla, cüppesinin altından bir nesne aldı. Rünlerin solmakta olan ışıklarının altında çelik pırıldadı.</p>

  <p>"Köpek!"' diye bağırdı Haplo "Durdur onu!"</p>

  <p>Köpek atlayıp, dişledi, Jonathan şaşkınlık ve acı içinde haykırdı. Elindeki hançer tünel zemininde tıkırdadı. Dük hançere doğru atıldı, ama köpek daha hızlıydı. Hançerin üzerinde durarak dişlerini çıkardı ve hırladı. Jonathan geri çekildi, kanamakta olan bileğiyle ilgilendi.</p>

  <p>Haplo elini Dük'ün koluna koydu ve onu tünelde, Alfred'in arkasından yürüttü. Bir ıslık köpeği yanına getirdi.</p>

  <p>"Beni neden durdurdun!" diye sordu Jonathan cansız bir sesle. Ayaklarını sürüyordu. Bakmadan yürüyordu. "Ölmek istiyorum!"</p>

  <p>Haplo homurdandı. "Zaten tek ihtiyacım olan yeni bir cesetti! Hadi, yürü!"</p>

  <p class="softbreak">&nbsp;</p>
</body>
</html>
