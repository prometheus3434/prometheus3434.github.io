<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>OTUZUNCU BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">NECROPOLIS,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Köpeğin durumu gittikçe kötüleşti. Bir sonraki devir artık hiç kıpırdayamıyor, nefes almakta zorlanıyor, göğsü inip kalkıyordu. Hayvan, yemek yemesi ve su içmesi için yapılan tüm girişimleri reddetti.</p>

  <p>Evdeki herkes köpeğin çektiği acıları için üzülüyor olsa da, Alfred dışında kimse fazla ilgilenmiyordu. Düşünceleri şatoya yapacakları saldırı ve Prens'in cesedini kurtarma girişimleri üzerinde yoğunlaşmıştı. Planlar yapılmış, tartışılmış ve her açıdan değerlendirilerek kusur aranmıştı. Hiçbir kusur bulunamamıştı.</p>

  <p>"Aptallık derecesinde kolay olacak," dedi Jera kahvaltıda.</p>

  <p>"Afedersiniz," dedi Alfred çekingen bir sesle, "ama ben... ee... geldiğim dünyada sarayda bir süre yaşadım ve Kral Stephen'ın... yani .. kralın zindanları oldukça iyi korunuyordu. Nasıl içeri girmeyi planlıyorsunuz..."</p>

  <p>"Seni ilgilendirmez." Kont hıhladı. "Bu yüzden endişelenmene gerek yok"</p>

  <p>Belki de artık beni ilgilendiriyordur, diye düşündü Alfred. Bakışları hasta köpeğe kaydı Ama yüksek sesle hiçbir şey söylememiş, elinde daha fazla gerçek olana kadar zamanını beklemeye karar vermişti.</p>

  <p>"Bu kadar aksi olmayın, Lordum," dedi Jonathan gülerek. "Alfred'e güveniyoruz, değil mi?"</p>

  <p>Topluluğun üzerine bir sessizlik çöktü, Jera'nın yanaklarına hafif bir kırmızılık yayıldı, istemsizce Tomas'a baktı. Tomas bakışlarına karşılık verdi, başını hafifçe salladı ve gözlerini tabağına indirdi. Kont yine burun kıvırdı. Jonathan şaşkınlık içinde birinden ötekine baktı.</p>

  <p>"Ah, hadi ama..." diye başladı.</p>

  <p>"Biraz daha çay alır mıydınız, bayım," diye sözünü kesti Jera, taş çaydanlığı kaldırıp Alfred'in çay fincanının üzerinde tutarak.</p>

  <p>"Hayır teşekkür ederim, hanımefendi."</p>

  <p>Kimse bir şey söylemedi. Jonathan yine konuşacak oldu, ama karısının bakışları üzerine vazgeçti. İşitilen tek sesler köpeğin zorlukla aldığı nefesler, çatal bıçakların arada bir tıkırdaması ya da bir tabağın şıngırdaması idi. Hepsi, Tomas masadan kalktığında oldukça rahatlamış göründü.</p>

  <p>"Eğer bana izin verirseniz, hanımefendi." Jera'ya doğru eğildi. "Saraya gitmemin zamanı geldi. En ufak bir önemim olmasa da" -diye ekledi kendini küçük gören bir gülümseme ile- "bu devir üzerime dikkat çekecek hiçbir şey yapmamam gerek. Her zamanki zamanımda, her zamanki yerimde görünmem gerek."</p>

  <p>Herkes ayrılıp, sabah işleri ile uğraşmak üzere gidene kadar, Alfred topluluğun kenarlarında oyalandı. Tomas alt katta yalnız kalmış, konutunun kapısına yönelmişti. Alfred gölgeli bir köşeden çıktı ve adamın cüppesinin yenini tuttu.</p>

  <p>Tomas irkildi, çevresine solgun bir yüz ve faltaşı gibi açık gözlerle baktı.</p>

  <p>"Afedersiniz," dedi Alfred şaşırarak. "Sizi ürkütmek istememiştim."</p>

  <p>Tomas kolunu yakalayanın kim olduğunu görünce kaşlarını çattı. "Ne istiyorsun?" diye sordu sabırsızca, kolunu Alfred'in elinden kurtararak. "Zaten geç kaldım."</p>

  <p>"Acaba mümkün olur muydu -yani zindanlardaki arkadaşınızla konuşup... arkadaşımın durumunu öğrenebilir misiniz?"</p>

  <p>"Sana daha önce de söyledim. Senin de söylediğin gibi, hayatta," diye tersledi Tomas. "Bütün bildiğim bu."</p>

  <p>"Ama... bugün nasıl olduğunu öğrenebilir misiniz," diye ısrar etti Alfred, kendi cüretine şaşarak. "Hasta olduğunu düşünüyorum. Çok hasta"</p>

  <p>"Köpek yüzünden mi?"</p>

  <p>"Lütfen..."</p>

  <p>"Eh, pekâlâ. Elimden geleni yaparım. Ama hiçbir şey için söz vermiyorum. Artık gerçekten gitmeliyim." "Teşekkür ederim, istediğim yalnızca bu..."</p>

  <p>Ama Tomas gitmişti. Telaşla kapıdan çıkmış, Necropolis sokaklarını dolduran yaşayan ve ölü kalabalığına karışmıştı.</p>

  <p>Alfred köpeğin yanına çöktü, eliyle yatıştırmak ister gibi hayvanın yumuşak tüylerini okşadı. Hayvan fena halde hastaydı.</p>

  <p>O gün, daha sonra, Tomas geri döndü. Hükümdar'ın yemek zamanına yakındı ve yemeğe çağrılmayacak kadar şanssız olan saraylıların, canları ne isterse onu yapmak üzere sarayı terk ettikleri saatlerdi.</p>

  <p>"Eee, ne haberler var?" diye sordu Jera. "Her şey yolunda mı?"</p>

  <p>"Her şey yolunda," diye yanıt verdi Tomas ciddiyetle. "Majesteleri, Prens'i lamba kısma saatinde<a href="../Text/Dipnot.xhtml#a12" id="a12"><sup>12</sup></a>&nbsp;diriltecek."</p>

  <p>"Peki Ana Kraliçe'yi ziyaret etmeye iznimiz var mı?"</p>

  <p>"Kraliçe bizzat izin vermekten memnunluk duydu."</p>

  <p>"Jera babasına başını salladı. "Her şey hazır. Ama merak ediyorum, acaba..."</p>

  <p>Tomas Alfred'e anlamlı anlamlı baktı ve Düşes sustu. "Afedersiniz," diye mırıldandı Alfred, gergin bir şekilde ayağa kalkarken. "Sizi yalnız bırakayım..."</p>

  <p>"Hayır, bekle." Tomas elini kaldırdı. Yüzü daha da ciddileşti. "Senin için bir haberim var ve bu hepimizi, planlarımızın tümünü etkiliyor, korkarım. Uyku vakti koruyucusu olan arkadaşım ile bu sabah şatoyu terk etmesinden önce konuştum. Korktuğun şeyin doğru olduğunu söylediğim için üzgünüm, Alfred. Arkadaşının ölmekte olduğu söyleniyor."</p>

  <p><br /></p>

  <p>Zehir,</p>

  <p>Haplo midesini burkan ilk kramplarda, mide bulantısı her tarafını kapladığı anda anlamıştı. Biliyordu, ama kendi kendine itiraf etmiyordu. Mantıksızdı bu! Neden?</p>

  <p>Kusmaktan zayıf düşmüş bir vaziyette, taştan yatağına uzanmış, içini alevden bıçaklarla hançerleyen acı yüzünden iki büklüm olmuştu. Susuz kalmıştı, kavruluyordu. Uyanıklık vakti koruyucusu ona su getirdi. Adamın eline çarpıp tası düşürecek kadar gücü anca kalmıştı. Tas, kaya zemin üzerinde parçalandı. Koruyucu telaşla geri çekildi. Su hızla zemindeki çatlakların arasında kayboldu Haplo yatağa yıkıldı, suyun yok olmasını izledi ve merak etti, Neden?</p>

  <p>Kendisini iyileştirmeyi denedi, ama çabaları zayıf, yüreksizdi ve sonunda pes etti. İyileştirmenin işe yaramayacağını daha baştan biliyordu. Kurnaz ve zeki bir zihin bir Sartan zihni -bu cinayeti planlamıştı. Zehir güçlüydü, hem büyüsüne, hem bedenine aynı anda etki ediyordu. Yaşamının özü olan karmaşık, birbirinin içine işlemiş rünler ayrılıyordu ve onları tekrar bir araya getiremiyordu. Sanki rünlerin kenarları yanıp gitmişti, birleşmiyorlardı. Neden?</p>

  <p>"Neden?"</p>

  <p>Bu sorunun yüksek sesle tekrarlanmış olduğunu anlamak, sersemlemiş Haplo'nun bir dakikasını aldı. Başını kaldırdı -her hareketi acı ile doluydu, her hareketi sıradışı bir irade ve çaba gerektiriyordu. Ölümün gölgeleri ile sönmekte olan gözleri, hücrenin dışında duran Hükümdar'ı zar zor seçti.</p>

  <p>"Neden olan ne?" diye sordu Kleitus sessizce.</p>

  <p>"Neden... beni öldürüyorsun?" dedi Haplo nefes nefese. Boğazı tıkandı, midesini tutarak iki büklüm oldu. Yüzünden aşağı ter damlaları yuvarlandı, ıstırap dolu bir haykırışı bastırdı.</p>

  <p>"Ah, sana neler olduğunu anlamışsın. Acılı, değil mi? Bunun için üzgünüz. Ama işini yavaş yavaş yapacak bir zehire ihtiyacımız vardı ve çalışmalarımıza ayıracak fazla zamanımız yoktu. Tasarladığımız şey zalimce, ama etkili. Seni öldürüyor mu?"</p>

  <p>Hükümdar, öğrencisine simya deneyinin tatminkâr gidip gitmediğini soran bir profesör de olabilirdi.</p>

  <p>"Evet, lanet olsun! Beni öldürüyor!" diye hırladı Haplo.</p>

  <p>İçine öfke doldu. Ölmekte olduğu için değil. Daha önce, kaodinler saldırdığı zaman da ölüme yaklaşmıştı, ama o zaman ölmekten memnundu, iyi mücadele etmişti, düşmanını altetmişti. Muzafferdi Şimdi, alçakça, bir başkasının eli ile, utanç içinde, kendini savunma imkânı olmadan ölüyordu.</p>

  <p>Taş yataktan fırlayarak kendisini hücre kapısına attı ve yere düştü. Ellerini uzattı ve irkilen adam geri çekilemeden, Hükümdar'ın cüppesinin eteklerini yakaladı.</p>

  <p>"Neden?" diye sordu Haplo, mor boyalı siyah kumaşa tutunarak. "Seni... Ölüm Kapısı'na götürecektim!"</p>

  <p>"Ama senin beni götürmene gerek yok ki," diye yanıt verdi Kleitus sakinlikle. "Ölüm Kapısı'nın nerede olduğunu ben biliyorum. İçinden nasıl geçileceğini biliyorum. Sana... bunun için ihtiyacım yok." Hükümdar eğildi, siyah cüppeye tutunan rün kaplı ele dokunmak için uzandı.</p>

  <p>Haplo dişlerini sıktı, ama kavrayışını gevşetmedi. Zarif parmaklar Patryn'in derisindeki rünlerin üzerinde gezindi.</p>

  <p>"Evet, artık anlamaya başlıyorsun. Ölülere yaşam getirmek büyü gücümüzü o kadar emiyor ki, bizi tüketiyor. Seninle karşılaşana kadar ne kadar tükendiğimizin farkında değildik. Sen gücünü saklamaya çalıştın, ama biz hissettik. Sana mızrak fırlatabilirdik, hatta yüzlerce mızrak ve hiçbiri derini çizmezdi bile. Doğru mu? Evet, elbette doğru. Aslında, bu şatoyu tepene fırlatabilirdik ve sen gene de altından sağ salim çıkardın." Parmaklar dövmeyle işlenmiş rünlerin üzerinde yavaş yavaş, özlemle, ihtirasla gezindi.</p>

  <p>Haplo anlayarak, inanamayarak bakakaldı.</p>

  <p>"Kendi büyümüzden elde edebileceğimiz başka bir şey kalmadı. Ama seninkinden çok şey elde edebiliriz! İşte bu yüzden," diye sözlerini bitirdi aniden. Ayağa kalktı ve ölmekte olan Haplo'ya, korkunç bir yükseklik gibi görünen yerden baktı. "Bedenine zarar verme riskini göze alamazdık. Rün desenleri kusursuz kalmalı, bozulmamalı, uzun uzun incelenmeli. Kuşkusuz cesedin bu desenlerin anlamını açıklayarak bana yardımcı olacak.</p>

  <p>"'Barbarca' diyordu atalarımız büyünüz hakkında. Aptaldılar. Senin büyünün gücünü bizimkine eklersek, yenilmez olacağız. Hatta, bu senin sözde Nexus Lordu'na karşı bile."</p>

  <p>Haplo sırtüstü yuvarlandı. Eli Hükümdar'ın cüppesini bıraktı; artık parmaklarında güç kalmamıştı.</p>

  <p>"Hem, bir de şu arkadaşın var, müttefikin -ölülere ölüm getirebilen kişi."</p>

  <p>"Arkadaşım değil," diye fısıldadı Haplo, ne söylediğinin, kendisine ne söylendiğinin ancak farkında olarak. "Düşmanım."</p>

  <p>Kleitus gülümsedi. "Senin hayatını kurtarmak için kendisininkini tehlikeye atan bir adam mı? Hiç sanmıyorum. Tomas, adamın söylediği bazı şeylerden, onun ölüçağırıcılıktan tiksindiğini ve ölsen, cesedim kurtarmaya gelmeyeceğini çıkardı. Büyük ihtimalle bu dünyadan kaçardı ve biz de onu kaybederdik. Ama, aranızda bir tür duyusal bağlantı olduğunu çıkarsadık. Haklı olduğumuz anlaşıldı. Tomas, arkadaşının, bir şekilde, ölmekte olduğunu bildiğini söyledi. Arkadaşın senin kurtarılabileceğine inanıyor. Elbette, bu mümkün değil, ama arkadaşın için fark etmez. Ya da, en azından uzun zaman boyunca fark etmeyecek."</p>

  <p>Hükümdar cüppesinin eteklerini yana çekti. "Ve şimdi, Prens Edmund'un diriltilmesi işine başlamalıyım."</p>

  <p>Haplo adamın sesinin uzaklaştığını duydu, cüppesinin kumaşının zeminde süründüğünü, sesinin hışırtı olduğunu ya da hışırtının ses olduğunu işitti. "Endişelenme. Izdırabın bitmek üzere. Sona doğru, acının azaldığını düşünüyoruz.</p>

  <p>"Ve, görüyorsun, Haplo, neden, diye sormanın bir gereği yok Kehanet," dedi hışırdayan ses. "Hepsi kehanet için."</p>

  <p>Haplo sırtüstü yattı, kıpırdayamayacak kadar zayıftı. Piç herif haklı. Acı azalmaya başladı .. çünkü yaşamım sönüyor. Ölüyorum. Ölüyorum ve yapabileceğim tek bir lanet şey bile yok. Kehanetin gerçekleşmesi için öleceğim.</p>

  <p>"Kehanet... ne?" diye haykırdı Haplo.</p>

  <p>Ama haykırışı, aslında, bir nefes verişten başka bir şey değildi. Kimse yanıt vermedi. Kimse onu duymadı. Kendisi bile duyamamıştı.</p>
</body>
</html>
