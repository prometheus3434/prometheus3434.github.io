<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>ALTINCI BÖLÜM</h1>
  <hr class="sigil_split_marker" />

  <h3 class="sigil_not_in_toc">YANAN TAŞ GÖLÜ,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p>Bu korkunç trajediyi nasıl yazıya dökebilirim? Nasıl anlayabilir, anlaşılacak şekilde nasıl kaydedebilirim? Ama yapmalıyım Edmund'a babasının kahramanlığının, herkesin hatırlaması için kaydedileceğine söz verdim Ama ellerim o kadar titriyor ki, kalemi zar zor tutabiliyorum. Titrememin sebebi soğuk değık Tünel artık sıcak. Sıcaklığı sevinçle karşıladığımızı düşününce1 Titremem, yaşadığım olaylara karşı bir tepki. Yoğunlaşmalıyım.</p>

  <p>Edmund Bunu Edmund için yapacağım.</p>

  <p>Bakışlarımı çalışmamdan kaldırıyorum ve onu karşımda, yapayalnız otururken görüyorum. Yas tutanlara yakışır vaziyette. Halk törensel başsağlığı hareketlerini yaptı. Ona geleneksel yas armağanını vereceklerdi -yiyecek, ellerinde kalan son kıymetli şey-ama Prensleri (kendisi tacı, diriltme tamamlanana kadar kabul etmiyor olsa da, aslında Kralları bunu yasakladı. Bedenin katılaşmakta olan kollarını ve bacaklarını düzenlice yerleştirdim ve koruyucu ayinleri yaptım. Onu yanımızda taşıyacağız, elbette.</p>

  <p>Edmund, büyük kederi içinde, Kral'a nihai ayinleri şimdi yapmamı istedi, ama Prens'e sertçe, ayinlerin ancak üç tam devir geçtikten sonra yapılabileceğini hatırlattım. Daha erken yapmak çok tehlikeli olur. Yasamız bu sebepten dolayı yasakladı.</p>

  <p>Edmund ısrar etmedi. Bu sapkınlığı aklına getirmiş olması bile, kuşkusuz sersemlemişliğinin ve acısının bir sonucu. Keşke uyuyabilseydi. Belki şimdi, herkes onu yalnız bıraktıktan sonra uyuyabilir. Ama eğer benim gibi hissediyorsa, her gözlerini kapattığında o korkunç başın magmadan...."</p>

  <p>Şimdiye kadar yazdıklarıma baktım. Baştan başlayacağıma, sondan başladığımı gördüm. Bu sayfayı yok edip baştan başlamayı düşündüm, ama parşömenim pek az, harcanamayacak kadar kıymetli. Dahası, bir bardak soğutulmuş parmeyvesi şarabı eşliğinde anlatılacak keyifli bir hikâye değil bu. Ama gene de, düşününce, bir tür yemek sonrası masalı olabilir, çünkü trajedi -bu tür masallarda hep olduğu gibi- tam umutlarımız en parlak haliyle ışıldarken tepemize çöktü.</p>

  <p>Son iki devirin yolculuğu kolay olmuştu, hatta keyifli bile denebilir. Bir tatlı su akıntısına rastladık, tünellerde bulduğumuz ilk tatlı su akıntısı. Yalnızca içip stoklarımızı tamamlamakla kalmadık, hızla akan suyun içinde balıkların da yüzdüğünü gördük.</p>

  <p>Aceleyle, elimize geçen her şeyle ağlar oluşturduk -bir kadının şalı, bir bebeğin paralanmış battaniyesi, bir adamın yıpranmış gömleği. Yetişkinler kıyılarda durdu ve ağlarını bir taraftan diğerine uzattı. Herkes işini büyük bir ciddiyetle yapıyordu, ta ki balık avlayan grubu yönetmekte olan Edmund bir kayanın üzerinde kayıp, kollarını vahşice sallayarak, muhteşem bir şapırtı ile suya düşene kadar.</p>

  <p>Akıntının derinliğini kestiremiyorduk, tek ışık kaynağımız kairn otu meşaleleriydi. Halk korkuyla bağrıştı, pek çok asker onu kurtarmak için suya atlamaya başladı. Edmund ayağa kalktı. Su yalnızca bileklerine kadar geliyordu. Aptal aptal bakındı, sonra kendi kendine gülmeye başladı.</p>

  <p>Sonra, halkımızın da, devirlerdir ilk defa güldüğünü işittim.</p>

  <p>Edmund da işitti onları. Sırılsıklam olmuştu, ama yanaklarındaki damlaların su akıntısından gelmediğinden, tuzlu bir tada sahip olduklarından emindim, Ayrıca, çevik bir avcı olan Edmund'un kıyıdan aşağı kazayla düştüğüne de inanmıyordum.</p>

  <p>Edmund elini bir arkadaşına, konsey üyelerinden birinin oğluna uzattı. Arkadaşı, Edmund'u dışarı çekmeye çalışırken, ıslak taşların üzerinde kaydı. İkisi birden sırtüstü suya devrildiler. Kahkahalar çoğaldı ve sonra, herkes suya atlamaya, düşüyormuş gibi yapmaya başladı. Ciddi bir iş olan şey, neşeli bir oyuna dönüşmüştü.</p>

  <p>Daha sonra biraz balık yakalamayı başardık. O devirin sonunda büyük bir ziyafet çektik kendimize ve herkes derin derin uyudu. Açlık bastırılmış, yürekler ısınmıştı. Akıntının yanında fazladan bir devir daha geçirdik; kimse kahkahalarla ve güzel duygularla kutsanmış bu yerden ayrılmak istemiyordu. Daha fazla balık tuttuk, onları tuzladık ve yiyecek stoklarımıza ekleyerek yanımıza aldık.</p>

  <p>Yiyecek ve su ile canlanmış, tünelin ısısıyla kutsanmış olan halkın ümitsizliği yok olmuştu. Kral da aniden çılgınlığın karanlık bulutlarından sıyrılınca, neşeleri arttı. Kral çevresine baktı, Edmund'u tanıdı ve onunla tutarlı bir şekilde konuştu, nerede olduğumuzu sordu. Kral'ın yolculuğumuz hakkında hiçbir şey hatırlamadığı açıktı.</p>

  <p>Gözyaşlarına hakim olmaya çalışan Prens, babasına haritayı gösterdi ve Yanan Taş Gölü'ne ve oradan da Kairn Necros'a ne kadar yaklaşmış olduğumuzu gösterdi.</p>

  <p>Kral yemeğini yedi, derin bir uyku uyudu ve ölü karısı ile konuşmayı bıraktı.</p>

  <p>Ertesi devir, herkes erkenden uyandı, toplanıp hevesle yola çıkmaya hazırlandı. İlk defa halk, geride bıraktıklarından daha iyi bir hayatın kendilerini bekliyor olabileceğine inanmaya başlamıştı.</p>

  <p>Korkularımı ve kuşkularımı kendime sakladım. Belki bu bir hataydı, ama yeni buldukları bir umudu nasıl yok edebilirdim?</p>

  <p>Yarım devirlik bir yolculuktan sonra tünelin sonuna yaklaştık. Zemin aşağıya doğru olan eğimini kaybederek düzleşti. Havanın rahat ılıklığı, rahatsız edici bir sıcaklığa dönüşmüştü. Yanan Taş Gölü'nden kaynaklanan kızıl bir parıltı mağaranın içini öyle aydınlatıyordu ki, meşaleleri söndürdük. Tünelde yankılanan tuhaf bir ses duyuyorduk.</p>

  <p>"Bu gürültü nedir?" diye sordu Edmund, halkım durdurarak,</p>

  <p>"Sanırım, Ekselansları," dedim tereddütle, "bu ses, magmanın derinliklerinden yüzeye çıkıp patlayan gaz kabarcıklarından kaynaklanıyor."</p>

  <p>Hevesli, heyecanlı göründü. Küçükken, onu bir geziye çıkarmayı önerdiğimde de görmüştüm aynı ifadeyi yüzünde.</p>

  <p>"Gölden ne kadar uzaktayız?"</p>

  <p>"Fazla uzakta olmamamız gerekir, Ekselansları."</p>

  <p>Yürümeye başladı. Elimi koluna koyarak durdurdum onu.</p>

  <p>"Edmund, dikkatli ol. Bedenlerimizin büyüsü bizi sıcağa ve zehirli gazlara karşı korumak için etkinleşti, ama gücümüz sonsuz değil. Dikkatle, yavaş yavaş ilerlemeliyiz."</p>

  <p>Hemen durdu, dikkatle bana baktı. "Neden? Orada korkacak ne var? Söyle bana, Baltazar."</p>

  <p>Beni çok iyi tanıyor. Ondan hiçbir şey saklayamam.</p>

  <p>"Prensim," dedim, onu bir kenara, halkının ve Kral'ın duyamayacağı bir yere çekerek "Korkuma bir isim koyamıyorum ve bu yüzden, bunu telaffuz etmek hiç hoşuma gitmiyor."</p>

  <p>Haritayı bir kayanın üzerine açtım. Birlikte üzerine eğildik. Halk bize ilgi göstermiyordu. Ama Kral'ın kaşlarını çatıp, kuşkuyla izlemekte olduğunu görebiliyordum.</p>

  <p>"Rotayı konuşuyormuş gibi yapalım, Ekselansları. Majestelerini boşu boşuna endişelendirmeyelim."</p>

  <p>Kral'a endişeli bir bakış fırlatan Edmund, istediğimi yaptı ve yüksek sesle nerede olduğumuzu sordu.</p>

  <p>"Haritada, gölün üzerine çizilen bu rünleri görüyor musun?" dedim ona alçak bir sesle. "Ne anlama geldiklerini bilmiyorum, ama onlara baktığımda içimi bir korku dolduruyor."</p>

  <p>Edmund desenlere baktı "Ne ifade ettikleri konusunda hiçbir fikrin yok mu?"</p>

  <p>"İletmek istedikleri mesaj zaman içinde kaybolmuş, Prensim. Çözemiyorum."</p>

  <p>"Belki de yalnızca yolun tehlikeli olduğu konusunda uyarıyorlardır."</p>

  <p>"Bu mümkün..."</p>

  <p>"Ama sen öyle olduğunu düşünmüyorsun."</p>

  <p>"Edmund," dedim, yüzümün utançla yandığını hissederek, "ne düşündüğümden emin değilim. Harita tehlikeli bir yol göstermiyor. Gördüğün gibi, gölün kıyısı boyunca geniş bir yol dolanıyor. Bir çocuk bile kolayca üzerinde yürüyebilir."</p>

  <p>"Yol, düşen kayalarla kapanmış olabilir. Yol boyunca buna benzer pek çok engelle karşılaştık," dedi Edmund sertçe.</p>

  <p>"Evet, ama haritayı yapanlar, onların zamanında olmuş olsaydı burada işaret ederlerdi Göstermediklerine göre, onların zamanında böyle bir şey yoktu. Hayır, bu rünler bizi tehlikeye karşı uyarıyor ve bu tehlike, harita yapılırken de vardı."</p>

  <p>"Ama bu çok uzun zaman önceydi! Kuşkusuz tehlike bu zamana kadar geçmiştir. Kötü talihli rün taşı oyuncuları gibiyiz. İhtimallere göre, şansımız dönmek üzere. Çok fazla endişeleniyorsun, Baltazar," diye ekledi Edmund, bir kahkahayla omzuma şaplak atarken.</p>

  <p>"Umarım öyledir, Prensim," diye yanıt verdim ciddiyetle. "Bana gülün. Bir Ölüçağıranın aptalca korkularıyla alay edin. Ama dikkatle ilerleyin. Bölgeyi taramaları için önden bir keşif kolu yollayın..."</p>

  <p>Bize dik dik bakan Kral'ı görebiliyordum.</p>

  <p>"Eh, elbette," diye terslendi Edmund. Ona görevini söyleme cesaretini göstermeme sinirlenmişti. "Her durumda öyle yapacaktım zaten. Konuyu babama da açıklayacağım."</p>

  <p>Ah, Edmund, keşke daha fazlasını söyleseydim. Keşke sen daha azını söyleseydin. Keşke... Yaşamlarımız "keşkelerden" oluşuyor.</p>

  <p>"Baba, Baltazar gölün çevresindeki yolun tehlikeli olduğunu düşünüyor. Sen burada, halkla kal, ben askerleri alıp..."</p>

  <p>"Tehlike ha!" diye alevlendi Kral, zihninde ve bedeninde uzun, çok uzun süredir yanmamış olan bir ateşle. Heyhat, keşke şimdi de yanmasaydı! "Tehlike ve sen bana arkada kalmamı söylüyorsun! Ben Kralım. Ya da, en azından, öyleydim."</p>

  <p>Yaşlı adamın gözleri kısıldı. "Senin, Baltazar'ın yardımıyla kuşkusuz, halkın sadakatini kendi lehine çevirmeye çalıştığının farkındayım. Seni ve ölüçağıranı karanlık köşelerde plan yaparken gördüm, işe yaramayacak. Halk beni takip edecek, tıpkı her zaman yapmış oldukları gibi!"</p>

  <p>Duydum. Herkes duydu. Kral'ın suçlamaları mağarada yankılandı. İleri koşup, yaşlı adamı çıplak ellerimle boğazlamamak için kendimi zor tuttum. Benim hakkımda düşündükleri umurumda bile değildi. Yüreğim, oğlunun kalbinde açtığını gördüğüm yaranın acısıyla yanıyordu.</p>

  <p>Keşke o aptal Kral ne kadar sadık bir oğlu olduğunu bilebilseydi! Keşke o uzun, kasvetli günler boyunca, babasının yanında yürüyen, yaşlı adamın saçmalamalarını sabırla dinleyen Edmund'u görebilseydi. Keşke, konsey üyeleri önünde diz çöküp yalvarmasına rağmen, defalarca tacı reddeden Edmund'u görebilseydi! Keşke...</p>

  <p>Bu kadar yeter. Ölünün arkasından kötü konuşulmamalı. Tek tahmin edebildiğim, deliliğin Kral'ın aklında böyle bir etki bırakmış olması.</p>

  <p>Edmund ölü gibi beyazladı, ama ona çok yakışan sessiz bir vakarla konuştu. "Beni yanlış anladın, baba. Bazı sorumlulukları üzerime almam, rahatsızlığın sırasında bazı kararlar almam gerekli olmuştu. Ama buradaki herkesin" -krallarına şaşkınlıkla bakmakta olan halka işaret etti- "sana söyleyebileceği gibi, isteksizce yaptım bunu. Bir kez daha, Kairn Telest'in gerçek hükümdarı olarak yerini aldığını görmekten benim kadar mutlu olan biri daha yoktur."</p>

  <p>Edmund bana baktı ve sessizce suçlamayı yanıtlamak isteyip istemediğimi sordu. Başımı salladım, ağzımı açmadım. Nasıl olur da, dürüstçe, dudaklarımda olmasa bile kalbimde olan dileği inkar edebilirdim?</p>

  <p>Oğlunun sözleri Kral'ı etkilemişti. Olması gerektiği gibi, utanmış göründü! Elini uzatıp bir şey söyleyecek, belki özür dileyecek, oğlunu kollarına alacak, affetmesini dileyecek gibi oldu. Ama gurur -ya da delilik- üstün geldi. Kral bana doğru baktı, yüzü sertleşti. Döndü ve askerlerine seslenerek uzaklaştı.</p>

  <p>"Bazılarınız benimle gelsin," diye emretti Kral. "Kalanınız olduğu yerden ayrılmasın ve halkı, ölüçağıran ne tür bir tehlike hayal etmişse, ondan komşun. Bizim teorilerle dolu ölüçağıranımız. Son teorisi de, kendisini benim oğlumun babası zannetmesi!"</p>

  <p>Edmund, dudaklarında yakıcı sözcüklerle öne atılacak oldu. Kolunu tuttum ve başımı sallayarak onu geri çektim.</p>

  <p>Kral, arkasında yirmi kişilik küçük bir birlik ile tünel çıkışına doğru yola koyuldu. Çıkış, kayaların içinde dar bir açıklıktı. Omuz omuza yürüyen iki asker açıklıktan zor geçerdi. Uzakta, açıklığın içinden, Yanan Taş Gölü'nün alev alev ışığı görülebiliyordu.</p>

  <p>Halkı önce birbirlerine, sonra Edmund'a baktı. Ne söyleyip, ne yapacakları konusunda kararsız görünüyorlardı. Fakat konsey üyelerinden birkaçı başlarını sallayıp yazıklandılar. Edmund onlara öfkeli bakışlar fırlatınca hemen sustular. Kral tünelin sonuna ulaştığında, dönüp yüzünü bize çevirdi. "Sen ve ölüçağıranın halkla birlikte kalın, oğlum," diye bağırdı. Dudaklarını büken alaycılık sesinde de işitiliyordu. "Kralınız dönecek ve ilerlemenin ne zaman güvenli olacağını söyleyecek."</p>

  <p>Askerleri eşliğinde tünelden dışarı çıktı.</p>

  <p>Keşke...</p>

  <p>Ateş ejderlerinin dikkate değer zekâları vardır. Kötücül bir zekâ diyesim geliyor, ama dürüst olmak gerekirse, atalarımızın neredeyse soylarını tüketene dek avladığı bir yaratığı nasıl yargılayabiliriz? Ejderler bizimle konuşabilseydi, ya da konuşsaydı, bizden nefret etmek için iyi sebeplere sahip olduklarını söyleyeceklerinden kuşkum yok.</p>

  <p>Ama bu hiçbir şeyi kolaylaştırmıyor.</p>

  <p>"Onunla gitmeliydim!" oldu Edmund'un bana söylediği ilk sözler, babasının paralanmış, kanlar içindeki bedenini saran kollarını çözmeye çalıştığımda. "Onun yanında olmalıydım!"</p>

  <p>Yaşamımın herhangi bir anında, ölümsüz bir plan, yüksek bir güç olduğuna inansaydım... Ama hayır. Tüm diğer kusurlarıma günahkârlığı eklemeyeceğim!</p>

  <p>Babasının emretmiş olduğu gibi, Edmund arkada kalmıştı. Dimdik, vakur, duygusuz bir yüzle duruyordu. Ama onu bunca iyi tanıyan ben, babasının arkasından koşmaya can attığını biliyordum. Açıklamak, babasının anlamasını sağlamak istiyordu. Edmund bunu yapsaydı, belki yaşlı Kral teslim olur, özür dilerdi. Belki de bu trajedi hiç gerçekleşmezdi.</p>

  <p>Daha önce de belirttiğim gibi, Edmund genç ve gururludur. Öfkeliydi -ve öfkesinde haklıydı. Halkının önünde hakarete uğramıştı. Kusurlu değildi. Uzlaşma yönünde ilk adımı o atmayacaktı. Bedeni, içinde sakladığı öfkeyle titriyordu. Tünelden dışarı baktı, tek bir sözcük bile söylemedi. Kimse konuşmuyordu. Sessizlik içinde, bize sonsuz gibi gelen bir süre boyunca bekledik.</p>

  <p>Neler oluyordu? Şimdiye kadar gölün çevresini dolaşmış olmalılardı, diyordum kendi kendime, ki bir çığlık tünel duvarlarında dehşet verici bir şekilde yankılandı.</p>

  <p>Hepimiz Kral'ın sesini tanıdık. Ben... oğlu... bunun bir uyarı, bir ölüm çığlığı olduğunu fark ettik.</p>

  <p>Çığlık korkunçtu, ilk önce dehşetle boğuk boğuk geliyordu, sonra acı dolu. Çığlık devam etti, devam etti ve korkunç yankısı kaya duvarlarda yinelendi ve bize defalarca ölümü haykırdı.</p>

  <p>Hayatımda buna benzer bir şeyi hiç duymamıştım. Umarım bir daha da duymam. Çığlık, efsanevi heykelin bakışlarının yaptığı varsayıldığı gibi, halkını taşa çevirmiş gibiydi. Ben de olduğum yerde donmuştum, kollarım, bacaklarım tutmaz olmuştu, zihnim de daha iyi durumda değildi.</p>

  <p>Çığlık Edmund'u harekete geçirdi.</p>

  <p>"Baba!" diye bağırdı ve yaşamı boyunca özlediği sevgi o haykırışın içindeydi. Ve tıpkı yaşamı boyunca olduğu gibi, çığlığına yanıt alamadı.</p>

  <p>Prens tek başına öne atıldı,</p>

  <p>Silahların çarpışmasını ve savaşın karmaşık seslerini duydum. Ve hepsinin üzerinde, dehşet verici bir kükreme. Şimdi korkuma isim verebiliyordum. Şimdi, haritadaki rünlerin ne anlama geldiğini biliyordum.</p>

  <p>Edmund'un babası ile aynı kaderi paylaşmaya koştuğunu görmek, sonunda beni eyleme geçmeye zorladı. Hızla, ne kadar gücüm kaldıysa kullanarak, tıpkı balık avlamak için kullandığımız ağa benzer bir büyü ördüm mağara çıkışına. Edmund gördü, görmezden geldi. Tüm gücüyle büyüye çarptı, kıvrandı, onunla mücadele etmeye çalıştı. Kılıcını çekerek, ağı kesmeye yeltendi.</p>

  <p>Onun için duyduğum korkuyla güçlenen büyüm aşılmazdı. Ne Edmund dışarı çıkabilirdi, ne de diğer taraftaki ateş ejderi ağı bozup içeri girebilirdi.</p>

  <p>En azından, öyle olduğunu umuyordum. Eskilerin, bu yaratıklar hakkında yazdıklarını okudum ve ejderlerin zekâsını küçümsediklerine inanıyorum. Emin olmak için, halka tünelin arka kısımlarına çekilmelerini, buldukları koridorlarda saklanmalarını emrettim. Konsey üyeleri de dahil, hepsi korkmuş fareler gibi kaçıştılar Kısa süre sonra, mağara girişinde Edmund ile benden başka hiçkimse kalmamıştı.</p>

  <p>Bana öfkeyle vurdu. Bana yalvardı, büyülü ağı kaldırmazsam beni öldüreceğini söyledi. Kararımdan dönmedim. Şimdi, gölün kıyılarında korkunç bir katliamın sürdüğünü görebiliyordum.</p>

  <p>Ejderin başı ve boynu, bedeninin üst kısmı ve keskin dikenler dizili kuyruğu, eriyik lavın üstünde yükseliyordu. Başı ve boynu siyahtı, arkamızda bıraktığımız Kairn Telest'in karanlığı kadar siyah. Gözleri ürkütücü bir şekilde, kıpkızıl parlıyordu. Dev çenelerinde, debelenen bir askerin bedenini tutuyordu ve Edmund ile ben dehşet içinde izlerken, çenelerini açıp adamı magmanın içine bıraktı.</p>

  <p>Ateş ejderi birer birer, açması silahlarıyla onunla savaşmaya çalışan her bir askeri yakaladı. Birer birer, hepsini yanan göle fırlattı. Kıyıda tek bir beden bırakmıştı -Kral'ın bedenini. Son asker de yok olduktan sonra, ejder alev alev gözlerini Edmund'a ve bana çevirdi, uzun dakikalar boyunca bize baktı.</p>

  <p>Sözcükler duyduğuma yemin edebilirim, daha sonra Edmund da aynısını söyledi.</p>

  <p>Geçişinizin bedelini ödediniz. Artık geçebilirsiniz.</p>

  <p>Gözler kapandı, siyah kafa kayarak magmanın altına girdi ve kayboldu.</p>

  <p>Ejderin sesini gerçekten duyduk mu, duymadık mı, bilmiyorum, ama içimde bir şey artık güvende olduğumuzu, ejderin geri dönmeyeceğini söylüyordu. Büyülü ağı yok ettim. Edmund, ben onu durduramadan tünelden fırladı. Ben de, gözlerimi kaynayıp çalkalanan gölden ayırmadan arkasından seğirttim.</p>

  <p>Ejder görünürde yoktu. Prens babasına ulaştı, yaşlı adamı kollarına aldı.</p>

  <p>Kral ölmüştü, korkunç bir şekilde ölmüştü. Belki de keskin bir kuyruğun savrularak açtığı dev bir delikten, parçalanmış iç organları görünüyordu. Edmund'un, babasının cesedini mağaraya taşımasına yardım ettim. Halkı uzakta durmuştu, göle yaklaşmaya cesaret edemiyorlardı.</p>

  <p>Onları suçlayamazdım. O sesi duymasaydım, ona güvenilebileceğini bilmeseydim ben de gitmezdim. Ejder intikamını almıştı ve bizi rahat bırakmıştı.</p>

  <p>Edmund'un, Yanan Taş Gölü'nün kıyısında dolanan yolun güvenli olduğu konusunda halkını ikna etmekte güçlük çekeceğini sanıyorum. Ama sonunda başaracak, çünkü halkı onu seviyor ve ona güveniyor ve bundan hoşlansa da, hoşlanmasa da, onu kral ilan edecekler. Bir krala ihtiyacımız var Gölün kıyılarını arkamızda bıraktığımızda, Kairn Necros'ta olacağız. Edmund orada dost bir ülke bulacağımızı düşünüyor. Ama ben, üzülerek, orada düşman bir ülke bulacağımıza inanıyorum.</p>

  <p>Ve anlatımımı bu noktada bırakmaya karar verdim. Kıymetli parşömenden yalnızca birkaç sayfa kaldı, günlüğü burada, bir Kairn Telest Kralının ölümü ve bir diğerinin taç giymesiyle bırakmanın uygun olacağına karar verdim. Keşke ileriyi, geleceğin bizim için neler sakladığını görebilseydim, ama eskilerin tüm büyü gücü bile onlara mevcut zamandan ötesine bakma yetisini vermiyordu.</p>

  <p>Belki de en iyisi budur. Geleceği bilmek, umudu terk etmektir. Ve elimizde kalan tek şey umut.</p>

  <p>Edmund halkını ileri götürecek, ama, eğer onu ikna edebilirsem, Kairn Necros'a değil. Kim bilir' Tutacağım bir sonraki günlüğün ismi Ölüm Kapısı'ndan Geçiş olabilir.</p>

  <p class="softbreak">&nbsp;</p>
</body>
</html>
