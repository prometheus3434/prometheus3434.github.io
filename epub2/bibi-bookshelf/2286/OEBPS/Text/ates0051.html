<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ayhan Hochai</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>KIRKIKINCI BÖLÜM</h1>

  <p class="softbreak">&nbsp;</p>
  <hr class="sigil_split_marker" />

  <h3 class="sigil_not_in_toc">MEZARLAR,&nbsp;</h3>

  <h3 class="sigil_not_in_toc">ABARRACH</h3>
  <hr class="sigil_split_marker" />

  <p><br /></p>

  <p>Lazarları saymak kolay değildi. Gölgelerin içindeyken, bedenleri ve ruhları devamlı birleşiyor, ayrılıyor, gözü şaşırtıyor, kafa karıştırıyordu. Siyah cüppelere bürünmüşlerdi, ölüçağıranlardı bunlar -diğer yeni ölenleri ne ölü, ne de diri olanlara çevirme gücüne sahip olanlar.</p>

  <p>Haplo'nun bir tek tesellisi vardı. Onun derisi ile ilgilenmeyeceklerdi. Onu hemen öldüreceklerdi. Buna minnettar olması gerektiğini düşünüyordu.</p>

  <p>Lazarlar durdu. Güçlü eller sinir bozucu köpeği yakalamak, boğmak, boynunu kırmak için uzandı.</p>

  <p>Haplo havada bir desen çizdi. Desen alev aldı, bir şimşek gibi çakarak ellerinden aktı ve köpeğe çarptı. Mavi-kızıl alevler hayvanı çevreledi. Köpek irileşmeye başladı ve her sıçrayışta biraz daha, biraz daha büyüdü. Kocaman kafası tavanı süpürüyordu, dev pençeleri yeri sarsıyordu. Gözleri ateş gibiydi ve burnundan sıcak duman çıkıyordu</p>

  <p>Köpek lazarların üzerine atladı, bedenlerini dev pençesi altında ezdi. Hayvanın dişleri ölü etlerde gömüldü. Boğazları parçalamıyor, kafaları toptan koparıyordu</p>

  <p>"Bu onları durdurur, ama fazla sürmez," diye bağırdı Haplo, köpeğin boğuk hırlamaları üzerinden. "Alfred'i ayağa kaldır da gidelim artık!"</p>

  <p>Jonathan korku dolu bakışlarını koridorun sonunda gerçekleşmekte olan kıyımdan kopardı. Yeni yeni kendine gelmeye başlamış, sersemlemiş Alfred'i yakalayan Dük ile Prens'in cesedi, Sartan'ı ayağa kaldırmayı başardı.</p>

  <p>Haplo stratejisine karar vermek için bir an düşündü. Geri dönmek imkânsızdı. Tek umutları kente ulaşmak, yaşayanlardan geri kalanlarla güçlerini birleştirmekte yatıyordu. Ve kente ulaşmak için, lazarların önünden geçmek gerekliydi. ''</p>

  <p>Arkasına bakmadan koridorda koşmaya başladı. Eğer beni takip ederlerse, ne âlâ. Etmezlerse de benim için fark etmez.</p>

  <p>Köpek parçalanmış cesetlerden ve yırtılmış siyah cüppelerden oluşan, tüyler ürpertici bir savaş alanının ortasında duruyordu. Taş zemin kanla kayganlaşmıştı.</p>

  <p>Haplo duvara yakın duruyor, bastığı yere dikkat ediyordu. Arkasında, genç Dük'ün nefesinin boğazında hırıldadığını, adımlarını şaşırdığını işitebiliyordu.</p>

  <p>"Haplo!" diye haykırdı korkuya boğulmuş bir ses.</p>

  <p>Parçalanmış cesetlerden biri hareket etmeye başlamıştı. Bir kol gövdeye doğru sürünüyor, bir bacak onlara katılmak için kıvranıyordu. Lazarın, karanlıkta pırıldayan hayaleti, büyü gücünü kullanıyor, parçalara ayrılmış bedenini bir araya getiriyordu.</p>

  <p>"Koşun!" diye bağırdı Haplo</p>

  <p>"Ben -yapamıyorum," dedi Jonathan nefes nefese Adam korkudan kaskatı kesilmişti.</p>

  <p>Alfred ayakları üzerinde sallandı, sersem sersem çevresine bakındı. Prens Edmund'un cesedi tehdide hiç aldırmadan, kıpırdamadan duruyordu.</p>

  <p>Haplo hafif, delici bir ıslık çaldı. Köpeğin çevresindeki alevler kıpırdandı ve öldü, hayvan normal boyutuna döndü. Kolayca tekrar birleşmekte olan cesetlerin üzerinden atladı, koştu ve Alfred'in çıplak, kemikli ayak bileğini dişledi.</p>

  <p>Acı, Sartan'ı kendine getirdi. İçinde bulundukları tehlikeyi gördü, Jonathan'ın durumunu anladı. Dük'ün omzunu yakalayarak, onu lazarların önünden sürükledi. Köpek çevrelerinde koşturuyor, kıpırdanan ceset parçalarına doğru tehdit edercesine havlıyordu. Prens Edmund'un cesedi arkalarında ciddiyetle, ağırbaşlı bir şekilde yürüyordu. Ölü ellerden biri ona tutundu. Prens onu kayıtsızca silkeledi.</p>

  <p>"Ben iyiyim," dedi Jonathan, kaskatı kesilmiş dudaklarının arasından. "Artık beni bırakabilirsin."</p>

  <p>Alfred ona endişeyle baktı.</p>

  <p>"Gerçekten," diye onu temin etti Dük. Korkunç bir büyülenmenin çekimindeymiş gibi başını çevirmeye yeltendi. "Yalnızca... yalnızca o gördüğümüz şeylerin dehşeti..."</p>

  <p>"Arkana bakma!" Haplo Jonathan'ı yakaladı ve önüne dönmeye zorladı. "Neler olduğunu görmek istemezsin. Nerede olduğumuzu biliyor musun?"</p>

  <p>Mezarlık sona ermişti. Parlak bir şekilde aydınlatılmış, şatafatlı döşenmiş koridorlarda duruyorlardı.</p>

  <p>"Sarayda," dedi Jonathan.</p>

  <p>"Bizi kente götürebilir misin?"</p>

  <p>Patryn başta Jonathan'ın dayanamayacağı kadar çok şey yaşadığından, hiçbir yardımı olmayacağından korkmuştu. Ama Dük, muhtemelen sahip olduğunu hiç bilmediği gücünden geriye kalanları toplamıştı. Solgun yanaklar hafifçe renklendi.</p>

  <p>"Evet," dedi Jonathan, hafif ama sağlam bir sesle. "Götürebilirim. Beni takip edin" Önlerinde yürümeye başladı. Alfred yanında yürüyor, Prens arkadan takip ediyordu</p>

  <p>Haplo lazarlara son bir bakış fırlattı. Bir tür silah bulmam lazım, diye düşündü. Bir kılıç onları öldürmez, ama kaçmama yetecek kadar oyalar...</p>

  <p>Soğuk bir burun eline sürtündü.</p>

  <p>"Çevremde dolanıp durma," diye tersledi Haplo, hayvanı itekleyerek. Yürümeye başladı. "Sartan'ı bu kadar seviyorsan, git onun köpeği ol. Seni istemiyorum."</p>

  <p>Hayvan sırıttı. Kuyruğunu sallayarak, Haplo'nun yanında yürümeye başladı.</p>

  <p><br /></p>

  <p><i>Yalnızca bir kişi hayatta.</i></p>

  <p>Haplo yaşamı boyunca pek çok korkunç şey görmüştü. Labirent merhametsizce, acımasızca öldürürdü. Ama o gün Necropolis sarayında gördükleri, hayatının kalanı boyunca aklından çıkmayacaktı.</p>

  <p>Jonathan sarayı biliyordu, onları hızla kıvrılan koridorlardan ve odalardan oluşan karmaşık bir bulmacanın içinden geçirdi. Başta ihtiyatla, dikkatle ilerliyorlardı, gölgelerden ayrılmıyor, kapı ağızlarında saklanıyor, her köşede, yeni kurban arayan lazarlarla karşılaşmaktan korkuyorlardı.</p>

  <p>Yaşayanlar bizi tutsak ettiler. Biz yaşayanların köleleriyiz. Yaşayanlar artık olmadığında, özgür kalacağız</p>

  <p>Jera'nın sesi hâlâ koridorlarda yankılanıyordu, ama ondan ya da canlı ya da yarı-canlı, başka herhangi bir varlıktan iz yoktu.</p>

  <p>Fakat her yer ölülerle doluydu. ,</p>

  <p>Cesetler koridorları dolduruyor, öldükleri yerde yatıyorlardı. Hiçbiri dıriltilmemişti, hiçbirine, herhangi bir tören yapılmamıştı. Bir okun öldürdüğü bir kadın, kollarında katledilmiş bir bebek tutuyordu. Gafil avlanan, arkadan vurulan bir adam, görmeden onlara bakıyordu, ölü yüzde, adeta komik bir hayret ifadesi vardı.</p>

  <p>Haplo bedendeki kılıcı kurtardı ve kendisi kullanmak için el koydu. '</p>

  <p>"Artık bu silaha ihtiyacın yok," dedi Prens. "Lazarlar bizi kovalamıyor. Kleitus çağırdı onları. Daha acil işleri var."</p>

  <p>"Tavsiyen için teşekkürler, ama gene de o yanımdayken kendimi daha iyi hissederim."</p>

  <p>Hızlı bir şekilde, yürürken hem grubun ilerlemeye devam etmesini sağladı, hem de kılıcın üzerindeki kanlı izlerden giderek bazı rünler çizdi. Başını kaldırdığında, Alfred'in dehşet dolu bakışlarıyla karşılaştı.</p>

  <p>"Kaba, kabul ediyorum," dedi Haplo ona. "Ama süslü birşeyler yapmak için zamanım yok."</p>

  <p>Alfred itiraz etmek için ağzını açtı.</p>

  <p>"Bu büyü," diye ekledi Patryn serinkanlılıkla, "lazarları bağlayan, bedenlerini bir arada tutan büyülü yaşamı sona erdirebilir. Elbette, onlara yaptığın o büyüyü hatırlayabilirsen başka."</p>

  <p>Alfred ağzını kapattı ve gözlerini kaçırdı. Sartan hasta ve bitkin görünüyordu. Derisi griydi, elleri titriyordu. Omuzları büyük bir yük altında çökmüştü. Büyük acı çekiyordu ve Haplo sevinebilir, düşmanının çektiği acılar karşısında neşelenebilirdi.</p>

  <p>Ama yapamıyordu ve bu duygu onu öfkelendirdi. Eski düşmanının kanı ile bir rün çizdi ve yalnızca midesini burkan bir acı hissetti. Hoşlansam da, hoşlanmasam da, Alfred ve ben aynı kaynaktan geliyoruz. Birbirinden çok uzağa düşmüş dallar, biri en tepede, biri aşağıda; birisi ışığa uzanıyor, biri gölgeden çıkmıyor. Ama ikimiz de aynı gövdede yetişiyoruz. Balta gövdeye iniyor, tüm ağacı devirmeye kararlı. Sartanların sonunda, Haplo kendi sonunu okuyabiliyordu.</p>

  <p>Bu ölüçağırıcılık bilgisini Lorduma götürecek miyim? Yoksa kendime mi saklayacağım? Bu, Lorduma yalan söylemem anlamına gelir. Hayatımı kurtaran adama yalan söylemem anlamına gelir.</p>

  <p>Ne düşünüyorum ben? Elbette bu bilgiyi Lorduma götüreceğim. Jonathan'ı da alacağım. Neler oluyor bana? Zayıflıyorum! Duygusallaşıyorum! Hepsi o lanet Alfred'in suçu. O da benimle gelecek. Lordum onunla ilgilenir.</p>

  <p>Ve ben de izleyip, her dakikanın zevkini çıkaracağım.</p>

  <p><br /></p>

  <p><i>Yalnızca biri hayatta.</i></p>

  <p>Taht odasının yanındaki giriş salonuna geldiler. Kleitus'a hizmet eden, gözüne girmeye çalışan, Hükümdar'ın bir bakışı ile şereflendirilmeyi uman saraylılar, yerde ölü yatıyorlardı. Hiçbiri silahlı değildi, hiçbiri hayatı için mücadele edememişti, ama birkaçı, çaresizce kaçmaya çalışmıştı. Onlar da arkadan bıçaklanmıştı.</p>

  <p>"İstedikleri şeyi aldılar," dedi Jonathan, bedenlere duygusuzca bakarken. "Sonunda Kleitus onlara dikkat etti, her birine."</p>

  <p>Haplo genç adama baktı. Alfred her ölünün çektiği acıları, onların yerine çekiyordu sanki. Buna karşın Jonathan, cesetlerden biri bile olabilirdi. O ve Prens Edmund, esrarengiz bir şekilde birbirlerine benziyorlardı. Sakin, ağırbaşlı, bu trajedi karşısında duygusuz.</p>

  <p>"Peki Kleitus nerede?" diye merak etti Haplo yüksek sesle. "Ve neden bu ölüleri arkada bıraktı? Neden onları lazara çevirmedi?"</p>

  <p>"Bu grubun içinde hiç ölüçağıran olmayışı dikkatini çekmiş olmalı," diye yanıt verdi Alfred hafif, titrek bir sesle. "Kleitus kontrol sağlamalı. Birkaç gün içinde geri dönüp, daha önce yaptığı gibi ölüleri kaldıracak."</p>

  <p>"Tabii," diye ekledi Jonathan, "artık Kleitus ölülerle doğrudan iletişim kurabiliyor. Lazarlar sayesinde ölüler zekâ kazandı."</p>

  <p>Bir amaç ve kararlılıkla hareket eden ölü orduları; kıskandıkları ve nefret ettikleri kişileri -yaşayanları- öldürmek için.</p>

  <p>"Sarayda hiçkimseyi bulamamış olmamızın sebebi bu," dedi Prens. "Kleitus ve Jera, ordularıyla ilerlediler. Ateş Denizi'ni geçmeye, bu dünyadaki son yaşayan halka saldırmaya ve onları öldürmeye hazırlanıyorlar"</p>

  <p>"Senin halkın," dedi Haplo.</p>

  <p>"Onlar artık benim halkım değil," dedi Prens. "Artık benim halkım bunlar." Beyaz, pırıldayan hayalet, soğuk ışığı solgun yüzlere hafif bir ışık saçarak, cesetlerin ortasında durdu. Mutsuz ruhların fısıltıları, sanki ona yanıt veriyorlarmış gibi, havayı doldurmuştu.</p>

  <p>Ya da ona yalvarıyorlarmış gibi.</p>

  <p>"Baltazar'ı uyarmalıyız. Peki ya gemin?" diye sordu Alfred aniden, Haplo'ya dönerek. "Güvende olacak mı? Buradan gitmeyi başarabilecek miyiz?"</p>

  <p>Haplo, gemisinin elbette güvende olduğunu, korunduğunu söyleyerek terslenecek oldu Ama sözcükleri dudaklarında söndü. Nasıl emin olabilirdi ki? Lazarların sahip olduğu güçleri bilmiyordu Eğer gemiyi yok ederlerse, yeni bir tane bulana kadar burada kısılı kalırdı. Tuzağa düşmüş bir halde, ölü orduları ile savaşarak, asla durdurulamayacak, asla yenilmeyecek olanlara karşı savaşarak.</p>

  <p>"Şimdi ne yapıyor? Kleitus şu anda nerede? Biliyor musun?"</p>

  <p>"Evet," diye yanıt verdi Prens. "Ölülerin seslerini duyuyorum. Güçlerini harekete geçiriyor, ordusunu topluyor, onları ileri göndermeye hazırlanıyor. Gemiler demirli, bekliyor Tüm birliklerini yüklemesi zaman alacak." Haplo hayaletin gülümsediğine yemin edebilirdi. "Ölüler artık koyun gibi güdülemiyor. Zekiler ve zekâ serbestçe düşünme, serbestçe hareket etme yetisini getirir. Ve bu da, kaçınılmaz olarak, kargaşayı."</p>

  <p>"Demek zamanımız var," dedi Haplo. "Ama Ateş Denizi'ni geçmemiz gerek."</p>

  <p>"Ben bir yolunu biliyorum," dedi Prens, "eğer bu yolu kullanacak cesaretiniz varsa."</p>

  <p>- Bu artık bir cesaret meselesi değildi.</p>

  <p>Alfred, Haplo'nun düşüncelerini dile getirdi. "Başka seçeneğimiz yok."</p>

  <p class="softbreak">&nbsp;</p>
</body>
</html>
