<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>AgaclarinOzelHayati-11</title>
    <meta http-equiv="Content-Type" content="text/html; charset=utf-8" />
  

</head>
  <body id="AgaclarinOzelHayati-11" xml:lang="tr-TR">
  <div>
    <p><st c="0">Daniela uyanıyor. </st><st c="19">Gece yarısı olunca hep uyanıyor, saat on ikiyi vuralı kısa bir süre oldu. </st><st c="93">Cansız ve ağlamaklı bir sesle Julián’dan yanına gelip onu uyutmasını istiyor. </st><st c="171">Annen birazdan gelecek, diyor Julián, şimdi aradı, iyiymiş, bir arkadaşını hastaneye bırakması gerekmiş. </st><st c="276">Sancılanan hamile bir arkadaşını, diye ayrıntı veriyor. </st><st c="332">Sonra da ekliyor: Yolda iki lastiği patlamış.</st></p>

    <p><st c="377">Çocuk sancı sözcüğünü bilmiyor ve iki lastiğin patlamasının pek alışıldık bir durum olmadığından habersiz, ama Daniela annesi geciktiği için telaşlanmıyor, en azından tam olarak değil. </st><st c="563">Sadece Julián’ın yanında kalmasını, onu yeniden uyutmasını, karanlıktan korumasını istiyor.</st></p>

    <p><st c="654">Neden bütün çocuklar karanlıktan korkar bilmiyorum. </st><st c="707">Ben senin yaşındayken karanlıktan korkmazdım, diyor Daniela’ya ve bu bir yalan, ya da belki doğru: Julián çocukken karanlığın kendisinden korkmazdı, esas korkusu kör olmaktı. </st><st c="882">Bir gece etrafta hiçbir ışık yokken uyanmıştı: önce birisinin odayı </st><span><st c="950">kilitlediği</st></span><st c="961"> hissine kapılmıştı, sonra da dehşet içinde kör olduğu hissine. </st><st c="1025">O zamandan beri kör karanlığa, kilitli odalara tahammülü yok.</st></p>

    <p><st c="1086">Bir “Ağaçların Özel Hayatı” masalı daha uyduralım ister misin?</st></p>

    <p><st c="1149">Evet, diye yanıtlıyor Daniela.</st></p>

    <p><st c="1180">Birkaç hafta önce Daniela, Hayır, diye yanıt vermişti. </st><st c="1236">Birden, Ben artık masal için büyüğüm, tek başıma uyuyabilirim, demişti. </st><st c="1308">Bu huysuzluğun çok belli bir sebebi vardı: Fernando’nun evinde, muhtemelen uzun bir playstation seansının ardından, annesiyle babasının düğün kasetini bulmuştu. </st><st c="1469">Belki de Julián’ın kızın hayatında gittikçe daha fazla önem kazanmasından tedirgin olan Fernando kaseti çıkarmadı, tam tersine, çıt çıkarmadan gözlerini ekrana diken Daniela’nın sorularını yanıtlamaya can atarak yanına oturdu. </st><st c="1696">Daniela eve döndüğünde dalgın ve yabaniydi, ancak çetin bir sorgulamanın ardından Verónica’ya üzüntüsünün sebebini açıkladı.</st></p>

    <p><st c="1820">Hemen ardından telefonlaşmalar, Verónica’nın suçlamaları, Fernando’nun karmakarışık iddiaları ve alışılageldiği üzere kendini arabuluculuk rolünü üstlenmeye mecbur hisseden Julián’ın işi tatlıya bağlama çabaları geldi. </st><st c="2040">Ortalığı yatıştırmaya çalışarak, Verónica nasıldır bilirsin, dedi Fernando’ya, ama aslında bu hiç de doğru sayılmazdı: Fernando zor müşterilerle nasıl başa çıkacağını, en uygun fiyatları nerede bulacağını, hatta gitarla Heitor Villa-Lobos’un birkaç parçasını çalmayı bile biliyordu ama Verónica’nın nasıl biri olduğunu kesinlikle bilmiyordu. </st><st c="2382">Bunu öğrenecek vakti olmamıştı, çünkü evlilikleri ite kaka üç ay ya da Fernando’nun her zaman belirtegeldiği üzere yaklaşık yüz gün sürmüştü – Fernando, kendisine Verónica’yla birlikte geçirdiği o dönem sorulduğunda, Yüz Gün Savaşları’ydı, der, koca bir gülümsemenin ardından.</st></p>

    <p><st c="2658">Verónica ve Fernando mutluluk şartını yerine getirmeye hazır evlenmişti. </st><st c="2732">Bir süreliğine, sanki bütün kehanetlere rağmen şekil almış silik bir fikir değil de gerçekten bir çiftlermiş gibi, farklılıkları bir kenara koymayı kararlaştırmışlardı. </st><st c="2901">Düğünde Verónica yirmi bir yaşındaydı, Fernando neredeyse otuzundaydı, Daniela ise ömrünün altıncı ayındaydı. </st><st c="3011">Fernando zamanla, birlikte yaşamaya alışacaklarını düşünüyordu – buna karşılık Verónica bu evliliğin en fazla birkaç yıl süreceğini hissediyordu, Daniela ise hiçbir şey düşünmüyordu, çünkü altı aylık bızdıklar bir şey düşünmez.</st></p>

    <p><st c="3238">(Tamam, kötü espriydi ama mecburiyetten yapıldı. </st><st c="3288">En iyisi, o zamanların sadece bir şakadan ibaret olduğunu düşünmek – artık duyulmayan, kulak tırmalayıcı, gelip geçici bir ses.)</st></p>

    <p><st c="3416">Daniela’nın o akşamüstü televizyonun karşısında neler hissettiğini anlamak için henüz erken. </st><st c="3510">Ne de olsa annesiyle babasını ilk defa yan yana görüyordu, tıpkı gerçek bir çift gibi: Verónica gelinlik giymiş, saçları domates biçiminde toplanmış, şimdikinden daha zayıf ama çok güzeldi; Fernando ise sağa sola gülücük saçıyordu, gergin değildi, çok neşeliydi, üzerindeki kiralık smokini doğallıkla taşıyordu. </st><st c="3822">İnce elli, diksiyonu mükemmel, çok zayıf bir rahip bu birlikteliği kutsuyor ve böylece Daniela’nın annesiyle babası bir tür mahcubiyet içinde usulca dudaktan öpüşüyordu. </st><st c="3992">Güzel bir düğündü, en azından bazı anları güzeldi. </st><st c="4043">Uzak akrabalar en küçük fırsatta mutluluk gözyaşlarını koyuveriyordu, öbür yanda ihtiyarlar ısrarla gençlerin arasına karışıyordu. </st><st c="4174">Saçları briyantinli memurlar, kalın düğümlü ve parlak renkli yeni kravatlarıyla boğuşuyordu, eşleri şık elbiseleri içinde zorlama gibi dursa da, pekâlâ hakiki bir neşeyle kameraya bakıyordu.</st></p>

    <p><st c="4364">Daniela için annesiyle babasının öpüştüğünü görmekten daha sarsıcı olan, biri tuvalete gittiğinde ya da kendisine panç koymaya yeltendiğinde bir koldan ötekine geçirilirkenki gülen ya da ağlayan altı aylık halini görmek olmalı. </st><st c="4593">Düğünün davetlileri ellerinde bardaklarıyla, kaçınılmaz şekilde Daniela’ya, Daniela’cığa, Dani’ye yapılan imalarla dolu içten sohbetlere dalmıştı, Şimdiden sonra, diyorlardı, daha da mutlu olacak. </st><st c="4790">Henüz yaşını doldurmamış bebek, şimdi hiç hatırlamadığı insanların kucağında düğün için giydirilmiş ya da daha doğrusu süslenmiş, saydam saçları ve kırmızı yanaklarıyla ağlarken, gülerken ya da uyuklar halde görülüyordu.</st></p>

    <p><st c="5010">Daniela ikinci videoyu, annesinin ikinci düğününün videosunu görmedi, hatta belki de hiç görmeyecek ama Verónica’nın Julián’la evlendiği günü belli belirsiz hatırlıyor. </st><st c="5180">Çok fazla görüntü var: iki nikâh, iki düğün, iki farklı kader çizgisi. </st><st c="5251">Bir yanda annesiyle babası ve altı aylık haliyle kendisi var, öbür yandaysa annesi, Julián ve beş yaşındayken yine kendisi. </st><st c="5375">Kilisenin ürkütücü heybeti yerine yoksul bir büro, daha yeni cilalanmış ahşap bir yazı masası, sözü fazlasıyla uzatan bir kadın, yeni evli çiftin hızla imzaladığı kocaman bir defter ile kısa ve kesin bir öpücük. </st><st c="5587">Ardından az sayıdaki davetlinin büyük bir alkış kopararak tebrik ettiği anne, ikili ya da üçlü kucaklaşmaları hem isteyerek, hem istemeyerek kızına doğru koşuyor.</st></p>

    <p><st c="5749">İkinci düğüne dair en sevmediği şey annesinin gelinlik yerine mavi bir elbise giymeyi tercih etmesiydi. </st><st c="5854">Ama düğünde iyi vakit geçirdi. </st><st c="5885">Doğal olarak hayatının ilk partisiydi, hatırladığı ilk parti: Verónica’nın Julián’la aşk hikâyesine adadığı devasa </st><span><st c="6000">tres leches</st></span><st c="6011"> pastasından üç dilim yedi ve dans etti, çok dans etti, kuzenleriyle, büyükbabasıyla, annesiyle ve hatta bir zamanlar onun için öğle yemeklerine davet edilen bir misafirden biraz daha fazlası olan, ama şimdi, üç yıl sonra onu ağaçlarla ilgili bir masal anlatarak uyutmaya başlayan çaylak üvey babasıyla.</st></p>

    <p><st c="6314">Bir “Ağaçların Özel Hayatı” masalı daha uyduralım ister misin?</st></p>

    <p><st c="6377">Evet, diye yanıtlıyor Daniela. </st><st c="6409">Julián ağırdan alarak oturuyor, çünkü gözleri, kulakları ağrıyor, emin değil: birden, sorumsuzca uyumak ve yarın ya da dün tazelenerek uyanmak isterdi. </st><st c="6561">Kısa bir masal olmalı, sadece giriş, ta ki kız yeniden uykuya dalana dek: belki küçük bir bahçenin bitkileriymiş gibi ağaçları koruyan bir devin ya da bir pırnal meşesine tırmanan ve bir daha asla aşağı inmek istemeyen bir çocuğun macerası. </st><st c="6802">Julián hikâyenin karışacağını hissediyor. </st><st c="6844">Belki de uydurmak daha iyi, diye düşünüyor, belki anlamlı olan tek şey uydurmak:</st></p>

    <p><st c="6924">Kavak ve baobap, parka gelmeyi alışkanlık haline getiren deli insanlar hakkında konuşuyor. </st><st c="7016">Parka bir sürü deli insanın geldiği konusunda hemfikirler. </st><st c="7075">Park delilerle dolu, ama benim en beğendiğim deli, diyor baobap, bir keresinde benimle konuşmaya gelen upuzun kollu bir kadın. </st><st c="7202">Sanki dünmüş gibi hatırlıyorum, oysa üzerinden çok zaman geçti, o kadın geldiğinde iki yüz on beş ya da iki yüz yirmi yaşında olmalıyım, sen daha doğmamıştın bile.</st></p>

    <p><st c="7365">Julián birden hata ettiğini fark ediyor: Daniela, baobabın yaşını garipseyerek tilki uykusundan uyanıyor, özellikle de kavağın ve baobabın her zaman birlikte yaşadıklarını ve bu yüzden o kadar yakın arkadaş olduklarını, hayatlarını birlikte ekildikleri parkta geçirdiklerini düşündüğü için. </st><st c="7657">Julián toparlamaya çalışarak panik içinde art arda bir sürü bilgi uyduruyor, bunların sonucunda baobabın bin beş yüz, kavağınsa ancak kırk yaşında olduğu ortaya çıkıyor. </st><st c="7827">Daniela’nın kafası iyice karışıyor, Julián kaldığı yerden devam ediyor, hikâyeyi toparlamak için kendini zorlaması gerektiğinin farkında:</st></p>

    <p><st c="7964">Kolları, dedi baobap, upuzun bir kadındı. </st><st c="8007">Başta bir kız çocuğu olduğunu düşünmüştüm, çünkü dişlerinde tel vardı ama çocuk değildi, upuzun kollu bir kadındı, kolları yere kadar uzanıyordu. </st><st c="8153">Pek güzel bir kadın sayılmazdı, daha ziyade enteresandı: yeşil gözler, kısa beyaz saçlar, esmer bir ten ve dişlerinin arasında büyük teller ve yere değen o uzun kollar. </st><st c="8322">Ressamdı ya da bir zamanlar ressamlık yapmıştı, adıysa Otoko’ydu.</st></p>

    <p><st c="8387">Julián deli kadına odaklanmaya karar vermişti ama artık onun deli bir kadın olduğunu düşünmüyordu, yalnız bir kadın, ya da sadece ağaçlarla konuşan bir kadın olduğunu düşünüyordu. </st><st c="8568">Böylece Otoko’nun yaşlı baobap karşısındaki monoloğunu seslendirmeyi denedi:</st></p>

    <p><st c="8644">Ben ressamım, dedi Otoko, ama bir sorun çıktı ve artık ressamlıktan vazgeçmem gerekiyor. </st><st c="8734">Sorun bu uzamış kollarımda. </st><st c="8762">Bu kadar uzun kollarla resim yapmak çok zor, gözlerim ağrıyor, tuval uzağımda kalıyor, zar zor görebiliyorum.</st></p>

    <p><st c="8871">Gözlük verdiler ama kullanmayı düşünmüyorum, en azından tellerim çıkarılana kadar. </st><st c="8955">Çocukluğumdan beri sloganım şuydu: Ya tel ya gözlük. </st><st c="9008">Telleri seçtim, sonradan kollarımın bu kadar uzayacağını ve resim yapamayacağımı, başıma bunların geleceğini nereden bilecektim ki.</st></p>

    <p><st c="9139">İnsanların kolları normalde bu kadar uzamıyor. </st><st c="9187">Dallar uzar, dallar öyle, bunu sen benden daha iyi bilirsin baobap. </st><st c="9255">Dallar ölüp gidene dek uzar ama insanların kollarının bu kadar uzaması pek sık rastlanan bir durum değil.</st></p>

    <p><st c="9360">Alışıldık bir durum değil ama belki o kadar da tuhaf bir şey değildir. </st><st c="9432">Belki ben binde birim ya da belki milyonda birim ve bundan memnunum, nereden baksan bir ayrıcalık. </st><st c="9531">Hem bir sorun hem bir ayrıcalık.</st></p>

    <p><st c="9563">Bu nedenle kendime başka bir iş bulacağım. </st><st c="9607">Yerden yaprak toplama işiyle uğraşmak istiyorum, çünkü kolayıma geliyor, eğilmem bile gerekmiyor. </st><st c="9705">Bütün gün parklarda gezinip yerden yaprakları toplayacağım.</st></p>

    <p><st c="9764">Daniela yeniden uykuya daldığından artık gerek kalmasa da Julián hikâyeyi anlatmaya devam etti, ama şimdi konuşan ressam ya da yaprak toplayıcısı değildi, başka bir kadındı, Otoko’dan daha güzel ya da en azından kolları o kadar uzun olmayan, normal kollu bir kadın. </st><st c="10031">Bu kadın Verónica değil, kesinlikle şu sıralar uzak bir caddede dolanan Verónica değil. </st><st c="10119">Her nedense Verónica, Julián’ın yüksek sesle boşluğa ya da uyuyan kıza uydurup anlattığı masalda yer alması mümkün olmayan tek kadın.</st></p>
  </div>
<div id="charCountTotal" value="10252"></div></body>
</html>
