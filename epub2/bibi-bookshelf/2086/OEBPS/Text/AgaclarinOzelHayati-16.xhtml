<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>AgaclarinOzelHayati-16</title>
    <meta http-equiv="Content-Type" content="text/html; charset=utf-8" />
  

</head>
  <body id="AgaclarinOzelHayati-16" xml:lang="tr-TR">
  <div>
    <p><st c="0">Daniela edebiyatla ilgilenmiyor. </st><st c="34">Çok okuyor ama daha ziyade tarih, anı ya da deneme kitapları. </st><st c="96">İşin aslı, kurmacaya katlanamıyor, romancıların komik zırvaları sabrını taşırıyor: aşağı yukarı içinde yaşadığımız gibi bir dünya varmışmış, ben ben değilmişmişim de güvenilir bir sesmişim, üzerinde daha az beyaz, yarı esmer, esmer yüzlerin yer değiştirdiği beyaz bir yüzmüşüm.</st></p>

    <p><st c="373">Babasıyla yediği o öğle yemeğinden sonra Daniela nedense Julián’ın romanını okumaya karar verdi. </st><st c="471">Kitabı bulmakta hiç zorlanmadı: öteden beri sıkıcı alfabetik sırayla muhafaza edilen her zamanki raftaydı. </st><st c="578">Uzun yıllar boyunca kitabı okumak için merak duymadı ya da belki cesaretini toplayamadı. </st><st c="667">Şimdi kitabı açtığında ilk sayfadaki notu görüyor: “Daniela için, sevgiyle, okurken sıkılmaması dileğiyle.”</st></p>

    <p><st c="774">Üvey babasının elyazısını tanıyor – hepsi birbirinin aynısı olsun diye kâğıdın üzerinde elinin hafifçe kaymasını bile engellemeye çalışarak harflerin üzerinden dikkatle geçmiş. </st><st c="952">Sigara tiryakilerinin elyazısı diye bir şey olmasa da, bu bir sigara tiryakisinin elyazısı, diye düşünüyor. </st><st c="1060">Daniela, yalnızlık içinde sürüklenmeye hazır, Julián’ın elyazısını bu kadar net hatırladığı için kendine şaşırıyor. </st><st c="1176">Onu kalemle bir şey yazarken hiç görmedi, onu daha çok sigara içerken hatırlıyor, bilgisayarın önünde, o zamanlar Daniela’nın gıpta ettiği bir hızda klavyenin tuşlarına basarken ve beş saniye sonra daha yeni yazdığı kelimeleri aynı hızla silerken.</st></p>

    <p><st c="1423">Bir şey aramak ya da birini beklemek için parka ya da havalimanına gitmesi gerek. </st><st c="1506">Ama hafızasından süzülenleri çoğaltmak için evde kalmayı tercih etti. </st><st c="1576">Ondan evde kalmasını istemişler gibi davranıyor. </st><st c="1625">Okumak bir sadakat göstergesiymiş gibi, bir özet hazırlaması, ders için bir kompozisyon yazması gerekiyormuş gibi okuyor: adaletsiz tek bir soruyu yanıtlamak için kırk beş dakikalık süre: bir üvey babanın kitabı nasıl okunmalı?</st></p>

    <p><st c="1852">Julián’ın kitabı o kadar kısa ki okuyup bitirmek için yarım saat yeter. </st><st c="1925">Ama Daniela her yarım sayfada bir kahve yapmak, kahvenin hazır olup olmadığına bakmak, bir fincan kahve koymak için duraklıyor, sonra da her yudumda okumaya ara veriyor ve her yudumun ardından tavana bakıyor ya da bir sigara yakıyor ve sonra da her nefeste durmaya başlıyor. </st><st c="2200">Hatta ses geçirmeyen süngerleri sağlamlaştırmak için bile okumayı erteliyor. </st><st c="2277">Kahve yudumlarının ve sigaradan aldığı nefeslerin sesini duymak için sessizliğe ihtiyacı var. </st><st c="2371">Dumanın pencereden giren ışık huzmesinde dağılışını izlemek için sessizliğe ihtiyacı var.</st></p>

    <p><st c="2460">Canı sıkılmıyor ya da azıcık sıkılıyor. </st><st c="2501">Kitapta kendine dair bir şeylere, elbette ki yaşadığı ama zar zor hatırladığı silik bir geçmişin kıvılcımlarına rastlamayı ümit ediyor. </st><st c="2637">Çocukluk anıları yok. </st><st c="2659">Hayatını anlatmayı beceremez: hafızasının taşıdığı, sürüklediği sadece birkaç çıplak sahne var. </st><st c="2755">Bunlar izler ya da kalıntılar. </st><st c="2786">Bunlar ancak ve ancak çok gayret edilirse bir hikâye, bir hayat kurabilecek parçalar.</st></p>

    <p><st c="2871">Ama arıyor, kendini arıyor: belki bir paragraftan ötekine geçesiye araya günler, haftalar, aylar girmiştir. </st><st c="2980">Belki Julián yazarken Daniela birden içeri girmiş ve bu müdahale kitapta bir cümle ya da en azından bir kelime bırakmıştır. </st><st c="3104">Bu yüzden bazı cümlelerin altını çiziyor, ama bunlar beğendikleri değil, belki de onun söylediği ve Julián’ın çaldığı, ondan kopyaladığı cümleler. </st><st c="3251">Neşeleniyor, bu kitapta kendisinin, Daniela’nın dilinin yaşadığını görmenin yanılsamasına kapılıp gidiyor.</st></p>

    <p><st c="3357">Bu bir aşk hikâyesi, pek de özel sayılmaz: iki kişi, isteyerek ve masumane bir şekilde, kısa süre içinde doğal olarak düşüşe geçecek paralel bir dünya kuruyor. </st><st c="3518">Sınıfına ait izler yakaladığı, ortalama, genç işi bir aşkın hikâyesi: küçük evler, yarım gerçekler, ezbere aşk cümleleri, korkaklık, bağnazlık, kaybolan ve sonra tekrar kurulan hayaller – bir yükselip bir alçalanların, gitmeyen ve kalmayanların ani kader değişiklikleri. </st><st c="3789">Bir türlü gelmeyen bir itiraf beklentisi yaratan, bir çırpıda söylenmiş kelimeler.</st></p>

    <p><st c="3871">Paralel dünyalar yok, Daniela bunu gayet iyi biliyor. </st><st c="3926">Sıradanlığın üstesinden gelmeyi becerdi: Her şeye hazırım, demek hoşuna gidiyordu birkaç yıldır. </st><st c="4023">Bu doğruydu da. </st><st c="4039">Her şeye hazırdı, her şeyi yapmaya, ona verecekleri ne olursa olsun almaya, ne söylenmesi gerekiyorsa onu söylemeye. </st><st c="4156">Hatta söylemek istemediği şeyleri söylerken kendi sesini duymaya bile hazırdı. </st><st c="4235">Ama artık yeter. </st><st c="4252">Artık her şeye hazır değil. </st><st c="4280">Artık özgür.</st></p>

    <p><st c="4292">Daniela okumayı bitiriyor ve hemen altını çizdiği satırlara dönüyor. </st><st c="4362">Kendi dilini, kendini arıyor ama bulamıyor. </st><st c="4406">Kitapta yok. </st><st c="4419">Kaybolmuş. </st><st c="4430">Bu yokluk onu rahatsız etmiyor. </st><st c="4462">İçi avuntu ve hayal kırıklığı karışımı bir duyguyla kaplı, kitabı kapıyor. </st><st c="4537">Hayatı değişmedi. </st><st c="4555">Muhtemelen yarın, kapıldığı izlenimleri doğrulamak için kitabı tekrar okuyacak. </st><st c="4635">Ama köprüye gitmeyecek, ona şimdiki zaman, geçmiş, gelecek duygusu verecek hiçbir hikâyeyi hatırlamayacak. </st><st c="4742">Hile yapmak istemiyor. </st><st c="4765">Hayatı değişmedi: daha fazlasını bilmiyor, daha azını da. </st><st c="4823">Daha fazlasını hissetmiyor, daha azını da.</st></p>

    <p><st c="4865">Bir üvey babanın kitabını okumak, bir babanın kitabını okumaktan daha mı kolay? </st><st c="4946">Bahçeleri, boşlukla konuşan, uzak bir caddede patlak lastik değiştiren kadınları düşünmesi gerek. </st><st c="5044">Hasta ağaçların kırılgan güzelliğini düşünmesi gerek. </st><st c="5098">Yıkık tentelerle dolu bir park hayal etmesi gerek. </st><st c="5149">Rutubetli bir dairenin dört duvarı arasına tıkılmış, payına düşenleri söylemeyi reddeden bir adamın yalnızlığını tasavvur etmesi gerek.</st></p>

    <p><st c="5284">Julián, ağaçların hikâyelerini hatırlamasını isterdi ya da arada bir kullandığı, öğüt veren pedagojik ses tonuyla çarpım tablosunu ezberleyerek geçirdikleri zulüm dolu saatleri. </st><st c="5463">Julián, Daniela’nın, kitabını okuduktan sonra bunları hatırlamasını isterdi. </st><st c="5540">Ama hayır. </st><st c="5551">Hafıza bir sığınak değil. </st><st c="5577">Sadece artık var olmayan sokak isimlerinin tutarsız uğultusu kalıyor geriye.</st></p>

    <p><st c="5653">Vakit gece.</st></p>

    <p><st c="5665">Daniela ses geçirmeyen süngerleri söküyor, çünkü adımları, korna seslerini, alarmları, komşuların konuşmalarını dinleyerek uyumak istiyor. </st><st c="5805">Kendini düşünüyor, çocukluğunda, Julián kitap okuyup annesi resim yaparken nasıl da uyuyor taklidi yaptığını. </st><st c="5915">Yavaş yavaş uyku çöküyor.</st></p>

    <p><st c="5940">Şimdi uyudu. </st><st c="5954">Uyuyor.</st></p>
  </div>
<div id="charCountTotal" value="5961"></div></body>
</html>
