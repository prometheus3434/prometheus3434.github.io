<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>AgaclarinOzelHayati-19</title>
    <meta http-equiv="Content-Type" content="text/html; charset=utf-8" />
  

</head>
  <body id="AgaclarinOzelHayati-19" xml:lang="tr-TR">
  <div>
    <p><st c="0">Beden eğitimi öğretmeni bir Nazi, dedi Daniela.</st></p>

    <p><st c="48">Dikkatlice, su birikintilerinden kaçarak yürüyorlar, evde buldukları tek şemsiyeyi paylaşıyorlar. </st><st c="147">Bu seferlik taksiyle gitmek daha iyi olurdu ama Julián her zamanki gibi yedi bloku yürümeyi tercih etti. </st><st c="252">Biraz önce ona, oyun olsun diye, zihinlerinde adımlarını sayarak sessizce yürümeyi teklif etti: Okula vardığımızda bana kaç adım saydığını söylersin, ben de sana söylerim, böylece aynı yürüyüp yürümediğimizi öğreniriz.</st></p>

    <p><st c="470">Ama Daniela adım sayma oyunu oynamak istemiyor. </st><st c="519">Söylediği üzere Nazi olan beden eğitimi öğretmeni hakkında konuşmak istiyor, böylece Julián, beden eğitimi öğretmenlerinden ve fazla sportif insanlardan nefret ettiği halde adamı savunmak, İkinci Dünya Savaşı’nın, birincisinin ve hatta Rus Devrimi’nin çetrefilli bir özetini kabataslak anlatmak zorunda kalıyor. </st><st c="831">Beden eğitimi öğretmeni bir Nazi değil, diye lafını tamamlıyor, tam da bir arabanın sıçrattığı çamurdan son anda kaçmayı becerdikleri anda. </st><st c="971">Öğretmenin iyi bir adam, diyor Julián, belki biraz abartıyor, karın kaslarına fazla yükleniyor ama bu onun işi.</st></p>

    <p><st c="1082">Hiç beden eğitimi öğretmeni olmayı istedin mi?</st></p>

    <p><st c="1129">Hayır.</st></p>

    <p><st c="1136">Hiç Greenpeace’e katılmayı istedin mi?</st></p>

    <p><st c="1175">Hayır.</st></p>

    <p><st c="1182">Hiç pilot olmayı istedin mi?</st></p>

    <p><st c="1211">Hayır.</st></p>

    <p><st c="1218">Hiç başka bir şey olmayı istedin mi?</st></p>

    <p><st c="1255">Her zaman başka bir şey olmayı istersin Daniela, diye cevap veriyor – Daniela’cık ya da Dani diyecekti ama Daniela dedi. </st><st c="1377">Hiçbir zaman olduğun şeyden mutluluk duymazsın. </st><st c="1425">Her şeyden memnun olmak tuhaf olurdu. </st><st c="1463">Ben çocukken tüm çocuklar gibi doktor olmak istiyordum. </st><st c="1519">Tüm çocuklar doktor olmayı ister.</st></p>

    <p><st c="1552">Ben değil. </st><st c="1564">Ben doktor olmak istemiyorum, ayrıca hiçbir arkadaşım da doktor olmayı istemiyor, çok sıkıcı. </st><st c="1658">Çok para kazanıyorlar ama sıkıcı.</st></p>

    <p><st c="1691">Aslında Julián asla doktor olmayı istemedi. </st><st c="1736">Sorudan paçayı kurtarmak için alelacele bir yalan uyduruvermişti. </st><st c="1802">İyi baba ya da üvey baba ya da ağbi ya da her neyse rolüne uygun düşecek şekilde Daniela’yı kollayarak kaldırımın dış tarafından yürüyordu. </st><st c="1942">Asla doktor olmayı istemedi, ne de beden eğitimi öğretmeni olmayı. </st><st c="2009">Ayrıca asla edebiyat öğretmeni olmayı da istemedi. </st><st c="2060">Yazar olmayı isterdi –istiyor– ama yazar olmak tam olarak birisi olmak anlamına gelmiyor.</st></p>

    <p><st c="2149">Yağmur bastırıyor. </st><st c="2169">Yağmurlu bir günde yedi blok boyunca birçok sohbet tamamlanabilir. </st><st c="2236">Yüzlerce ya da binlerce adım boyunca kelimeler geliyor ve gidiyor, tez canlı, çabucak.</st></p>

    <p><st c="2322">On dakika sonra saat sabah sekiz olacak. </st><st c="2364">Bir saat kadar önce Julián geleceğin başlaması gerektiğine karar verdi. </st><st c="2436">Bu ertesi gün, diye düşündü ve kahve yaptı, ayrı bir özen göstererek yüzünü yıkadı, üst üste yüzüne su çarptı, abartarak, sanki kendine zarar vermek istiyormuş ya da kendini silmek istiyormuş gibi. </st><st c="2634">Sonra da normal bir gece dekoru kurmak için birkaç dakika vakit harcadı: orada iki kişi uyumuş gibi battaniyeleri ve çarşafları dağıttı, mutfağa döndü ve iki fincan kahve koydu, birinin tamamını, ötekinin yarısını içti. </st><st c="2854">Bir kızarmış ekmek kemirdi ve Daniela için bir bardak çikolatalı süt hazırladı.</st></p>

    <p><st c="2933">Sonra müzik koymayı da düşündü. </st><st c="2966">Yıllardır dinlemediği bir Aterciopelados CD’sini aradı. </st><st c="3022">Ama bulamadı. </st><st c="3036">Radyoyu açtı. </st><st c="3050">Daha çok solcuyu andıran sağcı bir başkan adayıyla bir söyleşi vardı. </st><st c="3120">İnsanlar aptal değil, diyordu, insanlar onların yanında olduğumu biliyor. </st><st c="3194">Sıfırdan başlamayı ve bir milyona, iki milyona, bir milyara ulaşmayı vaat ediyordu. </st><st c="3278">Vurguları iyiydi, iyi prova ettiği, cuk oturan cümleler dilinde kayıyordu. </st><st c="3353">Sunucu söyleşiyi bitirdi ve bütün günün yağmurlu geçeceğini duyurdu. </st><st c="3422">Bu iyi bir haber, yağmur Santiago’nun havasını temizleyecek, dedi.</st></p>

    <p><st c="3488">Julián, dünyaya dahil olmak istiyormuşçasına pencereye yaklaştı ve yağmurun yağmaya başladığını doğruladı, çok yakında ufukta sıradağlar görünecekti. </st><st c="3639">Sonra içeriden sokak kapısını açtı ve kapadı: keskin ve çok güçlü bir kapı çarpmasıydı, kulaklarında on saniye boyunca çınladı. </st><st c="3767">Sonra da seslendi, bağırdı: Güle güle sevgilim, kolay gelsin.</st></p>

    <p><st c="3828">Çocuğun odasına gitti ve onu uyandırdı, annesinin çoktan işe gittiğini, Puente Alto’da çok erken saatte toplantısı olduğunu söyledi. </st><st c="3962">Biliyorsun, Puente Alto çok uzak, diye ekledi ama çocuk ikna olmuşa benzemiyordu, üst üste sorular sordu, öğrenmek istediği ayrıntıları Julián mükemmel şekilde açıklıyordu, çünkü gece boyunca Daniela’nın sorabileceği sorular üzerine yeteri kadar düşünmüştü. </st><st c="4220">İyi hazırlanmıştı. </st><st c="4239">Şöyle dedi: Sen sütünü iç Dani, ağzını yüzünü yıka, sonra da giyin, yoksa geç kalacağız.</st></p>

    <p><st c="4327">Her zamanki gibi çocuk, mavi yeleğini bulana kadar asırlar geçti, Verónica’yı çileden çıkaran, şimdiyse Julián’da hüzünlü bir şaşkınlık uyandıran kasıtlı bir ağırlıkla elini yüzünü yıkadı. </st><st c="4517">Gecikme gündelik rutinin bir parçasıydı, sığınmaya müsait bildik bir manzara.</st></p>

    <p><st c="4594">Tereddütlü adımlarla yürüyorlar, yağmuru yara yara: önlerinde düz bir yol var, ucunda okul görünüyor, evin köşesinde hiç susmadan, güçlü bir şekilde, öfkeyle havlayan dört küçük aptal köpek var; Daniela’nın, beyaz yüzüyle ve soğuk nedeniyle ağzından çıkan kısa dumanla selamladığı dört ıslak ve kızgın köpek.</st></p>

    <p><st c="4903">Kapıya varmadan hemen önce İngilizce öğretmeni onlara yetişiyor. </st><st c="4969">Sizinle konuşmam gerek, acilen, diyor sahte bir resmiyetle, sanki tepelerine inen korkunç yağmurun altında, sokak ortasında insanı lafa tutmak son derece doğalmış gibi. </st><st c="5138">Julián’ın onayını beklemeden çocuğun İngilizce dersindeki ilgisiz tavırlarını anlatmaya koyuluyor. </st><st c="5237">Randımanını artırmazsa sınıfta kalma ihtimaliyle karşı karşıya kalabilir, diye belirtiyor yerinde duramayarak. </st><st c="5348">Julián ona nefret ve mahcubiyetle karışık bir ifadeyle bakıyor.</st></p>

    <p><st c="5411">Bir dakikalık keskin bir sessizliğin ardından, Bu ailevi bir mesele, diye yanıtlıyor Julián. </st><st c="5505">Biz İngilizceyi sevmeyiz. </st><st c="5531">Biz antiemperyalistiz, solcuyuz, diyor ve Daniela’nın yüzünde dayanışmacı bir gülümseme beliriyor. </st><st c="5630">Ama öğretmen ısrar ediyor: Sizinle ve eşinizle en kısa sürede görüşmek istiyorum, diyor ve ardından sorumluluktan, özenden ve azimden bahsediyor. </st><st c="5776">Haftaya çarşamba, akşamüstü saat dörtte sizi öğretmenler odasına bekliyorum. </st><st c="5853">Julián mekanik bir şekilde kafasını sallıyor ve hafızada saatlerin, tarihlerin, yerlerin saklandığı kısmı arıyormuşçasına kısık sesle tekrar ediyor: Haftaya çarşamba, akşamüstü saat dörtte, öğretmenler odasında. </st><st c="6065">Sonunda kadın bir yığın çocuğun, anne babanın ve şemsiyenin arasında kayboluyor.</st></p>

    <p><st c="6145">Julián, Daniela’nın elini kararlılık ve sevgiyle tutuyor. </st><st c="6204">İngilizce çalışmamız gerekecek, diyor. </st><st c="6243">Evet Julián ama şimdi sınıfa gitmem gerek, diye cevap veriyor Daniela. </st><st c="6314">Julián, Daniela’ya bakıyor, onu öpüyor ve gitmesine izin veriyor.</st></p>

    <p><st c="6379">Santiago, 11 Haziran 2006</st></p>
  </div>

  <div id="idContainer023"></div>
<div id="charCountTotal" value="6405"></div></body>
</html>
