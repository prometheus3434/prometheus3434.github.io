<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>AgaclarinOzelHayati-8</title>
    <meta http-equiv="Content-Type" content="text/html; charset=utf-8" />
  

</head>
  <body id="AgaclarinOzelHayati-8" xml:lang="tr-TR">
  <div>
    <p><st c="0">Daniela her şeyi altüst etmek üzere geldiğinde Verónica üniversitede Güzel Sanatların ikinci yılındaydı.</st></p>

    <p><st c="105">Acıyı beklemek onun için acıyı tatmanın yoluydu – büyüyen ve küçülen, hatta bazen sıcağın bastırdığı uzun saatlerde yok olmaya yüz tutan taze bir acı. </st><st c="257">Hamileliğinin ilk haftalarında haberi kendine saklamaya karar vermişti, ne Fernando’ya ne de en yakın arkadaşına anlattı, aslında en yakın arkadaşı yoktu, daha doğrusu her fırsatta ona akıl danışan bir sürü arkadaşı vardı ama aralarındaki güven karşılıklı değildi. </st><st c="522">O sessizlik dönemi Verónica’nın kendisine tanıyabileceği tek lükstü, bir mahremiyet yaması, belli belirsiz bir huzurla kararlarını almak için değerlendirebileceği bir alan. </st><st c="695">Bir hamile-öğrenci olmak istemiyorum, bir anne-öğrenci olmak istemiyorum, diye düşünüyordu; birkaç ay içinde kendisini gepgeniş ve bol çiçekli bir elbise içine zorla sığışmış, hocasına sınava çalışamadığını anlatırken ya da sonra, aradan iki yıl geçtikten sonra yavrucağını kütüphanecilere emanet ederken bulmak istemiyordu. </st><st c="1020">Birdenbire başkalarının çocuklarının sadık bakıcılarına dönüşen kütüphanecilerin şaşkın yüzlerini hayal etmek Verónica’yı paniğe sürüklüyordu.</st></p>

    <p><st c="1162">O haftalarda onlarca sanat galerisine gitti, hocalarını hiç utanıp sıkılmadan soru yağmuruna tuttu ve daha üst sınıflardaki öğrencilerin peşinden koşmasına izin vererek biraz vakit kaybetti, ki beklendiği üzere hepsi de iyi huylu, çekilmez çocuklar çıktı – serserilik yaptıklarını iddia eden, ancak işletme mühendisi ağbilerinden ve eğitim psikoloğu ablalarından daha çabuk refaha kavuşan iyi çocuklar.</st></p>

    <p><st c="1565">Verónica sonunda bu arayışın ardından, esas zoruna gidenin ne olduğunu buldu: parçası olmak istediği dünya bu değildi – ne bu ne de buna yakın bir dünya Verónica’nın parçası </st><span><st c="1740">olabileceği</st></span><st c="1751"> bir dünyaydı. </st><st c="1766">O günden beri içini ne zaman terk ettiği mesleğiyle ilgili karanlık bir his kaplasa, bir kenarda biriktirdiği kötü örneklere başvuruyordu. </st><st c="1905">Bazı hocalarının geçici sanatsal hevesleri haklı bir tavırla nasıl küçümsediğini düşünmek yerine, güzel sanatlar fakültelerinde her zaman köşe tutmayı bilen iki üç şarlatanın verdiği dersleri hatırlıyordu. </st><st c="2111">Bazı sınıf arkadaşlarının yaptığı düzgün, haysiyetli işleri anmak yerine, sınıftaki sivri akıllıların keşiflerini teşhir ettiği saf galerileri anımsamayı tercih ediyordu.</st></p>

    <p><st c="2281">Genç sanatçılar akademik dili kusursuz bir şekilde taklit ediyordu ve şevkle devlet burslarının sonu gelmeyen formlarını dolduruyorlardı. </st><st c="2420">Ama para kısa süre içinde tükendi ve bu sanatçılar, en yakın belediyenin açtığı, Verónica’nın gittiği türden sevimsiz etkinlik salonlarında amatörlere ders vermeye mahkûm oldular. </st><st c="2600">Verónica gündüzleri kek pişiriyor ve telefona bakıyor. </st><st c="2655">Akşamüstü siparişleri dağıtıyor ve bazen çok sıkıldığı bazen de çok iyi vakit geçirdiği o kurslara gidiyor: beceriyle ve ciddiyetle çalışıyor, mutluluğu nihayet amatörlükte yakalamış. </st><st c="2839">Bir saat kadar önce resim kursundan dönmüş olmalıydı, kesin yürüyerek geliyordur, diye düşünüyor Julián, bir yandan da televizyona bakıyor. </st><st c="2979">Beklenenin aksine, Reggina 88. </st><st c="3010">dakikada 1-0 öne geçiyor. </st><st c="3036">Ve maç böyle bitiyor: Inter 0 - Reggina 1.</st></p>

    <p><st c="3078">Julián geçen hafta otuzuna bastı. </st><st c="3113">Doğum günü çocuğunun keyifsizliğinin damgasını vurduğu, biraz tuhaf bir doğum günü partisi yaptılar. </st><st c="3214">Tıpkı bazı kadınların yaşlarını küçültmesi gibi o da bazen yaşını büyütme, geçmişini şımarıkça, buruk bir tatla yâd etme ihtiyacı duyuyor. </st><st c="3353">Son zamanlarda diş doktoru, jeolog ya da meteoroloji uzmanı olması gerektiğini düşünür oldu. </st><st c="3446">Mesleği birden gözüne tuhaf görünmeye başladı: öğretmen. </st><st c="3503">Şimdi düşünüyor da, asıl işi, saçı kepekli biri olmak. </st><st c="3558">Böyle cevap verdiğini hayal ediyor:</st></p>

    <p><st c="3593">Mesleğiniz nedir?</st></p>

    <p><st c="3611">Saçı kepekli.</st></p>

    <p><st c="3625">Abartıyor, burası kesin. </st><st c="3651">Ama kimse biraz olsun abartmadan yaşayamaz. </st><st c="3695">Eğer Julián’ın hayatında birtakım dönemler varsa bunları abartma derecesine göre sıralamak gerek. </st><st c="3793">On yaşına kadar çok az abarttı, neredeyse hiç. </st><st c="3840">Ama onla on yedi arasında kuruntu seviyesi gittikçe arttı. </st><st c="3899">On sekiz yaşından itibarense abartının çeşitli biçimlerinde uzmanlaştı. </st><st c="3971">Hayatına Verónica girdi gireli abartı bariz derecede azalmaya başladı ama yine de doğal olarak arada bir nüksettiği oluyor.</st></p>

    <p><st c="4094">Santiago’daki dört üniversitede edebiyat hocalığı yapıyor. </st><st c="4154">Bir uzmanlık dalında dikiş tutturmayı o da isterdi ama arz talep kanunu onu böyle çok yönlü olmaya mecbur kıldı: Kuzey Amerika ve Latin Amerika edebiyatı dersleri veriyor, hatta İtalyanca bilmemesine rağmen İtalyan şiiri dersi bile veriyor. </st><st c="4395">Son derece dikkatli bir şekilde Ungaretti’yi, Montale’yi, Pavese’yi, Pasolini’yi ve Patrizia Cavalli ile Valerio Magrelli gibi daha yeni kuşak şairleri de okudu, ama yine de asla bir İtalyan şiiri uzmanı sayılmaz. </st><st c="4609">Nihayetinde Şili’de İtalyanca bilmeden İtalyan şiiri dersleri vermek pek de mesele değil, çünkü Santiago, İngilizce bilmeyen İngilizce hocası ve ancak güçbela diş çekebilen diş doktoru kaynıyor – fazla kilolu antrenörler ve derse girmeden önce hatırı sayılır dozda sakinleştirici ilaç kullanan yoga hocaları da cabası. </st><st c="4928">Julián üstün uydurma yeteneği sayesinde pedagojik maceralarından alnının akıyla çıkıyor. </st><st c="5017">Walter Benjamin’in ya da Borges’in ya da Nicanor Parra’nın herhangi bir cümlesini kuşanarak ne olursa olsun bu vartaları atlatmayı biliyor.</st></p>

    <p><st c="5156">Julián öğretmen ve pazar günü yazarı. </st><st c="5195">Bazı haftalarda takıntılı bir tempoyla, sanki bir iş yetiştiriyormuşçasına, çalışabileceği sürenin neredeyse tamamını kullanıyor. </st><st c="5325">Bu zamanlara “yüksek sezon” diyor. </st><st c="5360">Normalde –düşük sezonda– edebi tutkularını pazar günlerine erteliyor, tıpkı öbür erkeklerin pazar günlerini bahçeyle uğraşmaya ya da marangozluğa ya da alkolizme vakfetmesi gibi.</st></p>

    <p><st c="5538">Çok kısa bir kitabı yeni bitirdi, yazmak elbette yıllarını aldı. </st><st c="5604">Başlangıçta kendini malzeme toplamaya adadı: aşağı yukarı üç yüz sayfayı bir araya getirdi ama sonra paragrafları eksiltmeye başladı, sanki derdi hikâyeleri toplamak değil de azaltmak ya da silmekti. </st><st c="5804">Sonuç zayıf: ısrarla kısa roman olduğunu iddia ettiği kırk yedi sayfalık sefil bir tomar. </st><st c="5894">Her ne kadar akşamüstü, kitabı birkaç haftalığına demlenmeye bırakmaya karar vermiş olsa da televizyonu kapatarak taslağı yeniden okumaya koyuldu.</st></p>

    <p><st c="6040">Şimdi okuyor, okumakta: kendini hikâyeyi bilmiyormuş numarası yapmaya zorluyor, bazen beceriyor da – gözlerinin önündeki metnin başkasına ait olduğuna inanmaya çalışarak, safdil ve mahcup, kendini kaptırıyor. </st><st c="6250">Yanlış yere konmuş bir virgül ya da kulağa kötü gelen bir ses, haliyle onu gerçek dünyaya geri getiriyor; böylece yeniden bir </st><span><st c="6376">yazar</st></span><st c="6381"> oluyor, bir şeyin yazarı, kendi hatalarını, kendi taşkınlıklarını, kendi utancını kendisi cezalandıran, bir tür kendi kendisinin polisi. </st><st c="6519">Odanın içinde dolanarak ayakta okuyor: oturması ya da uzanması gerek ama dimdik duruyor, sırtı düz, lambaya yaklaşmamaya gayret ediyor, sanki büyük bir ışık kaynağının taslakta yeni hataları gün yüzüne çıkarmasından korkuyor.</st></p>

    <p><st c="6744">İlk görüntü, kendisini bir bonzai yetiştirmeye adamış genç bir adam. </st><st c="6814">Birisi ondan kitabı özetlemesini isterse, Kendisini bir bonzai yetiştirmeye adamış genç bir adamı anlatıyor, diyecek muhtemelen. </st><st c="6943">Belki de genç bir adam demez, belki de sadece başkahramanın tam olarak bir oğlan çocuğu ya da yetişkin bir adam ya da bir ihtiyar olmadığını belirtmekle yetinir. </st><st c="7105">Birkaç yıl önce bir gece arkadaşları Sergio ve Bernardita’ya bu görüntüden bahsetmişti: gözü bonzaisinden başka hiçbir şeyi görmeyen, sadece onunla ilgilenen, bonzaisinin gerçek bir sanat eseri olması ihtimali karşısında heyecan duyan bir adam. </st><st c="7350">Arkadaşları birkaç gün sonra yaratıcı bir espri yapma niyetiyle ona küçük bir karaağaç hediye etti. </st><st c="7450">Al da kitabını yaz, dediler.</st></p>

    <p><st c="7478">O zamanlar Julián yalnız yaşıyordu ya da aşağı yukarı yalnız yaşıyordu, şöyle ki kısa süre sonra düşmanına dönüşecek o tuhaf kadınla, Karla’yla birlikte yaşıyordu. </st><st c="7643">O günlerde Karla eve hemen hemen hiç uğramıyordu, özellikle de o işten döndükten sonra evde olmamaya dikkat ediyordu. </st><st c="7761">Kendine amaretto likörlü çay yaptıktan sonra –şimdi bu çay ona mide bulandırıcı geliyor ama o zamanlar amaretto likörlü çayın tiryakisiydi– Julián ağaçla ilgilenmeye koyuldu. </st><st c="7936">Ağacı suya koymakla ya da gerekiyorsa budamakla kalmıyordu sadece: en az bir saat boyunca gözlerini ağaca dikiyordu, belki olur da hareket eder diye, tıpkı bazı çocukların geceleyin kendilerini büyüyecekleri düşüncesine kaptırarak yatakta uzun süre hareketsiz kalması gibi.</st></p>

    <p><st c="8209">Julían ancak bonzaisinin büyümesini izledikten sonra yazının başına oturabiliyordu. </st><st c="8294">Aniden gelen bir güven duygusuyla tomarla sayfa doldurduğu verimli geceler oluyordu. </st><st c="8379">Ve de ilk paragraftan öteye ilerlemeyi beceremediği daha kötü geceler: endişe içinde dalıp giderek, kitabın kendi kendini yazmasını bekler gibi ekranın karşısında mıhlanıp kalıyordu. </st><st c="8562">Ñuñoa Meydanı’na bakan bir binanın ikinci katında yaşıyordu. </st><st c="8623">Alt katında birbirine karışan seslerin ve tekno müziğin sabit cıstaklarının geldiği bir bar vardı. </st><st c="8722">Kulağına komik ya da çirkin bir konuşma çalındığında kaçınılmaz şekilde dikkati dağılsa da fonda bu gürültüyle çalışmak hoşuna gidiyordu. </st><st c="8860">Özellikle de dinleyecek kimi bulsa babasının ölümünü anlatan yaşını başını almış kadının acıklı sesini ve bir kış günü sabaha karşı bağıra çağıra bir daha asla prezervatifsiz sikişmeyeceğine dair yeminler eden ergen çocuğun paniğini hatırlıyor. </st><st c="9105">Birkaç kez bu sesleri kaydetmenin, konuşmaları not etmenin işine yarayabileceğini düşünmüştü; bir araba dolusu sözcüğün yerden pencereye, pencereden kulağa, oradan da ele ve kitaba yapacağı seyahati düşünüyordu. </st><st c="9317">Rastlantıların kaydının tutulduğu bu sayfalarda, yazmaya çalıştığı kitaba kıyasla daha fazla hayatiyet olacağı su götürmezdi. </st><st c="9443">Ama Julián kaderin önüne koyduğu bu hikâyelerle yetinmektense bonzai saplantısında ısrarcıydı.</st></p>
  </div>
<div id="charCountTotal" value="9537"></div></body>
</html>
