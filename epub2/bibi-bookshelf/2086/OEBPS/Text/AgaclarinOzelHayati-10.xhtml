<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>AgaclarinOzelHayati-10</title>
    <meta http-equiv="Content-Type" content="text/html; charset=utf-8" />
  

</head>
  <body id="AgaclarinOzelHayati-10" xml:lang="tr-TR">
  <div>
    <p><st c="0">Şimdiki zamanın yapay ışığında, Karla’yla yaşadığı hayat ona bir bulutu, bir göleti anımsatıyor. </st><st c="98">Karla’yı, geçtiği bir yer, ağır aksak giden bir trenin camından izlediği bir ülke gibi düşünüyor. </st><st c="196">Duvara yazılan not gecesinde Julián, kaçınılmaz olduğunu düşündüğü ama hiç gerçekleşmeyen bir sahneyi birçok kez gözünde canlandırdı: Karla’yı karşısında içilmesi zorunlu bir kahveyi içerken görüyordu – Karla ani ve aşırı duygusal duraksamalar yapıyordu, ardından dürüst ama uzun uzadıya prova edilmiş kasvetli cümleler sarf ediyordu. </st><st c="531">Daha sonra, yeni hayatında, o zamanlar boynunu büküp ağzında geveleyerek vermeye çalıştığı cevapları bulacaktı.</st></p>

    <p><st c="642">Ama o günlerde Karla’nın öfkesini yatıştırma ya da kayıtsızlığını engelleme fırsatı olmamıştı. </st><st c="738">Birkaç kez bu son anda yangına körükle gitmeye çok yaklaştı ama onu harekete geçiren güç belki de çok zayıftı: sırf bir tartışmaya girme fikri bile içinde derin bir bıkkınlık uyandırıyordu. </st><st c="928">Julián bu aşkı canlandırmayı istemiyordu, Karla’ya duyduğu aşktan uzun zaman önce vazgeçmişti. </st><st c="1023">Ona âşık olmaya başlamadan bir saniye önce ona âşık olmaktan vazgeçmişti. </st><st c="1097">Kulağa tuhaf geliyor ama tam da bunu hissediyor: Karla’ya âşık olmak yerine aşk ihtimaline, sonra da aşkın yakınlığına âşık olmuştu. </st><st c="1230">Bir yumrunun kirli beyaz çarşaflar içinde hareket etmesi ihtimaline âşık olmuştu.</st></p>

    <p><st c="1311">Ben yalnızım, derdi Karla ailesi sorulduğunda: annem babam yok, ailem yok, ben yalnızım. </st><st c="1401">Ve doğruydu da: Karla’nın babası kısa süre önce ölmüştü, annesi, beyhude bir ezoterik hayalin peşinden Cali’ye gitmek üzere kocasını ve kızını terk ettikten sonra öleli yıllar geçmişti. </st><st c="1587">Karla bir aileye sahip olmadığı için şanslıydı: Julián’ın şanssızlığıysa sadece bir anne, bir baba ve bir kız kardeşe sahip olmakla sınırlı kalmayıp kafa karıştırıcı miktarda büyükanne, büyükbaba, amca, kuzen ve hatta yeğen sahibi olmasıydı. </st><st c="1829">Karla ona kendini geçmişten kurtarması için mükemmel bir alan sunmuştu. </st><st c="1901">Julián’ın geçmişinde kaçmasını gerektirecek hiçbir şey yoktu ama tam da bundan kaçıyordu: vasatlıktan, bir başına geçen sayısız kayıp saatten.</st></p>

    <p><st c="2043">Karla, Şili Üniversitesi’nde felsefe okuyordu ama bir diploma sahibi olmak, iş bulmak ya da benzeri bir beklenti içinde değildi. </st><st c="2173">Tek tutkusu evde oturup müzik dinlemek ve ot içmekti. </st><st c="2227">Neredeyse sadece çikolata ve üzerine peynir rendelenmiş çubuk makarna yiyordu ama iyi bir aşçı olan Julián hayatına girince mönüsü pesto soslu çubuk makarna, ravioli, kızarmış tavuk, hatta mazamorra’lı fasulyeye kadar genişledi. </st><st c="2456">Julián ders veriyordu, Karla’nın hesabına mirastan kalan pay düzenli yatıyordu, böylece bazı lüks harcamalar yapma şansına erişiyorlardı: Julián kitap, Karla ise CD, ot ve mecburiyetten çok bağımlılık nedeniyle Ravotril haplarından alıyordu.</st></p>

    <p><st c="2697">Verdiği derslere ve kitap saplantısına odaklanan Julián, Karla’nın hayatındaki önemli olayları gözden kaçırdı: her gece, nasıl sabırsızlıkla, çok uzun ya da kısacık süren konuşmalar yapmak için telefon beklediğini fark etmedi – kimin aradığını, ne istediğini, Karla’nın nereye gittiğini sormuyordu ya da soruyordu, ama öylesine, mazeretleri ya da çarpan kapıları sineye çekerek.</st></p>

    <p><st c="3076">Karla’nın durup durup ortalıktan kaybolmaya başlamasının sebebini asla tam olarak kavrayamadı. </st><st c="3172">Başlarda sudan mazeretler öne sürüyordu: Geç kaldım, çünkü yardımıma ihtiyacı olan hasta bir kadınla tanıştım, demişti bir sabah ama Julián mesajı güçbela aldı – Karla’nın kahverengi gözlerindeki kuru ve ısrarcı ışıltıyı görmedi ya da görmek istemedi. </st><st c="3424">Karla daha sonra ona bakma bahanesiyle o kadının evinde kalmaya başladı. </st><st c="3497">Artık yeni mazeretlere ihtiyaç yoktu. </st><st c="3535">Her iki ya da üç günde bir Julián yarı açık çekmecelere, yıkanmamış bulaşıklara ve Karla’nın oradan geçtiğine dair başka izlere rastlıyordu. </st><st c="3676">Merdiven sahanlığında karşılaşmalarına kadar aradan haftalar geçmişti. </st><st c="3747">Öpüşmeden sarsakça selamlaştılar, aralarında bir tür konuşma geçti: Arkadaşım artık daha iyi, dedi Karla, benim sayemde. </st><st c="3868">Julián, Ne zaman döneceksin, diye sordu canı sıkılarak ama bir cevap alamadı. </st><st c="3946">Belki pek de aldırmadan şüphelenmeye başladığı şeyi itiraf etmeye onu zorlaması, mecbur bırakması gerekiyordu: o kadın Karla’nın annesiydi.</st></p>

    <p><st c="4085">Julián, Karla’nın yokluğunu kayıtsızca, hatta içi rahatlayarak yolun karşısından izliyordu. </st><st c="4178">Akşamlar birbirini kovaladıkça Karla’nın, disk çalarında Tindersticks şarkıları dönüp dururken Irarrázaval’da annesini, Julián’ın onun annesi olduğuna inandığı kadını düşünerek yürüdüğünü hayal ediyordu. </st><st c="4382">Belki de bir annesi varmış gibi davranıyordu, belki de o kadının annesi olabileceğine inanmıştı, ondan annesi olmasını istemişti, ona annesi olması için yalvarmıştı, diye düşündü Julián, aslında pek de ilgisini çekmeyen bir olay örgüsünü anlayamamaktan ötürü canı sıkılıyordu.</st></p>

    <p><st c="4658">Karla hakkındaki varsayımlarında asla fazla ileri gitmemişti. </st><st c="4721">Düşünecek başka şeyleri vardı. </st><st c="4752">Bazen sabahın ilk ışıkları romanına dair tuhaf çözümlerle aklını allak bullak ederek birden karşısına dikiliyordu, ki aslında yazdığına bir roman denemezdi, bu daha çok bir kırpıntılar ve yorumlar kitabıydı. </st><st c="4960">Aslında bir roman yazmak istediği de yoktu, sadece anılarını üst üste yığabileceği uygun ve korunaklı bir alan bulmayı arzuluyordu. </st><st c="5092">Hafızasını bir çantaya tıkmak ve bu çantayı ağırlığı sırtını sakatlayıncaya kadar doldurmak istiyordu.</st></p>

    <p><st c="5194">Yazıyla uğraştığı soğuk bir gecenin sonunda Julián, kâğıtları dağınık ve anlaşılmaz hikâyelerle doldurmayı sürdürmeme kararı aldı; bunun yerine bir bonzai günlüğü tutacaktı, ağacın gelişimine dair titiz bir kayıt. </st><st c="5409">Bu iş kolay görünüyordu. </st><st c="5434">Her akşam, eve gelince, bir deftere ağacın gün içinde geçirdiği küçük değişimleri not edecekti: bir yaprağın sürgün vermesi, ağaç gövdesinin çekingence kıvrılması, önceki gün orada olmayan altı tane mikroskobik taşın ortaya çıkması. </st><st c="5667">Hayat, toplayacağı bu kesin, nesnel verilerle kendiliğinden denebilecek bir şekilde akıp gitmeye başlayacaktı.</st></p>

    <p><st c="5777">Mutlu bir şekilde yatağa girdi, önündeki hayattan memnundu. </st><st c="5838">Ama gözlerini kapamaya kalmadan kapı kilidinde anahtarın döndüğünü işitti. </st><st c="5913">Gelenler Karla ile hasta kadındı, belki de esrarengiz bir park gezintisinden dönmüşlerdi.</st></p>

    <p><st c="6002">Julián oturma odasına gitti ve her iki kadını da selamladı, büyük bir dikkatle olur da aralarındaki akrabalık ilişkisi açığa çıkar diye herhangi bir ipucu arıyordu ama kız kardeşler ya da kuzenler, hatta kız arkadaşlar arasında rastlanabilecek cinsten hafif bir benzerlik tespit edebilmişti sadece, bu da nereden bakılsa yeni bir durum sayılırdı, çünkü Karla’nın ne kız kardeşi, ne kuzeni ne de bir kız arkadaşı vardı ya da böyle söylemişti. </st><st c="6445">Ama bütün bunlara rağmen onu en çok şaşırtan, kadının hiç de hasta birine benzememesiydi. </st><st c="6535">Eğer hayat dolu ve huzurlu yüz ifadesi Karla’nın huysuzluğuyla karşılaştırılacak olursa, esas hasta olan Karla, annesi ya da muhtemel annesiyse hemşiresi gibi görünüyordu.</st></p>

    <p><st c="6706">Kadın Julián’ın selamına sıcakkanlı ve aynı zamanda mesafeli bir karşılık verdi, öte yandan Karla, ona misafiriyle yalnız kalmak istediğini ima etmekle kaldı. </st><st c="6866">Onun için böyle demişti, misafirim. </st><st c="6902">Julián bu seremoniyi uzatabileceğine inanıyordu, sağduyuya sığınarak kuzen mi, arkadaş mı, yoksa anne kız mı olduklarını sormak hakkıydı. </st><st c="7040">Tahmin edilebileceği üzere Karla’nın sabrı tükendi ve ona, Sen git yat, biz yalnız kalmak istiyoruz, yalnız kalmak istediğimizi anlayabileceğini ümit ediyorum, dedi.</st></p>

    <p><st c="7205">Julián odasından iki kadının neler konuştuğunu dinleyebilmek için elinden geleni yaptı. </st><st c="7294">Ama neredeyse tek söz bile etmediler. </st><st c="7332">Sessizce durdular ve yaklaşık bir saat boyunca bu sessizlik uzadıkça uzadı, hatta katlanılmaz oldu. </st><st c="7432">Kadınlar evden birlikte çıktı, Karla o gece eve dönmedi, sonraki aylarda da dönmedi. </st><st c="7517">Geri gelmesinin tek sebebiyse oturma odasının duvarına kırmızı boyayla ya da belki kanla yazdığı nottu: Defol evimden amcık ağızlı.</st></p>

    <p><st c="7648">Karla aklına nadiren geliyor. </st><st c="7679">Birkaç gün önce Daniela’nın kedisi öldüğünde Julián, Wislawa Szymborska’nın bir şiirini hatırladı ve kütüphaneye gitti, kızı teselli etmek için ona bu şiiri okumayı istiyordu. </st><st c="7855">Raflarda bir süre arandıktan sonra o yeşil ciltli Hiperión baskısının Karla’nın evinde bıraktığı kitaplardan biri olduğunu anımsadı. </st><st c="7988">Karla’nın hatırası neredeyse bütünüyle o duvardaki not gecesinde yanına almayı beceremediği kitapların hatırasıyla üst üste binmişti. </st><st c="8122">Artık Karla bir kitap hırsızından başka bir şey değil. </st><st c="8177">Bazen boş boş kitap raflarına bakınırken dişlerinin arasından onun için böyle söylüyor: Kitap hırsızı.</st></p>

    <p><st c="8279">Karla’yı muhtemel annesi ya da hemşiresiyle çay içerken, diş tedavisi için para toparlamaya ya da Londra’ya veya Paris’e veya Lizbon’a seyahat etmenin yolunu bulmaya dair konuşurken hayal ediyor. </st><st c="8476">Onca yılı Karla’yla birlikte geçirmiş olmak ona korkunç geliyor. </st><st c="8541">Korkunç ve yıkıcı.</st></p>

    <p><st c="8559">Artık Julián’ın gerçek bir ailesi var, cumartesi öğleden sonralarını fen ödevlerini yaparak ya da Tim Burton filmleri izleyerek geçiren ailelerden. </st><st c="8708">Daniela yeni uykuya daldı, Julián ise kulak kesilmiş halde karısının dönmesini bekliyor, ama sadece oturma odasına birkaç ay önce yerleştirdikleri akvaryumdaki baloncukların boğuk sesi geliyor uzaktan. </st><st c="8910">Julián, kirli suyun içindeki yeknesak gezintilerini sürdüren Cosmo ve Wanda’ya yaklaşıyor sessizce ve cama yapışıp pürdikkat onları izliyor. </st><st c="9051">Julián birdenbire, teatral bir edayla, bir bekçi tavrı takınıyor, bir balık bekçisi, balıkların akvaryumdan kaçmasını engellemek üzere özel eğitim almış bir adam.</st></p>

    <p><st c="9213">Romanlarda birisi gelmediğinde, diye düşünüyor Julián, sebebi başına bir şey gelmiş olmasıdır. </st><st c="9309">Ama neyse ki bu bir roman değil: Verónica birkaç dakika içinde gerçek bir hikâyeyle, gecikmesini haklı çıkaracak bir mazeretle geri dönecek, sonra da resim dersinden, kızdan, kitabımdan, balıklardan, artık bir cep telefonu almamız gerektiğinden, fırında duran bir parça muhallebiden, gelecekten, belki biraz da geçmişten bahsedeceğiz. </st><st c="9644">Julián içini rahatlatmak için edebiyatın ve dünyanın gelmeyen kadınlarla dolu olduğunu düşünüyor, feci kazalarda ölen kadınlarla, ama en azından dünyada, hayatta, beklenmedik bir şekilde hastaneye giden bir arkadaşına eşlik etmesi gereken kadınlar da var ya da yolun ortasında lastikleri patlayan ama yanlarına bir kişinin gelip de yardım teklif etmediği kadınlar.</st></p>

    <p><st c="10008">Verónica gelmeyen bir kadın, Karla orada olmayan bir kadındı.</st></p>

    <p><st c="10070">Karla’nın annesi, gitmiş ve kimse onu beklemezken geri dönmüş bir kadın.</st></p>

    <p><st c="10143">Karla orada hiç olmamış bir kadın.</st></p>

    <p><st c="10178">Karla orada olan ama orada olmayan bir kadın. </st><st c="10225">Çıktı, annesini aramaya gitti, tıpkı başkalarının ava gidişi gibi.</st></p>

    <p><st c="10291">Çıktı, sigara almaya gitti. </st><st c="10320">Karla orada yoktu, orada olmadı: sigara almaya, annesini aramaya, avlanmaya çıktı.</st></p>

    <p><st c="10402">Verónica’nın lastiği patladı. </st><st c="10433">Onu aramaya çıkamayacağımı biliyor. </st><st c="10469">Kızı evde yalnız bırakamam. </st><st c="10497">Verónica lastiği değiştirecek.</st></p>

    <p><st c="10527">Verónica yolun ortasında lastik değiştiren bir kadın. </st><st c="10582">Her dakika yanından yüzlerce araba geçiyor ama kimse ona yardım etmek için durmuyor. </st><st c="10667">Böyle olmuştur, diye düşünüyor Julián, Verónica’nın kaybolmuş, uzak bir caddede tek başına lastik değiştiren görüntüsüne tutunarak işin içinden çıkıyor.</st></p>
  </div>
<div id="charCountTotal" value="10819"></div></body>
</html>
