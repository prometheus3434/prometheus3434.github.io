<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>AgaclarinOzelHayati-13</title>
    <meta http-equiv="Content-Type" content="text/html; charset=utf-8" />
  

</head>
  <body id="AgaclarinOzelHayati-13" xml:lang="tr-TR">
  <div>
    <p><st c="0">Saat sabahın dördü ve Julián daha önce hesaba katmaya direndiği bir ihtimal üzerine düşünüyor: Verónica uzakta bir caddede mahsur kalmadı, onu bu defasında artık dönmemeye ikna eden bir adamın evinde kaldı. </st><st c="208">Ayrıntıları atlamadan sahneyi gözünde canlandırıyor: rutubetli duvarları ve katalitik soba ışığının aydınlattığı, durup poz verecek, kameraya el sallayacak vakitleri bile olmayan âşıkları gözünün önüne getiriyor. </st><st c="421">Havada portakal kabuğu ya da tütsü kokusu, birbirine sürtünen vücutların yaydığı esans var – bir de parlak kaslar ve Verónica’nın sıcak kadife teni.</st></p>

    <p><st c="569">Burası bir ev değil, diye düşünüyor Julián. </st><st c="614">Onun yerine aynalarla dolu, yapay sesli minik havuzuyla gösterişli bir oda yaratmak için uzun uzun düşünüyor. </st><st c="724">Güçlü bir viskiyle sersemlemiş, birkaç fırt kokainle yükselmiş Verónica’yı düşünüyor, birinin üzerinde telaşsızca hareket ediyor. </st><st c="854">Bu sorgulanması mümkün olmayan, yuvarlak bir açıklama: Verónica hâlâ gelmedi, çünkü resim öğretmeniyle yatakta, kısa bir düzüşme oldu, daha sonra uzadı. </st><st c="1007">Böyle şeyler olur. </st><st c="1026">Tam şimdi resim ya da gramer ya da kuantum fiziği hocası içine altıncı ya da yedinci kez giriyor – Boş ver, diyor Julián yüksek sesle: boş ver, kızı çoktan yatırdım, çoktan ona bir masal anlattım, hiç acele etme, sikişmene bak, lafı mı olur bokkafa, son kez ağzına almak için hâlâ vaktin var.</st></p>

    <p><st c="1318">Ama bu, dilenci kılığına girdiğin ve milletin seni aşağılamasına katlanman gereken yarışma programlarından biri değil. </st><st c="1438">Julián, bu korkunç varsayımın ateşini harlasa bile olay örgüsünü değiştirmeyi beceriyor: karısının gecikmesinin sebebi bu değil, çok emin. </st><st c="1577">Verónica’nın uzakta bir caddede kaybolmuş haldeki görüntüsü yeniden yakınlaşıyor, bir tür gerçekliğe dönüşüyor.</st></p>

    <p><st c="1688">Tıpkı kafesindeki bir aslan gibi yere uzanmış – aslında daha çok bir kediyi ya da küçük kızın birkaç ay önce acıyarak seçtiği egsantrik, tipsiz balıkları andırıyor. </st><st c="1854">Eğer bunu atlatırsak, diye düşünüyor Julián, Valdivia’ya ya da Puerto Montt’a tatile gitmek için para denkleştiririz ya da belki bu kadar beklemeye gerek yok: bunu atlatırsak, cumartesi günü sonunda ilk kez kar görmeye gideriz. </st><st c="2082">Sınıfsal nedenlerle daha önce bu fikre hiç yanaşmıyordu ama şimdi fikrini gözden geçiriyor: Şili’nin karı zenginler içindir, Julián bunu çok iyi biliyor, fakat kendisine uzak ama belli bir süre sonra sevimli kişilere dönüşen insanlarla birlikte yaşamaya alıştı artık. </st><st c="2350">Plan hemen suya düşüyor, ömrü uzun olmuyor. </st><st c="2394">Kullandığı dilde derin bir çatlak buldu: Bunu atlatamayacağız. </st><st c="2457">Bunu atlatmak demek, Verónica’nın saatlerdir kapalı duran eşikten hiçbir şey olmamış gibi geçmesi demek. </st><st c="2562">Bunu atlatmak demek, belki de, uyanmak demek. </st><st c="2608">Ama uyanamaz: zaten uyanık.</st></p>

    <p><st c="2635">Her şeye rağmen karı düşünmeye devam ediyor, romanlara havale edilmiş hayali uzamı: gençlerin ağır hastalıklara yakalandığı, ihtiyarlarınsa geçmiş aşkları yâd ettiği bir dünya. </st><st c="2813">Kar kaba ve heybetli bir Japon işi, tıpkı saplantılı olduğu bonzailer gibi. </st><st c="2889">Karı tanımayı, tanımış olmayı istiyor, hep istedi, öteden beri. </st><st c="2953">Mesela on sekiz yaşındayken, bir otobüse atlayıp beş yıldızlı bir otelin mutfağında, yeni emekli olduğu her halinden belli bir askerin, otoriter bir şefin emrinde iş bulmuş olmayı isterdi. </st><st c="3142">Kendini aşağıdan, karın içinden, minicik turistlerle dolup taşan bir telesiyeje bakarken hayal ediyor.</st></p>

    <p><st c="3244">Beyaz odanın duvarına yaklaşıyor: gereksiz bir ciddiyetle duvarın kış beyazı mı, kar beyazı mı olduğunu anlamaya çalışıyor. </st><st c="3369">Bir duvarı karın rengine boyamanın mümkün olup olmadığını bilmiyor. </st><st c="3437">Karı tanımıyor. </st><st c="3453">Gözlerini kapıyor ve yirmi, yirmi beş saniye kadar gözkapaklarının üzerine bastırıyor. </st><st c="3540">Ve ihtiyatla, korku içinde, bazen resim yapmayı öğreten bir kitabı anımsatan o keskin hatlı hikâyeye dönüyor. </st><st c="3650">Üç oda ve üç küçük halk kütüphanesi var: mavi, beyaz, yeşil, bej, kırmızı ve kahverengi. </st><st c="3739">Arturo Prat Sokağı kahverengi. </st><st c="3770">Şili edebiyatı kahverengi. </st><st c="3797">Oda beyaz, belki kar da beyaz. </st><st c="3828">Sokaklar beyaz değil, sokaklar açık mavi ya da lacivert, su yeşili, zümrüt yeşili, kırmızı, pembe, sarı: Ahumada kırmızı renkli, Recoleta pembe ve şimdi yaşadığı sokağın paralelindeki Tobalaba gök mavisi, tıpkı Bilbao gibi. </st><st c="4052">Diez de Julio ve Vicuña Mackenna turuncu renkli sokaklar.</st></p>

    <p><st c="4109">Baba ve çocuklar Monopol oynarken anne nota kaçırmamaya çalışarak, büyük bir dikkatle Violeta Parra’nın bir şarkısını tıngırdatıyor. </st><st c="4243">Annem, diye düşünüyor Julián, sanki sağcı şarkılarmış gibi solcu şarkılar söylerdi. </st><st c="4327">Annem söylemenin kendisine hiç yakışmadığı şarkılar söylerdi. </st><st c="4389">Geceleri koltuğa uzanıp gerçek acıların hayalini kurarak oyalanırdı. </st><st c="4458">Annem solcu şarkıları sağcı şarkılara dönüştüren bir mekanizmaydı. </st><st c="4525">Annem, siyahlar giymiş öbür kadınların, ölen yakınlarının yasını tutmak için söylediği şarkıların aynısını yüzünü saklamadan söylerdi.</st></p>

    <p><st c="4659">Ve annesinin Violeta Parra’nın o şarkısını ahenkle söyleyen tatlı sesini duydu:</st></p>

    <p><st c="4739">Seni unutmak için</st></p>

    <p><st c="4757">Toprağı ekip biçeceğim</st></p>

    <p><st c="4780">Orada rastlarım herhalde</st></p>

    <p><st c="4805">Acılarımın tesellisine.</st></p>

    <p><st c="4829">Şimdi karanlıkta Violeta Parra’nın bakıra benzeyen yüzünü arıyor: onu, çiçeklerle konuşan yalnız bir kadının görüntüsünün izini sürdüğü gecede, yüksek tavanlı, toprak zeminli buz gibi bir odada şarkı söylerken hayal ediyor:</st></p>

    <p><st c="5053">Melisa tomurcuğu</st></p>

    <p><st c="5070">Acılarım katmerlendiğinde</st></p>

    <p><st c="5096">Bahçemin çiçekleri</st></p>

    <p><st c="5115">Bana hemşire olmalı.</st></p>

    <p><st c="5136">Bahçemin çiçekleri / bana hemşire olmalı, diye şarkıyı söylüyor Julián, kuru bir mırıltıyla. </st><st c="5230">Bir süredir bunun hayatında dinlediği en güzel şarkı olduğunu düşünüyor. </st><st c="5303">Ama şimdi bu müziği geride bırakabilmeyi isterdi.</st></p>

    <p><st c="5352">Beklemekten bitkin düşen Julián, yalnız kadınların, kendi kendilerine konuşan kadınların uzun ve karmaşık bir listesini döküyor. </st><st c="5482">En sevdiğim deli, Emily Dickinson, diye düşünüyor. </st><st c="5533">İki kişi oldu, diyor, Violeta Parra ve Emily Dickinson, onlar yalnız kadınlar listesinin başını çekiyor, onlar bahçede boşlukla konuşuyor. </st><st c="5672">Emily Dickinson’ın beyaz ve umursamaz yüzünü görüyor: </st><span><st c="5726">Our share of night to bear</st></span><st c="5752"> / </st><span><st c="5755">Our share of morning</st></span><st c="5775">, diye boşluğa doğru, uyuyan çocuk için yüksek sesle söylüyor Julián. </st><st c="5845">Kendi sesini bulmuş gibi Emily Dickinson’ın dizelerini elinde olmadan tekrar ediyor: </st><span><st c="5930">Our share of night to bear</st></span><st c="5956"> / </st><span><st c="5959">Our share of morning</st></span><st c="5979">.</st></p>

    <p><st c="5980">Beceriksizce sadece başlığı çeviriyor, başlıktan fazlasını değil: geceden payımıza düşene katlanmak, gecenin bize verdiğini taşımayı bilmek, geceden payımıza düşeni yüklenmek, karanlığa katlanmak. </st><st c="6178">Kalemin ucu çizgiler çiziyor, mürekkep sayfayı kara suyla kaplıyor. </st><st c="6246">Julián kara sayfaya sesler ekliyor. </st><st c="6282">Gerçek mesleği ses eklemek. </st><st c="6310">Gerçek mesleği geçip giden ya da birdenbire caddenin ortasında duran arabaları saymak. </st><st c="6397">Gerçek mesleği yalnız kadınları ve karanlık kar parçalarını çizmek. </st><st c="6465">Gerçek mesleği kelimeler yaratmak ve onları gürültünün içinde unutmak.</st></p>

    <p><st c="6535">Şimdi bir kez daha, tıpkı bir deli gibi, boşluğa doğru yüksek sesle söylüyor: hoş görmek, dayanmak, yüklenmek, katlanmak, taşımak, tahammül etmek, sorumluluğu üstlenmek, gecenin sorumluluğunu üstlenmek – karanlığı kabullenmek, geceden payımıza düşeni taşımayı bilmek, gecenin bir bölümünü kabullenmek, karanlığı yenmek, ışıktan artakalmak, gecenin içine dalmak, karanlığın sorumluluğunu üstlenmek, gecenin sorumluluğunu üstlenmek.</st></p>

    <p><st c="6966">Kalemin ucu çizgiler çiziyor, mürekkep sayfayı kara suyla kaplıyor.</st></p>
  </div>
<div id="charCountTotal" value="7034"></div></body>
</html>
