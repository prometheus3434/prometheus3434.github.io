<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;">C. iki Savunma Türü için Örnekler</h2>

  <h3>IX. Saldırganla Özdeşleşme</h3>

  <p>Yalıtılmış olarak ve yalnızca özel bir tehlikeyle çatışma durumunda kullanıldıklarında benin savunma alışkanlıkları görece kolay anlaşılır&nbsp;niteliktedir. Yadsımalarla karşılaşıyorsak söz konusu olan dış tehlikelerdir; bastırmalara rastlıyorsak, ben dürtüsel uyaranlarla savaşıyor&nbsp;demektir. Dıştan bakıldığında ketleme ve ben kısıtlaması arasında&nbsp;büyük bir benzerlik bulunması iç ya da dış çatışma olarak yaptığımız&nbsp;sınıflamanın daha az güvenilir olmasına yol açar. Hele çeşitli savunma olayları birleşip bir bütün oluşturduklarında ya da aynı araç kimi&nbsp;kez içe, kimi kez de dışa yönelik olarak kullanıldığında durum daha&nbsp;da karmaşıklaşacaktır. Örneğin, özdeşleşmede bu iki tür güçlüğün örnekleri tüm açıklığıyla karşımıza çıkar. Özdeşleşme, bir dönemde&nbsp;üstbenin kurulmasına katkılarıyla dürtü yaşamına egemen olunmasını sağlar. Sonraki dönemlerde ise, aşağıda anlatmaya çalışacağım gibi, başka mekanizmalarla işbirliği içinde benin çevredeki kaygı uyandıran nesnelerle ilişkilerinde önemli araçlardan biri haline gelir.</p>

  <p>August Aichhom, eğitim danışmanlığı uygulamalarından bir örnek vererek alaylı mimiklerinden dolayı kendisine getirilen bir ilkokul öğrencisinin öyküsünü anlatır. Öğretmen oğlanın uyan ve cezalan olağan bir biçimde kabul edemediğinden yakınmaktadır. Çocuk bu durumlarda yüzünü öyle biçimlere sokar ki, bütün sınıf gülmeye başlar. Öğretmen bu davranışlann ya bilinçli bir alay ya da tik biçiminde&nbsp;kasılmaların sonucu olduğunu düşünmektedir. Çocuğun alaycı mimikleri danışma saatinde de ortaya çıkınca öğretmenin anlattıkları&nbsp;doğrulanır. Üçü bir araya gelip konuştuklannda durum açıklığa kavuşur. Öğretmenle öğrenci dikkatle izlendiğinde görülür ki, oğlanın mimikleri kızgın öğretmenin yüzünün çarpıtılmış bir kopyasından başka bir şey değildir. Oğlan, öğretmen kendisini azarladığında kaygısını yenmek için istençsiz olarak onu taklit etmektedir. Öğretmenin öfkesiyle özdeşleşir ve o konuşurken, taklit olduğu anlaşılmasa da,&nbsp;<span style="text-indent: 1.5em;">onun ifadelerini kopyalar. Sonuçta alaylı mimikler burada dış korku nesnesine benzemeyi ya da onunla özdeşleşmeyi sağlar.</span></p>

  <p>Penis hasedinin yol açtığı küçük düşmeyi yukarıda anlattığımız gibi büyü ve büyücülükle aşmaya çalışan küçük kız ise bu oğlanın istemsizce yaptığını istemli ve bilinçli bir biçimde gerçekleştirmektedir. Bu kız oturdukları dairenin girişinden karanlıkta geçmeye cesaret&nbsp;edemez, hayaletlerle karşılaşacağından korkar. Ama bir gün birdenbire korktuğu bu odadan çeşitli acayip devinimlerle, koşarak geçmeye&nbsp;başlar. Kısa bir süre sonra utku coşkunluğu içinde küçük kardeşine&nbsp;kaygısını yenişinin sırrım açıklar. "Girişten geçerken korkmana gerek yok," der, "sen kendin karşına çıkacak olan hayaletmişsin gibi&nbsp;yap yeter." Böyle büyülü el-kol hareketlerinin de imgeleminde hayaletlere yakıştırdığı hareketler olduğu anlaşılıyor.</p>

  <p>Verdiğimiz örneklerde bu iki çocuğun özgün durumu olarak görülebilecek olan davranış, gerçekte, ilkel ruh kovma ve diğer ilkel dinsel törenlerin araştırılmasının uzun zaman önce ortaya koyduğu gibi, ilkel benin en doğal ve yaygın davranış biçimlerinden biridir. Birçok&nbsp;çocuk oyununda da öznenin korkulan nesneye dönüşmesi, korkunun&nbsp;haz veren bir güvenlik duygusuna dönüştürülmesine yardım eder. Bu&nbsp;noktada çocukların "rol yapmasını" açıklamada izlenebilecek yeni&nbsp;bir bakış açısıyla karşı karşıyayız.</p>

  <p>Diğer yandan hasmın bedensel olarak taklit edilmesi birçok öğeden oluşmuş kaygı yaşantısının yalnızca bir öğesinin özümlenmesi demektir; gözlemlerimiz gösteriyor ki yaşantının diğer öğelerinin de&nbsp;ayrıca denetim altına alınması gerekmektedir.</p>

  <p>Birkaç kez sözünü ettiğim altı yaşındaki hastam dişçiye gidip geliyor. İlk birkaç kez her şey çok iyi gidiyor, tedavi işlemleri acı vermiyor, oğlan çok seviniyor, dişçiden korkanlarla alay ediyor. Ama bir gün buluşmamıza olağanüstü üzgün bir durumda geliyor. Az önce&nbsp;yanından ayrıldığı diş hekimi canını yakmış, küskün ve düşman tavırlı, başına gelenlerin acısını odamdaki eşyalardan çıkarıyor. İlk&nbsp;kurbanı bir silgi oluyor. Silgiyi ona vermemi istiyor. Bu isteğini yerine getirmediğim için de bir bıçak alıyor ve silgiyi ortasından parçalara bölmek istiyor. Sonra da büyük bir iplik yumağına heves ediyor.&nbsp;Onu da kendisine armağan etmemi istiyor, hayvanlarına tasma yaparak bundan ne kadar yararlanabileceğini anlatıyor. Bütün yumağı ona&nbsp;vermek istemediğimden bıçağını alıp kendisine büyük bir parça kesiyor. Ama bu parçayı kullanacağına, bir süre sonra ufak ufak doğru<span style="text-indent: 1.5em;">yor. En sonunda sicimi de bir kenara bırakıp kalemleri ele alıyor; bıçağıyla bıkıp usanmadan uçlarını açıyor, sonra kırıp yeniden açıyor. "Dişçilik oynadığını" söylemek yanlış olur. Davranışları hekimin imgesini içermiyor bile. Özdeşleştiği hasmının kişiliği değil, yalnızca&nbsp;saldırganlığıdır.</span></p>

  <p>Aynı çocuk bir keresinde küçük bir kazadan sonra geliyor buluşmamıza. Okulda hareketli bir oyun sırasında koşarken bütün gücüyle beden eğitimi öğretmeninin ileriye doğru uzattığı yumruğuna çarpmış. Yüzünün önünde tuttuğu eliyle hem dudağının kanadığını hem&nbsp;de ağladığını gizlemeye çalışıyor. Avutup yatıştırmak istiyorum. Yanımdan ayrılırken acınası bir durumda, ama ertesi gün dimdik, savaşçı zırhı içinde dönüyor bana. Başında bir asker şapkası, belinde bir&nbsp;kılıç, elinde de bir oyuncak tabanca var. Bu değişikliğe şaşırmam&nbsp;üzerine yalnızca "Seninle bir kez de bu giysiler içinde oynamak istedim," diyor. Ama oynayacağına oturup annesine bir mektup yazıyor:&nbsp;"Sevgili anneciğim, lütfen, lütfen, lütfen, lütfen bana söz verdiğin çakıyı paskalyadan önce al." Burada da çocuğun bir önceki gün yaşadığı kaygı deneyimine egemen olabilmek için çarptığı öğretmenin kişiliğine büründüğünü ileri süremeyiz. Öykündüğü bu kez öğretmenin&nbsp;saldırganlığı da değildir. Açıkça görülüyor ki silahlan ve zırhı erkek-silikleriyle öğretmenin gücünü simgelemekte ve hayvan fantezilerindeki babanın özellikleri gibi öğretmenin ya da babanın erkeklikleriyle özdeşleşmeye yaramakta, böylece çocuğu narsisistik yaralanmalar&nbsp;ve kazalardan korumaktadır.</p>

  <p>Buraya kadar sıralanan örnekler hep bildiklerimizden oluşuyordu. Çocuk kaygı nesnesinin bazı özelliklerini içe yansıtır ve böylelikle&nbsp;henüz çok taze olan bir korku yaşantısını özümlemiş olur. Bu arada&nbsp;özdeşleşme ya da içe yansıtma mekanizması ikinci bir önemli yöntemle birleştirilir. Saldırganı oynayıp onun özelliklerini ya da saldırganlığını benimsemekle çocuk tehdit edilenden tehdit eden konumuna geçmektedir. "Haz İlkesinin Ötesinde"de (1920) edilginlikten etkinliğe bu dönüşümün çocuk yaşamındaki hoşnutsuzluk verici ya da&nbsp;travmatik yaşantıların ele alınmasındaki önemi ayrıntılı olarak anlatılmıştır. Kitapta: "Doktor küçüğün boğazına baktığında ya da ona&nbsp;küçük bir ameliyat uyguladığında" deniyor, "bu korku veren deneyim&nbsp;kesinlikle bir sonraki oyunun içeriğini oluşturacaktır ama bir başka&nbsp;kaynaktan haz edinimi de gözden kaçmaz. Çocuğun yaşantının pasifliğinden oyunun aktifliğine geçmesi, hoş olmayanı bir oyun arkada<span style="text-indent: 1.5em;">şına uygulayarak bu muadilin kişiliğinde öç almasını sağlar" (s. 29).</span></p>

  <p>Oyunda geçerli olanlar çocuğun diğer davranışlarına da uygulanabilir. Gerçi alaycı mimikler takman oğlanda ya da küçük büyücü kızda özdeşleşilen tehdidin akıbetini izlemek artık mümkün değildir.&nbsp;Fakat diğer oğlan diş hekiminden ya da öğretmeninden devraldığı&nbsp;saldırganlığı yaramazlığıyla tüm çevresine yaymaktadır.</p>

  <p>Kaygı geçmifteki değil de gelecekte beklenen bir yaşantıyla ilgili olduğu zaman aynı değişim sürecinin ortaya çıkması daha da şaşırtıcıdır. Başka bir yazımda evin kapısını gereğinden hızlı çalma alışkanlığında olan bir oğlanı anlatmıştım. Kapı açıldığındaysa hizmetçiyi&nbsp;geç kaldığı ve dikkatsiz olduğu için azarlıyor. Gerçekte zili çalma&nbsp;işiyle kızgınlığının ortaya çıkması arasında zili aşırı gürültülü bir biçimde çalmasından dolayı işitebileceği azar için duyduğu kaygı yer&nbsp;almaktadır. Böylece hizmetçi kızcağız henüz onun davranışıyla ilgili&nbsp;uyarılarını dile getirmeye fırsat bulamadan çocuk yakınmalarıyla onu&nbsp;bastırıyor. Kendisini korumak için kaygısının gücüne eşdeğer bir şiddetle hizmetçi kızı paylıyor. Devraldığı saldırganlığı herhangi birine&nbsp;karşı değil, tam da kendisinden saldırganlık beklediği kişiye yöneltmektedir. Saldırgan ve saldırılan rollerinin değişimi bu olayda son&nbsp;ayrıntıya dek gerçekleşmektedir.</p>

  <p>Jenny Waelder beş yaşındaki bir oğlanın tedavi sürecinden bu mekanizmaya güzel bir örnek sunmaktadır.<sup>1</sup> Tam analizin mastürbasyon ve bununla ilgili fantezi malzemesine yaklaştığı sırada her zaman&nbsp;utangaç ve ketlenmiş olan oğlan yabanıl bir saldırganlık içine giriyor.&nbsp;Her zamanki edilgin tutumu yitiyor ve kişiliğinin dişil özellikleri de&nbsp;görülmez oluyor. Bu görüşmede kükreyen bir aslan olup analiste saldırıyor. Yanında bir sopa taşıyarak Krampus'culuk<a id="footnote1"></a><sup><a href="#bookmark0">1</a></sup> oynuyor, yani evde, merdiven sahanlığında ve analiz sırasında bununla çevresindekilere vuruyor. Anneannesi ve annesi çocuğun sopayla yüzlerine vurmaya çalıştığından yakmıyorlar. Mutfak bıçaklarını sallamaya başladığında annesinin endişesi zirveye ulaşıyor. Analiz sırasında çocuğun&nbsp;saldırgan etkinliğinin, dürtüsel itkilerinin ketlenmesine bağlı olmadığı ortaya çıkıyor. Erkeksi eğilimlerinin serbest bırakılmasına daha&nbsp;çok var. Yalnızca kaygı duyuyor. Geçmişteki ve güncel cinsel edim<span style="text-indent: 1.5em;">lerinin bilinç düzeyine çıkması ve itiraf edilmesi çocukta ceza beklentilerine yol açıyor. Deneyimleri ona yetişkinlerin çocukta bu tür davranışlar gördüklerinde kızdıklarını göstermiş. İnsana bağırırlar,&nbsp;tokatlarla yıldırırlar, sopayla döverler, hatta belki bir bıçakla bir yerini kesiverirler. Demek ki çocuğun bağırıp çağırarak, olta ve bıçaklarla yapıp ettikleri korktuğu cezanın canlandırılmasına ve böylece önünün alınmasına yarıyor. Karşılarında kendisini suçlu hissettiği yetişkinlerin saldırganlığını içine yansıtmış, şimdi bu saldırganlığı etkin&nbsp;olarak çevresindeki yine aynı kişilere yöneltmektedir. Tehlikeli olarak gördüğü malzemeyi dile getirmek üzere olduğu sıralarda ise saldırganlığı artıveriyor. En sonunda, yasak düşünce ve duygulan bilinç&nbsp;düzeyine çıktıktan, konuşulduktan ve yorumlandıktan sonra, o zamana kadar sürekli yanında taşıdığı, artık gereksiz hale gelen Krampus&nbsp;sopasını analiste bırakıp gidiyor. Dövülme kaygısıyla birlikte başka-lannı dövme zorlantısı da yitip gidiyor.</span></p>

  <p>"Saldırganla özdeşleşme" ile bireyin olağan üstben gelişiminde hiç de seyrek karşılaşılmayan bir ara basamağı görüyoruz. Son olarak&nbsp;sözünü ettiğimiz iki erkek çocuk, yetişkinlerin ceza tehditleriyle özdeşleşerek aynı zamanda üstben gelişiminde de önemli bir adım atmış oluyorlar; dışardan gelen bir eleştiriyi kendi davranışlarının kapsamına alıyorlar, içselleştiriyorlar. Bu tür içselleştirmelerin sürüp gitmesiyle, eğiticilerin niteliklerinin içe yansıtılmasıyla, özelliklerinin&nbsp;ve düşüncelerinin benimsenmesiyle çocuklar üstbene sürekli olarak&nbsp;biçimlenmesinin tamamlanmasında gerekli malzemeyi sağlamaktadırlar. Bu aşamada çocuklar üstben oluşumunun kurulmasını pek ciddiye almazlar. İçselleştirilen eleştiri derhal özeleştiriye çevrilmez.&nbsp;Önceki örneklerde gördüğümüz gibi eleştiri çocuğun cezalandırılan&nbsp;davranışından uzaklaştırılarak çevreye yöneltilir. Saldırganla özdeşleşmeyi yeni bir savunma sürecinin yardımıyla çevreye yönelen etkin&nbsp;bir saldın izleyecektir.</p>

  <p>Daha karmaşık bir örnek sanınz savunma sürecinin bu ileri adımının anlaşılmasını olanaklı kılacaktır. Oidipus kompleksinin zirve noktasında annesine saplantısıyla başa çıkabilmek için sergilediğimiz&nbsp;yöntemi kullanan bir erkek çocuktan söz edeceğiz. Zaman zaman ortaya çıkan kızgınlık ve isteksizlik nöbetleri annesiyle arasındaki mutlu ilişkiye gölge düşürüyor. Annesine bağırırken söz ettiği çeşitli konular arasında nedense ilginç bir suçlama sürekli yineleniyor: Oğlan&nbsp;hep annesinin merakından yakınıyor. Çocuğun yasak duygularının iş<span style="text-indent: 1.5em;">leyişindeki ilk adım gayet açıktır. Fantezisinde anne onun kendisine karşı olan libidinal duygularını bilmekte fakat yaklaşma çabalarını&nbsp;kızgınlıkla reddetmektedir. Annenin kızgınlığı oğlanın ona karşı olan&nbsp;kötü tutumunda etkin bir biçimde yeniden üretilmektedir. Fakat&nbsp;Jenny Waelder'in hastasından farklı olarak oğlanın annesinden yakınması genele ilişkin değil, özel olarak onun merakıyla ilgilidir. Daha&nbsp;sonra oğlanın analizinde bu merakın annesinin değil de kendi dürtü-sel yaşamının bir öğesi olduğu görülecektir. Annesiyle olan ilişkisinde tüm dürtü bileşenleri arasında baş etmekte en fazla güçlük çektiği,&nbsp;annesine duyduğu gözetleme itkisi. Burada eksiksiz bir rol değişiminin gerçekleştirilmiş olduğunu görüyoruz. Oğlan annesinde algıladığı kızgınlığı kendisi üstlenerek kendi merakını da ona mal ediyor.</span></p>

  <p>Analizdeki bir genç kız belli direnç dönemlerinde analistini sır sakladığı gerekçesiyle şiddetle suçluyor. Analistin aşırı uzaklığından&nbsp;yakmıyor, onu kişisel ayrıntılara ilişkin sorularla rahatsız ediyor ve&nbsp;istediği yanıtı alamadığında da çok üzülüyor. Sonra suçlamaları ortadan kayboluyor, fakat bir süre sonra aynı stereotip biçimde ve sanki&nbsp;otomatik olarak yeniden ortaya çıkıyor. Ruhsal sürecin iki aşamasına&nbsp;bu vakada da rastlanıyor. Hasta anlatımının ketlenmesine bağlı olarak&nbsp;zaman zaman özel konulan bilinçli biçimde gizlemektedir. Böylece&nbsp;ruh çözümlemesinin ana kuralına karşı geldiğini biliyor ve analistin&nbsp;kendisini suçlamasını bekliyor. İmgelerindeki suçlamayı içe yansıtıyor ve etkin olarak analistin kişiliğine yöneltiyor. Zamansal olarak&nbsp;saldırganlık dönemleri tam da sır sakladığı dönemlerle örtüşüyor.&nbsp;Hastanın kendi davranışına ait olan sır saklama suçu analistin suçu&nbsp;olarak algılanıyor.</p>

  <p>Diğer bir genç kız hasta dönemsel olarak yoğun saldırganlık durumlarına giriyor. Kızgınlığı oldukça eşit bir biçimde bana, anne-babasına ve çevredeki başka kişilere yöneliyor. Yakınmalarında öncelikle iki öğe yinelenerek ortaya çıkıyor. Birincisi, böyle dönemlerde kendisinden bir şey saklandığı, kendisinden başka çevresindeki herkesin bildiği bir sırrın olduğu duygusuna kapılıyor. Bu sim öğrenme&nbsp;isteği onu yiyip bitiriyor. İkincisi, tüm yakınlarının ruhsal bakımdan&nbsp;ne kadar yetersiz olduklarını düşünerek derin bir hüsran yaşıyor.&nbsp;Bundan önceki örnekteki hastamızm kendi sır saklaması ile sır saklama suçlamaları zamansal olarak nasıl örtüşüyorsa bu hastamızın saldırganlık dönemleri de otomatik olarak bastırdığı, kendisinin farkında olmadığı mastürbasyon fantezilerinin bilincine çıkmaya çalıştıkla<span style="text-indent: 1.5em;">rı sıralara rastlıyor. Sevgi nesnelerini mahkûm etmesi yakınlarından çocukluğundaki mastürbasyon davranışı için beklediği mahkûmiyete&nbsp;eşdeğerdir. Tümüyle bu suçlamayla özdeşleşiyor ve onu aynı biçimde dış dünyaya yöneltiyor. Diğer yandan herkesin gizlediği su</span><sup style="text-indent: 1.5em;">-</sup> <span style="text-indent: 1.5em;">gerçekte başkalarından ve hatta kendisinden bile gizlediği mastürbasyon&nbsp;simdir. Demek ki burada da hastanın saldırganlığı çevrenin saldırganlığına tekabül etmektedir, dış dünyanın sakladığı "sır" ise hastanın bastırmasının bir yansımasıdır.</span></p>

  <p>Son üç örneği izlerken üstben işlevlerinin gelişiminde sözünü ettiğimiz ara basamağın nasıl ortaya çıktığını gördük. Dıştan gelen eleştirinin içe yansıtılmasından sonra bile bireyin içinde ceza tehditleri ve suç tümüyle birleşmemiştir. Eleştiri içselleştirilirken suçlama dışsallaştırılır. Bu da şu anlama gelir: Saldırganla özdeşleşme mekanizması&nbsp;başka bir savunma aracıyla, suçun yansıtılmasıyla tamamlanır.</p>

  <p>Yansıtma mekanizmasının yardımıyla bu özel gelişim yolunu izleyen bir ben, eleştiride bulunan otoriteleri içe yansıtarak üstbenin parçası haline getirecek, kendi yasak itkilerini ise dışarıya yansıtma&nbsp;olanağına kavuşacaktır. Böyle bir ben kendisine karşı sert davranmaktan çok çevresine karşı hoşgörüsüz olmayı yeğleyecektir. Ben,&nbsp;neyin mahkûm edilmesi gerektiğini öğrenirken, bu savunma mekanizmasının yardımıyla da kendisini özeleştirinin getireceği hoşnutsuzluktan korumuş olur. Çevredeki suçluya karşı duyulan öfke, kişinin kendi suçluluk duygusunun bir öncülüdür ve onun yerini tutar.&nbsp;Kişinin kendi suçunu algılamasının güçlendiği durumlarda bu öfke&nbsp;de otomatik olarak artacaktır. Üstben gelişiminin bu ara dönemi ahlakın da bir ön basamağını oluşturur. Gerçek artık üstbenin şart koştuğu standartta içerilen içselleştirilmiş eleştiri, benin kendi hatasını algılamasıyla çakıştığında ortaya çıkar. Bundan böyle üstbenin sertliği&nbsp;dışarıya değil, içeriye yönelecek, dışarıya karşı olan hoşgörüsüzlük&nbsp;de böylece azalacaktır. Fakat bu gelişim aşamasından başlayarak ben&nbsp;özeleştiri ve suçluluk duygusunun yaratacağı daha şiddetli bir hoşnutsuzluğun yükünü taşımak zorunda kalacaktır.</p>

  <p>Bazı bireylerin üstben oluşumunun bu ara basamağında takılıp kalmaları ve olayın içselleştirilmesini hiçbir zaman tamamlayama-maları da mümkündür. Böyleleri kendi suçlarım algılamalarına rağmen çevreye karşı saldırganlığı sürdürürler. Üstben bu durumlarda&nbsp;çevreye karşı, melankoliğin üstbeninin kendi benine karşı olduğu kadar acımasızdır. Üstben gelişimindeki bu tür ketlemeler sonuca ulaş<span style="text-indent: 1.5em;">mayacak bir melankolik durum gelişiminin başlangıcım gösteriyor olabilir.</span></p>

  <p>"Saldırganla özdeşleşme" bir yandan üstben oluşumunun bir ön basamağıyken, diğer yandan da paranoya oluşumunda bir ara dönem&nbsp;oluşturmaktadır. Özdeşleşmenin kullanımı üstben oluşumuyla yansıtmanın kullanımı da paranoyayla ortak özellikler taşır. Yine de özdeşleşme ve yansıtma, uygulandıkları malzemeye göre çok çeşitli sonuçlara yol açabilen ben eyleminin olağan biçimleridir.</p>

  <p>İçe yansıtma ve yansıtmanın burada "saldırganla özdeşleşme" olarak adlandırdığımız bu özel birleşimi, ancak ben onu otoriteyle&nbsp;olan çatışmasında, yani kaygı nesneleriyle başa çıkma çabalarında&nbsp;kullandığı sürece olağan yaşamın bir parçası sayılabilir. Sevgi ilişkilerine aktarıldığında bu savunma süreci, zararsızlığını yitirip patolojik bir kimlik kazanacaktır. Nitekim kendi aldatma eğilimlerini karısına yer değiştiren, daha sonra da karısının sadakatsizliği konusunda&nbsp;ateşli suçlamalarda bulunan koca da, karısının suçlamalarını içe&nbsp;yansıtıp kendi idinin bir öğesiniyse karısına yansıtmaktadır (krş.&nbsp;Freud, 1922: 388). Fakat buradaki kocanın amacı dışardan gelecek&nbsp;saldırganlığı önlemek değil, eşine olan olumlu libidinal saplantının&nbsp;içerden gelen rahatsız edici güçlerle sarsılmasını önlemektir. Bu durumda sonuç da daha değişiktir. Çevresindeki eski saldırganlara karşı saldırganca bir tutum almak yerine böyle bir hasta karısına kıskançlıkla, yansıtılmış kıskançlığında ifade bulan takıntılı bir saplantıyla bağlanacaktır.</p>

  <p>Bireyin eşcinsel sevgi itkilerine karşı savunmasında kullanıldığında yansıtma mekanizması diğer mekanizmalarla çeşitli birleşimler oluşturabilir. Karşıtına çevirme, yani burada sevginin nefrete çevrilmesi, içe yansıtma ve yansıtmanın başlattığını tamamlar ve paranoid hezeyanların oluşumuna zemin hazırlar. Her iki durumda, yani zıt ve eşcinsel sevgi itkilerine karşı savunmada, ben yansıtma yaparken&nbsp;artık isteğince davranamamaktadır. Benin kendi bilinçdışı itkilerini&nbsp;yerleştireceği yerin seçimi "partnerdeki aynı tür bilinçdışı itkileri ortaya çıkaran algısal malzeme" tarafından belirlenir (Freud, 1922:&nbsp;388).</p>

  <p>Değişik savunma biçimlerinin kullanımları arasında gösterdiğimiz bu kuramsal ayrımları yapabilmenin ötesinde "saldırganla özdeşleşme" sürecinin analizi bize psikanaliz sırasındaki aktarımlarda kaygı nöbetlerinin ve saldırganlık patlamalarının ayrımında da yardımcı&nbsp;<span style="text-indent: 1.5em;">olacaktır. Analitik çalışmamız sonucunda hastadaki gerçek nitelikte sbilinçchşı saldırgan dürtü itkilerini bilinç düzeyine yükselttiğimiz zaman, birikmiş olan duygulanım aktarımda tepki yenilenmesi yoluyla&nbsp;jahatlatılmaya çalışılır. Fakat hastada ortaya çıkan saldırganlık, gerçekte hastanın bizde gördüğünü sandığı eleştiriyle özdeşleşmesinden&nbsp;'Üeri geliyorsa o zaman bu saldırganlık "pratik bir şekilde ifade edil-inekten" ve "tepki yenilenmesinden" hiç etkilenmeyecektir. Bu durumda saldırganlık, bilinçdışı dürtü itkilerinin yasaklanması ve cezalandırılması sürdükçe artar ve söz ettiğimiz oğlanda mastürbasyon&nbsp;eyleminin itiraf edilmesinden önce olduğu gibi ancak cezalandırılma&nbsp;ve üstben korkularının giderilmesiyle ortadan kalkar.</span></p>

  <h3 style="text-align: center;">X. Bir Tür Özgecilik</h3>

  <p>Yansıtma mekanizmasının etkisi, tehlikeli dürtüsel itkilerin düşünsel temsilcileriyle ben arasındaki bağlantıyı koparmaktır. Bu açıdan en&nbsp;çok bastırma sürecine benzer. Yer değiştirme, karşıtına çevirme, kendine yöneltme gibi mekanizmalar dürtüse! sürecin kendisi üzerinde&nbsp;etkili olurken bastırma ve yansıtma, yalnızca onun algılanmasını engeller. Bastırmada karşı çıkılan düşünce ide geri itilirken yansıtmada&nbsp;çevreye yer değiştirir. Özel bir kaygı türüne özgü olmaması, tam tersine, nesnel kaygı, üstben ya da dürtü kaygılarının herhangi birinin&nbsp;sonucu olarak ortaya çıkabilmesiyle de yansıtma, bastırma mekanizmasına benzer. İngiliz analiz okulunun yazarları, yaşamın ilk aylarından başlayarak tüm bastırmalardan önce, ilk saldırgan dürtüsel itkilerin yansıtıldığını ve bunun çocuğun dünyayı algılayışında ve kişilik&nbsp;gelişiminde çok büyük önem taşıdığını ileri sürmektedirler.</p>

  <p>En azından şu kadarını rahatlıkla söyleyebiliriz, ilk çocukluk dönemi boyunca küçük çocuğun beninin yansıtmalara başvurması doğaldır. Yansıtmalar çocuğun kendisi için tehlikeli olmaya başlayan etkinlik ve dileklerini kendisinden uzaklaştırmasına ve çevresinde bunların sorumluluğunu taşıyacak yeni bir suçlu aramasına yardım eder. Çocuk kendi suçunu "yabancı bir çocuk"a, bir hayvana, hatta cansız&nbsp;eşyalara yıkmakta hiçbir sakınca görmez. Normalde çocuk beni bu&nbsp;yolla sürekli olarak yasaklanmış dürtüsel itkilerini ve dileklerini&nbsp;kendinden uzaklaştırır ve tamamen çevresine dağıtır. Eğer otoriteler,&nbsp;<span style="text-indent: 1.5em;">dileklerini cezalandırma tehditleriyle karşılıyorsa, ben, dileklerini yansıtmış olduğu, şamar oğlanı haline getirdiği kişilerin cezalandırılmasını bekler. Eğer yansıtmaya yol açan neden kendi suçluluk duygularıysa, özeleştiride bulunmak yerine çevresini suçlayacaktır. Her&nbsp;iki durumda da seçtiği vekilden uzaklaşır ve onu yargılarken çok acımasız davranır.</span></p>

  <p>Fakat yansıtma .mekanizması yalnızca kıskançlığın yansıtılması ve saldırganlığın çevreye mal edilmesi yoluyla insan ilişkilerine sekte vuran bir mekanizma değildir. Kimi zaman da olumlu bağlanmaların kurulmasını, insan ilişkilerinin pekiştirilmesini sağlar. Yansıtmanın bu olağan fakat daha az dikkati çeken biçimini, "dürtüsel itkilerimizden başkaları yararına "özgeci bir vazgeçiş"<a id="footnote2"></a><sup><a href="#bookmark1">2</a></sup> olarak adlandırabiliriz.</p>

  <p>Bu olguya bir örnek vermek istiyorum:</p>

  <p>Genç bir mürebbiye analiz sırasında çocukluk yıllarında iki dileği olduğunu anlatıyor: Güzel giysileri ve bir sürü çocuğu olsun istiyormuş. Fantezilerinde neredeyse takıntılı bir biçimde bu iki dileğinin&nbsp;gerçekleştiğini hayal ediyormuş. Fakat bu iki en önemli dileğinin yanında bir sürü başka isteği de varmış. Yaşça kendisinden çok daha büyük olan oyun arkadaşlarının sahip oldukları her şeye sahip olmak ve&nbsp;yaptıkları her şeye katılmak, hatta her şeyi onlardan iyi yapmak ve&nbsp;onların hayranlığını kazanmak istiyormuş. Hiç bitmeyen "Ben de is-terim!"i çevresindeki yetişkinler için bir sorun haline getirmiş. Ayrıca dileklerinin çoğu hemen yerine getirilmesi gereken ve güç doyurulan nitelikteymiş.</p>

  <p>Yetişkinliğindeyse ilk bakışta alçakgönüllü ve fazla talepkâr olmayan bir kişi izlenimi bırakıyor. Psikanalitik tedaviye geldiğinde henüz evlenmemiş, çocuğu yok, giyimiyse oldukça özensiz ve dikkati çekmeyen türden. Pek haset ve hırs belirtisi göstermiyor, ancak&nbsp;kendi dışındaki gereklilikler zorunlu kıldığı zaman başkalarıyla yarışmaya giriyor. Hakkında oluşan ilk izlenim, sıklıkla rastlandığı gibi, kişilik gelişiminin çocukluk çağına taban tabana zıt yönde gelişmiş olduğudur; dilekleri bastırmaya uğramış ve hastanın bilincindeki&nbsp;yerleri tepki oluşumlarıyla doldurulmuş olabilir (hayran olunma isteği yerine alçakgönüllülük, yükselme hırsı yerine gösterişten kaçma&nbsp;gibi). Bu varsayıma göre bastırmanın nedeni olarak da teşhirci itkilerden ve çocuksu isteklerden kaynaklanıp daha sonra tüm dürtüsel yaşamı etkisi altına almış bir cinsel yasak beklenirdi.</p>

  <p>Ama hastanın güncel davranışları tümüyle bu izlenimi doğrular nitelikte değil. Yaşamından daha ayrıntılı olarak söz ettiğinde, geç<span style="text-indent: 1.5em;">mişteki dileklerini onayladığını görüyoruz, bastırmadan sonra pek&nbsp;</span><span style="text-indent: 1.5em;">olası bir durum değil bu. Kendi cinselliğini yadsımış olması, kadın&nbsp;</span><span style="text-indent: 1.5em;">arkadaşlarının ve meslektaşlarının sevi deneyimlerini sevecen bir&nbsp;</span><span style="text-indent: 1.5em;">yaklaşımla izlemesine engel değil. Çöpçatanlık konusunda çok hevesli ve bir sürü serüveninin sırdaşı oluyor. Kendi üstü başıyla&nbsp;</span><span style="text-indent: 1.5em;">pek ilgilenmezken, başkalarının giyimine etkin biçimde katkıda bu</span><span style="text-indent: 1.5em;">lunuyor. Kendi çocuksuzluğuna rağmen kendini başkalarının çocuklarına adamış; bu durumun meslek seçimine de yansıdığını görüyo</span><span style="text-indent: 1.5em;">ruz. Diyebiliriz ki arkadaşlarının güzel giysileri ve çocukları olması,&nbsp;</span><span style="text-indent: 1.5em;">beğenilmeleri, onun için her şeyden daha önemli. Buna analoji oluşt</span><span style="text-indent: 1.5em;">uracak biçimde, kendisi tevekkül gösterirken mesleki gelişimlerini&nbsp;</span><span style="text-indent: 1.5em;">dikkatle izlediği erkek sevgi nesnelerinin yükselmelerini hırsla istiyor. İnsan, hastanın yaşamının her türlü ilgi ve dilekten arınmış olduğu izlenimine kapılıyor. Analize gelmeye başladığı tarihe kadar hemen hemen hiçbir olaya rastlanmıyor bu yaşamda. Kendi amaçlarına ulaşmaya çalışacağına tüm enerjisini yakınlarının deneyimlerini paylaşırken tüketiyor. Kendi yaşamını yaşayacağına başkalarınınkinde&nbsp;yaşıyor.</span></p>

  <p>Ana-babasıyla çocukluk çağındaki ilişkilerinin analizinde geçirdiği içsel değişimle ilgili önemli bilgiler de gün ışığına çıkıyor. Erken çağda dürtülerinden feragat etmesi üstbeninin özellikle sert bir yapı&nbsp;kazanmasıyla sonuçlanıyor, hasta bundan böyle arzularını doyurmak&nbsp;için hiçbir etkinlik gösteremiyor. Gerek penis sahibi olma isteğinin&nbsp;uzantısı olan erkeksi yükselme fantezileri, gerekse çocuk sahibi olma, çıplak ya da güzel giysiler içinde babasının hayranlığını kazanma&nbsp;gibi dişil istekleri yasaklanıyor. Fakat bu itkiler bastırılmıyor. Her biri için çevrede bu itkilerin depolanacağı vekiller bulunuyor ve her bir&nbsp;istek bu kişilerden birine yansıtılıyor. Arkadaşlarının süs düşkünlüğü&nbsp;kendi süslenme isteklerini onlara yansıtması için bir vesile oluyor,&nbsp;benzer biçimde libidinal arzuları ve yükselme fantezileri de çevreye,&nbsp;çevredeki kişilere aktarılıyor. Demek ki hasta, tıpkı bundan önceki&nbsp;bölümün örneklerinde gördüğümüz gibi, yasaklanmış itkilerini başka&nbsp;insanlara yansıtıyor. Tek ayrım yansıtmaya uğrayan içeriğin bundan&nbsp;sonraki işlenişinde. Hasta bulduğu vekilden uzaklaşacağına onunla&nbsp;<span style="text-indent: 1.5em;">özdeşleşiyor. Bu vekilin isteklerini anlayışla karşılayıp dahası kendini ona çok da yakın duyumsuyor. Söz konusu dürtü itkilerini kendi beninde olunca yargılayıp suçlu bulan üstben, aynı dürtüyü çevrede&nbsp;şaşılacak derecede hoşgörüyle karşılıyor. Hastanın elde ettiği dürtü-sel kaynaklı haz, başkalarının dürtülerini doyururken duydukları ve&nbsp;hastanın da paylaştığı hazdır, başkalarının duyduğu hazzı paylaşması&nbsp;yansıtma ve özdefleşme mekanizmalarınca mümkün kılınmaktadır.</span><a id="footnote3" style="text-indent: 1.5em;"></a><sup style="text-indent: 1.5em;"><a href="#bookmark2">3</a></sup><sup style="text-indent: 1.5em;">&nbsp;</sup><span style="text-indent: 1.5em;">Kendi dürtülerine koyduğu yasağın öz yaşamında zorunlu kıldığı çekingen tutum, yabancı bir nesne üzerine yansıttığı aynı dilekleri gerçekleştirmesi söz konusu olduğunda tümüyle ortadan kalkmaktadır.&nbsp;Bu açıdan bakıldığında kendi dürtüsel itkilerinden başkaları yararına&nbsp;feragat etmiş olmasının bencilce bir anlamı da var. Diğer yandan başkalarının dürtülerinin doyuma ulaşması için harcadığı çabaların da&nbsp;özgeci olarak nitelenmesi gerekir.</span></p>

  <p>Kendi dilekleriyle başkalarınınki arasındaki, tüm yaşam biçimine damgasını vuran bu bağlantı, hastanın analiz sırasında anlattığı birçok küçük olayda büyük bir kesinlikle saptanabiliyor. Örneğin on üç&nbsp;yaşındayken önceleri çok kıskandığı ablasının bir arkadaşına gizlice&nbsp;âşık oluyor. Aslında oğlanın da kendisini kimi zaman ablasına yeğlediğini düşünüyor ve sevgisinin belirtilerini görmek için sabırsızlanıyor. Yine böyle bir bekleyiş anında, bundan önce de sıklıkla olduğu&nbsp;gibi küçümsendiğini görüyor. Genç adam bir akşam çıkıp geliyor ve&nbsp;ablasını gezmeye götürmek istiyor. Hasta, önce nasıl hüsran duygusuyla elinin ayağının tutmaz olduğunu, daha sonra bu duygunun yerini nasıl bir koşuşturmaya bıraktığını analiz sırasında tam bir açıklıkla anımsıyor. Ablasının gezintide daha "güzel" olmasını sağlayacak ne varsa bulup getirmeye, büyük bir istekle ablasını süslemeye&nbsp;başlıyor. Bu sırada çok mutlu oluyor, eğlenceye gidecek olanın kendisi değil de ablası olduğunu tümüyle unutuyor. Sevi ve hayran olunma arzularını rakibine yansıtmış, hasedinin öznesiyle özdeşleştiği&nbsp;için arzusunun onun kişiliğinde gerçekleşmesinden zevk almaktadır.</p>

  <p>Hasta bu süreci dileklerinin gerçekleşmediği, tersine engellenmeyle karşılaştığı zamanlarda da yaşıyor. Kendi gözetimine verilen çocuklara güzel yiyecekler vermekten hoşlanıyor. Bir keresinde bir&nbsp;anne hazırladığı çok özel bir yiyeceği çocuğu için feda etmeye karşı&nbsp;<span style="text-indent: 1.5em;">çıkıyor. Kendisi genelde damak zevklerine karşı kayıtsız kalmasına karşın, annenin bu tutumu onda büyük bir öfkeye yol açıyor. Yabancı&nbsp;bir nesnenin dileğinin geri çevrilmesini kendi dileğinin geri çevrilmesi olarak algılıyor, bir önceki örnekte ablasının dileğinin gerçekleşmesiyle mutlu olduğu gibi. Görülüyor ki başkalarına devrettiği&nbsp;şey, dileklerini özgürce gerçekleştirme hakkıdır.</span></p>

  <p>Bu son özellik, aynı türden başka bir kadın hastanın yaşantısında daha açık olarak beliriyor. Kayınbabasıyla çok iyi ilişkiler içinde olan&nbsp;genç bir kadın, kaynanasının ölümünü alışılmadık tepkilerle karşılıyor. Söz konusu genç kadına ailenin diğer kadınlarıyla birlikte ölünün bıraktığı giysileri dağıtma görevi veriliyor. Diğer kadınlardan&nbsp;farklı olarak genç kadın, kendisi için bir tek giysi bile almamakta diretiyor. Bunun yerine yoksul bir kuzinine armağan etmek üzere bir&nbsp;palto alıyor. Fakat ölen kaynananın kız kardeşi paltonun kürk yakasını söküp almak istediğinde, o ana kadar gayet sakin, dahası ilgisiz&nbsp;davranan genç kadın birdenbire tarifsiz bir öfkeye kapılıyor. Başka&nbsp;zamanlarda ketlenmiş olan saldırganlığını tüm yeğinliğiyle teyzeye&nbsp;yönelterek sonunda vermek istediği paltonun tamamının gözettiği&nbsp;kuzinine verilmesini sağlıyor. Bu olay çözümlendiğinde hastanın&nbsp;suçluluk duygularının kaynanasının eşyalarından bir şey almasını engellediği görülüyor. Giysiyi almak onun için kayınbabasımn yanında&nbsp;kaynanasının yerini alma dileğini simgeliyor. Bu yüzden kendi adına&nbsp;özveride bulunup "annesinin" mirasına konma dileğini kuzinine terk&nbsp;ediyor. Bu yeni konumda gerek sahip olma isteğini, gerekse hüsranı&nbsp;tüm şiddetiyle duyumsuyor ve doğrudan kendisinin hiçbir zaman&nbsp;yapmayacağı düşlerinin gerçekleşmesi için savaşım veriyor. Kendi&nbsp;dürtüsel itkilerine karşı acımasız davranan üstben kendi beninden&nbsp;uzaklaştırıldıklarında bu itkileri benimseyebiliyor. Her zaman ketlenmiş olan saldırgan davranışlar, başkasının dileklerini kabul ettirmek&nbsp;söz konusu olduğunda benle bağdaşabiliyor.</p>

  <p>Yansıtma ve özdeşleşmenin bir birleşiminden oluşan bu savunma mekanizmasına bir kez dikkatimiz yöneldikten sonra, hayatta burada&nbsp;sergilediğimiz iki örneğe eklenebilecek birçok olay gözlemleyebiliriz. Örneğin, vicdani endişeler yüzünden bir türlü evlenmeye karar&nbsp;vermeyen bir genç kız, kız kardeşinin nişanlanmasını tüm enerjisiyle&nbsp;destekliyor. Kendisi için para harcaması gerektiğinde takıntısı tarafından ketlenen bir hasta başkalarına armağan vermek söz konusu olduğunda çok eli açık davranıyor. Kaygıları yüzünden kendi yolculuk&nbsp;<span style="text-indent: 1.5em;">planlarınıgerçekleştiremeyen bir kadın hasta, arkadaşlarına kendisinden beklenmeyecek bir hararetle yolculuk etmelerini öneriyor. Kız kardeş, arkadaş ya da armağan verilenle özdeşleşmiş olmanın hiç yanılmayan bir göstergesi daha vardır; birdenbire ortaya çıkıp, hastanın&nbsp;kendi dilekleri vekil üzerinde gerçekleştiği sürece devam eden bir yakınlık duygusu. Halk söyleyişleri öteden beri "çöpçatanlık eden evde&nbsp;kalmış kızlar"la,' "kendileri kâğıt oyunlarına katılmayıp hariçten gazel okuyarak oyuncuları en yüksek oyunlara girmeye yüreklendiren-ler"le inceden inceye dalga geçer. Dürtüsel itkilerinden başkasının&nbsp;yararına özveride bulunup kendi isteklerinin bu vekil üzerinde gerçekleşmesini izlemek, gerçekten de insanın kendi katılmaya cesaret&nbsp;edemediği bir oyunu ilgi ve zevkle izlemesine benzer.</span></p>

  <p>Öte yandan bu savunma sürecinin başansı iki yönlüdür. Kullanıldığı yerde, bireyin birlikte yaşadığı insanların dürtüsel doyumlarına karşı eli açık, hoşgörülü bir tutum almasını, böylece üstbenin yasağına karşın dolaylı olarak dürtüsel doyuma ulaşmasını sağlamakla kalmaz; aynı zamanda başlangıçta isteklerin gerçekleşmesini sağlayacak olup, sonradan ketlenmiş olan etkinliği ve saldırganlığı da yeniden özgür kılar. Kendisine oral hazlar sağlamak için hiçbir girişimde&nbsp;bulunamayan kadın hastamız, böylelikle yabancı bir çocuğun oral yasaklar koyan annesine kızıp köpürebilir. Diğer hasta, evin ölen hanımının haklarını ele geçirme çabası kendisi için yasaksa da bir başkasının simgesel haklarını tüm saldırganlığıyla savunabilir. Kendi maaşının artırılmasını istemeye hiçbir zaman cesaret edemeyecek olan&nbsp;bir kadın memur, bir meslektaşının haklarını savunmak üzere birdenbire kadın yöneticiye saldırabilir. Böylesi durumları çözümlediğimizde, savunma sürecinin, herhangi bir dürtünün anne ya da baba otoritesine karşı doyurulması uğruna girişilen çocukluk çağındaki çatışmadan kaynaklandığını görüyoruz. Anneye yöneltilen saldırganlık,&nbsp;bireyin kendi istekleri söz konusu olduğu sürece yasaktır, ayıplanır,&nbsp;fakat iş -sözde- yabancıların isteklerinin gerçekleşmesine gelince&nbsp;saldırganlık ortaya çıkıverir. Bu tipin en bilindik temsilcisi, kamuoyu&nbsp;karşısına çıkıp, tüm saldırganlığı ve etkinliği ile bir küme insandan,&nbsp;başka bir küme insana armağan etmek üzere para isteminde bulunan&nbsp;”yardımsever"dir. Uç örneğiyse belki de ezilenler adına bir egemeni&nbsp;öldüren suikastçı tipidir. Serbest kalan saldırganlık dürtüsünün yöneldiği nesneyse, her zaman, çocukluk döneminde dürtüden vazgeçme&nbsp;zorunluluğunu koyan otoritenin bir temsilcisi olacaktır.</p>

  <p>Dürtülerin yansıtıldığı kişi çeşitli etmenlerce belirlenir. Yasak dürtünün benin dışında, çevrede algılanması büyük bir olasılıkla yansıtma için yeterli bir çıkış noktası oluşturmaktadır. Kayınvalidenin&nbsp;mirasının söz konusu olduğu vakada, vekil olarak seçilen kişinin yakın bir akraba olmaması, hastanın kendisi için ensest anlamına gelecek arzunun zararsız hale gelmesini sağlamıştır. Birçok kez isteklerin&nbsp;yansıtıldığı kişi geçmişte bir haset nesnesi olmuştur. İlk örneğimizdeki özgeci mürebbiye, hırslı fantezilerini erkek, libidinal arzulannıysa&nbsp;kadın arkadaşlarına yansıtmaktadır. Erkek arkadaşları geçmişte penis&nbsp;hasedinin nesnesi olan babasıyla ağabeyinin, kız arkadaşlarıysa çocukluğun daha sonraki bir aşamasında penis hasedinin güzelliğe duyulan haset biçiminde yer değiştirdiği ablanın yerini almışlardır.&nbsp;Yükselme planlarını gerçekleştirmekte bir kız olarak engellendiğini&nbsp;duyumsuyor, diğer yandan bir kız olarak da kendini erkeklerin hoşuna gidecek kadar güzel bulmuyor. Hüsrana uğrayınca da isteklerini&nbsp;daha yeterli bulduğu nesnelere yer değiştiriyor. Elde edemediklerini,&nbsp;erkeklerin meslek yaşamında, kendinden daha güzel olan kızlarınsa&nbsp;sevgide, onun adına elde etmelerini bekliyor. Özgeci vazgeçiş, burada hastanın narsisistik yaralanma ile başa çıkmasını sağlayan bir yönteme dönüşmüştür.</p>

  <p>Dürtüsel isteklerden onları gerçekleştirmeye daha uygun bir nesne yararına el çekilmesi, çoğunlukla bir kızın bir erkekle olan ilişkisinde belirleyici olan yöntemdir. Bu tür ilişkilerde kız, her türlü gerçek nesne ilişkisinin dışında kalır ve erkeği kendi kişiliğinin temsilcisi olarak seçmiş olur. Bu "özgeci" bağlanma çerçevesinde erkekten yaşamı boyunca, kendisinin kadınlığından ötürü gerçekleştiremeyeceğini duyumsadığı planlarını gerçekleştirmesini, yani yerine yüksek&nbsp;öğrenim görmesini, belirli bir mesleği seçmesini, ünlü ya da zengin&nbsp;olmasını talep eder. Bu vakalarda bencillikle özgecilik çok çeşitli&nbsp;oranlarda bir araya gelebilir. Ana-babayla çocuklar arasındaki ilişkide de yaşam tasarılarının böyle özgeci-bencil bir tutumla çocuklara&nbsp;aktarılmasına sıklıkla rastlanır. Ana-babanın kendi yaşamlarında gerçekleştiremedikleri ihtiraslarını daha uygun durumda olan çocuklarının yardımıyla elde etmeye çalıştıkları söylenebilir. Belki de anaların&nbsp;oğullarına olan o en özgeci sevgilerindeki önemli belirleyicilerden&nbsp;biri, isteklerini, erkekliklerinden dolayı bunları gerçekleştirmeye daha "uygun" olan oğullarına aktarmış olmalarıdır. Gerçekten de bir erkeğin yaşamındaki başarılar, ona bağlı olan kadınların özverilerinin&nbsp;<span style="text-indent: 1.5em;">karşılığını büyük ölçüde ödemiş olur.</span></p>

  <p>Edmond Rostand'ın Cyrano de Bergerac oyunu böyle özgeci bir vazgeçişin en güzel ve ayrıntılı bir örneğidir. Oyunun kahramanı aklı ve yiğitliğiyle ün kazanmış ama çok çirkin olan burnu yüzünden&nbsp;kadınların sevgisinden yoksun kalmış bir on yedinci yüzyıl Fransız&nbsp;soylusu, şair ve muhafız alayı subayı olan tarihi bir kişiliktir. Güzel&nbsp;kuzini Roxane'a âşık olur, fakat çirkinliğinin bilinciyle her türlü karşılık beklentisinden derhal vazgeçer. Kılıç kullanmadaki yıldırıcı becerisiyle tüm rakiplerinin önüne geçeceği yerde, sevgisini, isteklerini, daha yakışıklı bir erkeğe bırakır. Bu feragatten sonra tüm gücünü,&nbsp;yürekliliğini ve zekâsını kendinden daha şanslı olan bu adama sunar,&nbsp;isteklerine ulaşabilmesi için ona elinden gelen her türlü yardımı yapar. Geceleyin iki erkeğin de sevdikleri kadının balkonu altında olduğu bir sahnede oyun doruk noktasına ulaşır. Rakibine Roxane'in&nbsp;sevgisini kazandıracak sözcükleri fısıldayan Cyrano, daha sonra karanlıkta onun yerine geçer, ateşli konuşmasının coşkusu içinde kur&nbsp;yapanın kendisi olmadığını unutur ve ancak son anda, dilekleri kabul&nbsp;edilen yakışıklı Christian kucaklaşmak için balkona tırmanırken özverili tutumuna geri dönebilir. Rakibinin dostluğunu giderek daha&nbsp;çok benimser, savaşta kendi yaşamı yerine onun yaşamını kurtarmaya çalışır. Ölüm Christian'ı, vekilini elinden aldığında, kendine yasak&nbsp;saydığından Roxane'a kur yapmaktan da vazgeçer. Yazarın, Cyrano'&nbsp;nun sevi yaşamıyla şair olarak yazgısı arasında kurduğu koşutluk,&nbsp;Cyrano’nun özgeciliğinde anlatılmak istenenin yalnızca ilginç bir sevi serüveni olmadığını imliyor. Christian nasıl Cyrano'nun şiir ve&nbsp;mektuplarıyla Roxane'in sevgisini elde ediyorsa, Corneille, Moliere&nbsp;ve Swift gibi şairler de yazarın bilinmeyen yapıtlarından aldıkları&nbsp;sahneleri olduğu gibi kullanarak ünlerine ün katarlar. Oyundaki&nbsp;Cyrano bu yazgıyı benimsemiştir. Sözlerini kendisinden daha yakışıklı olan Christian'a verdiği gibi, kendisinden daha büyük bir dâhi&nbsp;olan Moliere'e de verir. Kendisinde saptadığı, kendisini küçük görmesine yol açan bir kusur, kendisinden daha iyi bir konumda olanları isteklerini, düşlerini gerçekleştirmeye daha uygun nesneler olarak&nbsp;görmesine yol açmaktadır.</p>

  <p>Ölüm korkusu konusundaki ufak bir gözlemimizle bu bölümün sonunda özgeci vazgeçiş kavramına değişik bir açıdan yaklaşmak istiyoruz. Dürtüsel isteklerini büyük ölçüde başkalarına yansıtmış olan&nbsp;kişilerin hemen hepsinde ölüm korkusu yaşantısının olmadığı görü<span style="text-indent: 1.5em;">lür. Böyle bir ben, tehlike anında bile kendi yaşamı için endişe duymaz. Bunun yerine sevgi nesnelerinin yaşamı için abartılmış bir kaygı ve endişe duyar. Güvenliklerine yaşamsal önem verilen bu nesnelerin dürtüsel isteklerin yer değişimiyle aktarıldığı kişiler olduğunu gözlemlerimiz göstermiştir. Örneğin sözünü ettiğimiz genç mürebbi-ye gebelikleri ve doğumları sırasında arkadaşlarının yaşamlarını yiti-«bileceklerinden abartılmış bir biçimde kaygılanır. Cyrano, yukarıda&nbsp;anlattığımız gibi Christian’m güvenliğini savaşta kendi güvenliğinin&nbsp;çok üzerinde tutar. Burada, bastırılmış yarışma duygulannın savunma süreci içinde ölüm isteği biçiminde bilinç düzeyine çıktığını varsaymak yanlış olur. Böylesi kaygıların ve kaygı yokluğunun analizinden elde edilen sonuç odur ki, kişi öz yaşamını ancak dürtülerinin doyumu olasılığını içerdiği ölçüde değerli ve korunmaya değer saymaktadır. Dürtüsel isteklerden yabancı nesneler yararına el çekildiğinde&nbsp;kişinin öz yaşamı yerine yabancının yaşamı değer kazanmaktadır. İsteklerin yansıtıldığı nesnenin yok olması, örneğin Cyrano için Chris-tian'ın ölümü, tüm umutların, isteklerin gerçekleşmesi olasılığının&nbsp;yok olması anlamına gelir.</span></p>

  <p>Söz ettiğimiz genç mürebbiye, analizinden sonra, geçirdiği bir hastalık sırasında ilk kez ölüm düşüncesinin kendisine acı verdiğini&nbsp;duyumsuyor. Yeni evini döşeyip kendisine mesleğinde saygınlık kazandıracak bir sınavı verene kadar yaşayabilmeyi çok istediğinin&nbsp;kendisi de şaşırarak ayrımına varıyor. Ev ve sınav yüceltilmiş biçimde de olsa dürtüsel isteklerinin gerçekleşmesi anlamına gelmektedir.&nbsp;Analiz ona bu isteklerini yeniden kendi yaşamıyla bağlantıiandırma&nbsp;gücünü sağlamıştır.<a id="footnote4"></a><sup><a href="#bookmark3">4</a></sup></p>

  <p><span style="text-indent: 1.5em;">İnsanlar arasında kişinin kendi dürtüsel doyumunun yer değiştirmiş ya da yüceltilmiş bir biçimde rol oynamadığı, gerçek bir özgeci ilişkinin bulunup bulunmadığı sorusunu yanıtsız bırakıyoruz. Öte yandan yansıtma ve özdeşleşme sözde özgeci davranışın tek yolu değildir, aynı amaca götüren, kolay izlenebilir diğer bir yol da örneğin mazoşizmin değişik biçimlerinden geçebilir.</span><br /></p>

  <p><a id="bookmark0"></a><a href="#footnote1">1</a></p>

  <p>Noel Baba'ya eşlik eden ve yaramaz çocukları cezalandıran bir şeytan, (ç.n.) 1. Jenny Waelder'in Viyana çocuk seminerleri sırasındaki sözlü bir bildirisine&nbsp;dayanarak (bkz. Hail 1946).</p>

  <p><a id="bookmark1"></a><a href="#footnote2">2</a></p>

  <p>Altruistische Abtretung. Edward Bibring'in ortaya attığı bir terim.</p>

  <p><a id="bookmark2"></a><a href="#footnote3">3</a></p>

  <p>Paul Fedem'in (1936) "duygudaş özdeşleşme" kavramı ve bu konudaki açıklamalarıyla karşılaştırınız.</p>

  <p><a id="bookmark3"></a><a href="#footnote4">4</a></p>

  <p>Erkek eşcinselliğinin gelişim koşullarıyla özgeci vazgeçişteki ilişkilerin benzerliği çok açıktır. Eşcinsel de annesi tarafından sevilme istemini daha önce haset duyduğu küçük erkek kardeşine aktarır. Burada değişik olan, eşcinselin anne tarafından sevilme istemine kendisi anne tavrını benimseyerek doyum sağlaması, yani&nbsp;ana-oğul ilişkisinden hem etkin hem edilgin olarak haz kazanmasıdır. Bu sürecin,&nbsp;özgeci vazgeçişin sergilediğimiz örneklerinde ne dereceye kadar rol oynadığını&nbsp;söylemek güç. Cyrano ve özgeci mürebbiyenin duydukları doyum doğallıkla isteklerini aktardıkları kişinin başarısından aldıkları payla sınırlı değildir. İçine girdikleri verme ve yardım etme esrikliği, vazgeçişin kendinde doyum sağlayıcı bir süreç&nbsp;olduğunu imliyor. Kişi saldırganla özdeşleşme sürecinde olduğu gibi edilginlikten&nbsp;etkinliğe geçer, aldığı narsisistik yaralar, yardımseverlik rolünün, gücünün vurgulanmasıyla onarılır, edilgin olarak yaşanan engellenme deneyimi etkin olarak başkalarına mutluluk verilmesiyle dengelenir.</p>
</body>
</html>
