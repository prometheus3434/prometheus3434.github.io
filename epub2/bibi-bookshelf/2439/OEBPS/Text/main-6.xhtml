<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;">D. Dürtü Şiddetinden&nbsp;</h2>

  <h2 style="text-align: center;">Korkunun Güdülediği Savunma</h2>

  <p style="text-align: center;">(Ergenlik Görüngüleriyle Örneklendirilmiştir)</p>

  <h3>XI. Ergenlik Döneminde Ben ve id</h3>

  <p>Ergenlik, dürtüsel süreçlerin öneminin açıkça ön plana çıktığı tüm yaşam dönemleri arasında öteden beri en fazla dikkat çekeni olmuştur. Cinsel olgunluğun başlamasına eşlik eden ruhsal görüngüler öteden beri psikolojiyi uğraştırır. Psikanaliz dışı literatürde bu yıllarda&nbsp;ortaya çıkan karakter değişimlerinin, ruhsal dengedeki bozuklukların, hepsinden önemlisi bireyin ruhsal yaşamındaki anlaşılmaz, uzlaşmaz karşıtlıkların etkileyici bir dille betimlendiğine sıklıkla rastlarız. Ergenlik çağındaki genç, hem bencilliğin doruğundadır, kendisini evrenin özeği ve tek ilgi nesnesi gibi görür hem de yaşamının bundan sonraki aşamalarında bir daha hiç olmayacağı kadar özverili ve&nbsp;kendini adamaya hazırdır. En tutkulu sevi ilişkilerini başlatır, ama&nbsp;başlattığı gibi bitiriverir. Topluma katılma coşkusuyla, önüne geçemediği bir yalnızlık tutkusu, seçtiği öndere körü körüne boyun eğmekle tüm otoritelere karşı inatçı bir başkaldırı arasında gider gelir.&nbsp;Bir yandan çıkarcı bir materyalist olup, diğer yandan yüce idealist&nbsp;duygularla dolu olabilir. Bir çilekeş gibi yaşarken birdenbire en ilkel&nbsp;dürtülerini doyurmaya girişir. Kendisi onca kolay yaralanırken yakınlarına karşı kaba ve düşüncesiz davranabilir. Ruh hali her şeyi hafife alan bir iyimserlikle derin bir kötümserlik arasında, işe yaklaşımı&nbsp;yorulmaz bir azimle sağır bir atalet ve ilgisizlik arasında değişebilir.</p>

  <p>Yerleşik psikolojide bu görüngüleri açıklamayı deneyen birbirinden çok farklı iki kuram vardır. Kuramlardan birine göre ruhsal yaşamda kopan fırtına, muhtemelen kimyasal değişimlerin, yani cinsel salgı bezlerinin yeni başlayan etkinliklerinin dolaysız sonucudur; yani yalnızca fizyolojik olayların ruhsal eşlikçisidir. Diğer kuram fiziksel yapıyla ruhsal yapı arasındaki böyle bir bağı reddeder. Eşzamanlı&nbsp;<span style="text-indent: 1.5em;">olarak ortaya çıkan bedensel değişiklikler nasıl bedensel olgunluğun imleriyse, görülen bu ruhsal değişim de ulaşılan ruhsal olgunluğun&nbsp;imleridir, der. Ruhsal ve fiziksel olayların eşzamanlı olarak ortaya&nbsp;çıkmaları birinin diğerinin nedeni olduğunu kanıtlamaz. Yani bu kuram ruhsal gelişimin salgı bezleriyle ilgili ve dürtüsel süreçlerden bağımsız olarak ele alınmasını talep etmektedir. Bu iki psikolojik yönelim yalnızca bir noktada uzlaşır: Ergenlikteki gerek bedensel gerekse&nbsp;ruhsal görüngülerin bireyin gelişiminde çok büyük önem taşıdığı, ergenlikte cinsel yaşamın, sevebilme yeteneğinin ve karakterin temellerinin atıldığı, köklerinin oluştuğu noktasında.</span></p>

  <p>Psikanaliz ise, ruhsal olayları açıklama çabalarında sıklıkla ruhsal çelişkileri çıkış noktası olarak seçmesine karşın, ergenlik çağının psikolojik sorunlarına bugüne kadar şaşılası derecede az eğilmiştir.&nbsp;Birkaç temel çalışma (Freud, 1905; Jones, 1922; Bemfeld, 1923) dışında ergenliğe gereken önem verilmemiş, bu dönemin araştırılması&nbsp;diğer gelişim dönemlerine ilişkin araştırmaların çok gerisinde kalmıştır. Bunun nedeni, psikanalizin, yukarıda sözü edilen, insan cinsel yaşamının başlangıcının ergenlikte olduğu kanısını paylaşmaması olsa gerekir. Psikanaliz kuramına göre insan cinsel yaşamının iki&nbsp;başlangıç noktası vardır. İlk başlangıç birinci yılda olur. Önemli gelişim adımları ergenlikte değil, erken çocukluktaki cinsel dönemde&nbsp;atılır, genital dönem öncesi önemli cinsel örgütlenmeler tamamlanır,&nbsp;çeşitli dürtü bileşenleri gelişir ve etkinlik kazanır, bireyin nonnalliği,&nbsp;normal dişiliği, sevme yeteneği ya da yeteneksizliği belirlenir. Demek ki bu erken dönemin araştırılması, yerleşik psikolojinin ergenlik&nbsp;çağı araştırmalarından beklediği, cinselliğin kökeni ve gelişimi konusundaki bilgileri de sağlayacaktır. Bu açıdan bakıldığında ergenlik, insan yaşamındaki diğer gelişim aşamaları gibi bir gelişim aşamasıdır yalnızca; çocukluktaki cinsel dönemin ilk yinelenmesidir, bir&nbsp;yinelenme ise yaşamın ileri döneminde, klimakterikte ortaya çıkar.&nbsp;Bu cinsel dönemlerden her biri daha önce kaybedilenleri tazeler, canlandırır, ayrıca doğal olarak her biri insan cinsel yaşamına kendi katkılarını getirir. Ergenlik, bedensel-cinsel olgunluğun başlamasıyla&nbsp;genital eğilimleri ön plana çıkarır, genital eğilimlerin genital öncesi&nbsp;dürtü bileşenleri üzerinde egemenlik kazanmasını sağlar. Klimakte-rikteyse bedenin cinsel işlevlerinin gerilemesine koşut olarak genital&nbsp;itkiler son bir kez parlar ve daha sonra yerini yeniden genital öncesi&nbsp;itkilere bırakır.</p>

  <p>Psikanaliz literatürü bugüne kadar öncelikle cinselliğin insan yaşamındaki bu üç fırtınalı dönemi arasındaki benzerliklerle uğraşmıştır. Benin ve dürtülerin güçlerinin nicelik açısından karşılaştırılması bu benzerliği en belirgin biçimde ortaya koyar. Gerek çocukluk, gerek ergenlik, gerekse klimakterikte görece güçsüz bir benin karşısına&nbsp;görece güçlü bir id dikilir. Yani bunlar idin güçlülük, beninse güçsüzlük dönemleridir. Bu üç dönemde ben-id ilişkisindeki iki etmenden&nbsp;biri açısından güçlü bir nitel benzerliğin de bulunduğu görülür. İnsanın idi yaşamın tüm çağlannda aynı kalır. Dürtüsel itkiler gerçi benle&nbsp;ve çevrenin istemleriyle karşılaştıklarında değişime uğrayabilir, fakat&nbsp;id alanının kendisinde, dürtülerin gelişmesinden, genital öncesi hedeflerin yerini genital hedeflere bırakmasından başka hemen hemen&nbsp;hiçbir şey değişmez. Libido arttığında bastırmadan kurtulup ortaya&nbsp;çıkmaya her zaman hazır olan cinsel istekler, bunlarla bağlantılı nesne yatırımları ve fanteziler, çocukluk, ergenlik, yetişkinlik ve klimakterikte ufak tefek değişiklikler göstermekle birlikte temelde aynı kalır. Libidonun arttığı yaşam dönemleri arasındaki nitel benzerlik demek ki idin görece değişmezliğidir.</p>

  <p>Bu yaşam dönemleri arasındaki ayrımlara gelince, psikanaliz literatürü bunlarla bugüne kadar daha az uğraşmıştır. Bu ayrımlar id ile benin ilişkisindeki diğer etmenden, yani benin dönüşüm yetisinin büyüklüğünden kaynaklanır. İdin değişmezliğine karşılık ben değişkendir. Erken çocukluktaki benle ergenlik dönemindeki beni örnek olarak alalım: Kapsamları, içerikleri, bilgileri, yetenekleri, bağımlılıkları ve kaygıları değişmiştir, birbirine benzemez. Bunun doğal sonucu&nbsp;olarak ben dürtülerle olan çatışmalarında her dönemde değişik savunma araçlan kullanır. Erken çocukluk ve ergenlik dönemleri arasındaki benzerliklerin araştırılması dürtüsel yaşamı nasıl aydınlatmışsa aralarındaki farklılıkların araştırılmasının da benin oluşumuna&nbsp;ışık tutması beklenir.</p>

  <p>Dürtüsel süreçlerin araştırılmasında olduğu gibi benin incelenmesinde de gelişimin ileri aşamalarının anlaşılmasının koşulu erken aşamalarının bilinmesidir. Bende ergenlikte ortaya çıkan bozuklukları açıklayabilmek için öncelikle benin ilk çocukluk çağındaki durumunu anlamış olmamız gerekir. Küçük çocukta ben ve id arasındaki çatışma özel koşullarda gerçekleşir. Oral, anal ve fallik dönem dürtülerinin doyurulma istemi son derece acil, Oidipus ve hadım edilme&nbsp;komplekslerine bağlı duygulanım ve fanteziler olağanüstü canlı, kar<span style="text-indent: 1.5em;">şılanndakiyse yeni oluşmakta olan, yani güçsüz ve gelişmemiş bir bendir. Buna karşılık, küçük çocuk dizginlenemeyen dürtülerin egemenliğindeki bir varlık değildir, olağan koşullarda içindeki dürtüsel&nbsp;kaygıların baskısını duyumsamaz bile. Çevre, yani eğitici etkiler dürtüsel yaşafnına karşı verdiği savaşımda çocuğun güçsüz beninin güçlü bir müttefikidir. Ben sınırlı gücünü, kendinden çok daha güçlü&nbsp;olan, yalnızken karşılarına çıksa mutlaka yenik düşeceği dürtüler&nbsp;önünde sınamak durumunda kalmaz. Çocuğun isteklerini tanıyıp dürtüler karşısındaki gücünü ya da güçsüzlüğünü tahmin etmesine fırsat&nbsp;verilmez. Dış dünya vaatlerle ya da tehditlerle, yani sevgi umudu ve&nbsp;ceza beklentisiyle çocuğun id karşısındaki tutumunu belirler.</span></p>

  <p>Çocuk çevrenin etkisi altında birkaç yıl içinde dürtüsel yaşamını dizginleyip oldukça iyi bir düzeyde tutma becerisini kazanır, ama bu&nbsp;başarının ne kadarını benine ne kadarını çevrenin dolaysız baskısına&nbsp;borçlu olduğunu saptamak olanaksızdır. Çocuğun beni bu çatışma&nbsp;içinde çevre etkilerinin yanında yer aldığı oranda çocuk "uslu" olarak&nbsp;nitelendirilir. Eğer çocuğun beni idin yanında yer alır ve eğitimin&nbsp;dürtülerini doyurmasına koyduğu sınırlamalara karşı savaşırsa çocuğun "yaramaz" olduğu söylenir. Çocuk beninin idle çevre arasındaki&nbsp;bu salmımını ayrıntılı olarak incelemeyi görev edinen bilim pedagojidir. Pedagoji, benle eğitim arasındaki ittifakı giderek sağlamlaştıracak, birlikte yürüttükleri dürtülere egemen olma savaşını yetkinleştirecek araçlar arar.</p>

  <p>Fakat çocukluğun bu erken aşamasında eğitimin etki alanı dışında kalan ruh içi bir çatışma vardır. Çevre kısa zamanda çocuğun ruhunda bir temsilci edinir: nesnel kaygı. Nesnel kaygının ortaya çıkışı benin içinde yüksek bir yapının, yani vicdan ya da üstbenin oluştuğunu&nbsp;kanıtlamaz, yalnızca bunun bir öncülü söz konusudur. Nesnel kaygı,&nbsp;çevrenin çocuğa ceza olarak verebileceği zararların önceden duyum-sanması, yani bir tür "ön acı"dır, beklenen cezaların her defasında verilip verilmediğinden bağımsız olarak benin davranışını yönlendirir.&nbsp;Çocuğun çevresi ne kadar tehlikeli ve ne kadar tehdit ediciyse nesnel&nbsp;kaygı o kadar büyük olacaktır. Diğer yandan nesnel kaygının dürtüsel&nbsp;süreçlerin kendiliğe yöneltilmesiyle arttığını, sık sık fantezilerdeki&nbsp;kaygılarla birleştiğini ve nesnel değişimleri görmezden gelerek gerçeklikle olan bağını giderek gevşettiğini biliyoruz. İşte küçük çocuğun ruhunda acil dürtüsel istemlerle akut nesnel kaygı çatışır, bu çatışmayı çözme çabaları çocukluk nevrozlarının belirtileri olarak orta<span style="text-indent: 1.5em;">ya çıkar. Bu içsel savaşımın izlenmesi ve betimlenmesi bilimsel tartışmalara neden olmaktadır, bazılan bu konunun pedagojinin alanına girdiğini öne sürüyorsa da biz uzun zamandır nevrozlar öğretisinin&nbsp;kapsamına girdiğini biliyoruz.</span></p>

  <p>Bu arada küçük çocuğun beninin durumu da derki yaşamında bir daha hiç yeniden üretmeyeceği tipik bir özellik taşımaktadır. İleride&nbsp;karşılaşılacak her savunma durumunda iki yan da bellidir: O dürtü az&nbsp;ya da çok katı bir benin karşısına dikilecek ve kozlarını bu benle paylaşacaktır. Fakat küçük çocuklarda ben çatışmanın ürünüdür ve benin&nbsp;ilerki yaşamda dürtülerin dizginlenmesi görevini üstlenecek olan bölümü bu erken çağda bir yandan idden gelen dürtüsel istemlerin dayatması, diğer yandan da dışarıdan kaynaklanan nesnel kaygının baskısı altında ortaya çıkar. Denebilir ki, ben; bu iki gücün, dürtülerin&nbsp;dayatmasıyla çevrenin baskısının arasındaki dengeye uyum sağlayabilecek şekilde "ölçüye göre" gelişir.<a id="footnote1"></a><sup><a href="#bookmark0">1</a></sup> Ben oluşumu belirli bir aşamaya ulaştığında ilk çocukluk dönemini kapanmış sayarız. Ben, artık&nbsp;idin karşısında savunma alışkanlıkları kazanmıştır. Dürtüsel doygunlukla dürtüden vazgeçme arasında belirli bir oran saptamıştır, çeşitli&nbsp;çatışmaların çözülmesinde bu orana bağlı kalır. Doyumun ertelenmesinde belirli ölçülere alışmıştır. Nesnel kaygılara uygun düşen savunma yöntemlerini yeğler. Ben ve id arasında bundan böyle her ikisinin&nbsp;de uyacağı bu uzlaşma zeminine ulaşılmıştır.</p>

  <p>Bu dönemi izleyen birkaç yıl içinde bu koşullar değişir. Dürtü yeğinliğinin fizyolojik koşullara bağlı olarak azaldığı gizil dönem, benin savunma savaşında bir ateşkes dönemidir. Ben, diğer görevleriyle uğraşmak için zaman kazanmış olur, içeriklerini, bilgi ve yeteneklerinin kapsamını genişletir. Böylece güçlenmiş olur, çevre karşısında eskiden olduğu gibi çaresizce boyun eğmez, çevreyi eskiden olduğu gibi tümgüçlü olarak görmez. Oidipus kompleksini aşabildiği ölçüde dış çevredeki nesnelere karşı tutumu da değişir. Ana-babaya olan kesin bağımlılık gevşer, böylelikle nesne sevgisinin izleyicisi&nbsp;olan özdeşleşme mekanizması çocuğun yaşamında giderek ağırlık&nbsp;kazanır. Ana-baba ve eğiticilerle çocuk arasında tartışmaya yol açan&nbsp;konularda çocuk onların dilek, şart ve ideallerini giderek artan ölçüde içe yansıtır. Çevre, çocuğun iç evreninde artık yalmzca nesnel&nbsp;<span style="text-indent: 1.5em;">kaygı olarak belirmez. Çocuk kendi beninde çevrenin istemlerini temsil eden kalıcı bir yapı kurmuştur; bu yapıya üstben adını veriyoruz. Bu gelişmeyle eşzamanlı olarak çocuksu kaygılarda da bir değişim gözlemliyoruz. Çevre korkusu giderek önemsizleşir, yerini bu eski gücün yeni temsilcilerine, üstben kaygısına, vicdani kaygıya ve&nbsp;suçluluk duygusuna bırakır. Bu da gizil dönemdeki benin dürtüsel süreçlere egemen olma savaşında yeni bir müttefik kazanmış olduğu&nbsp;anlamına gelir. İlk çocukluk döneminde nesnel kaygının üstlendiği&nbsp;dürtü savunmasının itici gücü olmak görevini gizil dönemde vicdani&nbsp;kaygı üstlenmiştir. Bu aşamada da dürtüler üzerinde kurulan egemenliğin ne kadarının benin kendisine ne kadarınmsa üstbenin gücüne ve&nbsp;etkinliğine bağlı olduğunu söylemek güçtür.</span></p>

  <p>Diğer yandan gizil dönemdeki bu dinlenme arası uzun sürmez. İki düşmanın, benle idin arasındaki ateşkesin imzalanmasından kısa&nbsp;bir süre sonra savaşan taraflardan birinin güçlenmesiyle varılan anlaşmanın temelleri kökünden değişir. Bedenin cinsel olgunlaşmasını&nbsp;yaratan fizyolojik süreç içinde dürtüsel yaşam canlanır, bu canlılık libidonun artıp taşmasıyla ruhsal yaşama da yansır. Böylece ben ve id&nbsp;arasında belirlenen güçler dengesi sarsılmış, zorlukla ulaşılan ruhsal&nbsp;denge bozulmuş olur; iki ruhsal yapı arasındaki iç çatışmalar yeniden&nbsp;alev alıp parlar.</p>

  <p>Başlangıçta idin alanında büyük bir değişiklik yoktur. Gizil dönemle ergenlik arasındaki ergenlik öncesi denilen dönemde bedenin cinsel olgunluğu hazırlık aşamasındadır. Nitel olarak dürtüsel yaşamda bir şey değişmemiş, ancak dürtüsel enerji artmıştır. Bu artış cinsel&nbsp;yaşamla sınırlı kalmaz. İdin kullanabileceği daha fazla libido vardır&nbsp;ve bu libido ayrım yapmaksızın idin çeşitli itkilerine yatırılır. Saldırgan itkiler dizginlenemeyen bir yabanıllığa, acıkma oburluğa, gizil&nbsp;dönemdeki yaramazlıklar gençlik suçlarına dönüşür. Çoktan yitip&nbsp;gitmiş olan oral ve anal ilgi nesneleri yeniden belirir. Gizil dönemin&nbsp;güçlükle kazanılmış titizliği, temizliği yerini düzensizliğe, pisliğe bırakır; utanma ve acıma duygularının yerini teşhircilik, acımasızlık ve&nbsp;hayvanlara eziyet etme eğilimleri alır. Benin yapısında iyice yerleşmiş gözüyle baktığımız tepki oluşumları bileşenlerine ayrılıverecek-miş gibidir. Diğer yandan eski, unutulmuş eğilimler yeniden bilince&nbsp;çıkar. Oidipus kompleksinden kaynaklanan dilekler fazla çarpıtmaya&nbsp;uğramayan fantezilerde ve hayallerde doyuma ulaşırken, oğlanlarda&nbsp;hadım edilme düşüncesi, kızlardaysa penis hasedi yeniden ilgi alanı<span style="text-indent: 1.5em;">nın özeğine gelir. Bene yapılan bu saldırının içerdiği öğeler gerçekte pek de yabancımız sayılmaz. Daha önce ilk çocukluk dönemi cinselliği kapsamında tanıdığımız içerikler bir kez daha bilinç yüzeyine taşınmaktadır.</span></p>

  <p>Fakat yeniden ortaya çıkan bu çocuk cinselliği karşısında artık eski koşullan bulamaz. İlk çocukluk döneminin beni gelişmemiş ve kararsız, yani idden gelen baskıya ve idin biçimlendirmesine açıkken, ergenlik öncesinin beni katı ve pekişmiş bir bendir. Artık kendi ruhsal yapısını bilmektedir: Çocuk beni çevreye karşı ani bir başkaldırı&nbsp;içinde dürtülerini doyurmak için idin yanma geçiverirken genç yetişkinin beni aynı şeyi ancak üstbeniyle iç çatışmalara girmeyi göze alarak başarabilir. Bir yandan id, diğer yandan üstbeniyle arasındaki iyice yerleşmiş ilişkiler, yani bireyin karakteri dediğimiz şey, benin&nbsp;ödün vermesini engeller. Benin yalnızca bir dileği vardır: Gizil dönemdeki karakterini korumak, kendi güçleriyle idin güçleri arasındaki dengeyi yeniden kurmak, dürtülerin artan istemlerine artan savunma çabalarıyla karşı koymak. Varlığını değişmeksizin koruyabilmek&nbsp;için verdiği bu savaşta ben hem nesnel kaygı hem de vicdani kaygı tarafından güdülenir, ayrım yapmaksızın çocuklukta ve gizil dönemde&nbsp;kullandığı tüm savunma yöntemlerini kullanır. Bastırır, yer değiştirir,&nbsp;yadsır, karşıtına çevirir, kendine yöneltir; histerik belirtiler, fobiler&nbsp;oluşturur, kaygıyı takıntılı düşünce ve davranışla dizginler. Benle id&nbsp;arasındaki bu savaşı ayrıntılarına kadar izlemeyi sürdürürsek, ergenlik öncesi döneminin huzursuzluk verici görüngülerinin neredeyse&nbsp;tümünün çatışmanın farklı evrelerine uyduğunu anlarız. Fantezi kurma etkinliğinin artışı, genital dönem öncesi (yani sapkın) cinsel doyuma geri dönüş, saldırganlık ve suçlar, idin kısmi başarılandır. Çeşitli kaygıların ortaya çıkması, kişilikteki çileci çizgiler, nevrotik belirtilerin ve ketlemelerin ortaya çıkmasıysa artan savunma çabalarının, yani benin kısmi başarılarının göstergesidir.</p>

  <p><span style="text-indent: 1.5em;">Gerçek ergenlik dönemine giriş ve bedensel cinsel olgunluğa ulaşma, nicel değişime nitel olanım da ekler. Dürtüsel yatırımdaki artış o ana kadar genel, farklılaşmamış bir nitelikteyken bu durum, en&nbsp;azından erkek ergenliğinde, genital itkilerin yeğlenmesi yönünde değişir. Ruhsal alanda bu, libidonun genital öncesi itkilerden geri alınması ve genital duygular, amaçlar ve nesne düşünceleri üzerinde yo-ğunlaştırılmasıyla olur. Böylece genital cinsellik ruhsal anlamda yükselir, genital öncesi eğilimlerse arka plana itilir. İlk sonuç, durumda</span><span style="text-indent: 1.5em;">ki gözle görülür iyileşmedir. Eğitici konumundaki çevre, ergenlik öncesindeki dürtüsel yaşamın genital öncesi niteliğini kaygıyla izler ve anlayamazken, o yontulmamışlığın, saldırganlığın ve sapkınlıkların&nbsp;bütün gürültü patırtısıyla sanki bir anda uçup gittiğini saptar ve rahatlar. Genital öncesi eğilimlerin yerini alan genital dönem erilliği tümüyle toplumun izin verdiği sınırlar içinde kalmaya razı olmasa bile&nbsp;toplum tarafından çok daha hoşgörülü bir biçimde değerlendirilir.&nbsp;Oysa genital öncesi eğilimlerde ergenliğin doğal gelişimiyle ortaya&nbsp;çıkan kendiliğinden iyileşme büyük ölçüde yanıltıcıdır. Bu fizyolojik&nbsp;iyileşmenin yalnızca ergenlikten önce genital öncesi saplantıların&nbsp;egemen olduğu durumlarda dengeleyici, sağaltıcı bir etkisi olabilir.&nbsp;Örneğin edilgin-dişil bir erkek çocuk, libidonun cinsel organlara kaymasıyla birdenbire eril ve etkin özellikler kazanabilir. Ama bu, bu oğlanın hadım edilme kaygısının ve çatışmalarının -ki dişil tutumu&nbsp;bunların etkisiyle benimsemişti- çözümlendiğini ya da ortadan kalktığını göstermez. Genital alandaki libido yatırımının geçici bir süre&nbsp;için artması bunları geçici bir süre için gizlemektedir. Ergenlikteki&nbsp;dürtü baskısının yetişkin yaşamındaki olağan düzeye düşmesiyle&nbsp;bunlar oldukları gibi yeniden ortaya çıkacak ve kişinin erilliğine yine&nbsp;zarar verecektir. Ergenlik döneminde geçici olarak anlamlarını yitiren oral ve anal saplantılar için de aynı kural geçerlidir. Bu saplantıların anlamı ergenliğe karşın saklı kalır, genital öncesi oluşumların&nbsp;eski patojen çekiciliği ilerki yaşamda aynı yoğunlukta yeniden ortaya çıkar. Çocuklukta ve ergenlik öncesinde bile oral ve anal değil de&nbsp;fallik ilgi alanının ağır bastığı durumlarda, örneğin fallik teşhirci eğilim gösteren erkek çocuklarında da ergenliğin dengeleyici etkisi doğal olarak başarısız kalacaktır. Bu örnekte, ergenliğe özgü genital libido artışı bozukluğu düzeltmediği gibi, hasta edici etkilerle aynı&nbsp;yönde çalışır. Çocuksu sapkınlığın kendiliğinden düzelmesi söz konusu olmadığı gibi, varolan durum çok kaygılandırıcı biçimde kötüye gider. Fallik eğilimler, artık dizginlenemeyen, olağandışı düzeyde&nbsp;artmış genital bir erilliğe dönüşür.</span></p>

  <p>Dürtü hedeflerinin normal-normaldışı olarak ayrılması tümüyle yetişkin yaşama özgü bir değer standardına bağlıdır, genç ergenin beni bu değerlerle pek az ilgilenir, ya da hiç ilgilenmez. İçsel savunma&nbsp;çatışması bu değerlere pek önem vermeksizin sürüp gider, genç insanın beninin id karşısındaki tutumu öncelikle nitel değil nicel etmen-lerce belirlenir. Sorguladığı, dürtüsel kaynaklı isteklerin tek tek do-• yurulması ya da engellenmesi değil, genelde, bir bütün olarak çocuk-f luk dönemi ve gizil dönemin ruhsal yapısıdır. Bu çatışmanın iki uç&nbsp;sonucu olabilir: Güçlenmiş olan id, beni yenebilir. Bu durumda ilk&nbsp;göze çarpan, bireyin o ana kadarki karakter özelliklerinin kayboluşudur. Ergenliğe geçiş döneminin dikkati çeken özelliği, dürtülerin ket-y lenmeksizin anında doyurulmasıdır. Diğer olasılık, benin üstünlüğümü korumasıdır. Bu durumda gizil dönemdeki karakter korunmuş&nbsp;■ olur. Büyüyen, gelişen ergenin id itkileri çocukluk döneminin dürtüsel yaşamı için belirlenmiş olan dar alana sıkışıp kalır. Artan fakat bir&nbsp;yerde kullanılamayan libidonun dizginlenebilmesi için sürekli olarak&nbsp;karşı yatınm yapılması, savunma mekanizmalarının kurulması, çalıştırılması, semptom oluşturulması gereklidir. Bir yandan dürtüsel yaşamın kısırlaşması, diğer yandan böyle muzaffer bir benin katı bir biçimde saplanması birey için kalıcı zararlardır. Ergenliğin saldırılarına&nbsp;ödün vermeksizin dayanan ben yapıları, genelde ilerki yaşamda da&nbsp;katı, saldırıya kapalı olur, değişen gerçekliğin talep ettiği düzelmelere açık olmazlar.</p>

  <p>Çatışmanın bu uç eğilimlerden biri ya da diğeri yararına sonuçlanmasını, yapılar arasında yeni bir uzlaşmayla mutlu sonlara ulaşılmasını ve çatışma sırasında yaşanan değişik evreleri açıklayacak nicel bir etmen arayabiliriz. Bu etmeni de dürtünün mutlak şiddetindeki oynamalar olarak tanımlayabiliriz. Ama bu yalın açıklama psikanalizin ergenliğin bireydeki gelişimi konusunda yaptığı gözlemlerle çelişmektedir. Fizyolojik nedenlerle, doğal olarak dürtü şiddetinin&nbsp;artışı tabii ki bireyin mutlaka dürtülerin egemenliği altına gireceği,&nbsp;dürtü yoğunluğunun düşmesi de mutlaka ben ve üstbenin söz sahibi&nbsp;oldukları ruhsal görüngülerin ön plana çıkacağı anlamına gelmez.&nbsp;Nevrotik semptomların ve menstruel dönem öncesindeki durumların&nbsp;incelenmesi göstermiştir ki, dürtüsel istemlerin artışı her defasında&nbsp;benin savunma çabalarının da artmasına yol açar. Dürtüsel baskının&nbsp;azalmasıysa dürtülerden kaynaklanan tehlikeyi, aynı zamanda nesnel&nbsp;kaygı, vicdani kaygı ve benin dürtüler karşısında duyduğu kaygıyı&nbsp;azaltır. Yani benle id arasındaki ilişki, id sınırlarını aşıp benin alanına taşmadıkça, beklediğimizin tersine işleyen bir ilişkidir. Dürtüsel&nbsp;istemlerin güçlenmesi benin dürtülere karşı direncini ve bu direncin&nbsp;yol açtığı semptomları, ketlemeleri, vb. artırır, dürtüsel istemlerin&nbsp;azalmasıysa beni daha esnek, doyum sağlanmasına izin vermeye daha yatkın kılar. Buradan çıkarılacak sonuç şu olmalıdır: Ergenlikteki&nbsp;<span style="text-indent: 1.5em;">dürtünün mutlak şiddeti (aslında bağımsız olarak ölçülmesi veya tahmin edilmesi mümkün olmayan bir kavram) ergenliğin nasıl gelişeceği konusunda hiçbir fikir vermez. Birincisi, ergenliğin gelişimini belirleyen etmenler görelidir: Ergenlikteki fizyolojik sürecin belirlediği id itkilerinin şiddeti; İkincisi gizil dönemde oluşan karaktere&nbsp;bağlı olarak benin dürtüye karşı hoşgörüsü ya da hoşgörüsüzlüğü;&nbsp;üçüncüsü, bu nicel büyüklükler arasındaki çatışmada önemli bir nitel&nbsp;etmen olarak, bireyin bünyesine, yani histeri veya takıntı nevrozuna&nbsp;eğilimine, bireysel gelişimine bağlı olarak değişen, benin elinde bulunan savunma mekanizmalarının yapısı ve etkinliği.</span></p>

  <h3 style="text-align: center;">XII. Ergenlikte Dürtünün Yol Açtığı Kaygı</h3>

  <p>Psikanalitik araştırmalarda idin ele alınışında insan yaşamında libidonun arttığı dönemlere başından beri büyük önem verilmiştir. Başka dönemlerde ayrımına varılmayan ya da bilinçdışında kalan dilekler,&nbsp;fanteziler ve dürtüsel süreçler, artan libido yatırımı sonucunda bilince yükselir, gerektiği yerde bastırmanın karşılarına çıkardığı engelleri aşar ve gün ışığına çıktıkları noktada gözlemlenebilir hale gelir.</p>

  <p>Diğer yandan benin psikanalitik incelenmesi sırasında da ilginin libidonun arttığı bu dönemlere yönelmesi eşit derecede önemlidir.&nbsp;Daha önce de gördük ki dürtüsel itkilerin yoğunlaşmasının dolaylı etkisi, bireyin dürtüye egemen olma çabalarının da artmasıdır. Benin&nbsp;genel eğilimleri dürtüsel yaşamın durgun bir akış gösterdiği dönemlerde fazla dikkati çekmezken bu durumda yeniden belirginlik kazanır, gizil dönemin ya da yetişkinliğin yerleşmiş ben mekanizmaları&nbsp;ciddi karakter bozukluklarına yol açacak düzeyde abartılı olabilir. Ergenlik döneminde benin dürtüsel yaşam karşısında takındığı tutumlardan özellikle ikisi belirginleşir. Gözlemcinin yeniden devingenlik&nbsp;kazandıklarını izlediği bu iki özellik ergenliğin bazı tipik niteliklerini anlamamıza da yardımcı olur. Bunlar ergenin çileciliği ve düşünselleştirme eğilimidir.</p>

  <h4 style="text-align: center;">ERGENLİKTE ÇİLECİ TUTUM</h4>

  <p>Ergenlerde, dürtüsel taşmalar, idin saldırıları ve görünürde bunlarla çelişkili olan diğer tutumlarla dönüşümlü olarak, normal koşullarda&nbsp;ya da hafif veya ağır nevroz vakalarında görmeye alışık olduğumuz&nbsp;bastırmanın yoğunluğunu fazlasıyla aşan bir dürtü düşmanlığı eğilimi de görülür. Dürtü düşmanlığının tezahürü ve kapsamı açık nevrozlardaki semptomlardan çok, keşişlerin çileciliğine benzer. Nevrozlarda dürtünün bastırma yoluyla yönlendirilmesi işlemi her zaman dürtünün yapısına, niteliğine uygun bir biçimde gerçekleşir. Örneğin histerik, Oidipus kompleksinin nesne isteklerine ilişkin genital itkilerini&nbsp;bastırır, diğer yandan başka dürtüsel isteklere, anal ya da saldırgan itkilere karşı kayıtsız kalabilir ya da hoşgörülü davranabilir. Takıntılı&nbsp;nevrozlu bir hastada yaşanan gerileme sonucunda cinselliğin taşıyıcısı konumuna gelen anal-sadist eğilimler bastırılır. Öte yandan bu bastırma örneğin oral doyumları hoşgörür, bazen rastladığımız, nevrozun çekirdeğiyle doğrudan ilişkili olmayan teşhirci itkilere fazlaca&nbsp;tepki göstermez. Melankolide özellikle oral eğilimler reddedilir, fo-bik hastadaysa bastırma mekanizmasını en fazla kışkırtan hadım edilme kompleksiyle ilgili itkilerdir. Bu vakaların hiçbirinde dününün&nbsp;reddedilmesi gelişigüzel değildir, analiz sırasında bastırılan dürtünün&nbsp;niteliğiyle bilinçdışma atılmasının bireye göre nedenleri arasında daima bir ilişki bulunur.</p>

  <p>Ergenlerin psikanalizinde karşımıza çıkan dürtünün reddedilmesi olgusu bu anlatılanlardan daha değişik bir görünüm sunar. Gerçi burada da çıkış noktası dürtüsel yaşamın özel olarak yasaklanmış odaklarıdır, ergenlik öncesinin ensest fantezileri, ya da bu tür isteklerin&nbsp;boşalımı amacıyla artan fiziksel mastürbasyon eğilimi gibi. Fakat&nbsp;dürtü reddi bu noktadan sonra hiçbir ayrım yapmaksızın tüm yaşama&nbsp;yayılır. Daha önce de vurguladığımız gibi ergenlik çağında gencin seçimi özel dürtüsel isteklerin doyurulması ya da engellenmesiyle değil, dürtüsel zevklerin genel olarak doyum ya da engellenmesiyle ilgilidir. Böyle çileci bir dönemden geçmekte olan genç, dürtünün niteliğinden değil de niceliğinden korkuyora benzer. Zevklere karşı&nbsp;duyduğu genel bir kuşkudur, bu durumda artan isteklerine daha sert&nbsp;yasaklarla karşı koymak en güvenilir bir yol gibi görünür. Sert ana&nbsp;babaların küçük çocuklarının erken eğitiminde yaptıkları gibi, dürtü<span style="text-indent: 1.5em;">den gelen her "istiyorum"a bir "izin yok" ile yanıt verilir. Gencin dürtü karşısındaki bu güvensizliğinin tehlikeli bir yayılma eğilimi vardır, güvensizlik gerçek dürtüsel isteklerden başlayarak gündelik bedensel&nbsp;gereksinimlere kadar yayılabilir. Gündelik gözlemlerimizden de, cinselliği andıran bir yanı olan itkilerini doyurmayı kendilerine kesinkes&nbsp;yasaklayan, yaşıtlarıyla bir araya gelmekten kaçınan, her türlü eğlenceden kaçan, püriten bir yaklaşımla tiyatro, müzik ve dansı yadsıyan&nbsp;gençleri biliriz. Güzel, beğeni toplayacak giysileri reddetmek de cinsellik yasağına bu bağlamda uygun düşer. Fakat ergenin kendine koyduğu bu yasaklar giderek zararsız ve gerekli şeyleri de kapsamına&nbsp;alır, ergen kendini soğuğa karşı koruyacak en basit giysi parçasını geri çevirip her konuda iradesini sınamaya girişir, sağlığını gereksiz yere tehlikeye atar, özel oral zevklerden kaçınmanın ötesinde günlük&nbsp;besinini "ilkelerinden ötürü" pek alçakgönüllü bir asgariye düşürürse,&nbsp;uzun uzun uyumayı severken zorlama olarak erkenden kalkmaya,&nbsp;kendine gülmeyi, dahası gülümsemeyi yasaklarsa, uç vakalarda insanın her gereksinimine köle olmaması gerektiği açıklamasıyla dışkısını ve idrarını dayanabileceği kadar tutmaya çalışırsa, işte o zaman&nbsp;kaygılanmaya başlarız.</span></p>

  <p>Dürtü reddinin bu türü başka bir özelliğiyle de olağan bastırmadan ayrılır. Nevroz koşullarında görmeye alıştığımız, dürtüsel doyum bastırmayla engellendiğinde yerine bir yedek doyumun geçirilmesidir. Histeri bu amaçla dönüştürmeden, yani cinsel uyarılmanın cinselleştirilen değişik beden bölümlerine ya da süreçlere aktarılmasından&nbsp;yararlanır. Takıntılı nevroz gerilemeye varacak düzeyde haz yedekleri, fobi ise en azından bir ikincil kazanım sağlar. Ayrıca yasaklanan&nbsp;doyumların yerini yer değiştirme ve tepki oluşumları yoluyla başka&nbsp;zevkler alırken, gerçekten de nevroza bağlı olan semptomların, örneğin histeri krizlerinin, tiklerin, takıntılı eylemlerin ve kara kara düşünmenin uzlaşma çözümleri olduğunu biliyoruz. Bu çözümlerde&nbsp;ben ve üstbenin yasaları idin dürtüsel istemlerine baskın çıkmayı başaramamıştır. Ergenlikteki dürtü yadsımasıysa bu tür yedek doyumlara izin vermez, anlaşılan başka bir mekanizmaya uymaktadır. Nevro-tik semptomlara eşdeğer sayılabilecek uzlaşmalara girmez, alışılmış&nbsp;yer değiştirme, gerileme, kendine yöneltme mekanizmalarını uygulamaz. Bunların yerine hemen hemen her vakada karşılaştığımız durum&nbsp;çileciliğin birdenbire dürtüsel taşmalara dönebilir oluşudur. Bu taşmalar sırasında dış sınırlamalar tümüyle hiçe sayılarak önceden ya<span style="text-indent: 1.5em;">sak sayılan her şeye birdenbire izin verilir Bu dürtü taşmaları toplum karşıtı doğaları nedeniyle gencin çevresinden ne kadar az kabul görseler de, psikanaliz açısından bakıldığında çileciliğin kendiliğinden&nbsp;gerçekleşen geçici iyileşmeleri sayılırlar. Bu tür kendiliğinden iyileşmelerin ortaya çıkmadığı, benin bilmediğimiz bir nedenle dürtü yadsımasını sonuna dek kararlıca götürme gücünü bulduğu durumlarda&nbsp;yaşamsal eylemler felce uğrar, yani artık ergenliğin normal bir görüngüsü sayamayacağımız, bir tür psikotik duygulanım saymamız gereken bir katotoni durumuyla karşı karşıya kalırız.</span></p>

  <p>Ergenlikte ortaya çıkan, dürtüyü reddetme eğilimini dürtünün olağan, bastırmayla gerçekleştirilen reddedilişinden ayırmakta haklı olup olmadığımız sorusu akla geliyor. Bu kavramsal ayrımın temelleri ise, sürecin başlangıcında dürtünün niceliğinin yol açtığı korkunun,&nbsp;herhangi belli bir itkinin niteliğinin yol açtığı korkuya baskın oluşu,&nbsp;sürecin sonlanması sırasındaysa yedek doyumlar ya da uzlaşma oluşumları değil de aynı anda bir arada görülen ya da birbirini izleyen&nbsp;dürtünün reddedilmesi ya da dürtüsel taşkınlık dönemlerinin, daha&nbsp;doğrusu bunların dönüşümünün görülmesidir. Öte yandan alışılmış&nbsp;nevrotik bastırmada bile reddedilen dürtünün nicel libido yatırımının&nbsp;büyük önem taşıdığını, takıntılı nevrozda bile yasaklamalarla göz&nbsp;yummaların birbirini izlemesinin çok olağan olduğunu biliyoruz. Buna karşın gençlerde görülen çileciliğin gerçek bastırmayla karşılaştırıldığında daha ilkel, daha yalın bir süreç, belki de bastırmanın özel&nbsp;bir türü ya da ön basamağı olduğu izlenimi değişmemektedir.</p>

  <p>Psikanalitik nevroz araştırmalarının sonuçlan öteden beri insanda belirli dürtüleri, özellikle cinsel dürtüleri reddetmek eğiliminin bulunduğunu, bu eğilimin bireysel deneyimlerden bağımsız olarak varolduğunu, yani bireyin kendi yaşam süresi içinde gerçekleşmediğini,&nbsp;kendinden önceki nesillerin gerçekleştirdiği bastırmalann bir tortusu&nbsp;olarak sürüp giden türoluşsal bir kalıt biçiminde daima varolduğunu&nbsp;ortaya koymuştur. Bleuler insanın cinsel yaşam karşısındaki bu iki&nbsp;yanlı tutumunu -bir yandan tutkulu bir biçimde arzularken diğer yandan bünyesel bir tiksinti göstermesini- tanımlamak üzere, çift değerlilik terimini ortaya atmıştır.</p>

  <p>Yaşamın durgun dönemlerinde benin bu birincil dürtü düşmanlığı -bizim dürtünün şiddetinden korkma olarak adlandırdığımız görüngü- kuramsal bir kavramdan başka bir şey değildir. Bireyde dürtü&nbsp;kaygısının ortaya çıktığı durumların temelinde her zaman bu "dürtü<span style="text-indent: 1.5em;">nün şiddetinden korkma"nın yattığını düşünüyoruz. Gözlem sırasında bu mekanizma, bireysel yaşamdaki şok etkisi gösteren olayların yol açtığı, nesnel ve vicdani kaygıdan kaynaklanan, çok daha belirgin&nbsp;ve göze batan görüngülerin gölgesinde kalır.</span></p>

  <p>Belki de benin bu birincil dürtü düşmanlığını özgül ve etkin bir savunma mekanizması konumuna yükselten ergenlikteki ve bireyin&nbsp;yaşamının diğer dönemlerindeki dürtüsel patlamalardan ortaya çıkan&nbsp;nicel dürtü artışıdır. Bu açıdan bakıldığında ergenin çileciliğini nitel&nbsp;bir zorunlulukla ortaya çıkmış bastırma etkinlikleri olarak değil, ben&nbsp;ve dürtüler arasındaki, bireylerden bağımsız, birincil, ilkel ve kalıtsal&nbsp;bir düşmanlık olarak değerlendirmek gerekir.</p>

  <h4 style="text-align: center;">ERGENLİKTE DÜŞÜNSELLEŞTİRME</h4>

  <p>Libidonun arttığı dönemlerde benin genel tutumlarının gerçek savunma yöntemleri niteliğini kazandıkları görüşünü açıkladığımıza göre bu görüşü belki de ergenlikte bende ortaya çıkan başka değişimlere&nbsp;de uygulayabiliriz.</p>

  <p>Ergenlikte çekişmelere sahne olan asıl alanın dürtü ve duygu yaşamı olduğunu, ayrıca benin kendisinin dürtü ve duygu yaşamının dizginlenmesiyle dolaysızca uğraştığı durumlarda ikincil bir değişime uğradığını biliyoruz. Ergenlikteki değişim olanaklan bununla da&nbsp;sınırlı kalmaz. Ergenlik koşullarında genç her zamankinden daha yoğun olarak dürtülerin etkisi altındadır. Bu hepimizce bilinen ve daha&nbsp;fazla açıklanmasına gerek olmayan bir durum. Daha ahlakçı ve daha&nbsp;çileci oluşunu ise ben ve id arasındaki çatışmayla açıklıyoruz. Fakat&nbsp;genç aynı zamanda daha akıllı olur, tüm düşünsel ilgileri artar. Düşünsel gelişimdeki bu ilerlemenin dürtüsel gelişimle ve artan savunma gereksinimine bağlı olarak gelişmekte olan benle ilişkisini açıklamak ilk ağızda kolay değildir.</p>

  <p>Genelde dürtüsel-duygusal fırtınalarla düşünsel etkinliğin ters orantılı olduğunu saptamak eğilimindeyiz. Alışılmış bir sevdalanma&nbsp;durumunda bile kişinin düşünsel yeteneği azalır, akıl işlevlerinin güvenilirliği azalır. Dürtüsel itkilerini gerçekleştirmek birey için ne kadar önemliyse bu istekleri akılcı biçimde gözden geçirip temellerini&nbsp;sağduyuyla sınamak eğilimi o kadar azalır.</p>

  <p>Ergenlik çağındaki gençte ise ilk bakışta durum bambaşkadır.</p>

  <p>Gençlerin bir bölümünde düşünsel gelişimdeki atılım diğer alanlardaki gelişim aşamalarından hiç geri kalmaz, en az onlar kadar dikkat çekici ve şaşırtıcıdır. Gizil dönemde erkek çocukların çoğunun ilgisinin tek yanlı olarak yalnızca gerçek ve nesnel bir varlığı olan şeyler&nbsp;üzerinde yoğunlaştığını biliriz. Kiminin okuma isteği, buluşlar, serüvenler, sayılar ve oranlarla, ilginç hayvanların ve nesnelerin betimlemeleriyle sınırlanmıştır, kimininse en yalınından en karmaşığına makineler tüm ilgi alanını oluşturur. Bu iki tipin ortak yanı, ilgilenilen&nbsp;nesnenin somut olması, yani erken çocukluk döneminin masalları,&nbsp;hayvan öyküleri gibi fantezi ürünü değil, fiziksel biçimde varolan&nbsp;nesneler olmalarıdır. Gizil dönemin bu somut ilgi nesneleri ergenlik&nbsp;öncesi dönem başladığında yerlerini giderek daha fazla dikkati çekecek biçimde soyut nesnelere bırakır. Özellikle Bemfeld'in tanımladığı "uzatmalı ergenlik" tipindeki gençler soyut konular üzerinde düşünmek, kafa yormak ve konuşmak için doymak bilmez bir istek duyarlar. Birçok gençlik arkadaşlığı bu birlikte düşünme, birlikte tartışma gereksinimi temelinde kurulup gelişir. Bu gençlerin uğraştıkları&nbsp;konular, çözmeye çalıştıkları sorunlar çok geniş kapsamlıdır; özgür&nbsp;kadın-erkek ilişkileriyle evlilik, aile kurmak; özgürlükle meslek sahibi olmak; gezginlikle bir yere yerleşmek, dine bağlanmak ya da dinsel dogmalara boyun eğmemek gibi dünya görüşüyle ilgili sorunlar,&nbsp;devrim veya düzene boyun eğmek gibi siyasal kuramlar ve bütün çeşitlemeleriyle arkadaşlık, tartışılan konulardır. Analiz sırasında gençler bize aralarındaki konuşmaları gerçeğe uygun olarak aktardıklarında, güncelerini ya da yazdıkları diğer şeyleri okumak olanağını bulduğumuzda düşüncelerin kapsamı ve atılganlığı bizi şaşırtır, diğer&nbsp;yandan zorlu sorunları ele alırken gösterdikleri zaman zaman bilgeliğe varan eşduyum ve anlayış, olgun düşünürlere üstünlükleri karşısında büyük saygı duyarız.</p>

  <p>Yalnızca düşünsel süreçleri bırakıp, bunların gencin yaşamındaki yerini araştırdığımızda şaşırarak bu büyük düşünsel etkinliğin gencin&nbsp;davranışlarıyla hemen hemen hiçbir ilişkisinin olmadığını görürüz.&nbsp;Başkalarının ruhsal yaşamı karşısındaki eşduyumu en yakın sevgi&nbsp;nesnelerine karşı kaba ve düşüncesiz davranmasını engellemez. Sevgi ve sevenlerin bağlılığı konusundaki yüce düşünceleri birbirini izleyen sevdalanmalarında sürekli vefasızlık etmesini, katı yürekli davranışlarını etkilemez. Toplum yapısını kavrayışı ve bu yapıya duyduğu ilginin ileri yıllarda göstereceği ilgiden kat kat fazla oluşu da top<span style="text-indent: 1.5em;">lumsal yaşama uyum sağlamasını hiç kolaylaştırmaz. Ergenin çok yönlü ilgileri yaşamını aslında bir tek nokta, kendi kişiliğinin araştırılması üzerinde yoğunlaştırmasını engellemez.</span></p>

  <p>Bu düşünsel eğilimleri psikanalitik sağaltım koşullarında incelediğimizde, alışılmış anlamda bir düşünsel etkinliğin söz konusu olmadığını görürüz. Ergenin sevgide ya da meslek seçiminde karşılaşılabilecek durumlar üzerine düşünmesi ne yetişkinin davranışlarını yönlendirecek bir sonuç çıkarma amacıyla düşünmesine ne de gizil&nbsp;dönemdeki erkek çocuğun bir makineyi parçalayıp yeniden birleştirmek üzere incelemesine benzer. Ergenin düşünsel etkinliği anlaşıldığı kadarıyla yalnızca hayallerine hizmet eder. Bildiğimiz gibi ergenlik öncesindeki hırs dolu fantezilerin bile gerçekliğe tercüme edilmesi amaçlanmaz. Çocuk bir fatih olduğu fantezisini kursa da gerçek yaşamda yürekliliğini ya da dayanıklılığını kanıtlamak gereğini duymaz. Anlaşılıyor ki ergen yalnızca düşünmekle, kafa yormakla, tartışmakla doyum sağlamaktadır. Davranışlarım belirleyen etmenler&nbsp;değişiktir ve bu davranışlar fikir jimnastiğinden etkilenmek durumunda değildir.</p>

  <p>Gencin düşünsel süreçlerini psikanaliz yöntemleriyle incelerken dikkatimizi çeken diğer bir konu var. Yakından incelediğimizde gencin ilgisini çeken konuların öncelikle farklı ruhsal yapılar arasındaki&nbsp;çatışmanın alevlenmesine yol açan konular olduğunu görürüz. Konumuz yine dürtünün, dürtüsel olanın insan yaşamının ilişkiler bütününe yerleştirilmesi, cinselliğin yaşanması ya da cinsellikten el çekilmesi, özgürlük ya da özgürlüğün sınırlanması, otoriteye başkaldırma&nbsp;ya da boyun eğmedir. Dürtünün tümüyle yasaklanması, yani çilecilik,&nbsp;gördük ki ergenin tüm beklentilerine cevap veremiyor. Tehlike ortadan kalkmadığı, daima sürüp gittiği için tehlikeyi geçiştirecek yeni&nbsp;araçlar aranır. Dürtüsel çatışmanın gözden geçirilmesi, düşünselleştirilmesi uygun bir araç gibi görünmektedir. Böylece çilecilikte gördüğümüz dürtüden kaçışın yerini dürtüye dönüş, dürtüye olan ilginin&nbsp;artması almaktadır. Fakat bu yalnızca düşünce düzeyinde yaşanır, zihinsel bir süreçtir. Ergenin soyut düşünsel konuşmaları, akıl yürütmeleri, gerçekliğin önüne sürdüğü sorunların çözümü olarak düşünülmemiştir. Düşünsel eylemi, içindeki dürtüsel süreçlerden duyduğu gerginliğin işaretidir ve algıladıklarını soyut düşüncelere çevirmesiyle sınırlıdır. Düşünerek oluşturduğu dünya görüşü, örneğin bir&nbsp;devrimin gerçekleşmesi istemi, aslında kendi idindeki yeni, tüm ya<span style="text-indent: 1.5em;">şamını allak bullak eden dürtüsel istemlerin algılanmasına bir yanıttır. Dostluğun, sonsuza dek sürecek bağlılıkların yüceltilmesi, yeni ve fırtınalı nesne ilişkilerinin ne kadar dayanıksız olduğunu duyumsayan beninin kaygılarının bir yansımasından başka bir şey değildir.</span><a id="footnote2" style="text-indent: 1.5em;"></a><sup style="text-indent: 1.5em;"><a href="#bookmark1">2</a></sup><sup style="text-indent: 1.5em;">&nbsp;</sup><span style="text-indent: 1.5em;">Dürtü şiddetine karşı çoğunlukla ümitsiz görünen bir savaşım veren&nbsp;genç, bu savaşta bir yol göstericinin, bir desteğin özlemini duymaktadır; bu özlemini insanın siyasal seçimlerinde bağımsız olamayacağına dair zekice kanıtlar getirerek ifade edebilir. Yani dürtüsel süreçler düşünce düzeyinde dile getirilmektedir. Dikkatin artarak dürtüye&nbsp;yönelmesinin amacı, dürtüyü başka bir düzlemde yakalayıp denetim&nbsp;altına almaktır.</span></p>

  <p>Psikanalitik metapsikolojide duygulanım ve dürtüsel süreçlerle sözcük temsilleri arasında bağlantı kurulmasının bireyin gelişiminde&nbsp;dürtüye egemen olma yolunda attığı ilk ve en önemli adım olarak bilindiğini anımsayalım. Psikanalitik metapsikolojide düşünmek, "eylem deneylerinin en küçük dürtü miktarları kullanılarak gerçekleştirilmesi" olarak tanımlanır. Dürtüsel yaşamın düşünselleştirilmesi,&nbsp;dürtüsel süreçlere onları bilinç düzeyinde kullanılırlığı olan imgelere&nbsp;bağlayarak egemen olma çabası, insan beninin en genel, en erken ve&nbsp;en gerekli kazanımlanndan biridir. Biz bu süreci benin bir eylemi değil, vazgeçilmez bir öğesi olarak algılarız.</p>

  <p>Bu aşamada, yukarıda "ergenlikte düşünselleştirme" başlığı altında özetlediğimiz görüngülerin benin geneldeki tutumunun libidonun arttığı bu özel koşullar altında aşınlaşmasından başka bir şey olmadığı izlenimi doğuyor. Benin başka zamanlarda kendiliğinden, sessizce, diğer işlevlerinin yanı sıra gerçekleştirdiği şey yalnızca libidodaki nicel bir artış sonucunda ilginin merkezi haline geliyor. Gencin artan düşünsel etkinliği, -belki psikozun başlangıcında ruhsal süreçlerin düşünsel olarak kavranışındaki çok belirgin artış da- benin her zaman sürüp giden dürtülere düşünceler yardımıyla egemen olma çabasından başka bir şey değildir.</p>

  <p>Bu düşünceyi geliştirerek belki ikinci bir keşif yapabiliriz. Libidi-nal yatırımın her artışında dürtüsel süreçleri düşünce düzeyinde ele alma çabasının da arttığı doğruysa, bu durum dürtü tehlikesinin in<span style="text-indent: 1.5em;">sanları zeki kılmasını açıklar. Dürtüsel açıdan dingin, yani tehlikesiz dönemlerdeyse birey belli bir düzeyde aptallığa katlanabilir. Dürtü&nbsp;kaygısı burada nesnel kaygının bildiğimiz etkisine benzer bir etki&nbsp;göstermektedir. Nesnel tehlikeler ve yoksunluk kişiyi düşünsel başarıya ve sorunlara zekice çözümler getirmeye kışkırtırken, güvenlik ve&nbsp;refah daha çok aptallığa ve tembelliğe sürükler. Ergenlikte zekânın&nbsp;dürtüsel süreçlere yönelmesi, benin nesnel tehlikeler karşısında gerekli saydığı uyanık gözlemcilikle analoji içindedir.</span></p>

  <p>Şimdiye dek küçük çocuğun zekâsında gizil döneme girerken görülen düşüş için şöyle bir açıklama denemesi yapılırdı: Küçük çocuğun parlak düşünsel başarıları cinsel gizemlerin araştırılmasıyla çok sıkı bir ilişki içindedir. İlk çocukluk dönemindeki cinselliğin yasaklanmasıyla düşünceye konan yasak, düşünmenin ketlemeye uğraması, yaşamın başka alanlarına da yansır. Ergenlik öncesinde cinselliğin&nbsp;yeniden canlanmasıyla, yani ilk çocukluk döneminde cinselliğe uygulanan bastırmanın aşılmasıyla düşünsel yeteneklerin de eski güçlerini kazandıklarını görmek bizi şaşırtmaz.</p>

  <p>Bildiğimiz bu açıklama denemesine şimdi bir İkincisini de ekleyebiliriz. Belki de gizil dönemde çocuğun soyut düşünmeye cesaret edememesinin yanı sıra aslında buna gereksiniminin de olmadığını&nbsp;söyleyebiliriz. Ergenlik ve ilk çocukluk dürtüsel tehlikelerle dolu dönemlerdir, bu dönemlerde görülen "zekâ"nm en azından bir bölümü&nbsp;bu tehlikelerin giderilmesine yaramaktadır. Gizil dönem ve yetişkinlikse benin görece güçlü olduğu dönemlerdir. Benin düşünselleştirme&nbsp;çabasının daha düşük düzeyde sürdürülmesinin bireye hiçbir zaran&nbsp;olmaz. Öte yandan bu düşünsel başarıların, özellikle ergenliktekile-rin, ne kadar parlak ve ilgi çekici olsalar da aslında pek verimli olmadıklarını unutmamak gerekir. İlk çocukluktaki şaşkınlıkla karşıladığımız, çok değer verdiğimiz düşünsel başarılar bile bazı yönlerden aynı verimsizlik özelliğini taşırlar. Psikanalizde çocuğun düşünsel eyleminin en açık bir ifadesi olarak benimsediğimiz cinsel araştırmacılığının hemen hemen hiçbir zaman yetişkin cinsel yaşamının gerçeklerini keşfedemediğini düşünmemiz bile bu konuda yeterli olacaktır.&nbsp;Çocuğun cinsel araştırmacılığının sonucunda kural olarak ortaya çıkan çocuksu cinsellik kuramlarıdır; yani gerçekliğin kavranması değil de gözlemci çocuğun kendi içindeki dürtüsel süreçleri yetişkinlere yansıtmasıdır söz konusu olan.</p>

  <p>Benin gizil dönemde ve yetişkinlikte ortaya koyduğu düşünsel et<span style="text-indent: 1.5em;">kinlik çok daha tutarlı, çok daha güvenilir ve her şeyden önce çocuğun eylemiyle de daha sıkı bir bağlantı içindedir.</span></p>

  <h4 style="text-align: center;">ERGENLİKTE NESNE SEVGİSİ VE ÖZDEŞLEŞME</h4>

  <p>Çilecilik Ve düşünselleştirmeyi daha önce savunma olaylarının kaygı ve tehlikeye göre yönlenmesi olarak adlandırdığım şemaya oturtmak&nbsp;İstersek her ikisinin de bu şemada tanımlanan üçüncü türe gireceğini&nbsp;görürüz. Beni tehdit eden tehlike, dürtünün ben alanını işgal etmesi&nbsp;' tehlikesi, duyduğu korkuysa dürtünün niceliğinden kaynaklanan bir&nbsp;korkudur. Bu korkunun ortaya çıkışı, bireyin gelişiminde çok erken&nbsp;; bir çağda, henüz farklılaşmamış olan idden benin yavaş yavaş ayrıştığı dönemde gerçekleşir. Dürtü şiddetinden duyulan korkunun baskı-Si altında gelişen savunma davranışları ben ve id arasındaki bu ayrışmayı korumak ve yeni kurulan ben örgütlenmesinin içeriğini güven; ceye almak amacına yöneliktir. Demek ki çileciliğe düşen görev, idi&nbsp;basit bir yasakla belirli sınırlar içinde tutmak, düşünselleştirmenin&nbsp;•amacıysa dürtüsel süreçlerle imgesel içerikler arasında sıkı bir bağ&nbsp;kurarak bu içerikleri kullanılabilir kılmak ve benin bunlar üzerindeki&nbsp;egemenliğini sağlamaktır.</p>

  <p>Bireyin libido patlaması sırasında dürtü şiddetinden korkuya, bu i ilkel basamağa geri dönüşünün doğal olarak, diğer dürtüsel süreçler&nbsp;ve ben süreçlerini de ilgilendiren sonuçları olacaktır. Aşağıdaki bölümde ergenliğin karşımıza çıkardığı türlü şaşılası olayların en önem-tilerinden ikisini seçerek bunların bendeki bu gerileme ile olan ilişkilerini inceleyeceğim.</p>

  <p>Aslına bakılırsa ergenin yaşamındaki en ilgi çekici görüngüler nesne ilişkileri alanında ortaya çıkar. Bu alanda karşıt iki eğilim arasındaki çatışma en açık hale gelir. Ergenin dürtü karşısında duyduğu&nbsp;genel isteksizlik bastırma eylemine yol açar, bastırmanın seçtiği ilk&nbsp;İ hedef, daha önce anlatıldığı gibi, ergenlik öncesinin ensest fantezile-i ridir. Ben özellikle çocukluk çağının nesneleriyle olan sevgi bağlan&nbsp;karşısında kuşkucu ve çileci bir tavır takınır. Bunun sonucu olarak&nbsp;çocuk yalnızlaşır, aile içinde sanki yabancılar arasındaymış gibi ya. şamaya başlar. Diğer yandan dürtüye karşı duyulan isteksizlik yalnız-|Ca nesne ilişkilerini etkilemekle kalmaz, gencin üstben yetkesiyle&nbsp;Man ilişkisine de yayılır. Eğer üstben bu sırada hâlâ ana-baba ilişkilinden kaynaklanan libidoyla yatırılmışsa kuşku uyandıran bir ensest&nbsp;<span style="text-indent: 1.5em;">nesnesi gibi karşılanır ve çileciliğin sonuçlarından nasibini alır. Böy-lece ben, üstbene de yabancılaşır. Genç insan, üstbene uygulanan bu kısmi bastırmayı, üstben içeriklerinin bir bölümüne yabancılaşmayı,&nbsp;üstesinden gelmesi en güç bozukluklardan biri olarak duyumsar. Ben&nbsp;ile üstben arasındaki ilişkinin sarsılması ilk aşamada dürtü tehlikesinin yeniden artmasına yol açar. Birey toplum içinde uyumsuzlaşır.&nbsp;Benin üstbenle olan ilişkisinden kaynaklanan vicdani rahatsızlık ve&nbsp;suçluluk duygulan bu bozukluk sırasında benin dürtüye karşı verdiği&nbsp;savaşımda en etkin yardımcılandır. Bazen, ergenliğin başlangıç aşamasında tüm üstben içeriklerine aşırı libido yatırma çabası çok açık&nbsp;olarak gözlemlenir. Gençlerin idealistliğini de bu süreçle açıklamak&nbsp;mümkündür. Böylece aslında artan dürtü tehlikesinin bir sonucu olan&nbsp;çileciliğin kendisi de benle üstben ilişkisini sarsarak üstben kaygısından kaynaklanan savunma önlemlerini etkisiz hale getirmiş; bense bu&nbsp;defa daha büyük bir güçle katıksız dürtü kaygısı düzeyine ve bu düzeyin ilkel korunma önlemlerine gerilemiş olur.</span></p>

  <p>Kendini yalıtma ve sevgi nesnelerine sırt çevirme bu dönemde gencin nesne ilişkilerinde kendini kabul ettiren eğilimlerden yalnızca&nbsp;biridir. Çocukluk nesneleriyle bağlar bastırılırken bunların yerine geçecek birçok yeni bağlanma kurulur, ergenin yaşıtlarıyla kurduğu&nbsp;ilişkiler ya tutkulu bir dostluk ya da sırılsıklam bir sevdalanma biçimindedir. Kendinden yaşlı önder tipleriyle kurduğu ilişkideyse bunların terk edilmiş ana-baba nesnelerinin ikameleri olduğu açıkça görülür. Bu sevgi ilişkileri fırtınalı ve mutlak nitelikte ilişkiler olmakla&nbsp;birlikte kısa sürer. Seçilmiş olan eşler duygulan gözetilmeksizin terk&nbsp;edilip yerlerini başkalan alabilir. Terk edilen nesneler çabucak ve tümüyle unutulur, yalnızca bu nesnelerle olan ilişkilerin biçimi en küçük aynntıya kadar aynı kalır, yeni nesne üzerinde en sadık, neredeyse takıntılı bir biçimde yinelenir.</p>

  <p>Sevgi nesnesine karşı gösterilen bu sadakatsizliğin yanında ergenlikteki nesne ilişkilerinin diğer bir özelliği de ilgimizi çeker. Bu nesne ilişkilerinin amacı sözcüğün alışılmış anlamında nesneye sahip&nbsp;olmak değildir. Amaç daha çok o sırada sevilen kişiye elden geldiğince benzemektir.</p>

  <p>Hepimiz gündelik gözlemlerimizden genç insanın ne kadar değişken olduğunu biliriz. Genç, elyazısı, konuşma biçimi, saç biçimi, giysileri ve her türlü yaşam alışkanlığı açılarından değişikliklere yaşamın herhangi bir döneminde olduğundan çok daha iyi uyum sağlaya<span style="text-indent: 1.5em;">bilir- Çoğunlukla, ergenlik çağındaki bir gence bakar bakmaz hayran olduğu kendinden büyük arkadaşının kim olduğunu anlarız. Fakat ergenin değişebilme yeteneği bunun da ötesindedir. Gerek dünya görüşünü gerekse din ve siyaset konusundaki düşüncelerini başkalarını&nbsp;örnek alarak değiştirebilir. Bu değişiklikler ne kadar sık da olsa yeni&nbsp;benimsenen değerlerin doğruluğuna olan güçlü ve tutkulu inanç değişmez. Ergen bu açıdan Helene Deutsch'un (1934) yetişkin psikolojisine ait bir klinik çatışmasında nevrotik ve psikotik hastalar arasında bir ara basamak olarak tanımladığı "mış gibi" kişiliğe benzer. Her&nbsp;yeni nesne ilişkisini sanki gerçekten kendi yaşamını yaşıyor, kendi&nbsp;duygularını, düşüncelerini, görüşlerini dile getiriyormuş gibi benimseyerek yaşar.</span></p>

  <p>Kendi psikanaliz çalışmalarımdan tanıdığım bir genç kızda bu değişim süreçlerinin temelindeki mekanizmayı açık seçik görmek mümkün olmuştu. Bu genç kız bir yıl içinde yukarıda anlatılan biçimde bir ilişkiden diğerine geçip durdu, kızlan bırakıp oğlanlarla,&nbsp;oğlanlan bırakıp kendinden yaşlı kadınlarla arkadaşlık etti. Bu değişikliklerin her birinden sonra ardında bıraktığı nesneye karşı yalnızca&nbsp;kayıtsızlık değil, şiddetli, neredeyse küçümseyen bir isteksizlik duydu; rastlantısal olarak ya da bir gereklilik karşısında bu nesneyle bir&nbsp;araya gelmeye katlanamadı. Uzun analitik çalışmalardan sonra bun-lann kendisinin eski arkadaşlarına karşı beslediği duygular olmadığını anladık. Nasıl her arkadaş değiştirdiğinde birçok içsel yaşama ait&nbsp;konuda yeni sevgi nesnesinin önerdiği biçimleri, görüşleri benimsemek zorunda kaldıysa, şimdi de kendi duygularını değil, yeni seçtiği&nbsp;arkadaşının duygulannı duyumsamaktadır. Gerçekte eskiden sevmiş&nbsp;olduğu insanlara karşı duyduğu hoşlanmama, kendi duygusu değil,&nbsp;yeni arkadaşının duygulannı benimsemesinden ileri gelen bir duygudur. Böylece yeni arkadaşının eskiden sevmiş olduğu herkesi kıskanacağı fantezisiyle onun kıskançlığını ya da olası rakiplere karşı -yine arkadaşının, kendisinin değil- duyacağı küçümsemeyi dile getirmektedir.</p>

  <p>Ergenliğin bu ve benzeri evrelerindeki ruhsal durum şu yalın sözcüklerle açıklanabilir: Nesne ilişkileri teriminin erişkinler için kullanıldığında kastedilen anlamı göz önüne alındığında ergenlikteki bu fırtınalı, dayanıksız sevgi saplantıları nesne ilişkileri sayılamaz. Bunlar küçük çocuğun en erken gelişim aşamasında, nesne sevgisinin ortaya çıkmasından önce gördüğümüz özdeşleşmeler gibi ilkel özdeş<span style="text-indent: 1.5em;">leşmelerdir. Bu açıdan bakıldığında ergenlikteki sadakatsiz tavır, bireyin inancının ya da sevgisinin değişmesi değil, yalnızca kişiliğinin özdeşleşilen nesnenin değişmesinden dolayı verdiği bir kayıptır.</span></p>

  <p>On beş yaşındaki diğer bir kızın analizinden elde ettiğimiz sonuçlar bu özdeşleşme eğilimlerinin rolünü daha iyi kavramamıza yardımcı olacaktır. Hastamız çok güzel, albenili bir kız. Çevresinin toplumsal yaşamında' şimdiden bir yeri olmasına karşın, henüz çocuk yaştaki kız kardeşine duyduğu şiddetli kıskançlık onu yiyip bitiriyor.&nbsp;Ergenlik çağmda daha önceki tüm ilgi ve uğraşılarını bir yana bırakıyor, onu güdüleyen tek istek, genç olsun, yaşlı olsun arkadaşlarının&nbsp;hayranlığını ve sevgisini kazanmak oluyor. Uzaktan gördüğü, kendinden biraz büyük bir oğlana ölesiye tutuluyor, bazı toplantılarda,&nbsp;danslı eğlencelerde bu oğlanla karşılaşıyor. İşte bu sıralarda bana&nbsp;yazdığı bir mektupta kuşkularını, üzüntülerini şöyle dile getiriyordu:&nbsp;"Bana öğüt ver," diyordu, "onunla karşılaştığımızda nasıl davranayım? Ciddi mi, neşeli mi olayım? Zeki görünürsem mi yoksa aptalmışım gibi yaparsam mı beni daha çok sever? Hep onun hakkında mı&nbsp;konuşayım, yoksa kendimden de bahsedeyim mi?” Bundan sonraki&nbsp;ilk karşılaşmamızda sorularına sözlü olarak yanıt veriyorum. Ona&nbsp;önceden nasıl davranacağına ilişkin planlar yapmasının belki de hiç&nbsp;gerekli olmadığını anlatıyorum. Acaba o anda nasılsa, kendini nasıl&nbsp;duyumsuyorsa öyle olsa olmaz mı? "Hayır, olmaz," diye kesin bir cevap veriyor bana, sonra da uzun bir konuşma yaparak, başkalarının&nbsp;hoşuna gittiği gibi, başkaları nasıl olmasını istiyorsa öyle olmanın&nbsp;gerekliliğini anlatıyor. Ancak o zaman insan başkalarının sevgisini&nbsp;kazanacağına kesin gözüyle bakabilirmiş. Aynca bu oğlan onu sevmezse yaşaması hiç mi hiç mümkün değilmiş.</p>

  <p>Bundan kısa bir süre sonra aynı hasta bana bir tür kıyamet gününü betimleyen bir fantezisinden söz açıyor. Bütün insanlar yok olsa nasıl olurmuş acaba? İmgeleminde kendini yeryüzünde yapayalnız&nbsp;kalmış olarak bulana dek tüm arkadaşlarını, akrabalarını tek tek sayıyor. Sesinden, vurgularından, tüm ayrıntıları betimleyişinden bu düşünceden hoşlandığı anlaşılıyor. Anlatırken kaygı değil, haz duyuyor.</p>

  <p>Tam o anda ona o şiddetli sevilme isteğini anımsatıyorum. Daha bir gün önce arkadaşlarından birinin hoşuna gitmeyip sevgisini yitirmek düşüncesi bile umutsuzluğa kapılmasına yetiyordu. "Peki yeryüzünde yapayalnız kaldığında kim sevecek seni?" diyorum. Bir gün&nbsp;önceki kaygılarına ilişkin bu uyarımı dinginlik içinde geri çeviriyor.</p>

  <p>"O zaman kendi kendimi severim," diyor, sanki tüm kaygılarından arınmışçasına hafifleyip derin bir oh çekiyor.</p>

  <p>Bu vakayı psikanalitik açıdan incelerken sanırım ergenlikteki bazı nesne ilişkilerinin ayırıcı bir özelliğini ortaya koymuş olduk. Gerek geçmişteki nesne ilişkilerinin sarsılması, gerekse dürtüye karşı düşmanlık ve çileciliğin sonucu olarak ergenin çevreye yatırdığı libido azalmış olur. Ergen, nesnelere yatırdığı libidoyu yeniden kendi kişiliğine yöneltmek, benindeki gerilemeye eş düşecek biçimde libidi-nal yaşamında da, nesne sevgisinden narsisizme gerilemek tehlikesiyle karşı karşıyadır. Ben, çevredeki nesnelerle yeniden ilişki kurabilmek için yeniden yoğun bir çaba içine girer ve bu tehlikeyi ilk aşamada yine narsisizme dayanarak, yani özdeşleşme yoluyla da olsa&nbsp;geçiştirmenin yolunu bulur. Bu açıdan bakıldığında ergenin fırtınalı&nbsp;nesne ilişkileri psikotik krizlerin başlangıcındaki duruma benzer biçimde onarma, yerine koyma çabalarıdır.</p>

  <p>Yukarıdaki bölümlerdeki betimlemelerimde ergenlikteki gelişimin özelliklerini birkaç kez ağır hastalıkların semptomlarıyla karşılaştırdım, bu durumda -açıklamalarımın yetersiz kalması tehlikesine karşın- ergenlik süreçlerinde, normallik-normaldışılık konusunda birkaç&nbsp;söz söylemek gereği doğmuştur sanırım.</p>

  <p>Ergenlik süreçleriyle psikotik alevlenmelerin başlangıcını karşılaştırmamıza temel olan görüş, gördük ki yatırım dağılımındaki nicel değişikliklerin etkisine dayanan görüştür. İdin daha fazla libidoyla&nbsp;yatırılması her iki durumda da (ergenlikte ve psikotik krizin başlangıcında) bir yandan dürtü tehlikesinin, diğer yandan da her tür savunma&nbsp;çabasının artmasına yol açar. Bu nicel olayların bir sonucu olarak insan yaşamında libidonun arttığı her dönem nevroz ve psikozlar için&nbsp;uygun bir başlangıç noktası olabilir, analiz sırasında bunu hiçbir zaman aklımızdan çıkarmadık.</p>

  <p>Ergenlik süreciyle psikotik kriz arasındaki bu benzerlik, sanki her ikisinde de ilkel savunma davranışlarının ortaya çıkmasına bağlıdır,&nbsp;bunlarsa benin dürtü şiddeti karşısında duyduğu korkudan, yani tüm&nbsp;nesnel kaygılardan ve vicdani kaygıdan daha eski bir kaygıdan kaynaklanır.</p>

  <p>Bireysel ergenlik süreçlerinden edindiğimiz izlenim, normal ya da normaldışı oldukları yargısı, bu çizgilerden birinin ya da diğerinin,&nbsp;ya da birkaçının topluca tabloya hâkim olmalarına bağlıdır. Örneğin&nbsp;zekâsı özgürce işlev gören, birçok olumlu nesne ilişkisi olan çileci bir&nbsp;<span style="text-indent: 1.5em;">genç bize olağandışı gelmez. Aynı şey, düşünselleştirme eğilimi olan tip için, idealist gençler ve tutkulu dostlukların birinden diğerine sürüklenenler için de geçerlidir. Dürtülere karşı çileci bir tavrın büyük&nbsp;ölçüde geçerlik kazandığı, düşünselleştirmenin zekânın bütün işlevlerini kuşattığı, ya da çevreyle ilişkinin yalnızca değişen özdeşleşme&nbsp;süreçleriyle kurulduğu durumlarda ise gözlemci -pedagog ya da analist- neyin olağan gelişimin bir evresi, neyin patolojik bir durum olduğunu ayırmakta güçlük çekecektir.</span></p>

  <p><a id="bookmark0"></a><a href="#footnote1">1</a></p>

  <p>Modem pedagojinin uç eğilimlerinin çabalan da çevreyi çocuğun "ölçüsüne" göre değiştirmek biçiminde nitelenebilir.</p>

  <p><a id="bookmark1"></a><a href="#footnote2">2</a></p>

  <p>Budapeşte'den Margit Dubovitz'e "gencin yaşamın ve ölümün anlamı üzerine düşünmesinin kendi içindeki yıkımın, altüst oluşun bir yansıması olduğu" konusundaki katkısı için teşekkür borçluyum.</p>
</body>
</html>
