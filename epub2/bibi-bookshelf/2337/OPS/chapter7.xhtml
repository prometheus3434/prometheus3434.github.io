<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ayna Merdiven</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter7">
		<section>
			<h1><st c="0">GÜNEŞ YİYEN ÇOCUK</st></h1>
			<p><st c="18">Kilisenin yanındaki köprüden suyun öbür tarafına geçtik. </st><st c="76">O tarafa vuruyordu ikindi güneşi. </st><st c="110">Suyun kıyısındaki çayıra yayıldık. </st><st c="145">Kitaplarımızı açtık, gerinerek okumaya koyulduk.</st></p>
			<p><st c="193">— Saat kaç?</st></p>
			<p><st c="205">dedi Georges.</st></p>
			<p><st c="219">— Bize ne?</st></p>
			<p><st c="230">dedim.</st></p>
			<p><st c="237">Georges’la aramızdaki ilişki sanki bir efendi-köle ilişkisi. </st><st c="299">Konuları noktalayan cümleyi ben söylüyorum. </st><st c="343">Bunun son cümle olduğunu vurgulayarak tonluyorum. </st><st c="393">Georges anlıyor, kadife gözlerini Hüseyin Rahmi’nin bir romanındaki arap lala gibi mahcup önüne deviriyor, konu kapanıyor. </st><st c="516">Bana böyle düşündüren belki de Georges’un zenci olması. </st><st c="572">Anası afrikalı. </st><st c="588">Georges’a bakıp bulmak mümkün anasının ne korkunç güzel bir zenci kadın olduğunu... </st><st c="672">İşte bu güzelliğe dayanamayan bir soylu fransız zam parası Georges’un babası, mösyö dö bilmeme de la bilmem nere, şatoları var. </st><st c="800">Derken Georges’un anası ölüyor, babası bir beyaz frenk karıyla evleniyor, Georges evdeki tek zenci.:. </st><st c="902">Çocukluktan kalma Georges’un utangaçlığı, ezikliği. </st><st c="954">Onun bu hali benim buyurgan tavrıma uyuyor, emir komuta zinciri içinde arkadaş olduk.</st></p>
			<p><st c="1039">— Georges! </st><st c="1051">Sigara!</st></p>
			<p><st c="1058">diyorum. </st><st c="1068">Hemen çıkarıyor, uzatıyor. </st><st c="1095">Önceleri yakmıyordu, onu da öğrettim, hemen yakıyor.</st></p>
			<p><st c="1147">Sınıf arkadaşıyız Georges’la. </st><st c="1178">Aynı yazarlara tavız. </st><st c="1200">Aynı filimlerden hoşlanıyoruz, aynı parasızlığı kırışıyoruz. </st><st c="1261">Ben ülkenin yabancısıyım, Georges vatandaşı, fakat renk bakımından benden yabancı, kıtanın yabancısı.</st></p>
			<p><st c="1362">Martın son haftası, dağlarda karlar erimiş ırmak yükselmiş gürül gürül akıyor, güneş kemiklerimizi ısıtmakta. </st><st c="1473">Bir küçük çocuk geldi, yanıbaşımıza oturdu. </st><st c="1517">Beş ya da altı yaşında. </st><st c="1541">Göz göze geldik. </st><st c="1558">Kaçırdım gözümü.</st></p>
			<p><st c="1574">Irmağın karşı kıyısına bir şarapçı geldi oturdu. </st><st c="1624">Ceketinin cebinden şarap şişesini çıkarmaya uğraşıyor, beceremiyor, cep ile cebelleşiyor, cep şişeyi bırakası değil, şarapçı şişeyle cep arasındaki bu anlamsız aşka son verme çabasında, neyse çekiyor çıkarıyor şişeyi... </st><st c="1844">Şişe boş... </st><st c="1856">Plastik tapayı açıyor, dikliyor boş şişeyi, o da anlıyor şişenin boş olduğunu, fırlatıyor şişeyi ırmağa, cep üzgün...</st></p>
			<p><st c="1973">Georges çocukla ilgileniyor:</st></p>
			<p><st c="2002">— Adın ne senin?</st></p>
			<p><st c="2019">Çocukta yanıt yok. </st><st c="2039">Bir kır çiçeğini koparmaya uğraşıyor minicik eli, koparamıyor. </st><st c="2102">Georges koparıp veriyor çiçeği çocuğun eline;</st></p>
			<p><st c="2147">— Nerede oturuyorsun sen bakim?</st></p>
			<p><st c="2179">Çocuk sanki Georges’la küs. </st><st c="2208">Georges buna da üzülüyor. </st><st c="2234">Niye küs olsun, tanışmıyorlar ki! </st><st c="2268">Ama işte Georges’un böyle osuruktan nem alınganlıkları var. </st><st c="2328">Sonunda konuşturuyor çocuğu. </st><st c="2357">Bir yugoslav işçisinin oğlu, ismi Bobav, kem küm konuşuyor, kimi zaman beklenmedik biçimde düzgün cümleler kuruyor. </st><st c="2473">Yugoslav oluşu, bir işçi çocuğu oluşu daha da sarıyor bizim cumartesi ikindisi parasızlık duygusallığımızı, üç arkadaş yürümeye başlıyoruz suyun kıyısında.</st></p>
			<p><st c="2628">— Karnım aç! </st><st c="2642">Öğlen bir şey yemedim ben!</st></p>
			<p><st c="2668">diyor Bobav.</st></p>
			<p><st c="2681">Duralıyoruz. </st><st c="2695">Parasızız. </st><st c="2706">Bakışıyoruz. </st><st c="2719">Georges elini cebine atıyor, beş santim çıkıyor. </st><st c="2768">Bobav beş santime bakıyor, sonra büyük bir adam gibi önüne indiriyor gözlerini.</st></p>
			<p><st c="2847">— Haydi bize gidelim!</st></p>
			<p><st c="2869">diyerek tutuyorum Bobav’ın elini. </st><st c="2904">Bir sıcacık sarılıyor çocuk elime, ağlayacağım. </st><st c="2952">Georges’un gözleri çoktan sulandı, benimle göz göze gelmemeye uğraşıyor. </st><st c="3025">Su boyunca konuşmadan yürüdük. </st><st c="3056">Kilisenin yanındaki köprüden suyun beri tarafına geçtik. </st><st c="3113">Eve geldik.</st></p>
			<p><st c="3124">Mutfakta bir poşet çorba buldum, dolapta haşlanmış bir tabak bezelye. </st><st c="3195">Ceplerimi karıştırdım, yetmiş santim çıktı. </st><st c="3239">Değersiz santim kolleksiyonumu Georges’a vererek onu ekmek almaya yolladım.</st></p>
			<p><st c="3314">— Çorba sever misin? </st><st c="3336">Çorba!</st></p>
			<p><st c="3342">dedim çocuğa. </st><st c="3357">Başını salladı. </st><st c="3373">Anladı da mı salladı, benimle kafa mı buluyor, tam anlayamadım. </st><st c="3437">Sandalyenin ucuna tünemişti. </st><st c="3466">Kepini, mantomsu ceketini çıkardım. </st><st c="3502">Şöyle bir adam gibi oturttum onu sandalyeye.</st></p>
			<p><st c="3546">— Bak lavabo var orda, elini yıkamak istersen...</st></p>
			<p><st c="3595">Atladı sandalyeden, saldırdı suya. </st><st c="3631">Sabunu köpürttü. </st><st c="3648">Elini yıkamaktan çok suyla sabunculuk oynar gibi bir hali vardı, bıraktım oynadı, sonunda elini duruladı, kuruladı, geçti oturdu sandalyeye. </st><st c="3789">Ben bezelyeyi ısıttım. </st><st c="3812">Kaynayan suyu çorba eyledim. </st><st c="3841">Georges ekmeği getirdi. </st><st c="3865">Kurduk çocuğun sofrasını. </st><st c="3891">Bizden rahatsız olmasın diye birer sigara yakıp başka şeylerden konuşmaya koyulduk, fakat göz ucumuz Bobav’da. </st><st c="4002">Yiyor mu? </st><st c="4012">Nasıl yiyor? </st><st c="4025">İyi yiyor mu?</st></p>
			<p><st c="4038">Çocuk ekmeğe yumuluyor, çorbayla bezelyenin tadına bakar gibi davranıyordu. </st><st c="4115">Çatal eline büyük geliyor, kaşık ağzına sığmıyor, ama gene de beceriyordu yemeyi, aferin Bobav. </st><st c="4211">Bir bezelye tanesi yuvarlandı yere. </st><st c="4247">Sıkıldı, bakındı, bulmak istiyordu.</st></p>
			<p><st c="4282">— Boşver Bobav!</st></p>
			<p><st c="4298">Boşverdi. </st><st c="4309">Hemen sonra bezelyeden bıktı, çorbayı öyle bıraktı, ekmeği elinden bırakmıyordu. </st><st c="4390">Çocuğun karnı doydu artık oynaması gerek diye düşünen Georges, çantasından takma sakallar, takma burunlar, gemici şapkaları, gözlükler ve makyaj kalemleri çıkardı, hepsini döktü ortaya, üç çocuk oynamaya başladık. </st><st c="4604">Georges en çocuk. </st><st c="4622">Bobav makyaj kalemleriyle odanın duvarına resim yapmaya başladı.</st></p>
			<p><st c="4686">Bacası yan yatmış bir ev, bir gemi, kıpkırmızı bir deniz, köprü, uçan bir tavşan, yeşil bir ördek... </st><st c="4788">Sonra bir güneş çizdi... </st><st c="4813">Bir daha... </st><st c="4825">Bir daha...Bir sürü güneş çizdi çocuk, rengarenk güneşler. </st><st c="4884">Her güneş çizişinde bir kahkaha atıyor, Georges buna bayılıyor:</st></p>
			<p><st c="4947">— Haydi bir tane daha çiz!</st></p>
			<p><st c="4974">diyor. </st><st c="4982">Bobav yeni bir güneş çiziyor, kahkaha atıyor, Georges daha büyük bir kahkaha atıyorken çocuk birden duruldu. </st><st c="5091">Ne oldu dememize gerek kalmadan da konuştu:</st></p>
			<p><st c="5134">— Ben güneş yemeye bayılıyorum!</st></p>
			<p><st c="5166">Yugoslav çocuğun dili iyi bilmediğine hükmederek:</st></p>
			<p><st c="5216">— Güneş yenmez! </st><st c="5233">diye düzelttik.</st></p>
			<p><st c="5248">— Yenmez olur mu? </st><st c="5267">Yenir!</st></p>
			<p><st c="5273">diye çıkışıyor Bobav. </st><st c="5296">Biz Georges’la bakışırken de ekliyor:</st></p>
			<p><st c="5333">— Bugün öğlende güneş yedim ben!</st></p>
			<p><st c="5366">Bakışıp kalakalıyoruz Georges’la. </st><st c="5401">Bobav bir kahkaha atıyor.</st></p>
		</section>
	<div id="charCountTotal" value="5426"></div></body>
</html>
