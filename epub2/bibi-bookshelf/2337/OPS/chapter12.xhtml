<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ayna Merdiven</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter12">
		<section>
			<h1><st c="0">ZİKRİMİN İNCE GÖZÜ</st></h1>
			<p><st c="19">Yürüyorlardı havadan sudan konuşarak ve havadan sudan konuşmaya özel özen göstererek, bunu birbirlerine hiç göstermeyerek, yürüyorlardı yola bir eziyet biçiminde, bunu yola sezdirmeden. </st><st c="206">Yolun da onlarla fazla ilgilendiği söylenemez.</st></p>
			<p><st c="252">Bir gören olur, bir duyan olur kuşkusuna bürünmüş, kuşkuların yakalarını kaldırmışlardı. </st><st c="342">En azından birbirlerini duyabilirlerdi. </st><st c="382">Buna daha önce çabalamış, başaramamışlardı. </st><st c="426">Yitirmenin şiiri her ikisinin de başını iyice döndürmüştü. </st><st c="485">Yitirmeye alışmak da bir biçim işte. </st><st c="522">Büyük adamcılık oynayan çocuklar gibiydiler.</st></p>
			<p><st c="566">Yeniden mi başlamak? </st><st c="588">Yaşanmışlar yaşanmamış varsayılabilir mi? </st><st c="630">Söz bitti. </st><st c="641">Yol bitmiyor. </st><st c="655">Yolun kıyısında ısırganlar bitiyor. </st><st c="691">Dört dörtlük susku. </st><st c="711">Derken susku tükeniyor.</st></p>
			<p><st c="734">— Oturalım mı şuraya?</st></p>
			<p><st c="756">dedi adam. </st><st c="768">Kadın umarsamaz, duraladı. </st><st c="795">Bakındı. </st><st c="804">Oturdular. </st><st c="815">Kadın martıları saymaya koyuldu, çok önemli şeyler düşünüyormuş, korkunç bir şeyler söyleyecekmiş, yılları iki tümlecin sırtına yükleyecekmiş gibi aralandı tavşan ağzı, bir şeycik demeden kapandı dudakları. </st><st c="1022">Adama geldi bir şey dememe sırası. </st><st c="1057">Karadeniz’e doğru yolalan bir argın gemiye bindi gitti adam kadından gizli, yerinden hiç kımıldamadan. </st><st c="1160">Eğer güçsüzsek güçlü olmaya her sabah yeniden andiçmenin anlamı yok. </st><st c="1229">And da içki gibidir, fazla içilmemeli, her şeyin fazlası sakıncalı. </st><st c="1297">Adam cebinden konyak şişesini çıkardı, dikledi, sanki o gün içkiyi bırakacakmış gibi. </st><st c="1383">Bir yerlerden başlamak gerekliydi söze.</st></p>
			<p><st c="1422">— Biliyor musun, ben sana hiç az değilim, çünkü söylediklerimiz pek önemli değil... </st><st c="1507">Söylemediklerimiz ve ağzımızdan kaçırdıklarımız var...</st></p>
			<p><st c="1561">Havada dondu kaldı adamın dedikleri. </st><st c="1599">İkisi bir süre boş boş adamın dediklerine baktılar, birbirlerine sezdirmeden, birbirlerine bakmamaya özen göstererek, bunu birbirlerine belli ederek. </st><st c="1749">Bir özgür simitçi geçti adamın dedikleriyle oturuşları arasından. </st><st c="1815">Adam sigara çıkardı. </st><st c="1836">Yakılındı. </st><st c="1847">Aynı anda üflediler dumanlarını. </st><st c="1880">Dumanları birbirine karıştı, dumanlar dondu kaldı karşılarında, dumanlar cürmü meşut, dumanlar hüzün dağları adamla Üsküdar arasında, kadınla Kızkulesi arasında, adamla kadın arasında.</st></p>
			<p><st c="2064">— Hiç bir şey daha söyle, kalkalım!</st></p>
			<p><st c="2100">dedi adam kızgınca, sigarasını denize attı.</st></p>
			<p><st c="2144">— Neden hep böyle mutsuzsun? </st><st c="2174">Ya da öyle olmaya uğraşıyorsun?</st></p>
			<p><st c="2205">sözleri döküldü kadının tavşan ağzından. </st><st c="2247">Kimbilir ne demek istiyordu? </st><st c="2276">Kimbilir neler düşünüyordu. </st><st c="2304">Devrilen bir şarap şişesi gibi döküldü cümle, ne denli silsen de silinmez devrilme.</st></p>
			<p><st c="2387">— Kalkalım!</st></p>
			<p><st c="2399">demeden kalktı adam. </st><st c="2421">Kalktılar. </st><st c="2432">Yürümeyi yapıştırdılar demin yırttıkları yerden. </st><st c="2481">Adam yola ettiği eziyeti inceliyor, kadın çok sevdiği ayakkabılarını birbirine değişik açılarla basarak kimbilir dansı adımları deniyordu. </st><st c="2620">Çirkin beton bir elektrik direği geçti aralarından.</st></p>
			<p><st c="2671">Ne kadar yürünse ne olur bu yol? </st><st c="2705">Adam adımlarını yavaşlattı. </st><st c="2733">Kadın hızlanıyordu ve ardına bakmıyordu. </st><st c="2774">Sanki uzun süredir birlikte yürümüyorlardı. </st><st c="2818">Adam durdu, kadın gidiyordu.</st></p>
			<p><st c="2846">Adam karşı kaldırıma geçti, geri döndü. </st><st c="2887">Sıfırdan başladı yürümeye. </st><st c="2914">Yol aynı yol, ısırganlar sanki daha sevecen.</st></p>
			<p><st c="2958">Hem kundura boyacısı hem hüznünün işportacısı bir çocuk oturmuş yolun kıymığına gülümsüyordu.</st></p>
			<p><st c="3052">— N’aber?</st></p>
			<p><st c="3062">— İyi!</st></p>
			<p><st c="3069">— Gel oturalım şu çay bahçesine, parlat bakalım dul ayakkabılarımızı.</st></p>
			<p><st c="3139">— Yenge n’oldu?</st></p>
			<p><st c="3155">— Yolu sevdi, yürüyor.</st></p>
			<p><st c="3178">Kapıştılar cila kokusuyla konyak kokusu. </st><st c="3220">Çocuğun eline büyük geliyor fırçalar, tam kavrıyamıyor, kimi zaman birini düşürüyor, hemen o sırada öbür fırçayla boya sandığına bir iki vuruyor, yere düşen fırçayı havada bir iki döndürüp yakalıyor, sanki bu onun belirli bir numarasıymış gibi yapmaya uğraşıyor, can havliyle koyuluyor ayakkabıyı parlatmaya. </st><st c="3529">Yaşı ondört. </st><st c="3542">Gören altı, bilemedin yedi sanar. </st><st c="3576">Gelişememiş. </st><st c="3589">Niye gelişsin, gıdasız kalorisiz bir büyüme denemesi. </st><st c="3643">Diyarbakır’dan gelmişler. </st><st c="3669">Babası üveymiş. </st><st c="3685">İlkini vurmuşlar Tophane’de. </st><st c="3714">Okutmuyormuş yeni babası.</st></p>
			<p><st c="3739">— Okuma neymiş? </st><st c="3756">Çalış, para getir ulan!</st></p>
			<p><st c="3779">demiş. </st><st c="3787">Burnunun sümüğünü sildi boyacı çocuk. </st><st c="3825">Ele sümük, burna boya bulaştı.</st></p>
			<p><st c="3855">— Yeni baban ne iş yapıyor?</st></p>
			<p><st c="3883">— İçiyor!</st></p>
			<p><st c="3893">Havada dondu kaldı çocuğun sözcüğü. </st><st c="3930">İkisi bir süre boş boş çocuğun dediklerine baktılar, birbirlerine sezdirmeden, birbirlerine bakmamaya özen göstererek, bunu birbirlerine hiç çaktırmadan ve hüznün yasalarının kapsamı dışına sarkmadan. </st><st c="4131">Utana sıkıla bir fırt aldı adam konyağından, boyacı çocuk yanık ötesi bir türküye başladı kürtçe.</st></p>
			<p><st c="4228">— Sen okuma yazma biliyor musun?</st></p>
			<p><st c="4261">diye kesti çocuk türküyü. </st><st c="4288">Adam doğal bir baş hareketiyle olumlu yanıt verdi.</st></p>
			<p><st c="4338">— Bana da öğretsene!</st></p>
			<p><st c="4359">— Boşver be çocuk, olduğun gibi kal.</st></p>
			<p><st c="4396">Çocuğun kapkara gözleri büyüdü kadife bir istek fışkırdı gözlerinden.</st></p>
			<p><st c="4466">— Ben senden boya parası almiim. </st><st c="4500">Sen bana adımı yazmayı öğret.</st></p>
			<p><st c="4529">— Peki. </st><st c="4538">Yalnız hep türkü söyleyeceksin.</st></p>
			<p><st c="4569">— Türkü kolay, söyleriz.</st></p>
			<p><st c="4594">dedi çocuk, yürek kakan bir gazele başladı. </st><st c="4639">Zaman zaman şah damarı yerinden fırlayacak gibi, incecik boynu kızaran yerinden kopacakmış gibi oluyor, kara gözlerini devirip denize bakıyor, deniz oralı olmuyor, çocuk denize küsüp gene adama dönüyordu.</st></p>
			<p><st c="4843">Kalktılar. </st><st c="4855">Çocuk boyundan büyük sandığını sırtladı. </st><st c="4896">Isırganların yanından yürümeye başladılar. </st><st c="4939">Köşedeki bakkaldan bir defter, bir kurşun kalem, bir silgi aldılar, hiç konuşmadan, çocuk büyük bir adam gibi, adam küçücük bir çocuk gibi yola koyuldular.</st></p>
			<p><st c="5094">Arkadaşsız yürünmüyor ısırganlı yol.</st></p>
		</section>
	<div id="charCountTotal" value="5131"></div></body>
</html>
