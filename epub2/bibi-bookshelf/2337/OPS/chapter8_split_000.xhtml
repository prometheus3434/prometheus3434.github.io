<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ayna Merdiven</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter8">
		<section>
			<h1><st c="0">MAHMUT BİRDENBİRE EVLENDİ</st></h1>
			<p><st c="26">Mahmut birdenbire evlendi.</st></p>
			<p><st c="53">Çok terleyen, hem gözlüklü, çok mendilli şişman bir çocuktu. </st><st c="115">Bilim kurgusal çalışıyordu aceleci beyni, Mahmut’un düşleri uzun menzilli... </st><st c="192">Bu sınıflar tükenecek, liseler de biterler; ne sınıflar atlanacak! </st><st c="259">Kaygan merdivenlerde oynanan bir birdirbirdi yaşam, biraz karton filim biraz lunapark, çingene pembesi bir gelecek...</st></p>
			<p><st c="376">Evlenmek, salak Mahmut’un kışları gece yalnız yatıp üşüdüğü bir yumuşak sıcaklık düşüydü. </st><st c="467">Bir kadın, bir Mahmut, bir yorgan, amanın zaman zaman, Mahmut’un gerdeği bugünlerde çok hemen...</st></p>
			<p><st c="563">Lisede öğrenciyken şişman elde ince alyans, Mahmut cebir yazılısında. </st><st c="634">Zırr ziller çalıyor, Mahmut tüpgaz sobalı daracık komisyoncularda konut sorunsalıyla tanışıyor. </st><st c="730">Herkes gri etekli ve garip elektrikli liseli kızları mıncıklarken, akşam tenefüsü Saray muhallebicisinde buluşuyor Mahmut kendi nikahlı karısıyla.</st></p>
			<p><st c="876">Evlenmek karıyı koluna takmakla bitseydi, Mahmut’un da sorunları olmayacak, belki Mahmut sorunsalı hiç olmayacaktı. </st><st c="993">Daha önceleri baba evinde yaşıyor, ev kirası nedir bilmiyor, elektrik, su, yakıt, kapıcı paraları Mahmut’u ilgilendirmiyor, yemek, bulaşık, çamaşır, ütü gibi alt yapı hizmetleri bu işi atalarından kanıksamış nur yüzlü annesi tarafından yerine getiriliyor, Mahmut yan gelip yatıyordu.</st></p>
			<p><st c="1276">Geçinmenin ne olduğunu bilmeden, kendi bilim kurgusalında kendisiyle gül gibi geçinip gidiyorken, evlilik boyalı basının boyasız sayfasında, gayet küçük ilan edildi: mutluluk resimlerimiz!</st></p>
			<p><st c="1465">Baba evindeki rahatın bir anda di’li geçmiş oluşu Mahmut’un aceleci beynini daha da hızlı çalışmaya zorladı. </st><st c="1575">Para kazanmak, iş, geçinmek, zengin olmak, düşünceleri Mahmut’un kafasında tartışılmaz yerini aldı. </st><st c="1675">Mucidinin ırzına geçtiğimin parası olmadan hiç bir şey olmuyordu. </st><st c="1741">Bir işe girerek para kazanılamaz yalnızca ev kirası ve mutfak giderleri karşılanmaya uğraşılir, ömür ev sahibine ve süpermarkete hizmet etmekle geçip gider, işin sonunda ne ev sahibi ne de süpermarket insanlara emeklilik maaşı bağlamazdı. </st><st c="1980">Uzay yolu iyimserliğinin gereği yoktu. </st><st c="2019">Mahmut bir ömrü ev sahibinin ve süpermarketin emir eri olarak yaşamamayı karar altına aldı.</st></p>
			<p><st c="2110">Bağımsız olarak ticaret yapılmalıydı. </st><st c="2149">Bunun için önce anapara gerekliydi ki bu Mahmut’ta yoktu. </st><st c="2207">O zaten bu yokluktan ötürü ticaret yapmak istiyordu. </st><st c="2260">İş kuracak parasal gücü olmayanlar başkalarının paralarıyla kurulmuş işlere girerek başlarlar ticarete. </st><st c="2364">Örneğin herhangi bir malın alım satımında devreye girmeliydi Mahmut. </st><st c="2433">Birinden alıp öbürüne satan, satışı telefonda yapıp malı görmeden para kazanan adamlar vardı piyasada. </st><st c="2536">Aracılık anapara istemiyor, havalı bir kartvizit ve insanlara güven verecek sakıncasız plastik çiçekli bir yazıhane işi bitirebiliyordu, ancak yazıhane ve kartvizit için de biraz para gerekiyordu. </st><st c="2733">Mahmut’un hiç parası, çok umudu vardı.</st></p>
			<p><st c="2771">Daha önceden kurulmuş bir işin içine sokarlar mıydı bakalım onu ? </st><st c="2838">Piyasanın bir Mahmut gereksinimi içinde olduğu söylenemezdi, herşey Mahmut’suz alınıp satılabiliyordu, ama Mahmut madem ki düşünüyor o halde vardı.</st></p>
			<p><st c="2985">Manitu’nun manitası Hazreti Meryem, veled-i neyinnesi İsa ağbime hiç fikrini sormadan kendisini peydahladığından beri, Mahmut’ların fikri alınmadan mamutça duygularla peydahlanıyor çocuklar, Mahmut’um dünyamıza hoşgeldin, madem geldin senin adın Mahmut olsun, çünkü dedenin adıydı. </st><st c="3268">Bunun adı elmadır, bu tabancadır, insanları öldürür. </st><st c="3321">Bu paradır, bunu verir istediğini alırsın, yaşam Mahmut’cuğum kocaman bir elma-şeker, kaç paran varsa o kadar yalatıyorlar adama... </st><st c="3453">Sen daha geometri ikmalini vermeden niye kiralık bir smokinle, karikatür gibi evlilik fotoğrafları çektiriyorsun Beyoğlu Evlendirme’nin merdivenlerinde? </st><st c="3606">Tarabya otelinde rehin kalmalar, karısı ön kapıdan, kendi yangın merdiveninden otelden kaçmalar, bir haftasonu okul tatilken yaşanılan bal-haftasonunun zehir oluşu, pazartesi birinci derse Mahmut’un mahmurca geç gelişi:</st></p>
			<p><st c="3825">— Özür dilerim, balayımdayım hocam!</st></p>
			<p><st c="3861">Anapara istemeyen, yazıhane istemeyen, personel istemeyen ve fakat kendisinin patron olacağı bir iş bulunamaz mıydı? </st><st c="3979">O gün beş ders boyunca bunu düşündü. </st><st c="4016">Fransızca dersinden çıkarken buldu işini. </st><st c="4058">Fransızca biliyordu işte, niçin ihracat yapmasındı?</st></p>
			<p><st c="4109">Yağmurlu bir günde, takım elbise, gri pardösü, şemsiye, ticaret odasına kaydoldu Mahmut. </st><st c="4199">Oradan yabancı ülkelerdeki alıcıların listesini aldı, bir fransızca teklif mektubu örneği buldu, taktı daktiloya süt beyaz kâğıdı... </st><st c="4332">Antetli kâğıtta bir süre adını inceledi ve ilk kez bir yere matbu olarak yazılmanın kıvancıyla başladı daktiloyu dövmeye. </st><st c="4454">Giderek önem kazanacak, şimdilik ünsüz ismi ticaret odasına kaydolmuş, adam yerine koyularak kendisine bir sicil no verilmiş, evinin kirasını zor verdiğini kim bilecek, yazıhane olarak ev adresini, iş telefonu olarak da iki sokak ötede oturan karısının halasının ev telefonunu göstermişti. </st><st c="4744">Kayınhala telefonu açıp:</st></p>
			<p><st c="4768">— Mahmut Bey yoklar, not alayım efendim!</st></p>
			<p><st c="4809">demeyi becerebilirdi. </st><st c="4832">Kendisinin tüm gün anlamsızca pirinç ayıklamaktan başka hiç bir işi olmadığına ve pirincin telefona yakın ayıklanmasında hiç bir tehlike bulunmadığına göre, kayınhala ideal bir sekreterdi. </st><st c="5021">Çok para kazanılacağı düşüncesi kendisine aşılanarak ona görevi benimsetildi. </st><st c="5099">Üstelik Mahmut’un telefonla cart diye bulunamaması önemli adam izlenimini bırakır, karşı taraf Mahmut Bey’e ulaşmanın güçlüklerinin somut bilincine ererdi.</st></p>
			<p><st c="5254">Alışılmış kartvizitlerden tam üç kez büyük, pastel mavi fon üstüne siyah, artistik bir yazı... </st><st c="5350">İşte Mahmut Bey’in kartı, herkesinkinden başka. </st><st c="5398">Ticarette özellikler özellikle önemliydi.</st></p>
			<p><st c="5439">Sayın bay, diye başlıyordu mektuplar; adresinizi İstanbul Ticaret Odasına borçluyuz, mallarımız birinci sınıftır efendim, fiyatlarımız ucuzdur lütfen, müessesemizin özelliği budur saygılar, bakın işte fiatlar, teşekkür ederiz, işlerinizde başarılar dileriz, mübarek noel bayramınız kutlu olsun, kibarlığındaki mektupların sonunda piyasadan aldığı deri konfeksiyon fiyatlarına birer dolar ekleyerek, karşı taraf için oldukça ucuz fiyatlar sunuyordu. </st><st c="5889">Varsın parça başına bir dolar kazansındı, sürümden kazanacaktı nasıl olsa. </st><st c="5964">Bu fiyattan tüm dünya deri alırdı. </st><st c="5999">Mektupların altına, Müdür Ahmet Bişey ya da R. </st><st c="6046">Biri gibisinden bir isim yazıp çakıyordu hiç atılmamış bir imzayı. </st><st c="6113">Koskoca Mahmut Bey imzalıyacak değildi ya iş mektubunu. </st><st c="6169">Mahmut Bey’in koskocalığı antetli zarf kâğıdın lükslüğünden kaynaklanıyordu. </st><st c="6246">İhracatta kuruluşların devliği antetli kâğıdın, zarfın kalitesinden belli oluyordu. </st><st c="6330">İpek parşömene bakılırsa neredeyse bir holding görünümü veren Mahmut Bey, borç harç bastırabildiği zarfları postalayabilmek için pul parası sorunsalını irdelemekteydi. </st><st c="6498">Sonunda kayınhala kandırıldı, zulasından para verdi, zarflar PTT’ye emanet edildi. </st><st c="6581">Mahmut çevik adımlarla eve döndü.</st></p>
			<p><st c="6614">İlk mektuplara yanıt gelmemesi Mahmut’un şevkini kırmadı. </st><st c="6673">Top yuvarlaktır. </st><st c="6690">Maç dediğin doksan dakika. </st><st c="6717">Fok Kemal ihracata başladığında bir yıl hiç yanıt alamamış, ikinci yılın başında kallavi bir süpürge siparişiyle köşeyi dönmüş, anayola çıkmıştı. </st><st c="6863">Direnmek gerekliydi.</st></p>
			<p><st c="6883">— Katalog eksik!</st></p>
			<p><st c="6900">diye fırladı tuvaletten Mahmut.</st></p>
			<p><st c="6932">— Ne diyorsun?</st></p>
			<p><st c="6947">dedi karısı.</st></p>
			<p><st c="6960">— Buldum. </st><st c="6971">Eksik olan katalog. </st><st c="6991">Ucuz fiyat vermek yeterli değil. </st><st c="7024">Karşı tarafa katalog sunmak, malı göz önüne sermek gerek...</st></p>
			<p><st c="7083">diye keyifle dolanmaya başladı küçük odada. </st><st c="7128">Deri konfeksiyonları mankenlere giydirip çok şık fotoğraflar çektirip havalı bir katalog yapılmalıydı. </st><st c="7231">Mankenlere para vermesi söz konusu değildi, kimi arkadaşlarıyla bu işi çözümlemeli, yalnız fotoğrafçıya ve matbaaya para vererek en ucuz biçimde çok şık kataloglar yaptırmalıydı. </st><st c="7410">Kayınhalanın vadeli parasının faizi alınarak katalog işi halledildi, kataloglu mektuplar postalandı, zenginlik kapının eşiğindeydi artık.</st></p>
			<p><st c="7547">O gece karısıyla deli gibi sevişti Mahmut, devrisi gün okulu kırdı. </st><st c="7616">Zaten bir işadamı olarak çok sıkılmaya başlamıştı okulda. </st><st c="7674">Kendi kafasında çoktan bitirmişti okulu, hiç gereği yoktu biraz daha geometri bilmesinin. </st><st c="7764">Bir sipariş alsa herşey yoluna girecek, hemen dolarlar akmaya başlayacak, bir yazıhane tutabilecek, kıytırık bir çantadan oluşan holdingi belirli bir yere kavuşacaktı. </st><st c="7932">Zamanla telefonu olacaktı, sekreteri olacaktı, postaneye göndermek için bir çocuk olacaktı;</st></p>
			<p><st c="8023">— Al şu mektupları postaya at!</st></p>
			<p><st c="8054">demek onuruna erişecekti. </st><st c="8081">İş biraz gelişince o yazıhaneden çıkılacak, daha büyük, çift telefonlu, bir kaç sekreterli, bir kaç odalı geniş bi yazıhane kurulacak, yazıhanenin içi çok zevkli döşenecek, duvarlarda tablolar, yerler halıfleks, pencerelere pancur, köşelerde büyük saksılar içinde nebatat, aşırı şık masa lambaları, gizli ışıklandırma numaraları, bir inceden müzik yayını, Mahmut’un döner koltuğunun tam arkasına küçük ve duvara gömülü bir buzdolabı, viski, soda, cin ve tonik... </st><st c="8544">Votka da bulundurmakta yarar vardı. </st><st c="8580">Mahmut içki içmezdi, ama ikram için herşey olmalıydı yazıhanede. </st><st c="8645">Kültablaları çok önemliydi. </st><st c="8673">Ancak kültablalarını düşünmek için henüz erkendi. </st><st c="8723">Ortada fol ve yumurta görülmüyordu. </st><st c="8759">Arz vardı, talep yoktu. </st><st c="8783">Ticaret olamıyordu. </st><st c="8803">Mektuplara yanıt gelmiyordu.</st></p>
			<p><st c="8831">— Herhalde mektupları doğru dürüst yazamıyorsun. </st><st c="8881">Senin fransızcan yeterli değil herhalde...</st></p>
			<p><st c="8923">diye söylendi karısı.</st></p>
			<p><st c="8945">— Önümde örnek var, aynen yazıyorum karıcığım.</st></p>
			<p><st c="8992">dedi Mahmut.</st></p>
			<p><st c="9005">— Niye yanıt gelmiyor peki?</st></p>
			<p><st c="9033">— Belki de katalog yeterli değil. </st><st c="9068">Ayrıca fotoğrafların baskısı pek iyi olmadı. </st><st c="9113">Kataloğa, deri -parçaları kesip ekleyebiliriz. </st><st c="9160">Karşı taraf mala bizzat eliyle dokunabilir, ve kaliteyi canlı olarak elinde görür...</st></p>
			<p><st c="9244">dedi Mahmut ve bu fikrini çok beğendi. </st><st c="9284">Konfeksiyon atölyelerinden aldığı deri parçalarını küçük küçük keserek, kataloglara yapıştırdı. </st><st c="9380">Gece sabaha dek yeni mektuplar yazdı. </st><st c="9418">Kayınhaladan biraz daha para sızdırarak zarf halinde dürülmüş yeni umutlarını postaya attı.</st></p>
			<p><st c="9509">Onbeş gün sonra Mahmut’un karısı kapıyı açıp karşısında postacıyı görünce bayılacak gibi oldu.</st></p>
			<p><st c="9604">— Koş Mahmut, postacı!</st></p>
			<p><st c="9627">Mahmut pantalonunu ilikleyerek tuvaletten dışarı uğradı. </st><st c="9685">Postacıya yüz lira bahşiş vererek iki mektubu aldı. </st><st c="9737">Yurtdışından değildi mektuplar, kent dışından bile değil, çünkü adresin altında kocaman “ŞEHİR” yazılı. </st><st c="9841">İlk zarfı açtı Mahmut, havagazı şirketinin artık borçlarını ödemeleri gerektiğini bildiren son saygılı mektubuydu bu, sinirle attı elinden, ikinci zarfı açtı: Mahmut’un altı kırıklı karnesi, Geometri bir! </st><st c="10046">Yırttı attı karneyi.</st></p>
			<p><st c="10066">— Çok lazımdı Geometri! </st><st c="10091">diye homurdandı.</st></p>
			<p><st c="10107">Postacı özlemli günler birbirini kovalarken Mahmut yemeden içmeden kesildi, süzüldü, pantalonlar kıçından düşmeye, kazakları ona bol gelmeye başladı. </st><st c="10258">Neyi beğenmiyorlardı? </st><st c="10280">Kupu mu? </st><st c="10289">Modeli mi? </st><st c="10300">Malı mı? </st><st c="10309">Fiyatları biraz daha indirebilirdi aslında, varsın yarım dolar kazansındı parça başına, ayrıca ille deride ısrar etmesi gerekmiyordu, başka şeyler de satabilirdi. </st><st c="10472">Örneğin, bizim dallı güllü köylü pazenleri renkleriyle desenleriyle Avrupa’da ilgi uyandırabilirdi. </st><st c="10572">Pazen ucuzdu, önemli olan kupu çizmek ve ucuzcana diktirmekti. </st><st c="10635">Pazen fikrini benimseyerek, bir iki gün bu konuda bilgi edinmek üzere dolandı. </st><st c="10714">Ve bir akşam dahiyane bir fikirle eve döndü. </st><st c="10759">Biçki-Dikiş kursları ne güne duruyordu? </st><st c="10799">Bu kursların genellikle şişman ve küçük beyinli müdireleri olur, menopozu atlatıp kendilerini dikişe vermiş oldukları için uysal olurlar, kurs ders tantanası içinde orada öğrenim gören kızlara sudan ucuz diktirebilirlerdi. </st><st c="11022">Mahmut’un kreasyonlarını. </st><st c="11048">İş yalnızca müdirenin işbirlikçilik etmesine kalıyordu. </st><st c="11104">Yepyeni bir sistem bulmuştu Mahmut: üretime dönük eğitim! </st><st c="11162">Bu ilerde bir kalkınma yolu bile olabilirdi.</st></p>
			<p><st c="11206">İki günlük araştırma sonucu İşbirlikçi Mediha’yı Kadıköy’de buldu.</st></p>
			<p><st c="11273">— Yazıhaneniz nerde sizin Mahmut Bey?</st></p>
			<p><st c="11311">— Karşı tarafta Mediha hanım, buyrun ben size kartımı takdim edeyim...</st></p>
			<p><st c="11382">— Ha... </st><st c="11391">Güzel... </st><st c="11400">Telefon da var.</st></p>
			<p><st c="11415">— Elbette. </st><st c="11427">Bu numara 24 saat servisimizdir.</st></p>
			<p><st c="11459">— Eviniz mi yani?</st></p>
			<p><st c="11477">— Hayır efendim müesseselerimin genel telefonudur. </st><st c="11529">Başında nöbetleşerek dört sekreter oturur, 24 saat not alırlar. </st><st c="11593">Biri tonton hala sesli yaşlıca bir hanımdır, en güvendiğim sekreterimdir. </st><st c="11667">Benim yerim pek belli olmaz malum iş çok olunca koşturması bitmez.</st></p>
			<p><st c="11733">— Gayet tabii..</st></p>
			<p><st c="11749">diye aptalca başsalladı İşbirlikçi Mediha. </st><st c="11793">El sıkışıp ayrıldılar.</st></p>
			<p><st c="11815">Mahmut vapurun güvertesinde açtı çantasını, derin hesaba koyuldu. </st><st c="11882">Mediha’nın dikiş fiyatları sudan ucuzdu. </st><st c="11923">Pazen sudan ucuzdu. </st><st c="11943">Kreasyonlarını su fiyatına satsa para kazanabiliyordu.</st></p>
			<p><st c="11997">— Çok cinsin lan Mahmut!</st></p>
			<p><st c="12022">dedi kendi kendine.</st></p>
			<p><st c="12042">Vapur gürültüyle kalktı. </st><st c="12068">Hava kararmıştı, İstanbul ışıl ışıldı. </st><st c="12107">Boğaz’ın ışıklarına baktı, köşkünü düşündü. </st><st c="12151">Ahşap bir yalı satın alacaktı, dışardan rötape içerden fortifiye edilecekti köşk. </st><st c="12233">Dışı beyaz yağlı boyayla boyanacak, denizin kıyısında tenteli ferforje salıncak, karısıyla sallanmaklar, püfür püfür Boğaz yeli esecek, Mahmut zile basacak, zart papyonlu Cevat Kurtuluş hazırolda.</st></p>
			<p><st c="12429">— Bana bir margarita hazırlayın!</st></p>
			<p><st c="12462">— Başüstüne Mahmut Bey.</st></p>
			<p><st c="12486">— Sen ne içersin hanım?</st></p>
			<p><st c="12510">— Malibu tabii...</st></p>
			<p><st c="12528">— Başüstüne efendim.</st></p>
			<p><st c="12549">diyerek topuk selamıyla dönüp köşke doğru yürüyor Cevat Kurtuluş, Hulusi Kentmen Mahmut Bey’in bahçesini sularken... </st><st c="12667">Rıhtımda yat, yatın kaptanı Ali Şen... </st><st c="12706">Vapur Karaköy’e yanaştı, Mahmut kalabalıkla itişe kakışa karaya ayak bastı, köşk güvertede kaldı. </st><st c="12804">Sinirle otobüs beklemeye başladı:</st></p>
			<p><st c="12837">— Ulan, koskoca Mahmut Bey otobüs bekliyor, olacak iş değil!</st></p>
			<p><st c="12898">diye homurdandı. </st><st c="12916">Derhal bir araba alınmalıydı. </st><st c="12946">Öyle murat falan değil, doğru dürüst bir amerikan arabası, ya da bir ferah mersedes.</st></p>
			<p><st c="13030">— Eve gidiyoruz Turgut Bey!</st></p>
			<p><st c="13058">demesi yeterli olmalıydı. </st><st c="13085">Turgut Özatay saygın bir gülücükle basmalıydı gaza, evine getirmeliydi Mahmut Bey’i.</st></p>
			<p><st c="13169">Otobüs hırıltıyla geldi, durdu. </st><st c="13202">Ön kapı açıldı, bir kaç kişi kafayı çıkarıp temiz hava aldı. </st><st c="13263">İnen yok. </st><st c="13273">Arka kapıyı açmaya yarayan düğmeye basılmış, o açılma sesi çıkmış, fakat kapı aralanmamıştı bile. </st><st c="13371">Otobüs dolu ötesiydi. </st><st c="13393">Kapı açılamadı. </st><st c="13409">Hırıltıyla uzaklaştı otobüs. </st><st c="13438">Mahmut tünel’le Beyoğlu’na çıkmayı ve Beyoğlu’nu yürümeyi kararlaştırdı, karşıdan karşıya geçti.</st></p>
			<p><st c="13534">Beyoğlu’nun kapanmış mağazalarının vitrinlerinde kupları inceledi. </st><st c="13602">Kafasında yepyeni kuplar oluşturdu. </st><st c="13638">Şalvar modası dünyayı sarmaktaydı Şalvarlı cepkenli yeni modellerle dünyayı birbirine katabilir, Piyer Karden’le aşık atabilirdi.</st></p>
			<p><st c="13767">Ertesi sabah postacı geldi. </st><st c="13796">Misafir odası takımının taksitlerinin ödenememesinden doğan protestoydu getirdiği. </st><st c="13879">Postacıdan nefret etmeye başladı Mahmut. </st><st c="13920">Misafir odası takımı ve televizyon satıldı, evden çıktılar, kayınhalanın yanma yerleştiler. </st><st c="14012">Hem telefona kavuşmuşlar, hem kiradan kurtulmuşlar hem de ellerine biraz para geçmişti. </st><st c="14100">Gitti pazenleri aldı. </st><st c="14122">İşbirlikçi Mediha’ya götürdü. </st><st c="14152">Aynı gece küçük pazen parçalarını kartonlara yapıştırdı, yeni mektuplar yazdı, sabah erkenden umutlarını postaladı eve geldi. </st><st c="14278">Günlerce evden çıkmadı. </st><st c="14302">Gereken herşeyi yapmıştı, artık yanıt gelmeliydi. </st><st c="14352">Şimdi mektup gelir, bakarsın direk telefon gelir, diye dolanıyordu evin içinde. </st><st c="14432">Sinirleri laçka olmuştu. </st><st c="14457">Karısıyla sürekli kavga etmeye başlamışlardı.</st></p>
			<p><st c="14502">— Mahmut, hadi gel biraz çıkalım, yürüyüş yapalım. </st><st c="14554">Kaç gündür evden çıkmadın. </st><st c="14581">Çok sinirlisin. </st><st c="14597">Hava almak iyi gelir.</st></p>
			<p><st c="14618">diyen karısına boyun eğdi, yürüyüşe çıktılar. </st><st c="14665">Aslında anlamsız yürüyüşleri sevmiyordu Mahmut. </st><st c="14713">İnsan hiç otomobilden inmez de arasıra yürüyüş ilginç olur, oysa Mahmut yıllardır tabanvayı kullanıyordu, yürüyüş keyfi diye bir duygusu yoktu.</st></p>
			<p><st c="14856">— Tamam yeter, dönelim!</st></p>
			<p><st c="14880">dedi sinirle. </st><st c="14895">Singer’in önünden aniden geri döndüler. </st><st c="14935">Eve geldiklerinde kayınhala telaş içindeydi. </st><st c="14980">Devletlerarası aramışlar, birisi fransızca konuşmuş, sonra bir kadın İngilizce konuşmuş, kayınhala yalnızca “Mösyö Mahmut” sözlerini anlayabilmişti. </st><st c="15129">Buna karşılık o da karşı tarafa “Yes, Yes” demişti ama bakalım karşı taraf ne anlatmıştı! </st><st c="15219">Hem kayınhalayı hem kendisini yürüyüşe çıkaran karısını küçük parçalar halinde kesmeyi düşündü Mahmut, fakat düşüncesini uygulamaya koymadı, gitti soğuk bir duş aldı, bornozla geldi, salona oturdu. </st><st c="15417">Karısından sigara istedi. </st><st c="15443">Karısı şaşırdı. </st><st c="15459">Mahmut sigara içmezdi.</st></p>
			<p><st c="15481">— Bakma öyle, sigara ver. </st><st c="15508">İçicem... </st><st c="15518">Canım</st></p>
			<p><st c="15523">Sigarayı yaktı, dumanı içine çekmeden üfledi, sakin olmaya zorlanan yumuşak bir sesle kayınhalayı sorguya çekmeye koyuldu.</st></p>
			<p><st c="15646">— Hangi devlet? </st><st c="15663">Hangi millet, anlamadın mı?</st></p>
			<p><st c="15690">— Valla oğlum, birisi galiba fransızca konuştu, mösyö Mahmut, dedi. </st><st c="15759">Ben, evde yok, dedim. </st><st c="15781">Anlamadılar tabii... </st><st c="15802">Sonra biri galiba İngilizce konuştu.. </st><st c="15840">Almanca da olabilir... </st><st c="15863">Ben ne bileyim, benim için İngilizcenin almancadan farkı mı var?</st></p>
			<p><st c="15927">— Peki hala!</st></p>
			<p><st c="15940">dedi dişlerini gıcırdatarak, sigarayı sömürürcesine içine çekti, amansız bir öksürüğe kapıldı. </st><st c="16036">Bir saat kadar öksürdü.</st></p>
			<p><st c="16059">— Bana rakı verin!</st></p>
			<p><st c="16078">diye haykırdı. </st><st c="16094">Karısı ve kayınhala bakıştılar. </st><st c="16126">Endişelenmeye başlamışlardı. </st><st c="16155">Mahmut ağzına içki koymazdı Hala meze hazırladı. </st><st c="16204">Karısı rakı servisi yaptı. </st><st c="16231">Mahmut o gece yarım ufak içti ve sabaha dek horladı.</st></p>
			<p><st c="16283">Uyanır uyanmaz çayla birlikte bir sigara yaktı, telefonun başına oturdu ve beklemeye koyuldu. </st><st c="16378">Daha Mahmut bir iki öksürmemişti ki telefonun zili tatlı tatlı çalmaya başladı. </st><st c="16458">Bana mı öyle geliyor yoksa duygusunu atlatır atlatmaz yapıştı ahizeye:</st></p>
			<p><st c="16528">— Yes! </st><st c="16536">Gutmornink! </st><st c="16548">Bonjur! </st><st c="16556">Alo?... </st><st c="16564">Kimi aradınız? </st><st c="16579">Hayır değil... </st><st c="16594">Burası 49... </st><st c="16607">Niye doğru dürüst çevirmiyorsunuz, adamı boş, yere heyecanlandırıyorsunuz...</st></p>
			<p><st c="16683">Çat diye kapattı.</st></p>
			<p><st c="16701">Sigaradan bir nefes aldı. </st><st c="16728">Yeniden telefon çaldı, aynı adam. </st><st c="16762">Kırksekiz çeviriyor, kırkdokuz düşüyordu. </st><st c="16804">Karşı taraftaki Mahmut’un aralıksız hakaretlerine dayanamıyarak:</st></p>
			<p><st c="16868">— Ben her seferinde kumbaraya bir jeton sürüp senin bet sesini duymaya meraklı mıyım sanıyorsun hıyar? </st><st c="16972">Madem kırksekiz değil orası, açmasana!</st></p>
			<p><st c="17010">diye bağırınca, Mahmut kendini kaybederek</st></p>
			<p><st c="17052">— İn ulan aşşağı!</st></p>
			<p><st c="17070">dedi. </st><st c="17077">Karşı taraftaki şaşırmıştı:</st></p>
			<p><st c="17104">— Hangi aşşağı?</st></p>
			<p><st c="17120">— Ananın örekesinden aşşağı!</st></p>
			<p><st c="17149">diyerek hırsla kapattı telefonu Mahmut.</st></p>
			<p><st c="17189">— Yavaş oğlum, kırılacak.</st></p>
			<p><st c="17215">dedi kayınhala.</st></p>
			<p><st c="17231">— Kırılırsa yenisini alırım. </st><st c="17261">İki tane alırım. </st><st c="17278">Dört tane alırım.</st></p>
			<p><st c="17295">diye haykırdı Mahmut.</st></p>
			<p><st c="17317">— Sinirlenme oğlum. </st><st c="17338">İstersen çekelim biraz fişini, şimdi gene yanlış düşücek, boşu boşuna sinirleneceksin.</st></p>
			<p><st c="17424">— Manyak manyak konuşma hala! </st><st c="17455">Devletlerarası arıyorlar. </st><st c="17481">Söylenenden hiç bir bok anlamıyorsun. </st><st c="17519">Her an arayabilirler, fişini çekelim diyorsun.</st></p>
			<p><st c="17565">— Ben öbür adam için diyorum evladım...</st></p>
			<p><st c="17605">— Sus hala sus...</st></p>
			<p><st c="17623">O gün beklenen telefon gelmedi, bir sürü yanlış düşme oldu. </st><st c="17684">Kayınhalanın ahretliği Kadriye hanım aradı yirmi dakika anlamsızca konuştular. </st><st c="17763">Başka da arayan olmadı. </st><st c="17787">Akşam şizofrence çöktü eve.</st></p>
			<p><st c="17814">Derin bir düşünce aldı Mahmut’u. </st><st c="17848">Dün aradılar, bugün neden aramıyorlar? </st><st c="17887">Yoksa kayınhala aptal bir şeyler mi söyledi? </st><st c="17932">Ne söyleyebilir? </st><st c="17949">Türkçe anlamıyor ki karşı taraf... </st><st c="17984">O kadar ciddi kâğıt, zarf, katalog, havalı kart... </st><st c="18035">Telefon ediyorlar, aptal bir kadın sesi “Evde yok!” diyor. </st><st c="18094">Ne demek ulan evde yok! </st><st c="18118">Ev mi burası? </st><st c="18132">Mahmut Bey’in müesseselerinin genel telefonu bu... </st><st c="18183">Allahtan karşı taraf türkçe bilmiyor.</st></p>
			<p><st c="18220">Mahmut akşam yemeğinde bir gün önceden kalan yarım rakıyı bitirmeye karar verdi. </st><st c="18302">Açtı rakıyı, bastı suyu rakının gözüne, nefretle bir yudum dikledi, zırn kapı. </st><st c="18381">Hayrola? </st><st c="18390">Mahmut gitti, kapıyı açtı. </st><st c="18417">Aaa postacı! </st><st c="18430">Telgıraf! </st><st c="18440">Kanada’dan! </st><st c="18452">Birden sevgi ile baktı postacıya. </st><st c="18486">Çıkardı bin lira verdi. </st><st c="18510">Kaz getirecek postacıdan devalüasyon esirgenir mi? </st><st c="18561">Postacı Mahmut’a daha büyük bir sevgi ile baktı. </st><st c="18610">Neredeyse aralarında bir aşk başlayacaktı ki, Mahmut olayı fotoromanlaştırmamak adına kapıyı kapattı. </st><st c="18712">Heyecanla açtı telgırafı.</st></p>
			<p><st c="18737">“Ürünlerinizle ilgileniyoruz. </st><st c="18768">Stop. </st><st c="18774">Telefonla aradık. </st><st c="18792">Stop. </st><st c="18798">Mağazalarımızın genel alım müdürü Madam Bilmemne cumartesi günü İstanbul Hilton’da olacak. </st><st c="18889">Stop.”</st></p>
			<p><st c="18895">Mahmut’un yüzüne birdenbire bir gülme, gözlerine insancana bir bakış geldi, tüm siniri bir anda geçti, sesi müşfikleşti.</st></p>
			<p><st c="19016">— İyi bir haber mi?</st></p>
			<p><st c="19036">— Deli misin, yırttık hala!</st></p>
			<p><st c="19064">diye kayınhalanın omzunu okşadı.</st></p>
			<p><st c="19097">— Sahi mi Mahmut?</st></p>
			<p><st c="19115">— Gayet tabii karıcığım.</st></p>
			<p><st c="19140">diye karısının yanağını sıktı. </st><st c="19172">Telgırafı o gecenin en güzel mezesi olarak rakı sofrasına koydu, kadehini kaldırdı:</st></p>
			<p><st c="19255">— Halacığım! </st><st c="19269">Karıcığım! </st><st c="19280">Şerefinize! </st><st c="19292">Siz de su bardaklarınızı şampanyaymış gibi, büyük işadamı Mahmut Bey’in onuruna kaldırabilirsiniz.</st></p>
			<p><st c="19390">Kayınhala üstü Kıbrıs haritalı su bardağını, karışık üstü bir şeysiz su bardağını kaldırdı, Mahmut’unkiyle tokuşturdular. </st><st c="19513">Birden huzur yayıldı eve. </st><st c="19539">Mahmut pilli teybe bir kaset koydu, elinde rakı bardağı dansla dingildeme arası bir dolanmaya geçti. </st><st c="19640">Kreasyonlarını nasıl sunacağını düşünmeye başladı. </st><st c="19691">Küçük bir defile hazırlanmalıydı.</st></p>
			<p><st c="19724">— Karıcığım, senin bir manken yeğenin vardı...</st></p>
			<p><st c="19771">— Zerrin!</st></p>
			<p><st c="19781">— Evet, Zerrin... </st><st c="19800">O bize bir günlük mankenlik yapmaz mı?</st></p>
			<p><st c="19838">— Yapar canım, becerebilirse niye yapmasın?</st></p>
			<p><st c="19882">— Becerir. </st><st c="19894">Bir iki manken daha bulmak gerek. </st><st c="19928">Biri giriyor, geliyor Madam Bilmemne’nin önüne, haşırt dönüyor, müzikle birlikte uzaklaşıyor, orkestra tuş yapıyor, pat ikinci manken...</st></p>
			<p><st c="20064">— Ne orkestrası Mahmut?</st></p>
			<p><st c="20088">— Müzik yani... </st><st c="20105">Teypten de verebiliriz.</st></p>
			<p><st c="20128">Afiyetle bitirdi Mahmut rakıyı. </st><st c="20161">Bir keyifli sigara yaktı. </st><st c="20187">Dosyasından söz konusu Kanada şirketine gönderdiği mektubun kopyesini buldu. </st><st c="20264">Evet, mektubu çok sıkı yazmıştı. </st><st c="20297">Ancak bugüne dek hiç önemsemediği bir ayrıntı birdenbire anlamsızca önem kazandı kafasında. </st><st c="20389">“Sizi tesislerimizde ağırlamaktan kıvanç duyacağız” cümlesi aptalca Mahmut’a, Mahmut daha da aptalca cümleye bakıyordu. </st><st c="20509">Hangi tesis? </st><st c="20522">Nerde? </st><st c="20529">Mahmut’un ne tesisi var ne üssü.. </st><st c="20563">Yazıhane bile yok. </st><st c="20582">İşte bu durum hafif kaçırdı Mahmut’un gıcır keyfini. </st><st c="20635">Mektuplara imza sallayan müdür nerde? </st><st c="20673">Mahmut Bey’in personeli nerde? </st><st c="20704">Boncuk boncuk terlemeye başladı yüzü, mendiliyle uzun uzun gözlüğünü sildi. </st><st c="20780">Ekonomisi topu atmakta olan bir ülkenin halkına hiç bir şey sezdirmemesi gereken başbakanı gibi muzaffer ve mütevekkil bir eda ile tuvalete gitti, klozete oturdu, derin düşüncelere daldı. </st><st c="20968">Kimi zaman tuvalette otururken einsteinlaşıyordu Mahmut’un beyni. </st><st c="21034">Kadının gelişinin cumartesiye denk düşmesi elbette bir avantaj. </st><st c="21098">Madamın türkçe bilmemesi önemli kozlardan biri. </st><st c="21146">Cumartesileri Haluk’un babası yazıhaneye gitmiyor, orası bir günlüğüne Mahmut Bey’in yazıhanesi olabilir. </st><st c="21252">Okul arkadaşlarıyla genç ve dinamik bir yönetici kadrosu kurulabilir. </st><st c="21322">Haluk yazıhaneyi açtığı gibi, Mahmut’un müdürü rolünü de oynayabilir, şakır şakır fransızca İngilizce konuşuyor. </st><st c="21435">Haluk’un babasının mersedesi ne güne duruyor? </st><st c="21481">Tuvaletten meydan muharebesi kazanmış gibi çıktı. </st><st c="21531">Haluk’a telefon etti:</st></p>
			<p><st c="21552">— Alo! </st><st c="21560">Haluk n’aber? </st><st c="21574">Mahmut... </st><st c="21584">Ha... </st><st c="21590">Sana işim düştü... </st><st c="21609">Evet angarya. </st><st c="21623">Bu cumartesi işin var mı? </st><st c="21649">Tamam, gitmiyorsun... </st><st c="21671">Çünkü benim sana acayip gereksinmem var... </st><st c="21714">Cumartesi pederin yazıhaneyi açıp orada bir iki saat oturacaksın. </st><st c="21780">Karışık bir iş.. </st><st c="21797">Karanlık bir iş değil oğlum... </st><st c="21828">Kanada’dan bir şirketin müdürü geliyor. </st><st c="21868">İş yapıcam onlarla. </st><st c="21888">Senin pederin yazıhanede ağırlıyalım da havamız olsun, diyoruz. </st><st c="21952">Yazıhane için de iyi bir şey... </st><st c="21984">Bir de mersedesi arakla sen cumartesiye.. </st><st c="22026">Ulan kırk yılda bir işimiz düştü... </st><st c="22062">Büyüksün Haluk... </st><st c="22080">Defterine falan yaz, sakın unutma, yakarsın beni... </st><st c="22132">Ben zaten cumartesiye kadar seni sürekli rahatsız ederim. </st><st c="22190">Öptüm. </st><st c="22197">İyi geceler!</st></p>
			<p><st c="22209">İçi rahatlamış kapattı telefonu. </st><st c="22243">Ellerini oğuşturdu.</st></p>
			<p><st c="22262">— Haydi yatalım!</st></p>
			<p><st c="22279">O gece karısıyla eni konu sevişti. </st><st c="22315">Epeydir böyle sevişmemişlerdi. </st><st c="22346">Yorgun düştü, mışıl bir uykuya daldı.</st></p>
			<p><st c="22383">Görkemli başladı Mahmut’un düşü. </st><st c="22417">Hilton’un görkemi dibinden görkemli mersedese bindiler, görkemli boğazın yolunu tuttu şoförü Haluk. </st><st c="22517">Mahmut arkada, ağzında püro, yanında Madam Bilmemne ki kendisi Birijit Bardo’nun ikiz kardeşi. </st><st c="22612">İnsan bu denli benzer, hayret. </st><st c="22643">Bıcır bıcır bir güzel fransızca konuşuyor. </st><st c="22686">Söylediği her hece, pembe rujlu, öp-benisi güçlü ağzından mor menekşeler olarak dökülüyor, menekşeler kelebek olup uçuşuyorlar mersedesin içinde, biri ön cama konuyor, biri dikiz aynasına. </st><st c="22875">Mahmut’un burnuna konuyor bir kelebek, gülüyor Mahmut, hayret Mahmut ne denli yakışıklı kendi düşünde, Birijit Mahmut’a hayranlıkla gülüyor, Birijit’in yanakları iki çılgın gamze, iki gonca gül. </st><st c="23070">Birijit Boğaz’ın şıkırtılı sularına bakıyor.</st></p>
			<p><st c="23114">— Yüzelim mi?</st></p>
			<p><st c="23128">diyor.</st></p>
			<p><st c="23135">— Sağda dur oğlum!</st></p>
			<p><st c="23154">buyuruyor Mahmut, Haluk dikiz aynasından kıl kıl bakıyor Mahmut’un gözü içine, sensin oğlum, düşüncesini duvar-paslıyor, fakat hiç bir şey demeden duruyor sağda. </st><st c="23317">Ok gibi fırlıyor dışarı, Birijit’in kapısını açıyor. </st><st c="23370">Bravo Haluk. </st><st c="23383">İniyorlar arabadan iki sevgili gibi. </st><st c="23420">Birijit tişortünü çıkarıyor, sütyen yok elbette. </st><st c="23469">İki bıldırcın göğüs tişortun baskısından kurtuluyor. </st><st c="23522">Daracık pantalonunu sıyırıyor, o ne, don da yok. </st><st c="23571">İşte Birijit Bardo anadan üryan İstinye koyunda. </st><st c="23620">Mahmut’un Alen Dölon’dan farkı patista donu. </st><st c="23665">Tezelden çıkarıyor Mahmut uzun donunu, el ele tutuşarak bırakıyorlar kendilerini Boğaz’ın derinliğine. </st><st c="23768">Mahmut Birijit’i yatıracak uygun bir kaya arıyor dipte, düzgün ve yosunsuz ve geniş, göbektaşı gibi bir kaya bakınıyor, bulamıyor. </st><st c="23899">Birijit Mahmut’un olmak üzere, bak deniz dibinin Mahmut’a eylediği oyuna!</st></p>
			<p><st c="23972">— Ulan meğer ne boktanmış Boğaz’ın dibi!</st></p>
			<p><st c="24013">diye düşünüyor Mahmut. </st><st c="24037">Mahmut’un düşüncesi hava kabarcığı olarak yükseliyor suyun yüzüne. </st><st c="24104">Birijit’i kucağına alıyor Mahmut, Birijit’in memeleri tuzlu ve muhteşem. </st><st c="24177">Bir yengeç topuğundan yukarı doğru tırmanıyor Mahmut’un, huylanıyor Mahmut. </st><st c="24253">Bir yengeç nasıl bozabiliyor böyle bir tadı. </st><st c="24298">Birijit’i indiriyor kucağından:</st></p>
			<p><st c="24329">— Pardon Birijit! </st><st c="24348">Lö yengeç!</st></p>
			<p><st c="24358">Yengeci bacağından tuttuğu gibi çok uzaklara fırlatıyor Mahmut. </st><st c="24423">Kumlara yatırıyor Birijit’i, dünyanın en güzel kadını Mahmut’un altında inlemekte, inlemeler hava kabarcığı halinde su yüzüne ulaşmakta. </st><st c="24560">Görkemli bir sevişme, görkemden ürküp kaçıyor karidesler, karideslerin düşünceleri hava kabarcıksız dağılıyor denizin dibine. </st><st c="24686">Mahmut Birijit’e, Birijit Mahmut’a doyamıyorlar, bir türlü bitmiyor sevişme. </st><st c="24763">Mahmut bas bas kabarcıklıyor suyu:</st></p>
			<p><st c="24797">— Jö tem Birijit! </st><st c="24816">Jö teeem! </st><st c="24826">Birijit!</st></p>
			<p><st c="24834">— Ne jetem’i? </st><st c="24849">Birijit kim?</st></p>
			<p><st c="24861">diye ite kaka uyandırılıyor Mahmut. </st><st c="24898">Ne Birijit, ne karidesler.. </st><st c="24926">O boktan yatak odaları, o sürekli gıcırdıyan karyolaları, burnunun ucunda karısı... </st><st c="25010">Yüksek sesle düş görmenin sakıncası, karısı yatağın ortasında dikilmiş, hesap soruyor. </st><st c="25097">Düş bitmesine bitmiş ve fakat sanki hala Boğaz’ın serin sularında Mahmut. </st><st c="25171">Belden aşağısı ıpıslak. </st><st c="25195">Burun kokuyu alıyor, malesef Mahmut yatağa işemiş. </st><st c="25246">Boğaz’ın serin sularında sefa muhabbet tellallığının sonu işte! </st><st c="25310">Kalkıyorlar. </st><st c="25323">Çarşaflar, donlar, pijamalar değişiyor, yatak ters çevriliyor. </st><st c="25386">Karısına kıçını dönüp uyuyor düş zamparası. </st><st c="25430">Sabaha dek üstünden grayderler geçiyor. </st><st c="25470">Koydunsa bul Birijit’i, düşün arkası gayet karayolları bir kâbus. </st><st c="25536">Sabah ezanında fırlıyor yataktan, soğuk bir duş alıyor. </st><st c="25592">Saçlarını tarayarak iş gününün planını yapıyor. </st><st c="25640">Kimi okul arkadaşları bulunacak, onlar cumartesi günü kimi roller oynamaya ikna edilecek, onlara değişik kartlar bastırılacak. </st><st c="25767">Hepsi çıkarıp şak diye kartlarını uzatacaklar Madam’a. </st><st c="25822">Apışıp kalacak kadın, ne genç, ne dinamik bir ekip, işte jöntürkler! </st><st c="25891">Karısının yeğeni manken Zerrin, İşbirlikçi Mediha’ya götürülecek, modeller onun üstüne göre ayarlanmak, atölyedeki kızlar da manken olarak kullanılabilir. </st><st c="26046">Atölyede küçük bir defile. </st><st c="26073">Mediha fransızca bilmediği için, atölye de Mahmut Bey’in atölyesi gibi gösterilebilir. </st><st c="26160">Bak birden nasıl büyüyor işte iş!</st></p>
			<p><st c="26193">Jön Osman, Selim, Nezih, Haluk, Zerrin, cuma akşamı Mahmut’larda bir araya geldiler. </st><st c="26279">Okul anıları konuşuldu bir süre. </st><st c="26312">Mahmut’un o yıl devamsızlıktan sınıfta çakışı üstüne espriler yapıldı. </st><st c="26383">Mahmut viski servisiyle birlikte konuya girdi. </st><st c="26430">Olayı özetledi. </st><st c="26446">Herkes kahkahalar içinde senaryoyu dinliyor. </st><st c="26491">Mahmut sürekli herkesi ciddiyete çağırıyordu. </st><st c="26537">Sonunda herkese kartlarını dağıttı. </st><st c="26573">Hepsinin birer kutu kartviziti vardı. </st><st c="26611">Üstte kocaman Mahmut’un adı, firma adı olarak, herkesin kartının ortasında kendi adı, değişik müdür ünvanları, altta iki telefon numarası...</st></p>
			<p><st c="26751">— Bu telefonlar nerenin?</st></p>
			<p><st c="26776">diye sordu Nezih.</st></p>
			<p><st c="26794">— Biri bizim evin, öbürünü kafadan attım.</st></p>
			<p><st c="26836">Maksat kartlar havalı olsun.</st></p>
			<p><st c="26865">— Ben ne müdürü oluyorum şimdi?</st></p>
			<p><st c="26897">dedi Selim.</st></p>
			<p><st c="26909">— Ne yazıyor senin kartta?</st></p>
			<p><st c="26936">— Röşerş egzotik!</st></p>
			<p><st c="26954">— Evet işte, sen egzotik araştırmalar müdürüsün. </st><st c="27004">Nezih halkla ilişkiler müdürü... </st><st c="27037">Jön Osman genel müdür, Haluk şoförüm.</st></p>
			<p><st c="27074">— Oynamıyorum!</st></p>
			<p><st c="27089">dedi Haluk. </st><st c="27102">Gülüşüldü.</st></p>
			<p><st c="27112">— Oynamıyorum oğlum, niye benim kartım yok?</st></p>
			<p><st c="27156">— Şoförün kartı olur mu?</st></p>
			<p><st c="27181">— Ben de araba müdürü olayım.</st></p>
			<p><st c="27211">— Saçmalama Haluk.</st></p>
			<p><st c="27230">diye ciddileşti Mahmut ve planı anlatmaya koyuldu. </st><st c="27282">Kadının elini sıkar sıkmaz, şak diye çıkarıp kartı vermek gerekiyordu. </st><st c="27353">Kadın da mutlaka onlara kartını verecekti. </st><st c="27396">Bu kart alış verişinin önemini anlattı Mahmut.</st></p>
			<p><st c="27442">— Biz müdür olmak için biraz genç değil miyiz?</st></p>
			<p><st c="27489">diye yeniden viski koydu Nezih.</st></p>
			<p><st c="27521">— Şimdi tüm dünyada müdürler genç. </st><st c="27557">Genç ve dinamik ekipler çok moda. </st><st c="27591">Haluk ve Nezih, kadını Hilton’dan alıyorlar. </st><st c="27636">Mersedes’le yazıhaneye geliyorlar.</st></p>
			<p><st c="27670">— Benzini nerden buluyorlar?</st></p>
			<p><st c="27699">dedi Haluk.</st></p>
			<p><st c="27711">— Patron sabahtan depoyu fulluyor. </st><st c="27747">Kadına yazıhanede viski ikram ediliyor. </st><st c="27787">Herkes dört bir yana telefon ediyor. </st><st c="27824">Güya ben bulunamıyorum. </st><st c="27848">Çok meşgulüm. </st><st c="27862">Bu arada Zerrin ve Selim Mediha’nın atölyesine gitmiş oluyorlar. </st><st c="27927">Zerrin teybe pil almayı unutmuyor. </st><st c="27962">Siz kadını alıp önde mersedes, arkada Nezih’in araba, konvoy halinde Mediha’nın atölyesine geliyorsunuz. </st><st c="28067">Sizin arkanızdan ben geliyorum atölyeye.</st></p>
			<p><st c="28107">— O zamana kadar sen nerdesin?</st></p>
			<p><st c="28138">— Ben işin başından beri bir taksiyle sizi izliyorum. </st><st c="28193">Adım adım yönetiyorum operasyonu, gözünüz bende. </st><st c="28242">Kadın beni tanımıyor. </st><st c="28264">Acayip şık giyiniyorsunuz.</st></p>
			<p><st c="28290">— Benim öyle bir olanağım yok! </st><st c="28322">diyor Jön Osman.</st></p>
			<p><st c="28338">— Osman’a kim elbise getirebilir?</st></p>
			<p><st c="28372">— Ben getiririm.</st></p>
			<p><st c="28389">— Kaç numara ayakkabı giyiyorsun?</st></p>
			<p><st c="28423">— 42.</st></p>
			<p><st c="28429">— Ben sana, nişanlanıyoruz ayağına aldığın rugan ayakkabıları getiririm.</st></p>
			<p><st c="28502">— Güzel!</st></p>
			<p><st c="28511">dedi Mahmut. </st><st c="28525">Arkadaşlar kalktılar, öpüşülüp ayrılındı. </st><st c="28567">Mahmut pencereden son direktiflerini verdi:</st></p>
			<p><st c="28610">— Erken yatın. </st><st c="28626">Hemen gidin yatın. </st><st c="28645">Bir yere içmeye gitmeyin. </st><st c="28671">Yüzünüz dinlenmiş olsun. </st><st c="28696">Sinek kaydı traş olun...</st></p>
			<p><st c="28720">Nezih arabayı çalıştırdı. </st><st c="28747">Zerrin’in nerede oturduğunu sormadan çevre yoluna saptı.</st></p>
			<p><st c="28803">— Bir yerde bir iki tek atalım mı?</st></p>
			<p><st c="28838">— Geç olmaz mı?</st></p>
			<p><st c="28854">diye dudak büktü Zerrin.</st></p>
			<p><st c="28879">— Olmaz.</st></p>
			<p><st c="28888">— Çok geç kalmıyalım ama!</st></p>
			<p><st c="28914">— Okey!</st></p>
			<p><st c="28922">diyerek dördüncü vitese geçti Nezih. </st><st c="28960">Köküne dek bastı gaza. </st><st c="28983">Sanki iki elinin arasında tuttuğu Zerrin’in beli, yanında oturan da direksiyon. </st><st c="29063">Kalender sırtlarına tırmandı araba, köşklerden birinin önünde durdu.</st></p>
			<p><st c="29131">— Nerede geldik?</st></p>
			<p><st c="29148">— Daha rahat edebileceğimiz bir yere.</st></p>
			<p><st c="29186">Bahçedeki köpek bir iki havlıyor. </st><st c="29221">Zerrin köpekten korkuyor. </st><st c="29247">Nezih de korkmuyor değil ama olmuş işi köpeğe bozdurtur mu hiç, cengâver korkusuzluğunun tam sırası... </st><st c="29350">Nezih köpeğin başını okşuyor, gıdısını şımartıyor. </st><st c="29401">Köpek bir iki hırıldıyor, Nezih zuladan anahtarı alıyor, kapıyı açıyor, hızla giriyorlar eve.</st></p>
			<p><st c="29494">Bir koyun postunun üstünde,</st></p>
			</section>
	<div id="charCountTotal" value="29522"></div></body>
</html>
