<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ayna Merdiven</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter1">
		<section>
			<h1><st c="0">KEDİ’NİN ADI FRİEDMAN</st></h1>
			<p><st c="22">Gregory Peck ağbimin en delikanlı halinin yanına aşırı sempatik kızımsı bir oğlan çocuğu koymuşlar. </st><st c="123">Ormanda baba oğul avlanırken babayı yılan sokuyor. </st><st c="174">Bir karacayı öldürerek onun karaciğerini yarasına basmak zorunda kalan Gregory Peck ağbimin oğlu ölen karacanın yavrusunu alıp eve getiriyor, onunla arkadaş oluyor, gece birlikte yatıyor. </st><st c="362">Fakat karaca büyüyüp kara olunca, zavallı çiftçi ailenin her ektiğini yiyor, eziyor, kırıyor, ürün alınamıyor, çitler yükseltiliyor hayvan bana mısın demiyor çitlere, sonunda Gregory Peck ağbim yüreği hemoglobin ağlıyarak öldürmek zorunda kalıyor hayvanı ve sonra oğlunu ve bizleri karşısına alıp, hepimize çocuk muamelesi yaparak bu filimle anlatılmak istenenleri uzun anlatıyor, the end, televizyonunuzu kapatmayı unutmayınız, bertolt brecht.</st></p>
			<p><st c="806">Kapattım televizyonu. </st><st c="829">Bir sigara yaktım.</st></p>
			<p><st c="847">İstanbul’un sonbaharı bizim bahçeye dökülüyor binbir yaprak biçimine bürünüp, oysa bahçenin üstü kapalı, bahçe dediğimiz bir merdiven altı taşlık, belki bah!.. </st><st c="1008">Çe bölümü yok. </st><st c="1023">Bir kapıcı dairesinin bitişiği merdiven altı taşlığı, duvar dipleri ellişer santim topraksal, küçük küçük kaktüssel, bir türlü büyütülemeyen, güneş görmeyen bir köşeye ekilmiş tohumlar, kendi kendimize ettiğimiz Mısır Çarşısı eziyetleri, ereksiz tohum gezdirmeler, sonuçsuz soğan taşımacılığı... </st><st c="1319">Bizim bah’ın yer yer üstü açık olduğundan ve iyi dikkat edilince damat mendili büyüklüğünde gökyüzü görülebildiğinden, bah’a bakarak, havanın ne tür olduğu, yağış olan yerlerden, geçtiğimiz gece santimetrekareye ne denli yağış düştüğü, camın buğusundan soğuğun şiddeti anlaşılabiliyor... </st><st c="1607">Elimi silecek eyledim elin camına... </st><st c="1644">Aaa, o da nesi? </st><st c="1660">Sonbahar adı alında bah’a sızan casus yaprak öbeğinin üstüne uykusuz bir beyaz kedi yeni doğurduğu iki yavrusuyla yerleşmiş.</st></p>
			<p><st c="1784">Yaz aylarını mahallenin kedilerine karşı amansız bir savaş vererek geçirmişim, ektiğim çiçek tohumlarını soğanları eşeleyerek bah’ıma kenef muamelesi yapmalarına engel olabilmek için ne hunhar planlar kurmuşum, başedememişim. </st><st c="2011">Bir kedi nefretini geliştirmekle kalmışım. </st><st c="2054">Uykusuz, kimbilir hangi serüvenden kurtarabildiği iki cılız yavrusuyla bah’a sığınmış, bir bakıma bana sığınmış.</st></p>
			<p><st c="2166">Bir an duraladım Öyle kalakaldım.</st></p>
			<p><st c="2200">İşte bu bir an duralamalardan, öyle kalakalmalardan geliyor başımıza galaktikasal felaketler.</st></p>
			<p><st c="2294">Bu bir anlık gaflet sırasında, tanışıldı. </st><st c="2337">Annenin adı Uykusuz. </st><st c="2358">Yavrular biraz büyüsün’e dek onları korumak için gece gündüz göz kırpmıyor, bulduğu yiyeceği onlara getiriyor, çok gerekmezse kendi yemiyor. </st><st c="2499">Yavrulardan biri duvarın dibinden ayrılmıyor, demek adı Duvardipçi... </st><st c="2569">Bah’ta yetişen tek bitki kaktüsün başı gitmiş, ikinci yavru kaktüsün dibini eşeliyor, anlaşıldı bunun da adı Kaktüsseven.</st></p>
			<p><st c="2690">Gregory Peck ağbim olsa benim yerimde, alır karabinayı, Uykusuz’u gözünden, Duvardipçi’yle Katüsseven’i alınlarından vurur, ve yanılmayın bunların böyle küçük şirin göründüklerine birden bire büyük kaplan olurlar, panter olurlar, derdi, the end. </st><st c="2937">Karabinanızı temizlemeyi unutmayınız.</st></p>
			<p><st c="2974">Süt şişesinin dibinde kalan süt bir gereksiz kaba koyularak içine ekmek doğranacak, bu yavrulara verilecek, çare yok, doğurmuş bir kere yosma, aptal karı, bana mı sordun da gittin yattın Sarman’ın altına?</st></p>
			<p><st c="3179">Uykusuz birden sanki dediğimi anlamış gibi gözlerini gözlerime dikti, dili çözüldü:</st></p>
			<p><st c="3263">— Sanki Sarman bana fikrimi sordu? </st><st c="3299">Kasabın köşesinde duruyordum, aradan geldi, şak işi bitirdi...</st></p>
			<p><st c="3361">— Bırak bu Tan Gastesi numaralarını... </st><st c="3401">İstemesen olmazdı.</st></p>
			<p><st c="3419">Ayrıca niçin kediyle kedi oluyorum, birden başımı çevirdim. </st><st c="3480">Gözümü uykusuz gözlerinden uzaklaştırdım. </st><st c="3522">Hiç tanışmamışız gibi yaptım. </st><st c="3552">Ben bunlara bugün süt verirsem, yarın arkadaş olunacak, elimi ayağımı yalamaya başlıyacaklar, Duvardipçi büyüyüp duvar diplerine sıçmaya, Kaktüsseven irileşerek Bitkiyaşatmaz’a dönüşecek, ben oları kovucam, onlar gene gelecekler. </st><st c="3782">Yazın kapı pencere açılacak, birden eve duhul olup hayatıma girecekler... </st><st c="3856">Hayır, yufka yürekliliğin, sütlaç gönüllülüğün sırası değil. </st><st c="3917">Pis pis baktım Uykusuz’un gözünün içine. </st><st c="3958">Hiç kedi sevmem, ben sizin bildiğiniz adamlardan değilim. </st><st c="4016">Defolun.</st></p>
			<p><st c="4024">Traş oldum, çıktım evden.</st></p>
			<p><st c="4050">Akşam koşa koşa geldim eve, aklım kedilerde, Kaktüsseven ve Duvardipçi büzüşmüşler öbek sonbaharın ortasına, birbirlerine omuz vermişler, iki zavallı yavrucak, uyur gibiler. </st><st c="4225">Anne ortada yok... </st><st c="4244">Cık, cık, cık... </st><st c="4261">Birşey olacak bu yavrulara burda... </st><st c="4297">Bir sigara yakıp, bari anne Uykusuz gelene dek yavruların gözetimini yapmaya karar veriyorum. </st><st c="4391">Onlar benim onlara bekçilik yaptığımı bilmedikleri sürece bu denli ilgi göstermenin bir sakıncası olmayacağı düşüncesindeyim. </st><st c="4517">Zaten ilgilendiğimi belli etmiyorum, hiç oralı değilmiş gibi sigara içip camdan bakıyorum, bakar bakarım... </st><st c="4625">Uykusuz sanırım akşam yemeği derdinde, bir şeyler bulup getirecek bunlara... </st><st c="4702">Bulsun getirsin. </st><st c="4719">Yemeklerini de ben verecek değilim ya...</st></p>
			<p><st c="4759">Uykusuz uykusuzca ve eli boş dönüyor. </st><st c="4798">Beceriksiz karı, bu denli ecnebinin oturduğu, kiraların dolarla ödendiği, çöplerin gayet besleyici olduğu semtimizde bir kemik parçası bile bulamadı şu zavallı yavrulara... </st><st c="4971">Bu mevsimde doğurulur mu salak karı, Aralık başladı, kar bekleniyor. </st><st c="5040">İnşallah bu gece kar yağar, hepiniz ölürsünüz, ben de kurtulurum.</st></p>
			<p><st c="5105">Dolapda biraz balık olacak, dünden kalma. </st><st c="5148">O balıkları bir gastenin üstüne koyup, onlarla hiç laubağli olmadan, hatta küsmüşüz gibi önlerine pat diye atıp hemen içeri kaçsam, onlarla pek ilişkiye girmiş de sayılmam. </st><st c="5321">İşte böyle soğuk bir Aralık akşamı duygusallığı bana bu gafil adımı da attırdı. </st><st c="5401">Koydum balıkları önlerine, hızla kaçtım içeri. </st><st c="5448">Durumu camdan irdelemekteyim. </st><st c="5478">Uykusuz kokladı, beğendi, başladı parçalamaya...Yavrular geldiler, yesek mi yemesek mi durumu, analarına baktılar, o yiyor, demek ki yenilebilir bir şey. </st><st c="5632">Duvardipçi ve Kaktüsseven balıkları yalamaya başladılar Isıramıyorlar, daha tam oluşmamış dişleri besbelli...</st></p>
			<p><st c="5741">Birdenbire karanlıkta zor ayırdedilen, yazboyu beni delirten gri kedi, ki ismi Friedman’dır, balıkların tepesinde belirdi. </st><st c="5865">Uykusuz onun farkında değil. </st><st c="5894">Friedman’a olayın farkında olduğumu ve benim kedilerimi rahat bırakmasını ihtar için cama tık tık yaptım. </st><st c="6000">Friedman bir an bana baktı. </st><st c="6028">Camı tıklamama Uykusuz da baktı. </st><st c="6061">Fakat Uykusuz’un bana bakışı ve yeniden başını balıklara indirişi o kadar ağır ağır ki, bu uzun süre içinde, Friedman dört balığı birden kaparak hızla uzaklaştı karanlıkta. </st><st c="6234">Uykusuz önüne baktı, balıkların gittiğini anladı, fersizce koşar gibi yaptı Friedman’ın arkasından, hemen umutsuzca geri döndü, gazetenin balık kokan yerlerini yalamaya başladı.</st></p>
			<p><st c="6411">Buyrun bakalım, iki zavallı yavruyu besleyelim derken, yazboyu beni delirten Friedman’a balık ziyafeti!...</st></p>
			<p><st c="6518">Kaktüsseven ve Duvardipçi de analarının yanına geldiler, gazetenin balık kokulu yerlerini yalamaya koyuldular.</st></p>
			<p><st c="6629">— Ben ne yapayım çocuklar, ananızın avanaklığına doymayın... </st><st c="6691">Hem avanak, hem de sizi doğuruyor Aralık’ın başında. </st><st c="6744">İnşallah bu gece kar yağar da siz de ölürsünüz diyalektik diyalektik...</st></p>
		</section>
	<div id="charCountTotal" value="6815"></div></body>
</html>
