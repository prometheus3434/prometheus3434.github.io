<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ayna Merdiven</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter2">
		<section>
			<h1><st c="0">MARTI ZEYNEL</st></h1>
			<p><st c="13">— Frolaynna mrolaynna zırnık goklatmam ben. </st><st c="58">Sanki benim gafam çalışmiyu mu?</st></p>
			<p><st c="89">Diye düşünen Zeynel, Alaman’da kazandığı ilk parayı Doyçerbangası’na yatırmıştı.</st></p>
			<p><st c="170">— Alaman’ın garısına gızına para yidirmiyi mi geldik biz bori? </st><st c="234">Parasız bi şey olcağsa olsun, on para vermem. </st></p>
			<p><st c="280">diyerek locman arkadaşı Ünye’li Hamdi’nin bulduğu sarışın orospuları kovduğu günden beri, adı “Pinti Zeynel’e çıkmış, bu konu işçi lokalinde bitmez tükenmez sürtüşmelere yol açmıştı.</st></p>
			<p><st c="462">— Pinti senin buban. </st><st c="484">Adamın gafasını bozman. </st><st c="508">Herkese çay verin la, parası benden...</st></p>
			<p><st c="546">biçiminde son bulan tartışmalarsa Zeynel’in bütçesini sarsmaya başladığından, artık lokale de gidemez olmuştu. </st><st c="658">Çayın tanesi bir mark, sanki Zeynel’in kafası çalışmıyor muydu? </st><st c="722">Onların olsundu lokalleri.</st></p>
			<p><st c="748">Bir ıssızlıktır. </st><st c="766">İkinci sınıf bir yalnızlıktır Çarşamba’lı Zeynel’in Alaman’daki günleri. </st><st c="839">Henüz testi değilken su yolunda kırıldı kırılacaklık. </st><st c="893">Bir burukluktur o kentten şu kente sanki turnedeymiş gibi delice dolanması.</st></p>
			<p><st c="968">— Hiç gelmiyun la Zeynel... </st><st c="997">Gel de sana bi çay sımarlıyalım...</st></p>
			<p><st c="1031">gibi takılmalardan aşırı tedirgin olarak, geldiğinin üçüncü ayında Haydarberg’in bokunun çıktığını düşünerek, bir memleketlisi aracılığıyla Karsruhe’ye nakil yaptırdı.</st></p>
			<p><st c="1199">— Zeynel’in cebinde akrep vardır.</st></p>
			<p><st c="1233">sözü Karsruhe’ye yayılmakla almamış, ecnebi meclislerde de, yarım yamalak almancayla,</st></p>
			<p><st c="1319">“-Das akrep in dem cep auf Zeynel!”</st></p>
			<p><st c="1355">biçiminde şişman alman hatunlarına çevrilmeye başlanmıştı ki Zeynel soluğu Düsseldoruf’ta aldı.</st></p>
			<p><st c="1451">— Hıh! </st><st c="1459">Beni garılara rezil etcekler... </st><st c="1491">Garılar bunnarı bi şey sancekler... </st><st c="1527">Bin mark harcicekler, bi kere yatcekler.. </st><st c="1569">Sanki benim gafam çalışmiyu mu?</st></p>
			<p><st c="1600">diye söylenerek indi Düsseldoruf bağnofuna. </st><st c="1645">Bağnof büfesine oturdu yorgun. </st><st c="1676">Gaç paraysa gaç para canım, diye düşünerek bir bira söyledi, bir mentollü cigara yaktı.</st></p>
			<p><st c="1763">Hep bi bokluk mu çıkıcaktı her yerde? </st><st c="1802">Ne istiyorlardı Zeynel’den? </st><st c="1830">Her gittiği Alaman memleketinde Zeynel’le uğraşmayı iş edinen götüboklular mı çıkıcaktı karşısına? </st><st c="1929">Alayının ocağını söndürürdü onların Zeynel, ama dua etsinler ki Alaman’a adam öldürmeye gelmemişti.</st></p>
			<p><st c="2028">— Sen n’abar la yiyenim, Çarşambalıyık biz. </st><st c="2073">Adamın kilosu gaç mark? </st><st c="2097">Çeker vururum allah belamı versin... </st><st c="2134">Dua etsinler, adam öldürmii gelmedik biz bori...</st></p>
			<p><st c="2182">— Was?</st></p>
			<p><st c="2189">diye kaşlarını kaldırdı sarışın tombul garson kadın, önlüğünün bol cebindeki fenigleri bir tombalacı gibi kurcalıyarak. </st><st c="2310">Yüksek sesle düşündüğünün farkına vardı Zeynel. </st><st c="2358">Allah kahretsin, eskiden böyle huyları yoktu, hiç istemeden ve buna çok sinirlenerek alışmadığı bir sinir edinmekteydi, buna ayrıca sinirlenmekteydi. </st><st c="2508">Alaman’a gelmeden önce bu denli saldırgan, bu denli sinirli bir adam değildi.</st></p>
			<p><st c="2585">— Nayn nayn... </st><st c="2601">Bırakbirayı... </st><st c="2616">Gendü gendüme konusuyum. </st><st c="2641">Danke şön!</st></p>
			<p><st c="2651">tümcelerini el işaretiyle besleyerek gönderdi garsonu. </st><st c="2707">Soğuk birasından bir yudum aldı, trenlere baktı, gülümsedi.</st></p>
			<p><st c="2766">Kara kara trenlerdir Zeynel’in düşlerinin martıları. </st><st c="2820">Martı olmaz Alaman’ın bağnofunda. </st><st c="2854">Oysa martıdan geçilmez Çarşamba’da istasyonun oralarda...</st></p>
			<p><st c="2911">Martısız bağnoflardan martısız bağnoflara, ak doyçmark kara gün içindir bir yaşantıyı it gibi sürdürerek, her gün biraz daha anlaşılmaz huylar edinerek, yolda yürürken üç gidip de baş ardına bakmalara başlıyarak, kendi yürüyüşünden bizzat tedirgin olarak, kendine bir yeni yürüyüş arayarak, bulamayarak, bir askerliği tamamlar gibi tamamladı, almani görevini. </st><st c="3272">Yürek bin bir çırpıntıyla, martı salaklığı içinde görünmez kanatlarını çırpa çırpa bindi bir gün ağırtısında Münşen bağnoftan, “bu trene türk binemez” yazılı bir trene.</st></p>
			<p><st c="3440">Türkler oraya buraya yazılı yasaklara uymadıkları için onları ilgilendiren yasakları türkçe ve kocaman ve her yere yazadursun almanlar türkler anlamazdan gelmenin rahatlığını sürdürüyorlardı. </st><st c="3633">Yasak kavramları Hitler görmüş bir almanınki denli gelişmemişti türklerde. </st><st c="3708">Bir şeyin yasaklanması o şeyi yapmaya davetti alaturka beyinlerde. </st><st c="3775">Renkli türkçe sinemaskop bindi Zeynel yasak trene, oniki bavulu, naylon torbaları, çıkını, karton kutuları, tv-video ve dikkat kırılacak eşyalarıyla...</st></p>
			<p><st c="3926">Avusturya geçildi, güneş doğdu, battı. </st><st c="3966">Yugoslav bitti, televizyon damlı bulgar geçildi, güneş doğdu, güneş battı, bet beniz uçuk Sirkeci’ye inildi. </st><st c="4075">Hafif meşrep İstanbul lodosundan kurtularak gece Bolu dağları, sabah Merzifon garajlar, öğlende Samsun. </st><st c="4179">Gelemen, Dikbıyık derken işte Çarşamba köprüsü, işte Yeşilırmak. </st><st c="4244">Salya sümük iner Zeynel minübüsten, öper toprağı, memleketim merhaba! </st><st c="4314">Selamün aleyküm kendi çöplüğüm!</st></p>
			<p><st c="4345">Belediye hep öyle... </st><st c="4367">Rahduvan Camii bırakıldığı gibi duruyor... </st><st c="4410">Ey gidi hükümet binası... </st><st c="4436">Özenilmiş bir aptal aşı boya askerlik şubesi... </st><st c="4484">Eczacı Süleyman Bey’in bahçesi gül çiçekli taş evi... </st><st c="4538">Özel İdare... </st><st c="4552">Kaymakam locmanı, işte Emirhan caddesi, işte ırmakaşşası, işte Zeynel’in anasının kulübesi... </st><st c="4646">Irmağın kıymığında bir ahşap ev, ırmağa gömülü kimi direkler üstünde duruyor yarısı, deli ırmak evin dibini oymuş da oymuş, ev ırmağa meyil vermiş, yıkıldı yıkılacak, evin bacası leylek yuvası... </st><st c="4842">Zeynel’in mahalleye girişi bayram havası, herkesin Zeynel’i ve herkesi, herkesin birbirini anlamsızca öpüşü.</st></p>
			<p><st c="4950">Ağlaşmalar...</st></p>
			<p><st c="4964">— Hoşgeldin la Zeynel, amma zayıflamışın!</st></p>
			<p><st c="5006">Geldiğinin üçüncü günü Uzunçarşı’nın başındaki kahveye bir televizyon hediye eden Zeynel, ondan kelli o kahveye çıkmaya başladı. </st><st c="5136">Kendine henüz bir meslek bulamamıştı. </st><st c="5174">Eskiden itfaiye eri idi. </st><st c="5199">Şimdi parası vardı, bir iş kurması gerekiyordu. </st><st c="5247">Koskoca Zeynel bakkallık yapacak değildi ya... </st><st c="5294">O kendisine uygun bir iş düşünedursun,</st></p>
			<p><st c="5332">— Zeynel bana yüzbin lira ver, aybaşında yüzyirmibeşbin al!</st></p>
			<p><st c="5392">biçiminde başlayan borçlanmalar, Zeynel zahmet etmeden Banker Zeynel’i oluşturmuştu bile. </st><st c="5483">Zeynel’in başka bir iş yapmasına gerek yoktu, kahveye çıkıp alacaklarını tahsil etmek, yeni borçlar vermek ve akşamüstü hasılatı bankaya yatırmak yeterliydi.</st></p>
			<p><st c="5640">— Bangadan gredi alıyım, bangaya fayız veriyim, u günah diil, Zeynel’e verilince günah hemi? </st><st c="5734">Paranız olsa hepiniz fayıza verceksüüz ama paranız yok, beni gısganıyusunuz.. </st><st c="5812">Sanki benim gafam çalışmiyu mu?</st></p>
			<p><st c="5843">diye gürledi Zeynel. </st><st c="5865">Kısa bir suskunluk oldu kahvede. </st><st c="5898">Her geçen gün biraz daha kendine güven kazanarak ve faizciliğin tıkırında gidişinden güç alarak gürleşiyordu Zeynel’in kısık sesi, gecikerek oluşuyordu kişiliği, yürüyüşü güvenli bir anlam kazanıyor, selam verişi güçlü adamlarınkini andırmaya başlıyordu.</st></p>
			<p><st c="6152">— Aha u televizyonu iyi düşünmüşsün la Zeynel! </st><st c="6200">diye suskunluğu bozdu Aptullah enişte.</st></p>
			<p><st c="6238">— Alaman’da her gayvede var... </st><st c="6270">Sen n’abar la Aptla Enişte!</st></p>
			<p><st c="6297">diyerek mentollü cigarasından derin bir nefes aldı Zeynel, dumanını gladiyatörce savurarak sürdürdü konuşmasını:</st></p>
			<p><st c="6410">— Götüboklular, ottukları yerden konuşuyular... </st><st c="6459">Ben memleketi galkındırmii uğraşıyum, gıymatı bilinmii.</st></p>
			<p><st c="6514">Çarşamba’yı elinden geldiğince almanlaştırmaya, uygarlaştırmaya çaba gösteren Zeynel, kahvede fıçı birası satılmasını da önermişse de Büfeci Hidayet bu işe gözlerini açarak karşı çıkmış,</st></p>
			<p><st c="6701">— Sen de çok oluyon ha... </st><st c="6728">Bura alaman diil, ayayın denk al!</st></p>
			<p><st c="6761">buyurmuştu. </st><st c="6774">Büfeci Hidayet namazında niyazında olup, ticaret imandandır ilkesine sığınarak Uzunçarşı’nın en önemli alkol büfesini işleten, mabadı geniş oğlan çocuklarına karşı gayrı kabil-i kontrol duygularla mücehhes temiz yüzlü bir insandı.</st></p>
			<p><st c="7004">— Biraysa, aha biz satiik da burda... </st><st c="7043">Gavede fıçıynan bira satma da n’oluyumuş? </st><st c="7085">İcat çıkarma başımıza. </st><st c="7108">Ayayın denk al!</st></p>
			<p><st c="7123">— Sen biranı sat gine büfende Hidayet, biz gahvede fıçı birası satcayuk.</st></p>
			<p><st c="7196">— Fıçı birası satcağmış... </st><st c="7224">Sen aha u filimlerdeki köpük köpük biradan fıçıynan satınca, bizim kenef biraları kim alcek? </st><st c="7317">Osuruk şaraplar n’olcek?</st></p>
			<p><st c="7341">— Peki, tamam la Hidayet.</st></p>
			<p><st c="7367">diyerek tartışmayı uygar bir alman gibi kavgaya dönüşeceği yerde kesmesini bilen Zeynel, numaralı kahve kavanozunu ve napoliten ekspresso kahve yapmaya yarayan demlikimsi aygıtını lufthansa çantasına koyarak kahveden çıktı.</st></p>
			<p><st c="7591">Zeynel kahveye hep bu lufthansa çanta ile geliyor, masaya oturuyor, çantadan numaralı kahve kavanozunu ve o ortasından sökülen demlikimsi aygıtını çıkarıyor, söküyor, ortadaki filitrenin içine özenle numaralı kahve koyuyor, kahveciden bir bardak su istiyor, kahve sakinlerinin şaşkın bakışları arasında, aygıtın dibine bir bardak su, ortaya kahve dolu filitreyi, üste de demlik bölümünü koyup çevirerek monte ediyor, kahvedanlığını kahvenin sobası üstüne koyuyor, bir mentollü cigara yakıp kaynamayı bekliyordu. </st><st c="8104">Sonunda, allahın hikmeti aygıttan bardağına rengi bizim kahveyle aynı olan numaralı kahvesini koyuyor, bir şeker atıp karıştırıyor ve höpürdeterek içiyordu...</st></p>
			<p><st c="8262">— Az bakım la şunun dadına, nası bi şey? </st><st c="8304">gibilerden maydanoz olan Dumanaltı Cengiz, her seferinde:</st></p>
			<p><st c="8361">— Acı oğlum acı, sen sevmezsin...</st></p>
			<p><st c="8395">sözleriyle tersleniyorsa da,</st></p>
			<p><st c="8424">— Gaşuğun ucuynan ver la, gaşuğun ucuynan...</st></p>
			<p><st c="8469">Aha şu fincana goy biraz, dadına bakcam...</st></p>
			<p><st c="8512">ya da</st></p>
			<p><st c="8518">— Altdarafı götüboklu bi gave... </st><st c="8552">Versene la Zeynel Ağbi... </st><st c="8578">Niye vermiin la Zeynel Ağbi, bizden gıymatlı mı?</st></p>
			<p><st c="8626">sızlanmalarını Zeynel hep ayni biçimde yanıtlıyordu:</st></p>
			<p><st c="8679">— Çok az gettüm oğlum, gendüme lazımlı. </st><st c="8720">Sonunda kahveci Dursun işe el koyuyor:</st></p>
			<p><st c="8758">— Zeynel’den başkasına numaralı gahve yasak!</st></p>
			<p><st c="8803">diye gürleyerek kahve iç tüzüğünü hatırlatıyor ve herkesi usulbaşlılığa davet ediyordu.</st></p>
			<p><st c="8891">Allahın hikmeti numaralı kahvedanlığın kahveye ilk geldiği gün olaylar çıkmasaydı, Kahveci Dursun böyle bir yasak koyma gereğini duymayabilirdi. </st><st c="9037">Ama olaylı günden sonra, tüzüğün altına Dursun’un özgür yazısıyla küçük bir ekleme yapması farz olmuştu:</st></p>
			<p><st c="9141">“GARDaşı gARDAşa vurdURan NUMARALI GAHVEnin sahiBısı ZEYNELden bAşkaInIN DArafınDAn İçileMEZ.”</st></p>
			<p><st c="9236">Kardeşi kardeşe vurduran olaylar Zeynel’in numaralı kahve aygıtını kahveye ilk getirdiği gün başladı. </st><st c="9339">O gün Zeynel’in çevresinde oturan bir kalabalık saatlerce, bir bardak su ve şeker, istemiş, Zeynel yeni makinesiyle ona buna kahve yapmış, saatler ilerledikten sonra, yedi bardak su ve yedi şeker istemiş bulunan Hüseyin’in:</st></p>
			<p><st c="9562">— Allahın suyuna da para mı vercez? </st><st c="9599">demesiyle kahveci Dursun’un o köşeye yönelmesi bir olmuştu. </st><st c="9659">Dursun ilkin delikanlıca sordu:</st></p>
			<p><st c="9690">— Ba bak, İsiiin, yedi bardak suynan şekerin parasını veriyumun vermiyumun?</st></p>
			<p><st c="9766">— Vermiyum n’olacak?</st></p>
			<p><st c="9787">— Bak bi da soriim, veriyumun vermiyumun?</st></p>
			<p><st c="9829">— Vermiyum n’olcak?</st></p>
			<p><st c="9849">— Vermiyumun?</st></p>
			<p><st c="9863">— Vermiyum n’olcak?</st></p>
			<p><st c="9883">dan sonra başka seçeneği kalmayan dursun doğal olarak tabancasını çekmiş, Hüseyin tabancasının kılıfını açmaya uğraşırken, kapıdan giren Dursun’un kandavalısı Kara Muammer, Dursun’u elinde tabancayla görünce, korkudan kendini yere atarak bilardo masasının altından yaylım ateşe başlamış, kahvede malesef aynalar kırılmış ve o günlerde ölmesi beklenen Aptullah Enişte kurşun isabeti almamakla birlikte fücceten şehit olmuş kahveci Dursun elinden, Cengiz bacağından, Hüseyin kolundan yaralanmış bu arada isabet alan televizyonun camı dümura uğramış ve en önemlisi numaralı kahve kavanozu kırılan Zeynel de, her normal alman erkeği gibi, Kara Muammer’i dört kurşunla kahvenin kapısının dibine yığmıştı.</st></p>
			<p><st c="10583">— Ulan gavanoz da gırıldı bu arada...</st></p>
			<p><st c="10621">diye çok çok üzüldü Zeynel. </st><st c="10650">Allahtan evde on kavanoz daha vardı. </st><st c="10687">Zeynel cebinden mentollü cigarasını çıkarıp çevresindekilere tutmuş, Dumanaltı Cengiz bile nasiplenmiş, ölülerden çok cigaralardan konuşulmuştu...</st></p>
			<p><st c="10833">— Mentollü oğlum mentollü</st></p>
			<p><st c="10859">— Ayni Çamlıca gibi ya la Zeynel Ağbi</st></p>
			<p><st c="10897">— Ne alakası var oğlum, bu unun gıralı!</st></p>
			<p><st c="10937">O gün bugündür kahvede, kardeşi kardeşe vurduran numaralı kahvenin sahıbısı Zeynel’den başkası tarafından içilmesi yasaklanmıştı.</st></p>
			<p><st c="11067">Televizyonun camının takılması türkçe kırk gün sürmüş, ilk izlenebileceği akşam ise Kara Muammer ile Aptullah Enişte’nin kırk mevlitleri akşamına rastlamış, kimse mevlite gitmemiş, kahve tıka basa dolmuştu. </st><st c="11275">Basgetgol maçı vardı, başta büfeci Hidayet olmak üzere, kahvede herkes biraz meraklıydı basgetgol’a.</st></p>
			<p><st c="11375">— Oğlan dalaşı oğlan dalaşı...</st></p>
			<p><st c="11406">der, iç geçirirdi Hidayet. </st><st c="11434">Maç başlar başlamaz kahvede sessizlik oldu. </st><st c="11478">Hidayet yalnızca basketgolcülerin terleyen kıçlarına bakıyor, kimi zaman dayanamıyarak:</st></p>
			<p><st c="11565">— Şu Bencamin’in gıçı da ayva gibin ha... </st><st c="11608">diye mırıldanıyordu. </st><st c="11629">Hüseyin’le, İksan’ın tartışması da Bencamin yüzünden çıktı.</st></p>
			<p><st c="11688">— Bak Bencamin diyo, Tim diyo... </st><st c="11722">Tom diyo... </st><st c="11734">Helbet gavur takımı...</st></p>
			<p><st c="11756">— Oğlum İksan unnar ecnebi sporcu, Viynileykis türk takımı</st></p>
			<p><st c="11815">— Türk takımıymış... </st><st c="11837">Aha sana türk takımı...</st></p>
			<p><st c="11860">diyerek İksan başparmağını işaret parmağıyla orta parmağı arasına var gücüyle sokarak, sağ elinin bileğini sol avucu içinde şaplatmasaydı, başparmağının ucunu ritmik hareketlerle Hüseyin’in burnuna sokmasaydı, belki Hüseyin tabancasını çekmez, İksan ölmez, hele hele olayla hiç ilgisi olmayan Durmuş Dayı, Araphocaların Temel, kahveci çırağı Sait vefat etmezlerdi.</st></p>
			<p><st c="12225">— Oldu bi kere...</st></p>
			<p><st c="12243">denildi. </st><st c="12253">Kahve bunu da sineye çekti. </st><st c="12281">Kahve içtüzüğüne, Bencamin’in gavur ve fakat Viynileykis’in bilakis türk takımı olduğu maddesi eklendi. </st><st c="12385">İksan, Temel, Durmuş Dayı ve Sait yağmurlu bir günde toprağa verildi.</st></p>
			<p><st c="12454">Kimsesiz olan Sait ve Durmuş Dayı’nın cenazelerini Zeynel kaldırtmış İksan ve Temel’in cenaze masraflarını da Hüseyin yüklenmişti...</st></p>
			<p><st c="12587">— Amma bahalımış la cenaze galdırtmak! </st><st c="12627">dedi Hüseyin.</st></p>
			<p><st c="12640">— Sorma canım, Almanya’da olsa belediye kaldırır.</st></p>
			<p><st c="12690">dedi Zeynel. </st><st c="12704">Bir mentollü cigara yaktı, Hüseyin’e de uzattı.</st></p>
			<p><st c="12751">— Ba da versene bir alaman Çamlıcası Zeynel Ağbi...</st></p>
			<p><st c="12803">diye sırnaştı Dumanaltı Cengiz. </st><st c="12836">Zeynel yanıtlamadı. </st><st c="12856">Hüseyin pis pis baktı Cengiz’e...</st></p>
			<p><st c="12889">— Sikter lan, sen ne annarsın bu cigaradan!</st></p>
			<p><st c="12933">Dumanaltı Cengiz Hüseyin’in yüzüne o an jilet atmayı düşündüyse de düşüncesini uygulamaya koymadı, onlara arkasını döndü sobada elini ısıtmayı sürdürdü. </st><st c="13087">Zeynel kalktı kenefe gitti. </st><st c="13115">Dumanaltı Cengiz numaralı kahveden iki kaşık çalarak avucuna sakladı, sobanın üstünde kahveci Dursun’un tıraş kabıyla su ısıtmaya koyuldu. </st><st c="13254">Kendi kendine ısıcak suyunu hazırlıyordu, kahveci Dursun geldi dikildi başına:</st></p>
			<p><st c="13332">— N’apıyon len?</st></p>
			<p><st c="13348">— Isıcak su hazırlıyoz ağbi, belkim tıraş olcaz...</st></p>
			<p><st c="13399">— Gattiyen benim sabunnan cileti gullandırtman.</st></p>
			<p><st c="13447">— Bi cilet bizden gıymatlıysa gullanmayık la Dursun Ağbi.. </st><st c="13507">Zaten ben senin ciletini gullanmam, senin surat sivilceli, bakarsın pat sivilceler bize tenakuz eder, yüzümüzün Alen Dölon’luğu bozulur...</st></p>
			<p><st c="13645">— Alırım ayamın alına Cengüz... </st><st c="13678">Sivilce diil unnar, gıl dönüyo... </st><st c="13712">Ayı... </st><st c="13719">Benim</st></p>
			<p><st c="13724">yüzüm sivilceliymiş... </st><st c="13748">tartışması gelişerek, Büfeci Hidayet’in:</st></p>
			<p><st c="13788">— Cengiz’ün de gıçı sivilcelüdür...</st></p>
			<p><st c="13824">sözleriyle iş rezalete dönüştü. </st><st c="13857">Cengiz Hidayet’in suratına jilet attı. </st><st c="13896">Önce Dursun Cengiz’i bacağından yaraladı, haybeden kurşunlarla Fırıncı Zeki, Turgut Dayı, Tacibat Efendi aramızdan ayrılırken, gözüdönen Hidayet’in kan kusan kurşunlarından isabet alan televizyonun camı gene kırılmıştı. </st><st c="14116">Asıl olaylar televizyonun camının kırılmasıyla başladı.</st></p>
			<p><st c="14171">— Her gün camını gırın diye mi gettük la biz bu televizyonu ta Alamandan bori?</st></p>
			<p><st c="14250">diyerek Zeynel yaylım ateşe geçmiş, aynalar kırılmış, bu arada Hidayet’le Zeynel’in ateşleri arasında kalan Dumanaltı Cengiz, avucunda iki kaşık numaralı kahve:</st></p>
			<p><st c="14411">— Yapman... </st><st c="14424">Ateş etmen da la, altdarafı iki gaşuk gave!</st></p>
			<p><st c="14467">diye bağırarak kan revan içinde sobanın dibine yığılmıştı...</st></p>
			<p><st c="14528">Televizyonun camının kırılması kahvede genel bir üzüntü yarattı...</st></p>
			<p><st c="14595">— Yarın da maç vardı amına goyim...</st></p>
			<p><st c="14631">gibi hayıflanmalar oldu. </st><st c="14657">Mentollü cigaralar yakıldı.</st></p>
			<p><st c="14684">Dumanaltı Cengiz’in evi yoktu. </st><st c="14716">Herkes gidince kahvede yatardı. </st><st c="14748">Dolayısıyla ölüsü o gece kahvede kalacaktı. </st><st c="14792">Bari lokantaya gidelim, denildi. </st><st c="14825">Kahve kapatılarak ırmak kıyısındaki Deniz Restorant Lokantası’na gidildi.</st></p>
			<p><st c="14898">Suskunca rakı içilmeye başlandı. </st><st c="14932">Kahveci Dursun, Dumanaltı Cengiz için üzülmeye başlamış, hatta gözyaşlarına engel olamıyarak boktan bir duygusallığa sokmuştu masayı. </st><st c="15066">Az önce enerji kısıtlaması dolayısıyla ceryan kesilmiş, mumlar yakılmıştı. </st><st c="15141">Herkesin içine bir hüzün çöktü. </st><st c="15173">Tabak gibi bir ay doğmuş, ırmağın üstünde şavkıyordu. </st><st c="15227">Hani biri bir söz etse herkes boşaldı boşalacak bir suskunluğa gömüldü Deniz Restorant Lokantası. </st><st c="15325">Kahveci Dursun’un derin derin iç geçirmesinin hemen ardından Zeynel’in:</st></p>
			<p><st c="15396">— Ulan bizim numaralı gahve de çar çur oldu bu arada...</st></p>
			<p><st c="15452">sözleri herkesi sinirlendirdi.</st></p>
			<p><st c="15483">— Zaten her bok aha u senin gahvenden çıktı!</st></p>
			<p><st c="15528">dedi Büfeci Hidayet.</st></p>
			<p><st c="15549">Zeynel bir an Hidayet’e baktı, sonra mum ışığında kendisine bakan gözleri inceledi bir bir.</st></p>
			<p><st c="15641">— Öldürdünüz çocuğu, boku benim üstüme atcaksınız di mi?</st></p>
			<p><st c="15698">sözleriyle de birden tabancasını çekerek ne kadar kurşunu varsa boşalttı karanlığa. </st><st c="15783">Kurşun sesleri kurşun seslerine karıştı. </st><st c="15824">İstasyondaki martılar kaçıştılar. </st><st c="15858">Silah sesi kesildiğinde tezgahın arkasından doğrulan Garson Cemal, Hidayet’in hayatta olduğunu görünce, eh neyse asayiş yerinde diye birden ortaya atılınca ona da yazık oldu. </st><st c="16033">Hidayet’in adamı Sümüklü Mahmut, elinde silah var sanarak alnından vurmuştu Garson Cemal’i.</st></p>
			<p><st c="16124">Kahveci Dursun ve Zeynel’in cesetleri dışarı çıkarıldı. </st><st c="16181">Hidayet sakalını sıvazlıyarak:</st></p>
			<p><st c="16211">— Herkese içki verin, parası benden... </st><st c="16251">Cengüz’ün iki kaatilinin birbirini vurması adaletli oldu,</st></p>
			<p><st c="16308">dedi ve çıktı lokantadan:</st></p>
			<p><st c="16334">— Şu çizmelerimi yıkıyayım bari, gan içinde galdı bu gavatların yüzünden...</st></p>
			<p><st c="16410">diyerek ırmağa doğru yürüdü. </st><st c="16440">Karşıgeçe’de itler uluyordu.</st></p>
			<p><st c="16468">Ürkerek bir bulutun arkasına saklandı ay.</st></p>
		</section>
	<div id="charCountTotal" value="16510"></div></body>
</html>
