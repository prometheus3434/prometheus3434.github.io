<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ayna Merdiven</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter5">
		<section>
			<h1><st c="0">AMİRAL BRİSTOL KİMDİR?</st></h1>
			<p><st c="23">Kadife bir gece. </st><st c="41">Ameliyatı gelen İngiliz askeri Ortaköy Ziya’nın önünde durayazar sanki İngiliz değilmiş gibi. </st><st c="135">Ortaköy’ün ortası Ziya. </st><st c="159">Ziya’nın ortası palmiye. </st><st c="184">Palmiye’nin ortasını ne sen sor ne ben söyleyeyim. </st><st c="235">Hava öyle bir hava ki içme katsayısı ürkünç yüksek. </st><st c="287">Herkesin içesi gelmiş, sanki yıllarca içilmemiş, çöller, vahalar ve binbirgece umutsuz aşklardan yürüyerek, sürünerek gelinmiş de buraya, bara zar zor ulaşılmış sanki. </st><st c="455">İngiliz askeri bir yerlerden geç kalmış, ondan önce kurulmuş incir çekirdeğine eziyet muhabbetler, bar onun gelişinden çok daha önce bir siyam kedisi gibi gerinmeye başlamış bile.</st></p>
			<p><st c="634">Hoşgeldiniz, sayın barmen kardeşim! </st><st c="671">İki kaşınızın arasına dört gol atmışız gibi bakmayın öyle, ne dedik, hoşgeldiniz, dedik... </st><st c="762">Siz barmensiniz biz de içmekle yükümlü bir garip İngiliz askeriyiz. </st><st c="830">Merhaba, demeyene biz hoşgeldiniz, diyoruz. </st><st c="874">Bunda alınacak bir şey yok, barışçı bir tavır, en Peres de Cuellar halimdeyim, buyrun istifade edin... </st><st c="977">Rakı efendim! </st><st c="991">Rakı rica ediyorum, efendim!</st></p>
			<p><st c="1019">İllet olurum barmen milletine. </st><st c="1051">Sizin bardağa kavuşma acelenizi bir türlü anlamak istemezler. </st><st c="1113">Oysa kendini çok rahatsız hisseder bardaksız bir bar sakini. </st><st c="1174">Hiç bir barmeni sevmedim. </st><st c="1200">Niye seveyim? </st><st c="1214">Ben rakı seviyorum, barmen aracı. </st><st c="1248">Ben de, izninizle teslimiyetçi bir rakıcı değilim... </st><st c="1301">Evet, tamam, anlaşıldı, çekil bardan ben rakımı kendim alırım. </st><st c="1364">Ayıp olan bir şey yok, senin karşında İngiliz donanmasının onurlu bir bahriyelisi var.</st></p>
			<p><st c="1450">Bu İngiliz de nerden çıktı, bilemiyorum. </st><st c="1492">Evde musluklar damlıyor, İngiliz anahtarımız yok, ordan bilinçaltı bir röveşata mı yoksa? </st><st c="1582">En İngiliz Kemal gecelerimden birini yaşamaktayım. </st><st c="1633">Zaten güneş rakı burcuna girdikten sonra bu denli ayrıntıya kafa patlatmaya değmez.</st></p>
			<p><st c="1716">Ortada bir terbiyesizlik yok. </st><st c="1747">Yüksek mühendis doktor barmenlik taslama bana. </st><st c="1794">Sen bahşetmiyorsun ki rakıyı, görevin bana rakı vermek. </st><st c="1850">Vermek ne söz, sunmak... </st><st c="1875">Sunamıyorsun. </st><st c="1889">Kemal Sunal gibi başka planet bakıyorsun. </st><st c="1931">Ben de yerinde bir ayak koyuş ve adam adama markaj yöntemiyle kendi rakımı kendim yapıyorum. </st><st c="2024">Bu akşam uçuyoruz, donanma olarak, rakibimiz Türk Hava Yolları!</st></p>
			<p><st c="2087">Hoşgeldiniz teyzeceğim. </st><st c="2112">Biz, merhaba demeyene, hoşgeldiniz diyoruz. </st><st c="2156">Çok şıksınız, zarifsiniz. </st><st c="2182">Koku olarak magie-noire size yakışmıyor ama pahalı kokudur, helal olsun, bizce bir sakıncası yok, ancak oturduğunuz yer, benim yerim. </st><st c="2316">Bir yere gitmedim, buradayım efendim. </st><st c="2354">Bar ile bir İngiliz centilmen arasında olması gereken nizami mesafeyi koruyorum. </st><st c="2435">Tam penaltı noktasındayım. </st><st c="2462">Az önce gol oldum. </st><st c="2481">Barmen İngiliz değil. </st><st c="2503">Filelerden kendi rakımı kendim aldım geldim... </st><st c="2550">Çok sıkıcısınız teyzeceğim. </st><st c="2578">Ya da şöyle özetleyelim: Amiral Bristol’ü tanırmısınız? </st><st c="2634">Bilmez misiniz? </st><st c="2650">Ben de bilmem... </st><st c="2667">O beni tanıdığını söylüyormuş kerata... </st><st c="2707">Orda burda söylüyormuş, hep kulağıma geliyor. </st><st c="2753">Deniz Nakliyatta tanıdığımız olduğunu öğrendi ya, torpil yaptıracak, koskoca amiral utanmıyor yani... </st><st c="2855">Evet...</st></p>
			<p><st c="2862">Ben mi kardeşim? </st><st c="2880">Hayır, benzetiyorsunuz, ben değilim. </st><st c="2917">Üç İstanbul Bey, ikinci sette üç İzmirli hanımla oturuyor. </st><st c="2976">Rica ederim. </st><st c="2989">Üç İzmir mi? </st><st c="3002">Bilmiyorum, belki çekilecektir... </st><st c="3036">Bakın siz sözü sündürdünüz, isterseniz tanışmamamızı sürdürsek, hatta kutlasak, onurunuza, sağlığınıza, sosyal ve yardımınıza! </st><st c="3163">Hoşgeldiniz! </st><st c="3176">Ardniyet yok canım kardeşim, hepimiz zurnayız, ardniyet saatler çok ardımızda kalmış zaten. </st><st c="3268">Biz merhaba demeyene hoşgeldin, diyoruz. </st><st c="3309">Olayımız bu.</st></p>
			<p><st c="3321">Hemen şu rakımı bitirip buradan arazi olsam iyi olacak. </st><st c="3378">Ortalık mayın dolu Tezelden gemiye dönmeli. </st><st c="3422">Kaptan da bozulur. </st><st c="3441">Dikliyorum rakıyı. </st><st c="3460">Hesabı ödüyorum çıkışa yöneliyorum. </st><st c="3496">Kapıda bekleyen kâhya sevinç içinde, sıradaki taksi şoförü sevinç içinde. </st><st c="3570">En gitmeyici tiplerden biri yola koyulmuş, gidiyor işte! </st><st c="3627">Şoför için bir esrik adam beklentisi sona eriyor, hele müşterinin kafası iyiyse, beş bin verip üstü kalsın, durumları olabiliyor, o beşbini cepten çıkaracağım diye verdiği çaba sırasında arabanın içine döktüğü paralar da caba, şoför çocukça mutlu. </st><st c="3875">Taksileniyorum. </st><st c="3891">Köprünün ayakları benden uzaklaşıyor. </st><st c="3929">Demek demir aldık gidiyoruz, güzel. </st><st c="3965">İnsanın yaşadığının bilincinde olması güzel.</st></p>
			<p><st c="4009">Taksideyim. </st><st c="4022">Ortaköy’den Beşiktaş’a doğru gidiyoruz, gece saat sıfır iki ve ben tüm bunların farkındayım... </st><st c="4117">Helal olsun bana bu Dolmabahçe bulvarı ve daha bir sürü bulvar...</st></p>
			<p><st c="4182">— Eve mi? </st><st c="4193">diyor şoför.</st></p>
			<p><st c="4205">— Gemiye, demek istiyorsun yani... </st><st c="4241">Bu saatte limana gidilmez. </st><st c="4268">Doğru Amiral Bristol’lere gidelim. </st><st c="4303">Karısı da sevinir. </st><st c="4322">Dolma yapmıştır. </st><st c="4339">Yapmamışsa adiyim... </st><st c="4360">Yalnız iki önemli sorun var. </st><st c="4389">Birincisi görece bir sorun, sora sora Bristol bulunur. </st><st c="4444">Nerede oturur bu Amiral Bristol? </st><st c="4477">Değişik taksi duraklarından birbirini tutmayan renkli türkçe yanıtlar alınır, yanıtların bir ortası alınır, gerisi pusula işi... </st><st c="4606">Yani diyelim ki bu konuyu özümledik, ikinci sorun daha ürkütücü: kim bu Amiral Bristol?</st></p>
			<p><st c="4693">— Lalezar’a mı ağbi?</st></p>
			<p><st c="4714">— Nerden anladın?</st></p>
			<p><st c="4732">— Zırvalamanızdan şey yaptım ağbi...</st></p>
			<p><st c="4769">Seviyorum anlayışlı şoförleri.</st></p>
			<p><st c="4800">— Amiral Bristol evde mi evde mi? </st><st c="4835">Heavymetal yerde mi yerde mi?</st></p>
			<p><st c="4864">diye sportmen bir İngiliz bahriyelisi olarak attım kendimi Lalezar’ın pistine. </st><st c="4944">Şoför de peşimde, parasını istiyor. </st><st c="4980">Vereceğiz, kaçmıyoruz gel sen de iki dingilde, kan dolaşımın çağdaş bir ahenge ulaşsın. </st><st c="5068">Paranı kaçıran yok, paran bende, cebimde, bizimle dansa katılıyor. </st><st c="5135">Senin karşında koskoca İngiliz donanmasının mutemet bahriye eri var. </st><st c="5204">Yaa! </st><st c="5209">Gayet tabii.. </st><st c="5223">Omuzlar biraz daha esnek canım şoför kardeşim... </st><st c="5272">Evet... </st><st c="5280">Hiç bir dans hiç bir sınıfın tekelinde değildir, dingilde kafana göre, o kadar... </st><st c="5362">Zaten bunların hiç biri dans değildir. </st><st c="5401">Sen Amiral Bristol’ü görecektin vals yaparken... </st><st c="5450">Neyse, al şu paranı, işine takıl. </st><st c="5484">Beni bar paklar.</st></p>
			<p><st c="5500">Rakı, canım kardeşim! </st><st c="5523">Niye hazırlamıyorsunuz?</st></p>
			<p><st c="5546">Dakikalar önce kapıdan içeri adım atmakla yetinmemiş, kahraman şoför arkadaşımla kendimi piste atmışım. </st><st c="5651">Tolga Han değilim ya, iki dingildeyip geleceğim. </st><st c="5700">İnsancıl dingildeme istemlerime ket vurmuyorum, o kadar. </st><st c="5757">Birazdan bara, rakı, diye çökeceğim belli. </st><st c="5800">Bu biliniyor. </st><st c="5814">Hemen dağlar gibi buzlar içinde rakımı hazırlasana, ben bara yanaşırken, buyrun, diye sunsana!.. </st><st c="5911">Pistteki petek-konut memeli karıyı seyretmekten rakılara tonik, cinlere su katmaya başladın. </st><st c="6004">Barmenlik zor iştir, at bakıcılığına benzemez... </st><st c="6053">Tamam, suyu yeter. </st><st c="6072">Sen hemen bir ikinci hazırla. </st><st c="6102">Hazırlaman uzun sürüyor... </st><st c="6129">Afedersiniz beyefendi, bar daha aşağıda bir düzeyde, sizin bar saygınlığı göstererek abandığınız mıntıka omuzum oluyor... </st><st c="6251">Affedersem, bir daha yaparsınız. </st><st c="6284">Hayır, tanışmıyoruz. </st><st c="6305">Benzetiyorsunuz. </st><st c="6322">Bu saatten sonraki tanışmaların geçerliliğine inanmıyorum. </st><st c="6381">Sizi ömür boyu anımsamayacağımdan eminim. </st><st c="6423">Hayır, tanışmayalım kardeşim... </st><st c="6455">Susar mısınız? </st><st c="6470">Susmaz mısınız? </st><st c="6486">Peki. </st><st c="6492">Amiral Bristol’ü bilir misiniz? </st><st c="6524">Bilmezsiniz elbette, nereden bileceksiniz, kendisi 28 Ocak 1919’da, hiç unutmam, filosuyla İstanbul’a geldi. </st><st c="6633">Altı ay kadar birlikte takıldık. </st><st c="6666">Baktım iyi içiyor, söyledim padişaha, bu amiral adam gibi içki içiyor, bir yanlışı yok, dedim. </st><st c="6761">Padişahın da hoşuna gitmiş durum, zaten padişah beni mi kırıcak, onu Osmanlı Devleti nezdinde yüksek komser ilan ettim, dedi. </st><st c="6887">Rahat ettik tabii.. </st><st c="6907">Bizim Amiral yüksek komser, devriyelerle aramız şurup gibi. </st><st c="6967">O meyhaneyi kapattık, bu barı kapatıyoruz, yok! </st><st c="7015">Amiralle bizi gören çakıyor selamı geçiyor... </st><st c="7061">İşte biz bu Amiral Bristol’le böyle her gece iç allah iç, iç allah iç... </st><st c="7134">diyordum ki karşımdaki düştü, derin bir nefes aldım. </st><st c="7187">İçkimi dikledim. </st><st c="7204">Hesabımı ödedim. </st><st c="7221">Barmenle üç beş kez, komilerle yedişer kez öpüştükten sonra çıktım Lalezar’dan. </st><st c="7301">Taksilendim. </st><st c="7314">Limanda indim. </st><st c="7329">Geminin merdivenlerini çıktım. </st><st c="7360">Geminin giriş kapısı kapalı. </st><st c="7389">Bu kadar da sorumsuzluk olmaz nerdeyse birliğime katılamayacağım. </st><st c="7455">Benim bir anahtarım olacak. </st><st c="7483">Ceplerimi araştırdım, aman anahtarı denize düşürmeyelim. </st><st c="7540">Bu kapının kilidi neden deniz düzeyinin altında acaba? </st><st c="7595">Neye göre yapıyorlar? </st><st c="7617">Hangi liman talimatnamesine uyuyor. </st><st c="7653">Neyse kapıyı açtım, fakat kamarama gidecek kadar mecalim yok, koridorda, gömlek, çorap, pantalon fayrap edildi, kıçüstünde bir kanapeye zor attım kendimi...</st></p>
			<p><st c="7809">Yıldız ve karayelden iki ila dört gücünde bir fırtınayla kendime geldim. </st><st c="7883">Meğer demir almışız. </st><st c="7904">Kıçüstü bir iniyor bir çıkıyor. </st><st c="7936">Nereye gidiyoruz böyle? </st><st c="7960">Kaptan nerde? </st><st c="7974">Sallanarak kamarama gittim. </st><st c="8002">Dolabı açtım, bir soda içtim. </st><st c="8032">Kendime gelir gibi oldum. </st><st c="8058">Bir soda daha... </st><st c="8075">Gün doğuyor, evimdeyim, don fanilayım, başım çatlıyor, miğdemde acayip gaz. </st><st c="8151">Kapıcı kapının altından cumartesiyi bildiren gazeteleri dürtükledi. </st><st c="8219">Karnımdaki gaz genleştikçe genleşti, ağrılar şiddetli sancıya dönüştü, doğurdum doğuracağım, erkek olursa adını Amiral Bristol koyacağım.</st></p>
			<p><st c="8356">Cumartesi günü zart diye doktor bulunmaz ki, üstelik milli bir içici olarak doktor kavramıyla ilişkimi keseli yıllar olmuş. </st><st c="8481">Birinin teyzesinin teyzesinin teyzesi kekik kaynatılıp içilmesini öneriyor. </st><st c="8557">Kadın teyzesinin teyzesinin teyzesi yaşlara ulaştığına göre, bir bildiği vardır herhalde diye, deneme-yanılma metoduna geçiliyor. </st><st c="8687">Kekik etkili olmuyor. </st><st c="8709">Nane-limon içsin. </st><st c="8727">Hay hay, nane-limon, duble! </st><st c="8755">Sancının kesilmesi bir yana giderek şiddetleniyor. </st><st c="8806">Telefonla bir doktor dost bulunuyor. </st><st c="8843">Hemen bir bepanten iğne vurulmanın yararını anlatıyor. </st><st c="8898">Bir taksi, doğru bir nöbetçi eczaneye!</st></p>
			<p><st c="8936">— Hangisi nöbetçi bilmiyorum, kardeşim. </st><st c="8977">Bir eczanenin önünde duracaksın, ineceksin, bakıcaksın, adresi öğreneceksin, o adresi bilmek zorunluluğun var, çünkü İstanbul’da taksi şoförlüğü yapıyorsun senin Elâzığ’dan geçen hafta gelip bu hafta taksi şoförlüğüne başlamış olman beni ilgilendirmiyor. </st><st c="9232">Bas gaza, çabuk ölüyorum.</st></p>
			<p><st c="9257">Dikiz aynasından renkli türkçe baktı şoför. </st><st c="9302">Bakışıldı. </st><st c="9313">Bakan bakana helal olsun tavrı. </st><st c="9345">Fakat sancıdan ölüyorum onunla bakış yarıştıracak halde değilim, yoksa benim bakışım onun bakışını un ufak eder... </st><st c="9460">Sapma oraya yahu, ne işimiz var o tarafta, oralarda hiç eczane yoktur. </st><st c="9531">Burdan sola. </st><st c="9544">Burdan sağa. </st><st c="9557">Doğru ilerle, sapma, ilerle. </st><st c="9586">Bak sağda eczane var, önünde dur, nöbeçi eczanelerin isim ve adreslerini bana oku. </st><st c="9669">Tamam, dur burda. </st><st c="9687">Ne eczanesi yazıyor? </st><st c="9708">Adres ne? </st><st c="9718">Ne sokak? </st><st c="9728">Tamam, bildim gel, gazla, doğru Cihangir... </st><st c="9772">Off... </st><st c="9779">Ay.. </st><st c="9784">İkinci sokaktan sağa. </st><st c="9806">İşte burası. </st><st c="9819">Ve fakat kapalı. </st><st c="9836">Allahallah. </st><st c="9848">Bir eczanenin ışıklı ilanında nöbetçi olarak adı yazılı eczane nasıl kapalı olabiliyor? </st><st c="9936">Nöbet anlayışları mı değişik? </st><st c="9966">Şoföre kalsa, sık sık oluyor. </st><st c="9996">Kalfa sıkılarak kapatıp gitme özgürlüğünü mü kullanıyor? </st><st c="10053">Yazan mı yanlış yazıyor. </st><st c="10078">Şoföre kalsa, burayı nöbetçi yazan eczanenin kalfası bu eczanenin kalfasına gıcıktır, kıllığına yazmıştır... </st><st c="10187">Tamam, peki; caddeye çık, doğru Teşvikiye... </st><st c="10232">Kasislere girme, sancım var, ölüyorum. </st><st c="10271">Dur, bak işte açık eczane. </st><st c="10298">Dur! </st><st c="10303">İyi akşamlar efendim, bir bepanten iğne yaptırmak istiyorum. </st><st c="10364">Ölüyorum da. </st><st c="10377">Arkaya mı geçeyim? </st><st c="10396">Sağolun! </st><st c="10405">Oh ne güzel acıdı! </st><st c="10424">Elinize sağlık! </st><st c="10440">İğne yapmaya bugün mü başladınız? </st><st c="10474">Borcum nedir? </st><st c="10488">Öyle mi? </st><st c="10497">Burcunuz nedir? </st><st c="10513">Buyrun! </st><st c="10521">Çabuk beni evime götür taksi...</st></p>
			<p><st c="10552">İğneden sonra gelen geçici bir ferahlama, bir tür bayılma, uyku denemeleri. </st><st c="10629">Derken karnımdaki küçük denizci çocuğun sonsuz tekmeleri yeniden başlıyor. </st><st c="10704">Zar zor doğuyor gün. </st><st c="10725">İyi günler doktor hanım, pazar pazar rahatsız ettik sizi. </st><st c="10783">Hasta ben oluyorum. </st><st c="10803">Evi kolay buldunuz mu? </st><st c="10826">kimi geceler ben bile bulamıyorum. </st><st c="10861">Daha önce böyle bir şey, yani çocuk doğuracakmışım gibi, hiç olmadı... </st><st c="10932">İçki? </st><st c="10938">İçerim efendim! </st><st c="10954">Miktar bilemiyorum Ziya’nın barmeni Necati Bey’e sorabiliriz... </st><st c="11018">Evet, derhal aldıralım o ilaçları. </st><st c="11053">Teşekkür ederiz doktor hanım evimizin darmadağınıklığına dek teşrif ettiniz.</st></p>
			<p><st c="11129">Borcumuz nedir? </st><st c="11146">Neden gerdan kırıyorsunuz? </st><st c="11173">Yeni gelin doktor musunuz? </st><st c="11200">Eve hiç doktor çağırmadık ki, nereden bilebiliriz? </st><st c="11251">Bu bakımdan az gelişmiş bir hastayım. </st><st c="11289">Pazartesi sabahı hastaneye mi geliyorum? </st><st c="11330">Ben hiç hastane sevmem. </st><st c="11354">Ziyaretçi olarak gitmekten nefret ederim, hastane kokusundan nefret ederim, deliririm. </st><st c="11441">Alman hastanesi hastane kokmaz mı? </st><st c="11476">Alman mı kokar? </st><st c="11492">Kokusuz hastane olmaz. </st><st c="11515">Muayenehanenize gelsem olmaz mı? </st><st c="11548">Röntgen çekilecek. </st><st c="11567">Gayet tabii. </st><st c="11580">Anlıyorum doktor hanım. </st><st c="11604">Tünaydın!</st></p>
			<p><st c="11613">Aldırılan ilaçlar bir nebze ağrıları dindirdilerse de pazartesi sabahı davul gibi bir karınla uyandık. </st><st c="11717">Hastaneye gidilecek, hiç bir pantalona giremiyoruz. </st><st c="11769">Gebelik pantalonum yok ki. </st><st c="11796">En bol pantalon önü iliklenmeden giyildi, üstüne bir ceket, ceketin ceplerinin içinden pantalonun beli tutuluyor, birdenbire halkımızla donla karşı karşıya kalınmaması için. </st><st c="11970">Önce ben sonra karnım taksiye bindik, doğru Alman hastanesi! </st><st c="12031">Ne bakıyorsun hamşo şoför, alman bir façamız yok mu, yani hasta bir façamız yok mu? </st><st c="12115">Haydi, aç taksimereyi, dağlar inlesin...Günaydın doktor hanim, ben hamile hastanız. </st><st c="12199">Önce kan ve idrar tahlili, sonra röntgen. </st><st c="12241">Sonuç derhal hastaneye yatmam gerek... </st><st c="12280">Saçmalamayın canım? </st><st c="12300">Derhal, nasıl yatarım, işim gücüm var benim... </st><st c="12347">Yok ya? </st><st c="12355">Yani hiç hastaneye yatmadım da... </st><st c="12389">Bir koltuğa yığılıyorum, doktorcuğum beni yatıracak bir boş yatak bulmak için koşturuyor. </st><st c="12479">Dört kişilik bir odada tek bir yatak varmış. </st><st c="12524">Dünyada yatmam. </st><st c="12540">Ben başkalarıyla yatamam. </st><st c="12566">Hasta arkadaşlıklar kurmayı düşünmüyorum. </st><st c="12608">Zaten benim bir şeyim yok, hafif hamileyim, hepsi bu. </st><st c="12662">İlginize teşekkürler doktor hanım, ben bir kasa soda alıp eve gidip derdime yanayım. </st><st c="12747">Efendim? </st><st c="12756">Benim için mi? </st><st c="12771">Başka bir hastenede mi? </st><st c="12795">Amiral Bristol hastanesi mi? </st><st c="12824">Öyle bir hastane mi var? </st><st c="12849">Ha! </st><st c="12853">Çok ilginç! </st><st c="12865">Demek siz oranın da doktorusunuz öğleden sonraları. </st><st c="12917">Hımm. </st><st c="12923">Odam orada ayrıldı yani... </st><st c="12950">Hemen gidip yatıyorum. </st><st c="12973">Emredersiniz doktor hanım. </st><st c="13000">Amiral Bristol ha? </st><st c="13019">Vay canına! </st><st c="13031">Amiral’i an pijamanı hazırla!</st></p>
			<p><st c="13060">Güzelbahçe sokakta bildiğimiz amerikan hastanesi, meğer ismi Amiral Bristol. </st><st c="13138">Buyurduk. </st><st c="13148">Odamız ayrılmış. </st><st c="13165">Birinci kat, 114 numara. </st><st c="13190">Kıçımda zor duran pantalonu, ceketi fırlattım. </st><st c="13237">Attım kendimi beyaz çarşaflara. </st><st c="13269">Doktorum geldi. </st><st c="13285">Serum mu? </st><st c="13295">Bağlayın ne yapalım. </st><st c="13316">Haydi cici serumum takıldı, sol kol iptal, sakın kımıldamayacak. </st><st c="13381">Kaka? </st><st c="13387">Çiş? </st><st c="13392">Pipet verilecek, küvet verilecek. </st><st c="13426">Güzel. </st><st c="13433">Bu ne böyle doktor hanım? </st><st c="13459">Bu boru? </st><st c="13468">Benim burnumdan miğdeme indirilecek, vakum sistemiyle miğdede ne varsa çekecek! </st><st c="13548">Al babayı! </st><st c="13559">Yani, çok özür dilerim doktor hanımcığım, fakat ben burnuma öyle şeyler sokturamam, siz galiba beni Cyrano de Bergerac’la karıştırıyorsunuz. </st><st c="13700">Yapmayın doktor hanım, bakın girmiyor, ben annesinin sevgili bir çocuğuyum, sinüzit geçirdim, olmaz, aah! </st><st c="13806">Derken tüpün ucu miğdede, artık tamamen cendereye alınmış bulunuyoruz. </st><st c="13877">Tıp dört sıfır galip, kalecimiz kırmızı kartla oyun dışı, orta hakem Amiral Bristol. </st><st c="13962">Devrisi gün her nedense başoperatörle tanışıyoruz. </st><st c="14013">Karnımın değişik yerlerine tıp tıp vurarak suskun suskun yüzüme bakıyor, gidiyor. </st><st c="14095">Daha sonra asistanı gelip karnımı inceliyor. </st><st c="14140">Bunu saatler süren röntgen seansları izliyor, akşamüstü doktor hanım ve başoperatör ameliyat kararında birleşiyorlar.</st></p>
			<p><st c="14257">Ameliyat mı? </st><st c="14271">Dünyada olmam. </st><st c="14286">Ameliyatta giymem gereken pijamalar getiriliyor. </st><st c="14335">Sivrisinek kılıklı bir herif elinde bir permatik göbeğimin altındaki kılları kesiyor. </st><st c="14421">Ne yani? </st><st c="14430">Ben şimdi resmen ameliyat mı oluyorum? </st><st c="14469">Niye? </st><st c="14475">Bilemiyoruz? </st><st c="14488">Açıp bakacağız! </st><st c="14504">Söz konusu olan buzdolabı değil ki, karnımız. </st><st c="14550">Derken tekerlekli arabaya yatıyorum, artık yalnız gerileyen tavanı görüyorum. </st><st c="14628">İşte asansördeyiz. </st><st c="14647">Tepemde ölü yıkayıcı kılıklı bir herif, asansörden çıkıyoruz, çamaşırhanemsi bir yere giriyoruz, işte ameliyathane, o filimlerdeki lambalar, Ağzı bağlı hemşireler, başoperatör, asistanı, narkoz aleyisselam, kollarımı bağlıyorlar. </st><st c="14877">Narkoz başlıyor. </st><st c="14894">Ayıldığımda arabam asansörden çıkıyor, doktor hanım başucumda. </st><st c="14957">Eski bir dostun elini tutar gibi tutuyorum elini, sıkıyorum. </st><st c="15018">O da sıkıyor elimi.</st></p>
			<p><st c="15037">— Geçti! </st><st c="15047">diyor.</st></p>
			<p><st c="15053">— Doktor hanım, Amiral Bristol kim?</st></p>
			<p><st c="15089">Doktorcuğum gülümsüyor, odama getiriyorlar. </st><st c="15134">Başımda pervane bir hastabakıcı kız, tansiyonu ölçüyor, ateş ölçüyor. </st><st c="15204">Özel hastabakıcımmış meğer, sabaha dek bekleyecekmiş başımda. </st><st c="15266">İyi. </st><st c="15271">Beklesin. </st><st c="15281">Gecede 7000 lira alırmış. </st><st c="15307">Öyle mi? </st><st c="15316">Peki, alsın! </st><st c="15329">Evde para basmıyor muyuz? </st><st c="15355">Basıyoruz. </st><st c="15366">Arasıra dalıyorum. </st><st c="15385">Birdenbire uyanıyorum. </st><st c="15408">Narkozun etkisi tam geçmiş değil. </st><st c="15442">Dikiş yerleri acımaya başlıyor. </st><st c="15474">Kim ulan bu Bristol’lü amiral?</st></p>
			<p><st c="15504">Tak serum çıkar serum geçiyor günler, amiral hakkında sağlıklı bilgi toplayamıyorum. </st><st c="15590">Pipet ve küvetlerimi döken kadına bakılırsa:</st></p>
			<p><st c="15634">— Bu hastaneyi kurmuş işte. </st><st c="15663">Çok dirayetli adammış.</st></p>
			<p><st c="15685">— Ne zaman kurmuş?</st></p>
			<p><st c="15704">— Çok eskiden.</st></p>
			<p><st c="15719">— Amerikalı mıymış?</st></p>
			<p><st c="15739">— Tabii.</st></p>
			<p><st c="15748">— Niye burda kurmuş hastaneyi?</st></p>
			<p><st c="15779">— Türkleri çok severmiş.</st></p>
			<p><st c="15804">Odaya paspas yapan orta anadolulu adama kalsa amiral bristol türk ancak neden isminin Bristol olduğunun açıklaması derin sessizlik ve aynı köşeyi anlamsızca uzun uzun paspas.</st></p>
			<p><st c="15979">Hastabakıcılar okullu olmanın endişesiyle daha bilimsel açıklamalar getirmek çabasındalar:</st></p>
			<p><st c="16070">— Florans Naytingeyl gibi...</st></p>
			<p><st c="16099">— Doktor muymuş amiral?</st></p>
			<p><st c="16123">— Evet.</st></p>
			<p><st c="16131">— Neden adı Doktor Bristol değil?</st></p>
			<p><st c="16165">— Filosu varmış.</st></p>
			<p><st c="16182">— Hipokrat yemini edip savaşa mı gitmiş? </st><st c="16224">Nerde savaşmış? </st><st c="16240">Nişantaş’ında böyle bir savaş mı olmuş? </st><st c="16280">Neden okullarda okutulmuyor Doktor Bristol’ün Nişantaşı meydan muharebesi?</st></p>
			<p><st c="16354">Çok sıkıldım hastahaneden, taburcu olmak istiyorum, hekimler bu isteğime katılmıyorlar. </st><st c="16443">Ultrasonografi yapılması gerekiyormuş. </st><st c="16482">Yapın, ne bekliyorsunuz? </st><st c="16507">Hastanede bulunan ultrasonografi makinesini kullanmasını ve okumasını bilen Bişey hanım izindeymiş. </st><st c="16607">Kim dedi bana Temmuz’da ameliyat ol diye? </st><st c="16649">Bişey hanımın yerine bakan Şey hanımsa ultrasonografi makinesinin dilinden anlamıyormuş. </st><st c="16738">Madem anlamıyor nasıl yerine bakıyor? </st><st c="16776">Yani Bişey hanımın oturduğu koltuğa gözlerini dikip tüm gün gözlerini oradan ayırmıyarak mı yerine bakıyor? </st><st c="16884">Şey hanım Bişey hanımın neresine bakıyor? </st><st c="16926">Tüm bunları düşünüyor ve fakat soramıyoruz. </st><st c="16970">Hastanede ukala hasta sevmiyorlar. </st><st c="17005">Bunu daha önce belirttiler.</st></p>
			<p><st c="17032">Yirmiikinci günün sabahı dışardan gelecek bir ultrasonograf bayanın bu işi yapabileceği müjdelendi. </st><st c="17133">Tekerlekli sandalyem geldi. </st><st c="17161">En sevdiğim oyuncağım serum şişemi kucağıma aldım, en lunapark duygularla bindim tekerlekli sandalyeye. </st><st c="17265">Ardımda hemşirelerin en aptalı olduğu biraz sonra beni aşşağıda unutarak yukarı dönünce resmiyet kazanacak olan, ismini bilmediğim mavi beyaz pötikare giysili, beyaz yaşmaklı hamşo kız. </st><st c="17451">İtti tekerlekli sandalyeyi. </st><st c="17479">Ben sanki sıfır-beş yaş grubu hiç çocukmuşum gibi, ağzımla:</st></p>
			<p><st c="17538">— Iııın.. </st><st c="17549">ııııın.. </st><st c="17558">ınnınıııın...</st></p>
			<p><st c="17571">türünden arabacılık oynama sesleri çıkararak gazladık koridorda. </st><st c="17637">Asansörle aşşağı indik. </st><st c="17661">Düşünüp de söylemediklerimin hepsini gözümden çakan cinfikir doktor hanımcığım güleryüzle karşıladı beni. </st><st c="17767">Ultrasonografi makinesini inceleyen yeni gelen hanım maleseflerini bildirdi. </st><st c="17844">Onun bildiği makine ile hastanenin makinesi farklıymış, bu makinede kesin bir sonuç veremezmiş, ben en iyisi öğleden sonra 14.00’de o hanımın özel laboratuarına gidip, yirmi bin lira bayılsaymışım. </st><st c="18042">Bayılırız n’olucak, her gece para basmayı sürdürüyoruz nasılsa.</st></p>
			<p><st c="18105">Alt kata inmişken, bir önden, bir yandan sol akciğer filmi çekilmesini istedi doktorum. </st><st c="18194">Akciğer sabıkalı ya, önden yandan fotoğrafını çekip dosyaya koyacaklar. </st><st c="18266">İlerde bir gün benim akciğer’e iyi hal kâğıdı gerektiğinde, o dosyamı çıkarıp:</st></p>
			<p><st c="18344">— Al babayı!</st></p>
			<p><st c="18357">diyecekler. </st><st c="18370">Buyurunuz çekiniz, maksat röntgen olsun. </st><st c="18411">Röntgen de bu ışınları bu günler için icad etti. </st><st c="18460">En ront günler sizin olsun Metin Bey! </st><st c="18498">Röntgencinin adını her seferinde unutuyorum ve fakat sol üst cebinin üstünde yazılı, oradan okuyorum ve cümle içinde kullanıyorum. </st><st c="18629">İsimlerini unutmamamdan çok mutlu oluyorlar isimleri sol üst cepleri üstünde yazılı olan hastanenin küçük insanları. </st><st c="18746">Röntgen odasından çıktık ne hamşo hastabakıcı var ortada ne de benim çarpışan otomobil. </st><st c="18834">Orada çay ve sigara içmekle görevli bayana durumu bildirdim. </st><st c="18895">Yukarı telefon edildi. </st><st c="18918">Hamşo sırıtarak geldi:</st></p>
			<p><st c="18940">— Ben de yukarı gittim, aklımda bir şey... </st><st c="18984">Bir şey unuttum... </st><st c="19003">Bir şey unuttum, ama ne? </st><st c="19028">diye dolanıp duruyorum yukarda... </st><st c="19062">Aşağıdan telefon ettiler de uyandım, sizi unutmuşum...</st></p>
			<p><st c="19116">— Amiral Bristol kim biliyor musunuz?</st></p>
			<p><st c="19154">— Ne kimi? </st><st c="19166">Amiral Bristol hastanenin adı... </st><st c="19199">Guraba kim? </st><st c="19211">Haseki kim?</st></p>
			<p><st c="19222">Asansör. </st><st c="19232">Koridor. </st><st c="19241">Odam. </st><st c="19247">Neyse bu hamşo şoförle kazasız belasız yatağıma ulaşıyorum. </st><st c="19307">Daha yatağa uzanmamla birlikte bir hemşire yepyeni bir serumla geliyor. </st><st c="19379">Nefret etmeye başladım serumdan. </st><st c="19412">Şişenin bir kolu tutsak etmesi sorun değil, serumu takmak için damar aranması ve damar sanılarak elimin kolumun orasına burasına cart curt iğne sokulmasından sıkıldım Kollarım omuzdan tırnağa ağrıyor. </st><st c="19613">Sonunda iğne tamamen rastlantısal olarak bir damara giriyor, hemşirede bir gece kuşu sevinci hemen bastırıyor flasteri, sarıyor sarmalıyor orayı, başlıyor bitmez tükenmez serum azabı damlaya damlaya bok biter!</st></p>
			<p><st c="19822">Öğleden sonra o hanımın özel laboratuarına gitmek üzere gene çarpışan otomobilimle aşşağı indik. </st><st c="19920">Taksi gelecek. </st><st c="19935">Binilecek. </st><st c="19946">Taksi gelmiyor. </st><st c="19962">Oysa hastanenin önü taksi durağı, durakta taksiler var, gelmiyorlar. </st><st c="20031">Hemşire açıklıyor durumu. </st><st c="20057">Hastanemiz genellikle o duraktan Remzi ve Hüseyin’i kullanırmış. </st><st c="20122">Öbür şoförler de buna gıcık olurlarmış. </st><st c="20162">Şimdi ne Remzi var ne Hüseyin, öbürleri de anüslerini kaldırmıyorlar işte! </st><st c="20237">Şikâyet etmek gerek bunları edebiyatı sürüyor. </st><st c="20284">Başka bir taksi durağından taksi çağırılmasmı öneriyorum. </st><st c="20342">Düşüncem dahiyane bulunuyor. </st><st c="20371">Başka bir duraktan taksi geliyor. </st><st c="20405">Öne, şoförün yanma biniyorum.</st></p>
			<p><st c="20434">— Geçmiş olsun ağbi! </st><st c="20456">Apandisit mi?</st></p>
			<p><st c="20469">Anlamsızca baktım şoförün suratına. </st><st c="20506">Apandisit olsa n’olucak olmasa n’olucak? </st><st c="20547">Tarife mi değişiyor? </st><st c="20568">Kimi hastalara güpegündüz gece tarifesi mi uygulanıyor? </st><st c="20624">Pijamalıyız, ameliyatlıyız, belli. </st><st c="20659">Nereye? </st><st c="20667">diye sorsana. </st><st c="20681">Gideceğimiz yeri söyledim. </st><st c="20708">Yavaş ve sarsmadan gitmeğe özen göstermesini tembihledim, caddeye çıktı. </st><st c="20781">İstanbul cıvıl cıvıl. </st><st c="20803">Benim ameliyatım kentteki yaşamı felce uğratmamış. </st><st c="20854">Alış verişler, süsler püsler, randevular, buluşmalar, koklaşmalar, kaçamaklar aynı hızla sürüyor.</st></p>
			<p><st c="20951">O hanımın laboratuarı gerektiğinden fazla şık. </st><st c="20999">Amiral Bristol’den geliyorum. </st><st c="21029">Bekleniyorum. </st><st c="21043">Kağıdınıza bakalım. </st><st c="21063">Bakın. </st><st c="21070">Onbeş bin lira verin. </st><st c="21092">Verelim. </st><st c="21101">Şu odaya girin. </st><st c="21117">Peki. </st><st c="21123">O hanım bizi ultrasonografi makinesinin altına yatırdı. </st><st c="21179">Vazelinimsi bir şey sürdü karnıma, başladı mikrofonla traş makinesi arası bir aygıtı karnımda dolaştırmaya, önündeki televizyon ekranındaki lekelere bakıp:</st></p>
			<p><st c="21334">— İşte karaciğeriniz, işte dalağınız! </st><st c="21373">İşte Karadeniz!</st></p>
			<p><st c="21388">gibisinden söyleniyor. </st><st c="21412">Kadın falcı gibi. </st><st c="21430">Ben bir şey göremiyorum, o hababam anlatıyor. </st><st c="21476">Sonuç olumlu. </st><st c="21490">Bir sevinç dönüyoruz. </st><st c="21512">Amiral Bristol’lere. </st><st c="21533">Hemşirelerde beni görmekten büyük bir sevinç, ellerinde birer serum şişesi. </st><st c="21609">İkisi birden takılacakmış. </st><st c="21636">Sağ ve sol kollarımı dirseğimden plastik bir kabloyla kopasıya düğüm edip başlıyorlar damar araştırmalarına. </st><st c="21745">Petrol arar gibi aranmaz ki bu imanını sevdiğimin damarı, zart zurt oraya buraya sokuyorlar iğneleri. </st><st c="21847">Çıldırmak üzereyim. </st><st c="21867">Hemşirelerden biri:</st></p>
			<p><st c="21886">— Sizin de damarınız yok ki!</st></p>
			<p><st c="21915">deyince de çıldırıyorum. </st><st c="21941">Düşman saflarına gönderilen birer el bombası gibi patlıyor iki serum şişesi koridorda.</st></p>
			<p><st c="22027">— Defolun. </st><st c="22039">Taktırtmıyorum. </st><st c="22055">Doktorumu arayın. </st><st c="22073">Hastanız delirdi deyin.</st></p>
			<p><st c="22096">İki hemşire korkulu gözlerle uzaklaşıyorlar. </st><st c="22142">Uzaklaşsınlar. </st><st c="22157">Ben buraya koldan aküponktür tedavisine gelmedim. </st><st c="22207">Benim damarım yok. </st><st c="22226">Kanım taksiyle dolaşıyor. </st><st c="22252">Kamu taşımacılığından nefret ederim. </st><st c="22289">Turp gibiyim. </st><st c="22303">Bıraksalar bütün bu hemşireleri sabaha dek düzerim. </st><st c="22355">Bırakmazlar tabii. </st><st c="22374">Amiral Bristol müyüm ben? </st><st c="22400">Amiral Bristol kim? </st><st c="22420">Hemşireleri düzeltmiş mi? </st><st c="22446">Niye düzeltmesin? </st><st c="22464">Amiraller de sever.</st></p>
			<p><st c="22483">Hoşgeldiniz doktor hanım, biz merhaba demeyene hoşgeldiniz, diyoruz. </st><st c="22553">Çok sıkıldım hastaneden. </st><st c="22578">Ben evimi, evim beni çok fena özledik. </st><st c="22617">Ya taburcu oluyorum ya da taburcu oluyorum. </st><st c="22661">Bu gece çarşafları birbirine düğümleyip pencereden kaçıyorum. </st><st c="22723">Serumsuz ve sorumsuz bir yaşam düşünüyorum...</st></p>
			<p><st c="22768">Doktor hanımcığımın en büyük özelliği, ben sinirliyken susuyor, sevecen gözlerini dikiyor gözlerimin içine, gözlerinin içinin dibi gülüyor. </st><st c="22909">Benim bağırıp çağırmam bitince, yumuşak bir sesle:</st></p>
			<p><st c="22959">— Peki ne yapalım?</st></p>
			<p><st c="22978">diyor. </st><st c="22986">Hıyar gibi kalıyorum. </st><st c="23008">Evet, ne yapalım peki? </st><st c="23031">Antibiyotik tedavisini tamamlamamanın hiç bir yararı yok. </st><st c="23089">Haklısınız. </st><st c="23101">Emredersiniz. </st><st c="23115">Kolumda kalınca bir damar bulunup, oraya, sürekli orada kalacak bir kelebek iğne takılması ve onun antibiyotiklerim bitene dek çıkarılmaması konusunda anlaştık, bir tür damar prizi, serumun fişi ona takılacak, her gün damar arama sapıklığına paydos. </st><st c="23365">Bir tür prizin adı katater fakat hastanemizde yok. </st><st c="23416">Alman hastanesine telefon edilerek hemşire Rozmari’den bir adet rica edildi. </st><st c="23493">Alman-Amerikan dayanışması sonucu katater geldi. </st><st c="23542">Gelmesi yetmiyor, hastanemiz hemşirelerinin “o şey” dediği zamazingonun damara takılması gerekiyor... </st><st c="23644">Birden odama daha önce hiç görmediğim, tanımadığım üç hemşire girdi. </st><st c="23713">Takılması gereken “O şey”i incelediler. </st><st c="23753">Kollarımı incelediler. </st><st c="23776">Sonunda kendinden en emin olan uzak-doğu güzeli Ülkü hemşire, zırt diye bir damara giriverdi. </st><st c="23870">Ne girdiğini duydum ne en ufak bir acı. </st><st c="23910">Baktım flasterliyor.</st></p>
			<p><st c="23930">— Tamam mı?</st></p>
			<p><st c="23942">dedim.</st></p>
			<p><st c="23949">— Tamam!</st></p>
			<p><st c="23958">dedi. </st><st c="23965">İnanamıyorum. </st><st c="23979">Demek böyle yumuşak iniş de var damara. </st><st c="24019">Kalkıp öpücem uzak-doğu güzelini. </st><st c="24053">Katater denilen “O şey” damara yerleşti, altı saatte bir kan pıhtılaşmasın diye kataterin içinde hafif yakan bir iğne yapılıyor. </st><st c="24182">Yapsınlar. </st><st c="24193">Katateri seven dikenine katlanır. </st><st c="24227">Her küçük huzurun akla gelmedik bir pürüzü oluyor. </st><st c="24278">En yakın arkadaşım uyku hapı roipnol!</st></p>
			<p><st c="24315">Bir kaç gündür üst katta süren duvar delme işlemi, yani balyoz ve sinir gıcıklayan matkap sesleri, bir sabah şiddetlenmeye, iş inşaata dönüşmeye başlayınca, hastaneye hilton süitli oda tarifesi ödeyen ben, sapıtma hakımı kullandım. </st><st c="24548">Bastım hemşire çağırmaya yarayan düğmeye. </st><st c="24590">Hemşirelerin bankosunun karşısında “4’ yanıyor, 114 numaranın talebi var demek bu. </st><st c="24673">Aslında bu talepleri genelde mandallamayan hemşireler “4” yanınca koşturuyorlar. </st><st c="24754">Kıllığımı biliyorlar. </st><st c="24776">Yoksa kimseye koşturdukları yok. </st><st c="24809">Hastanede izin dönemi, röntgenci izinde, hemşirelerin yarısı izinde, ultrasonograf Bişey hanım Erdek’te bronzlaşmakta, koskoca kat bir ya da iki hemşireye kalmakta, nereye yetişeceklerini şaşırıyorlar, öbürleri izindeyken hastaneyi beklemenin bezginliğiyle ilgilenmemeye başlıyorlar. </st><st c="25093">Ve fakat 114’ün sağı solu belli değil. </st><st c="25132">Her an hastaneyi birbirine katabiliyor. </st><st c="25172">Elinde serum koridorda kat temizlikçisini kovalıyor, manyağın biri, ne zaman ne yapacağı belli değil. </st><st c="25274">Koşarak bir hemşire geldi:</st></p>
			<p><st c="25300">— Buyrun!</st></p>
			<p><st c="25310">Tepemdeki balyoz sesini işaret ederek:</st></p>
			<p><st c="25349">— Nedir? </st><st c="25359">Duvara serum takılacak, damar mı aranıyor?</st></p>
			<p><st c="25401">diye kükredim. </st><st c="25417">Hemşire ürkekçe:</st></p>
			<p><st c="25433">— Çok haklısınız. </st><st c="25452">Bizim elimizden bir şey gelmez. </st><st c="25484">Biz de rahatsız oluyoruz. </st><st c="25510">İdareyle bir görüşseniz!</st></p>
			<p><st c="25534">Durum idareye iletiliyor. </st><st c="25561">İdare:</st></p>
			<p><st c="25567">— İnşaat devam edecek efendim!</st></p>
			<p><st c="25598">yanıtını veriyor. </st><st c="25617">Hastanenin tüm koridorlarını süsleyen, işaret parmağını ağzına götürmüş “sus” yapan güleryüzlü hemşire fotoğrafları, zangır zangır sallanıyor, sanırsınız yıkılıyor hastane. </st><st c="25790">Oysa hastanede çıt çıkmaması gerek. </st><st c="25826">Dinlenmedeyiz burda, şantiyede iş kazası geçirmiş ilk yardım yapılan inşaat işçisi değiliz ki. </st><st c="25921">Devlet hastanesinde olmaz böyle şey, biz hastanelerin hiltonunda kalıyoruz, beynimizde inşaat, delirmek çizgisindeyim. </st><st c="26040">Doktorlara söylüyorum. </st><st c="26063">Hepsi bana hak veriyorlar, fakat idare diye bir şey var, onlara kimsenin sözü geçmiyor. </st><st c="26151">İdare, hastaneden ayrılırken hesabı alan, faturayı veren bölüm. </st><st c="26215">Tüm hastanenin boşalmasını bekleyip, yeni hasta almayarak hastaneyi bir süre boş tutmak ve inşaat yapmak işlerine gelmiyor. </st><st c="26339">Kepenk indirmek istemiyorlar. </st><st c="26369">Milyarlarca lira girememiş olacak o sırada idarenin cici kasasına. </st><st c="26436">İnşaat gün boyu benim sinirime paralel sürüyor, ateşim yükseliyor. </st><st c="26503">Neyse akşam oluyor, ustalar paydos ediyorlar, huzura eriyor hastane, inşaat ateşi yavaş yavaş düşüyor.</st></p>
			<p><st c="26605">Hastanenin amerikalı müdürü Mr. </st><st c="26638">Winkler, yanında iki hemşireyle geldi. </st><st c="26677">Bu gece nöbetçiymiş. </st><st c="26698">Nöbetçi olduğu geceler tüm hastalara uğrayıp hatırlarını sorarmış. </st><st c="26765">Şakır şakır türkçe konuşuyor. </st><st c="26795">Bir derdiniz var mı? </st><st c="26816">Yok mu? </st><st c="26824">Ne kadar ince bir düşünce, ne batılı bir yaklaşım!</st></p>
			<p><st c="26874">— İnşaattan şikayetçiyim Winkler Bey!</st></p>
			<p><st c="26912">— Çok haklısınız. </st><st c="26931">Çok haklısınız. </st><st c="26947">Biz istiyor bunun üstüne bir kat daha çıkmak. </st><st c="26993">Onun için gerekiyor bir sütun.</st></p>
			<p><st c="27023">— Anlıyorum da hastanenin boşalmasını, tüm hastaların taburcu olmasını beklemeniz gerekiyor. </st><st c="27117">Amerika’da böyle bir rezalet yapabilir misiniz?</st></p>
			<p><st c="27164">Sıkıştı elin amerikalısı. </st><st c="27191">Amerika’da babayı yaparsın dolu hastanede inşaatı, hükümet düşer vallahi. </st><st c="27265">Giderek sıkışan Winkler Bey konuyu değiştirmeye uğraşıyor, espriler yapıyor, nobel barış ödüllük gülücükler saçıyor. </st><st c="27382">Kaç yıldır Türkiye’de bulunduğunu sordum. </st><st c="27424">23 yıldır ülkemizdeymiş. </st><st c="27449">Muş’ta bulunmuş. </st><st c="27466">Eskişehir’de bulunmuş, sonra Amiral Bristol hastanesine müdür olmuş. </st><st c="27535">Doktor falan değil.</st></p>
			<p><st c="27554">— Tamam anladım. </st><st c="27572">Siz CIA ajanısınız!</st></p>
			<p><st c="27591">Adam gülemedi. </st><st c="27607">Sarardı. </st><st c="27616">Galiba turnayı kontak lensinden vurdum. </st><st c="27656">Gülmeye çalıştı. </st><st c="27673">Eliyle, hadi canım sen de’nin amerikancasını yaptı. </st><st c="27725">El havada anlamsızca kalakaldı. </st><st c="27757">Öyle ya, tam yirmiüç yıl ülkemize takılınmış... </st><st c="27805">Muş’ta ne işin var? </st><st c="27825">Yolu yokuş mu diye bakmaya gitmedin ya! </st><st c="27865">Üstelik bu kadar iyi türkçe bilmenin amerikanca alemi ne? </st><st c="27923">Biz endonezce biliyor muyuz?</st></p>
			<p><st c="27951">— İyi giciler!</st></p>
			<p><st c="27966">diyerek hızla çıktı odadan Winkler Bey. </st><st c="28007">Her şey birden berraklaştı serumlu kafamda:</st></p>
			<p><st c="28050">Amiral Bristol CIA ajanı!</st></p>
		</section>
	<div id="charCountTotal" value="28076"></div></body>
</html>
