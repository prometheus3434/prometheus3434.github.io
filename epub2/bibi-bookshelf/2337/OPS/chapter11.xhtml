<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ayna Merdiven</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter11">
		<section>
			<h1><st c="0">BEN FEMİNİSTİM ARKADAŞ</st></h1>
			<p><st c="23">Bunalımlarını gezdirmeye çıkarmış, malesef bana uğradı.</st></p>
			<p><st c="79">Oysa ben bana uğranılması olayından fersah fersah uzaklaşmış, geçiyordum uğradım şansını sıfırlamıştım. </st><st c="184">İstanbul’un hem içinde hem dışında gibiydim. </st><st c="229">Geçerken uğramak için Bulgaristan’a geçmek gerek. </st><st c="279">Eğer Bulgar’a bir ziyaret düşünülüyorsa zanet bana uğramaya gerek yok. </st><st c="350">Papa suikastiyle ilgim olmadığı biliniyor.</st></p>
			<p><st c="392">Ve fakat Canan ki Degüstasyon’a gelmez, çat kapı bana bunalmaya geldi. </st><st c="464">Elektrik bugi marifetiyle bunalımını bana devredip yelyepelek gitti.</st></p>
			<p><st c="532">Canan’a bunalımlarını gezdirmeye çıkarmaları anlamsızca sıklaştı. </st><st c="599">Yatak odasında bir canan köşesi, banyoda fön makinaları, bigudiler, saç fırçaları ve asetonlu bir bahar havası kolgezerken, mutfak tepeden tırnağa cananlaştı, mutfakta neyin nereye koyulacağı bir nizamname ile belirlendi. </st><st c="821">Artık mutfakta hiçbirşeye elimi süremez oldum. </st><st c="868">Ya yanlış bardak alırsam? </st><st c="894">Ya onu hiç olmayacak bir yere koyarsam? </st><st c="934">Ekmek bıçağıyla kaşar kesmeye domuzlanırsam? </st><st c="979">En iyisi ellemem başım dinç olur.</st></p>
			<p><st c="1012">Canan’ın evde olmadığı anları çok iyi değerlendirmek zorunluluğu başgösterdi. </st><st c="1091">O yokken biriken gazetelerimi hızla okuyor, yazılması gereken mektupları yazıyor, okunması canan’la bölünmüş bir kitabı hızla bitirmeye koyuluyordum. </st><st c="1241">Bir uykuyu canan’la birlikte uyuyanlar sabahleyin kalkabilemiyorlar, kalkmayabiliyorlar, günlerden yahya kemal pazartesisi...</st></p>
			<p><st c="1366">Canan’ın ömrümü anlamsızca işgal ettiğinin tam bilincine tam erdiğim gün, Canan beni evden kovdu.</st></p>
			<p><st c="1464">Canan sorunu böylece halloldu.</st></p>
			<p><st c="1495">İşe daha uzak olmakla birlikte, Yunan sınırına yakınlığı açısından, turistik, harap değil ama püfür, bahçe içinde, bağımsız federe bir eve kapağı atınca kendime geldim. </st><st c="1665">Örneğin yatağımı düzeltmiyorum, fırça çeken yok... </st><st c="1716">Oh! </st><st c="1720">Kitabımı okuyorum, bırak şimdi kitabı diyen yok... </st><st c="1771">Zart yemek saati biçiminde takvimsel gün dilimlenmeleri yok... </st><st c="1834">Oh.. </st><st c="1839">Oooh! </st><st c="1845">Sabah patikadan caddeye yürüyorsun yirmi dakika, bilemedin yirmibeş, yarım saat değil yani... </st><st c="1939">Caddeden sürekli otobüs geçiyor İstanbul’a. </st><st c="1983">Bir saat onbeş dakikada Topkapı’dasın. </st><st c="2022">Şişli’den bir buçuk saatte gelemeyen var.</st></p>
			<p><st c="2063">Sonra telefon olmaması büyük avantaj. </st><st c="2102">Zart zurt arayan soran yok. </st><st c="2130">Ölsem kimsenin ruhu duymaz. </st><st c="2158">Fakat ben öldükten sonra duyulmuş duyulmamış bana ne? </st><st c="2212">En iyisi duymasınlar, dedikodu olmasın.</st></p>
			<p><st c="2251">Haftanın günlerini kentlere bölen insanlar vardır ya; pazartesi Cenevre, sah onbeşotuz Paris, cuma akşam Amsterdam, Leyla da o mutlu azınlıktandı; haftasonu Keşan, pazartesi sabah ilk otobüs İstanbul. </st><st c="2453">Keşan otobüsünde tanıştık. </st><st c="2480">Hiç Canan gibi bir kız değil.</st></p>
			<p><st c="2509">Leyla pencerelere perde ve tül takılmasında ısrar edince ben de badanaya giriştim. </st><st c="2593">Çiçek gibi oldu ev. </st><st c="2613">Benim döküntülerimi arka odadaki dolaba koyduk, kitapları ayak altından kaldırarak bodruma indirdik, onların tozu da ortadan kalktı, Leyla osuruk masaya bir örtü uydurdu, bir vazo uydurdu, vazoya çiçek uydurdu, ben de Leyla’ya ayak uydurdum. </st><st c="2855">Büyülü kadın eli değdi eve, ev değişti, evin büyüsü bozuldu.</st></p>
			<p><st c="2915">Leyla Canan’laşmaya başladı. </st><st c="2945">Kendimi Leyla’nın emir eri gibi hissedip istifayı düşündüğüm gün, büyük kavga patladı. </st><st c="3032">Kuş gibi bindim Keşan otobüsüne. </st><st c="3065">Ne işim var benim Zeus’un Trakya’sında kardeşim?</st></p>
			<p><st c="3113">Efendi gibi sabah ezanında Beykoz’da paçamı içiyorum, biniyorum vapura, mis gibi Boğaz havası. </st><st c="3209">Otobüs hırıltısı, mazot kokusu, ayak kokusu yok. </st><st c="3258">Oooooh! </st><st c="3266">Leyla yok. </st><st c="3277">Git Keşan’dan taze ekmek al gel, yok. </st><st c="3315">Ooooh! </st><st c="3322">Kitaplarımı mukavva kutulardan çıkardım, tozlarını aldım. </st><st c="3380">Oturup Güstav Flober okuyorum karışanım görüşenim yok. </st><st c="3435">Madam Bovary ile ilişkilerimiz mesafeli. </st><st c="3476">Camdan bakıyorum, üç çifte kayıkla Üçüncü Selim ve saz arkadaşları geçiyorlar... </st><st c="3557">Sabaha dek martı sesi, vapur sesi. </st><st c="3592">Oh... </st><st c="3598">Ooooh!</st></p>
			<p><st c="3604">Beykoz’daki eve hiç bir bayan arkadaşımı getirmemeyi, ancak bağımsız evi olan bayanlarla kendi evlerinde görüşmeyi ilke edindim. </st><st c="3734">İlkesizlikten geldi başıma ne geldiyse... </st><st c="3776">Bağımsız evi olan bayan arkadaş bulmak kolay değil elbette, ama direndim, arkadaşsızlığımı korudum. </st><st c="3876">Ne kimseye adres veriyorum, ne evimi tarif ediyorum, bakkalla bile fazla samimi olmuyorum, n’olur n’olmaz...</st></p>
			<p><st c="3984">O akşam vapuru kaçırıp bir sonraki vapura kalmasam, ne Gönül’e rastlayacaktım, ne bu yıldırım aşk olacaktı ne de Gönül birden eve yerleşecekti. </st><st c="4129">Bir vapur kaçırmanın cezası bu denli büyük olmamalı.</st></p>
			<p><st c="4181">Gönül’ün öylesine anlatacak şeyi yok ki, sen dinlemesen de, aralıksız anlatıyor. </st><st c="4263">Nerde Leyla? </st><st c="4276">Nerde Canan’ın suskunluğu! </st><st c="4303">Nerden çıktı bu Gönül? </st><st c="4326">Dalak bu, aka da konduğu oluyor mora da... </st><st c="4369">Allahtan deneyimliyim, Beykoz’dan da şutlanacağımı hemen sezdim, Gönül’ü birdenbire, kavga bile etmeden, durup dururken evden kovdum.</st></p>
			<p><st c="4502">Gönül olayı şaşırtıcı bir doğallıkla karşıladı, birden melekleşti. </st><st c="4570">Sesi soluğu kesildi. </st><st c="4591">Gidecek bi yer bulana dek bende kalmasına karar verdik. </st><st c="4647">Onun gidecek yer bulması giderek olanaksızlaşınca, ben ona bir ev aramaya koyuldum.</st></p>
			<p><st c="4730">Ucuz ev araştırmalarım sırasında Gerede’de tam kafama göre bir villa bulmayayım mı? </st><st c="4815">Yol üstü de... </st><st c="4830">Ankara’dan sabaha dek vızır vızır otobüs, vesait sorunu yok... </st><st c="4893">Gönülsüz bir dünya... </st><st c="4915">Oh! </st><st c="4919">Kapora verdim, yerleştim. </st><st c="4945">Gönül’e hiç haber vermedim; Kadınlarla selamı sabahı kestim, ben feministim arkadaş.</st></p>
		</section>
	<div id="charCountTotal" value="5029"></div></body>
</html>
