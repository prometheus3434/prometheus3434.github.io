<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ayna Merdiven</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter8">
<section>
<p><st c="0">— Kaç yıldır mankensin?</st></p>
			<p><st c="24">diye başlayan muhabbet,</st></p>
			<p><st c="48">— Seni seviyorum Zerrin!</st></p>
			<p><st c="73">anlamsız tümcesiyle anlam kazanıyor ve Kalender sırtlarına gün doğuyor Zerrin’in bekareti koyun postuna bulaşıyorken. </st><st c="192">Derin bir uykuya dalıyorlar, duvardaki Menderes resmine günün ilk ışıkları vuruyor.</st></p>
			<p><st c="275">Onların uykuya dalışından bir kaç dakika sonra uyanıyor Mahmut. </st><st c="340">Elini yüzünü bile yıkamadan, ince hortumu ve büyük plastik bidonu alarak sokağa fırlıyor. </st><st c="430">Sokaklarının her iki tarafına, zaman zaman çift sıra parkederek, cici sokaklarını bir otoparka çeviren değişik arabaların depolarından var gücüyle benzin çekerek, müesseselerinin günlük benzin gereksinimini sağlamış bir patron edasıyla benzinli bir tükürük savurdu parke taşlarına, huzur içinde eve döndü, bidonu evin girişine koydu, elini yüzünü yıkadı, uzun uzun ağzını çalkaladı, dişlerini fırçaladı. </st><st c="834">Çayı demlenmeye koydu ve ıslık çalarak sinekkaydı bir traşa koyuldu. </st><st c="903">Kahvaltıyı hazırladı, karısını uyandırdı, kayınhalanın karyolasını ayak ucundan ağır ağır sallayarak ve</st></p>
			<p><st c="1006">— Zelzele! </st><st c="1018">Zelzele!</st></p>
			<p><st c="1026">diyerek onu canını ağzına getirerek uyandırdı.</st></p>
			<p><st c="1073">— Espri hala, bir şey yok!</st></p>
			<p><st c="1100">— Zelzelenin esprisi olur muymuş?</st></p>
			<p><st c="1134">derken bir neşeli kahvaltı edildi. </st><st c="1170">Mahmut karısına, pek kısa bir gelecekte kahvaltılarını hizmetçilerin gümüş tepsiler içinde yataklarına dek getireceklerini, ve yumurtasını bir buçuk salise fazla pişirmiş olan hizmetçiye nasıl fırça çekeceğini anlattı. </st><st c="1389">Saat sekizde Hilton’u aradı. </st><st c="1418">Madam Bilmemne adına yer ayırtılmış ancak hatun henüz gelmemişti. </st><st c="1484">Yer ayırtılmış olması Mahmut’un mutluluğunu dörtle çarptı. </st><st c="1543">Gitti radyoyu açtı, sabah için müzik dinlemeye koyuldu. </st><st c="1599">Türküler ve oyun havaları başlarken Jön Osman geldi. </st><st c="1652">Biraz sonra Haluk, siyah takım giysi ve papyonuyla belirdi. </st><st c="1712">Osman için de bir gri takım getirmişti. </st><st c="1752">Osman giydi, uymadığını ileri sürdü. </st><st c="1789">Genel kanı giysinin Osman’a cuk oturduğu biçiminde gelişince Osman giysiyi benimsedi.</st></p>
			<p><st c="1874">— Güzel elbise aslında!</st></p>
			<p><st c="1898">dedi. </st><st c="1905">Mahmut mersedesin deposuna bidondan benzin boşaltırken. </st><st c="1961">Selim’in arabası geldi mersedesin arkasında durdu.</st></p>
			<p><st c="2011">— Patron, şu bizim depoyu da fullesene!</st></p>
			<p><st c="2051">— Günaydın!</st></p>
			<p><st c="2063">Selim de takım giyinmiş, ayrıca elinde bir tomar da boyunbağı getirmişti. </st><st c="2138">Osman’ın en beğenmediği boyunbağının giydiği giysiye en uyanı kanısı genelleşince, Osman onu taktı.</st></p>
			<p><st c="2237">— Güzel kravat aslında!</st></p>
			<p><st c="2261">demekle yetindi. </st><st c="2279">Fakat ayakkabıyı getirecek olan Nezih henüz gelmediği için çorapla dolanıyordu.</st></p>
			<p><st c="2358">— Nerde kaldı bu Nezih?</st></p>
			<p><st c="2382">— Gelir, şimdi, gelir...</st></p>
			<p><st c="2407">diyerek arkadaşlarına çay servisi yaptı Mahmut. </st><st c="2456">Yeniden Hilton’u aradılar, madam gelmemişti.</st></p>
			<p><st c="2500">Radyoda beraber ve solo şarkılar başlayınca meraklanarak Nezih’in evine telefon etti. </st><st c="2587">Yanıt yoktu. </st><st c="2600">Yoldadır diye düşündü. </st><st c="2623">Zerrin’in numarasını çevirdi, annesi çıktı:</st></p>
			<p><st c="2666">— Akşam gelmedi... </st><st c="2686">Sizde kalmadı mı?</st></p>
			<p><st c="2703">dedi. </st><st c="2710">Zerrin’in annesi heyecanlandı, polise haber verilmesini istedi. </st><st c="2774">Mahmut onu yatıştırdı. </st><st c="2797">Radyoda öğleye doğru programı başlarken Zerrin geldi, onu Nezih izledi. </st><st c="2869">Jön Osman Nezih’in getirdiği ayakkabıların ayağını sıktığını ileri sürdü. </st><st c="2943">Genel kanı sıkmaması gerektiği üstüne odaklaşırken, Osman isyan etti. </st><st c="3013">Ayakkabılar ıslatılmaya karar verildi, buna da Nezih karşı çıktı. </st><st c="3079">Sonuçta Jön Osman Mahmut’un 44 numara ayakkabılarından birinin burnuna pamuk doldurarak, ayağını cendereye sokmaktansa daha şarlo ve rahat bir lostra görünümünü yeğ tuttu.</st></p>
			<p><st c="3250">— Müdür, dediğinin ayağı yere basmalı!</st></p>
			<p><st c="3289">dedi Mahmut.</st></p>
			<p><st c="3302">— Güzel ayakkabı aslında!</st></p>
			<p><st c="3328">dedi Osman. </st><st c="3341">Radyoda haberler başlayınca yeniden Hilton arandı, madamın gelmediği öğrenildi.. </st><st c="3422">Uçağın rötar yaptığı düşünülerek, telefonla lahmacun ve ayran getirtildi. </st><st c="3496">Kayıntı sırasında Mahmut planı yineledi, ayrıntılar hakkında bilgi verdi.</st></p>
			<p><st c="3569">— Nezih kadınla Hilton’dan çıkarken, Haluk mersedesle usulca kapıya yanaşıyor. </st><st c="3649">Nezih kapıyı açıyor, kadın biniyor. </st><st c="3685">Arabanın arkasından öbür tarafa dolaşıyor, o sırada Haluk Nezih’e öbür kapıyı açıyor...</st></p>
			<p><st c="3772">— Kendi kapısını açamıyor mu inek?</st></p>
			<p><st c="3807">diye sukoyveriyor Haluk.</st></p>
			<p><st c="3832">— Oğlum, kadın Nezih’in önemine inanmalı.</st></p>
			<p><st c="3874">— En kötü rol benimki ağzına sıçiim!</st></p>
			<p><st c="3911">diyor Haluk.</st></p>
			<p><st c="3924">— Güzel rol aslında!</st></p>
			<p><st c="3945">diyor Osman. </st><st c="3959">Haluk yatıştırılıyor. </st><st c="3981">Kahveler içiliyor, sigaralar tellendiriliyor. </st><st c="4027">Mahmut sürekli Hilton arıyor. </st><st c="4057">Jön Osman kayınhalayla tavlaya oturuyor, radyoda Tarihte Türk Devletleri, programı başlıyor. </st><st c="4150">İşbirlikçi Mediha telefon ederek, kızların beşte gideceklerini, defilenin mutlaka beşten önce olması gerektiğini belirtiyor.</st></p>
			<p><st c="4274">— Bugün geçti. </st><st c="4290">Bugün gelmez artık!</st></p>
			<p><st c="4309">diyor Jön Osman’ı mars eden kayınhala.</st></p>
			<p><st c="4348">— Saçmalama hala, otelde yer ayrılmış.</st></p>
			<p><st c="4387">iyimserliği de bir süreyi dolduruyor, radyoda caz müziği, sizin için seçtiklerimiz, serhat türküleri haberler, reklamlar derken akşam çöküyor, devrisi gün buluşmak üzere dağılıyor çete.</st></p>
			<p><st c="4573">Devrisi sabah en erken Jön Osman geliyor, derhal kayınhalayla tavlaya oturuyor, intikamını alacakken beş sıfır yeniliyor, sinirle kapatıyor tavlayı:</st></p>
			<p><st c="4722">— Bilmiyorsun teyze...</st></p>
			<p><st c="4745">— Bilek bu bilek..</st></p>
			<p><st c="4764">diye gevrek kahkahalar atıyor kayınhala. </st><st c="4806">Saat onbire doğru madamın otele geldiği öğreniliyor. </st><st c="4859">Mahmut herkesi tek tek sarılıp öpüyor. </st><st c="4898">Kadını öğlen yemeğine götürmek zorunda kalmamak için saat 14.00’de otelden alınmasına karar veriliyor. </st><st c="5001">Nezih sarılıyor telefona, oteli arıyor. </st><st c="5041">Resepsiyonu aşıyor, santıralı aşıyor ve Madam Bilmemne ile görüşüyor, Mahmut Bey’in müesseselerinin egzotik araştırmalar müdürü olduğunu söylüyor. </st><st c="5188">Madam ne müdürü olduğunu anlamıyor. </st><st c="5224">Nezih yineliyor, madam gene anlamıyor. </st><st c="5263">Nezih kan ter içinde kartında yazan şeyi yineliyor, madam anlamamayı yineliyor. </st><st c="5343">Nezih saat 14.00’de kendisini otelden alacağını söylüyor, madam anlıyor, Nezih teşekkür ediyor, kapatıyor telefonu. </st><st c="5459">Mahmut Nezih’i alnından öpüyor ve operasyon başlıyor.</st></p>
			<p><st c="5512">Haluk’un babasının yazıhanesi merkez olarak kullanılacak, operasyon oradan yönetilecekti. </st><st c="5603">Yazıhanede müdür Osman’dan başka kimsenin olmaması garip karşılanacağından kayınhalanın sekreter gibi yazıhaneye götürülmesine karar verildi. </st><st c="5745">Kayınhala bu duruma çok sevindi. </st><st c="5778">Ancak kayınhalanın sekreter olarak biraz yaşlı kaçacağı düşüncesi ağır bastı. </st><st c="5856">Kayınhala buna çok üzüldü. </st><st c="5883">Zerrin’in sekreter olabileceği düşünüldü, fakat kayınhalanın mankenliği kıvıramayacağı göz önünde bulundurularak, kayınhalanın sekreterliği oybirliğiyle kabullenildi. </st><st c="6050">Kayınhala bu duruma çok sevindi. </st><st c="6083">Selim ve Zerrin İşbirlikçi Mediha’nın atölyesine gitmek üzere çıktılar. </st><st c="6155">Kayınhala ve Jön Osman’ın çıkışları kolay olmadı. </st><st c="6205">Kayınhala tayyörünü giymek, şapka takmak, broş takmak istemindeydi. </st><st c="6273">Oysa kendisine bir sekreter önlüğü giydirilmek isteniyordu. </st><st c="6333">Sonunda şapka takmaması koşuluyla tayyörde karar kılındı. </st><st c="6391">Fakat sandıktan çıkan tayyör yıllardır giyilmediği için kayınhalaya olmamakla direniyordu. </st><st c="6482">Yıllar tayyörü şaşkınlıklar içinde bırakan yağlar ve kilolar yığmışlardı kayınhalanın beline, kalçasına, orasına, burasına. </st><st c="6606">Ne eteklik oluyor, ne üst iliklenebiliyordu. </st><st c="6651">Kayınhala ağlayarak önlüğe boyun eğdi. </st><st c="6690">Jön Osman ve kayınhala saat 13.00 suları evden çıktılar.</st></p>
			<p><st c="6746">İşbirlikçi Mediha’nın atölyesine varan Selimin telefonu hiç de iç açıcı değildi. </st><st c="6828">Pazar günü biçki-dikiş kursu kapalı olduğundan öğrenci kızların hiçbiri gelmemiş, kreasyonlar Zerrin’e bol gelmişti. </st><st c="6945">İşbirlikçi Mediha harıl harıl daraltma çalışmalarına başlamıştı ama hepsini yetiştiremeyebilirdi. </st><st c="7043">Mahmut sinirlendi, fakat Mediha’ya fırça çekilmemesini ve yetiştirebildiği denli kreasyonu Zerrin’e uydurmasının sağlanmasını Selim’e öğütledi. </st><st c="7187">Teybe pil alıp almadıklarını sormayı unuttuğu için pil almayı unuttuklarını öğrenemedi. </st><st c="7275">Saat 13.30’da Nezih, Haluk ve Mahmut evden çıktılar, Hilton’a geldiler. </st><st c="7347">Madam henüz Mahmut’u tanımadığı için, Mahmut olayları Hilton’un lobisinde uzaktan izlemek istiyordu. </st><st c="7448">Haluk arabada kaldı, Nezihle birlikte Hilton’a daldılar. </st><st c="7505">Lobinin loş bir köşesine çöktüler. </st><st c="7540">Mahmut her zamankinden fazla terliyor, ipek mendiliyle sürekli terini siliyordu. </st><st c="7621">Damatlık mendiliyle dürüp cebine soktu. </st><st c="7661">Nezih de heyecanlı görünüyordu. </st><st c="7693">Sigara çıkardı, yaktı. </st><st c="7716">Mahmut, oğlunu bir okulun giriş sınavına getirmiş baba tavrıyla ona moral veriyor, en son uyarılarda bulunuyordu:</st></p>
			<p><st c="7829">— Hiç heyecanlanmak bir şey yok. </st><st c="7863">Çıkarıp kartını verir vermez kadın senin önemli biri, benim aşırı önemli bir patron olduğumu anlayacak, asıl o heyecanlanacak... </st><st c="7992">Ayrıca senin yakışıklılığın karşısında kadının yelkenleri suya inecek. </st><st c="8063">Gözünün içine içine bakıp kesik atacaksın. </st><st c="8106">Sürekli konuşacaksın, es yok. </st><st c="8136">Onu kroke etmelisin.</st></p>
			<p><st c="8156">Nezih’in de kendine güveni giderek artıyordu. </st><st c="8203">Mahmut haklıydı, yakışıklılığını kullanarak kadını etkileyebilirdi. </st><st c="8271">Hatta kadın güzelse, ki mutlaka güzeldir, bu geceyi niçin Nezih’le geçirmesindi? </st><st c="8352">Bir Boğaz gezisi, derken Kalender sırtları... </st><st c="8398">Ayrıca bu iş otelde de olabilirdi. </st><st c="8433">Gelibolu’da Kasap Sami Oteli değil ya burası, koskoca Hilton. </st><st c="8495">Sen nereye çıkıyorsun? </st><st c="8518">Aile misiniz? </st><st c="8532">Hanım senin neyin oluyor? </st><st c="8558">gibi sorular soracak değil ya resepsiyoncu.. </st><st c="8603">Kadın Nezih’i bir içki içmeye davet edecek. </st><st c="8647">Nezih rahatsız etmek istemeyecek, kadın ısrar edecek, Nezih de onu kırmayacak, binecekler asansöre... </st><st c="8749">Bastır oğlum Nezih, diye düşündü kendi kendine ve en Janponbelmondo adımlarıyla telefonlara doğru yürüdü.</st></p>
			<p><st c="8854">— Alo? </st><st c="8862">Madam, lobideyim, emrinizdeyim.</st></p>
			<p><st c="8893">— Ne kadar dakiksiniz mösyö, hemen iniyorum.</st></p>
			<p><st c="8938">Nezih telefonu kapattı, lobinin en dibinde loşluk içinde yitmiş gitmiş Mahmut’a baş parmağıyla zafer işareti yaptı. </st><st c="9055">Mahmut çok uzakta belli belirsiz bir baş işareti yaptı. </st><st c="9111">Nezih sigarasını söndürdü, kartını hazırladı, asansörün karşısında beklemeye başladı. </st><st c="9197">Asansörün ışığından inişi izliyordu, dokuz, sekiz, yedi, altı, beş, dört, üç, iki bir, zemin. </st><st c="9291">Asansörün kapısı sessizce açıldı, sarışın uzun boylu, dünya güzeli Madam Bilmemne asansörden çıktı.</st></p>
			<p><st c="9390">— Bonjur Madam!</st></p>
			<p><st c="9406">sözlerini bir parisliden daha genizden patlattı. </st><st c="9456">Kısa cümlelerde çok başarılıydı. </st><st c="9489">Nezih’in frenk aksam. </st><st c="9511">Sarışın güzelinin yanıtı tatlı bir gülümseme idi. </st><st c="9561">Nezih hemen kartını uzattı. </st><st c="9589">Sarışın kadın kartı aldı, baktı, yeniden gülümsedi. </st><st c="9641">Nezih sağ eliyle yol gösterdi, çıkışa doğru yürüdüler. </st><st c="9696">Aralarında konuşma olmuyordu ama işler yolunda gidiyordu, tam kapıdan çıktılar mersedes önlerine dayandı. </st><st c="9802">Bravo Haluk, Nezih kapıyı açtı, sarışın bindi, kapattı. </st><st c="9858">Arkadan öbür kapıya dolaşırken, Haluk indi ona kapısını açtı, saygın şoför kompozisyonunu bozmadan:</st></p>
			<p><st c="9957">— Ulan amma güzel çıktı karı ha!</st></p>
			<p><st c="9990">dedi. </st><st c="9997">Nezih onu başıyla selamladı. </st><st c="10026">Haluk direksiyona geçti, mersedes kanatlandı.</st></p>
			<p><st c="10071">Mahmut hızla Hilton’dan çıktı, taksiye işaret etti. </st><st c="10124">Aynı anda mersedesin geri döndüğünü gördü. </st><st c="10167">Yeniden hızla Hilton’a girdi, lobinin loşluğuna sığındı. </st><st c="10224">Kadın bir şey mi unutmuştu yoksa? </st><st c="10258">Yeniden gözlem noktasında yerini aldı Mahmut. </st><st c="10304">Sarışın güzeli önden, Nezih peşinden girdiler. </st><st c="10351">Sarışın kadın resepsiyona yanaştı ve bir şeyler sormaya başladı. </st><st c="10416">Nezih onunla hiç ilgilenmeyerek çevresine bakınmaktaydı. </st><st c="10473">Mahmut sinirlendi. </st><st c="10492">Kadınla neden ilgilenmiyordu Nezih? </st><st c="10528">Ne olmuştu? </st><st c="10540">Neden geri dönülmüştü? </st><st c="10563">O sırada Nezih resepsiyonun önünde aranmakta olan elli yaşlarında kısa boylu, şişmanca bir kadına yanaştı:</st></p>
			<p><st c="10669">— Madam Bilmemne?</st></p>
			<p><st c="10687">— Evet mösyö... </st><st c="10704">Ben de sizi arıyordum. </st><st c="10727">Mösyö Mahmut’un müdürüsünüz değil mi?</st></p>
			<p><st c="10764">— Evet madam. </st><st c="10779">İstanbul’a hoşgeldiniz?</st></p>
			<p><st c="10802">diyerek bir kart daha çıkardı ve uzattı Nezih. </st><st c="10850">Kadın kartı aldı, baktı, çantasını açtı, kartı oraya koydu, çıkardığı kendi kartını Nezih’e verdi, çıkışa yürüdüler. </st><st c="10967">Nezih kadını mersedese bindirdi, öbür kapıya dolaştı. </st><st c="11021">Haluk ona kapıyı açtı, az önceki saygın duruşu içinde:</st></p>
			<p><st c="11075">— Ulan amma kelek çıktı karı ha!</st></p>
			<p><st c="11108">dedi, Nezih onu başıyla selamladı. </st><st c="11144">Haluk direksiyona geçti, mersedes kanatlandı.</st></p>
			<p><st c="11189">Terini silerek çıktı Mahmut Hilton’dan, yürümeye başladı. </st><st c="11248">Madam Bilmemne tam Mahmut’un kafaya alabileceği tipte bir kadındı. </st><st c="11315">Nezih önce şaşırmışsa da sonra iyi toparlamıştı durumu. </st><st c="11371">Kadının yüzü gülüyordu. </st><st c="11395">Demek ki alacaktı. </st><st c="11414">Zaten alıcı olmasa taa Kanada’dan buraya niye gelsindi? </st><st c="11470">Verdiği fiyatlar öyle ucuz gelmişti ki kanadalılara, hemen göndermişlerdi müdürlerini. </st><st c="11557">Bu kadın kafaya alınınca dolarlar gürül gürül akmaya başlayacaktı. </st><st c="11624">O zaman koskoca Mahmut Bey de böyle hıyar gibi tabanvay kullanmayacaktı. </st><st c="11697">Kadının iki dudağının arasındaydı herşey.</st></p>
			<p><st c="11738">— Tamam, bundan yirmibin tane, şundan otuzbin tane alıyorum!</st></p>
			<p><st c="11799">dedi mi bitti iş. </st><st c="11818">Boru mu, koskoca madam Bilmemne. </st><st c="11851">Yalnız kadın daha fazla sipariş verirse, ki verebilirdi, bir iki atölye ile daha anlaşmak gerekecekti. </st><st c="11954">İşbirlikçi Mediha yetiştiremezdi. </st><st c="11988">On tane eşantiyonu yetiştirememişti hamşo. </st><st c="12031">Fakat çok ucuza dikiyordu. </st><st c="12058">Piyasada o fiyata diktirmeye olanak yoktu. </st><st c="12101">Olmazsa Mahmut kendisi bir atölye açardı, bu geri zekalı Mediha ile işbirliği etmenin hiç gereği yoktu. </st><st c="12205">İşbirlikçi Mediha’ya kini artarak Taksim’e ulaştı. </st><st c="12256">Yazıhanenin karşısındaki büfeden ayran içerek yazıhaneye telefon etti.</st></p>
			<p><st c="12326">— Alo? </st><st c="12334">Osman, geldiler mi? </st><st c="12354">Tamam. </st><st c="12361">Benimle konuştuğunu belli etme, herhangi biriyle konuşuyormuş gibi yap. </st><st c="12433">Esprinin sırası değil oğlum... </st><st c="12464">Durum nedir? </st><st c="12477">Ha... </st><st c="12483">Çayını içsin, bir çay daha söyleyin. </st><st c="12520">Mediha’yı arayıp atölyedeki durumu sorun! </st><st c="12562">Kim?.. </st><st c="12569">Hala mı?.. </st><st c="12580">Saçmalamasın... </st><st c="12596">Mahmut Bey bulunamıyor diye kadını oyalayın... </st><st c="12643">Hayır, hala orada kalacak... </st><st c="12672">Siz çıkar çıkmaz ben yazıhaneye çıkıcam, karşıdaki büfedeyim...</st></p>
			<p><st c="12735">Mahmut bir ayran daha söyledi. </st><st c="12767">İkinci ayranı yarılamadan Madam Bilmemne’nin yazıhanenin bulunduğu binanın kapısından çıktığı görüldü. </st><st c="12870">Demek oyalayamadılar, atölyeye gidiyorlar. </st><st c="12913">Belki de İşbirlikçi Mediha hazırladı giysileri. </st><st c="12961">Fakat neden madam yalnız çıktı, çocuklar neredeler? </st><st c="13013">Niye kadının hemen peşinde değiller? </st><st c="13050">Neden merdivende gereksizce oyalanıyorlar. </st><st c="13093">Madam mersedese doğru ilerlemiyor, geçen bir taksiye el ediyor, taksi duruyor, kadın binip gidiyor? </st><st c="13193">Nasıl olur? </st><st c="13205">Mahmut yıldırım hızıyla fırlıyor büfeden, doğru mersedese.</st></p>
			<p><st c="13263">— N’oluyor Haluk?</st></p>
			<p><st c="13281">— Bilmiyorum ki, kadın yalnız çıktı.</st></p>
			<p><st c="13318">— Hemen takip et, taksiyi...</st></p>
			<p><st c="13347">diye mersedese atlayacakken Mahmut, ensesinden yakalıyor büfeci, iki ayran bir telefon parasının derdinde. </st><st c="13455">Mahmut’ta bozuk para yok. </st><st c="13481">Haluk’da da yok. </st><st c="13498">Büfeciyle ağız kavgası sürerken kadının bindiği taksi gözden yitip gidiyor.</st></p>
			<p><st c="13573">Neyse onbin lira bozuluyor, hızla yazıhaneye çıkıyorlar.</st></p>
			<p><st c="13630">— N’oldu? </st><st c="13641">Niye gitti kadın?</st></p>
			<p><st c="13658">— Gelicek, gelicek.</st></p>
			<p><st c="13678">— Nereye gitti?..</st></p>
			<p><st c="13696">— Madem Mahmut Bey bulunamıyor. </st><st c="13729">Ben başka bir şirketle daha görüşecektim gidip onlarla görüşüp geleyim, dedi.</st></p>
			<p><st c="13806">— Allah kahretsin, kadın başka firmayla anlaşacak... </st><st c="13860">Onlara bizi soracak, öyle bir firma yok, tanımıyoruz, diyecekler... </st><st c="13928">Açsanıza şu viskiyi!</st></p>
			<p><st c="13948">dedi Mahmut. </st><st c="13962">Birer viski doldurup, beklentiye geçtiler.</st></p>
			<p><st c="14004">— Peki kaçta gelicek kadın?</st></p>
			<p><st c="14032">— Bilemiyoruz.</st></p>
			<p><st c="14047">— Niye sormadınız?</st></p>
			<p><st c="14066">— Düşünemedik. </st><st c="14082">Hala, ben de atölyeye gelicem burda korkarım diye tutturunca, onun derdine düştüm...</st></p>
			<p><st c="14166">Viski şişesi yarılanmıştı ki telefon çaldı. </st><st c="14211">Madam Bilmemne başka randevuları dolayısıyla gelemeyeceğini, devrisi gün saat 14.00’de Mahmut Bey’i Hilton’un lobisinde bekleyeceğini bildirdi. </st><st c="14355">Osman iyi günler dileyerek, teşekkür ederek, saygıyla kapattı telefonu.</st></p>
			<p><st c="14426">— Tamam patron.</st></p>
			<p><st c="14442">— Ne tamam?</st></p>
			<p><st c="14454">— Yarın 14.00’de Hilton’un lobisinde seni bekliyor.</st></p>
			<p><st c="14506">— Şimdi nerdeymiş?</st></p>
			<p><st c="14525">— Sormadım.</st></p>
			<p><st c="14537">— Alo, buyrun?</st></p>
			<p><st c="14552">İşbirlikçi Mediha’nın atölyesinden, Selim arıyordu. </st><st c="14605">Evi yakın öğrenci kızlardan ikisi bulunmuş, defile için her şey hazırlanmış bekliyorlardı.</st></p>
			<p><st c="14695">— Ayrılmayın, geliyoruz!</st></p>
			<p><st c="14720">dedi Mahmut. </st><st c="14734">Madam Bilmemne’ye karşı yitirilmiş yirmi dört saati kazanılmış gibi değerlendirmek istiyordu Mahmut. </st><st c="14835">Defilenin provası yapılacaktı. </st><st c="14866">Hepbirlikte yazıhaneyi kapattılar, atölyenin yolunu tuttular.</st></p>
			<p><st c="14927">Zerrin ve diğer iki kız giyinmiş bekliyorlardı. </st><st c="14976">İşbirlikçi Mediha gerektiğinden fazla süslenmişti. </st><st c="15027">Selim elinde kartı bekliyordu. </st><st c="15058">Mahmut o gün prova yapılacağını, Madam Bilmemne’nin devrisi gün geleceğini söyledi. </st><st c="15142">Defile provası yapıldı. </st><st c="15166">Zerrin fena değildi. </st><st c="15187">Diğer iki kız yürüyemiyorlardı. </st><st c="15219">Biri çok güzeldi, ama satılacak olan güzellik değildi. </st><st c="15274">Öbür kız yürümesini bilmemesi yetmiyormuş gibi at suratlıydı, satılacak olan surat değildi elbette ancak bu konkurhipik surat satışa engel olabilirdi. </st><st c="15425">Mahmut kızlara nasıl yürüneceğini, nasıl dönüleceğini uzun uzun anlattı, egzersiz yaptırdı. </st><st c="15517">Yeterli bulunca paydos ettiler.</st></p>
			<p><st c="15548">Mahmut, kayınhala, Zerrin, Haluk’un arabasına bindiler. </st><st c="15605">Selim, Osman ve İşbirlikçi Mediha’yı aldı, Nezih de at suratlı ile güzel kızı evlerine bırakmayı üstlendi. </st><st c="15712">Güzel kızı öne, at suratlıyı arkaya bindirdi. </st><st c="15758">Her ikisi de evlerinin yakın olduğunu söylüyorlardı. </st><st c="15811">Hele güzel kızın evi, tam yol üstündeydi. </st><st c="15853">Nezih binbir ara sokağa girerek, böyle daha kestirme, diye kızlardan çok kendini kandırarak, önce at suratlıyı bıraktı, sonra yanındaki güzele dönerek</st></p>
			<p><st c="16003">— İsmin neydi senin?</st></p>
			<p><st c="16024">— Cevza.</st></p>
			<p><st c="16033">— Ne güzel isim. </st><st c="16051">Ama sen isminden de güzelsin.</st></p>
			<p><st c="16080">— Öyle mi? </st><st c="16092">Teşekkür ederim.</st></p>
			<p><st c="16108">— Bir yerde bir iki tek atalım mı?</st></p>
			<p><st c="16143">— Ben içki içmem.</st></p>
			<p><st c="16161">— Sen çay içersin. </st><st c="16181">Şöyle bir Boğaz turu canım.</st></p>
			<p><st c="16208">— Evden merak ederler.</st></p>
			<p><st c="16231">— Etmezler.</st></p>
			<p><st c="16243">— Ederler.</st></p>
			<p><st c="16254">— Eve bir telefon sarkıtıp defilenin uzun süreceğini söylersin.</st></p>
			<p><st c="16318">— Evde telefon yok.</st></p>
			<p><st c="16338">— Ha... </st><st c="16347">O zaman sorun yok.</st></p>
			<p><st c="16365">Köküne dek bastı gaza Nezih. </st><st c="16395">Köprüyü geçtiler, Beşiktaş’a çıktılar. </st><st c="16434">Sanki iki elinin arasında sıkı sıkı tuttuğu Cevza, yanında oturan da direksiyon. </st><st c="16515">Kalender’den yukarı saptı araba. </st><st c="16548">Sırttaki köşklerden birinin önünde durdu.</st></p>
			<p><st c="16589">— Nereye geldik?</st></p>
			<p><st c="16606">— Rahat edebileceğimiz bir yere.</st></p>
			<p><st c="16639">Köpek bir iki havladı. </st><st c="16663">Cevza köpekten korktu. </st><st c="16686">Nezih köpeği okşadı, eve girdiler. </st><st c="16721">Nezih giderek sevmeye başlamıştı ticaret hayatını. </st><st c="16772">Koyun postunun dili olsa konuşsa.</st></p>
			<p><st c="16805">Devrisi gün saat 14.00’de mersedes Hilton’un önünde durdu, önde Mahmut, peşinde Nezih, içeri girdiler.. </st><st c="16910">Madam Bilmemne lobide bekliyordu. </st><st c="16944">Nezih onları tanıştırdı. </st><st c="16969">Mahmut şık bir tabanca çeker gibi kartını çıkardı, uzattı kadına, kadın gülümseyerek aldı kartı, kendisininkini verdi. </st><st c="17088">Birbirlerinin kartlarını inceleyip devreden çıkardılar, birbirlerini inceleyerek konuşmaya başladılar. </st><st c="17191">Mahmut bir önceki gün için özür diledi, yoğun çalışmalarından ve işinin büyüklüğünden yakındı. </st><st c="17286">Hilton’dan çıktılar. </st><st c="17307">Mersedes Kadıköy’ün yolunu tuttu. </st><st c="17341">Mahmut yol boyunca kadına iltifatlar etti, kadın mahcup bir genç kız gibi sürekli teşekküre zorlanıyordu. </st><st c="17447">Kadının firmasının Kanada’nın değişik kentlerinde mağazaları bulunan büyük bir zincir mağaza olduğu anlaşıldığında köprüden geçiyorlardı. </st><st c="17585">Mahmut Avrupa’dan Asya’ya geçmenin önemini vurguladı. </st><st c="17639">Asya’da ilerlemeye başladılar. </st><st c="17670">Mersedes İşbirlikçi Mediha’nın atölyesi önünde durdu. </st><st c="17724">Nezih ve Haluk fırlayıp arka kapıları açtılar. </st><st c="17771">Atölyeye girildi. </st><st c="17789">Selim ve Mediha madama tanıştırıldı. </st><st c="17826">Selim kartını uzattı. </st><st c="17848">Jön Osman madamı en tanıyan olarak yakın markaja girdi, Mediha atölyenin içinde anlamsızca koşuşturmaya başladı, kızlar giyindiler, çaylar söylendi, teybin düğmesine basıldı ve Mahmut’un pazen kreasyonları gösterişe geçtiler. </st><st c="18074">Zerrin Nezih’e küs olduğu için suratından düşen bin parçaydı. </st><st c="18136">Mahmut madamın arkasından Zerrin’e gülümsemesi gerektiğini bildiren işaretlerde bulundu. </st><st c="18225">Zerrin gülümser gibi oldu, geldi madamın önünden döndü, kıçını sallıyarak uzaklaştı. </st><st c="18310">Mediha hemen, nasıl buldu, beğendi mi, gibi sorularla defileyi bölmeyi denediyse de, Mahmut bu gibi şeylerin daha sonra konuşulacağını belirtti. </st><st c="18455">İkinci kreasyonla Cevza girdi. </st><st c="18486">Kız zaten pek yürümesini bilmiyordu, koyun postunda kalan kızlığının apışarasındaki sızısıyla neredeyse hiç yürüyemez hale gelmişti, bir ayağı anlamsızca öbürünü sürüklüyordu, fakat yüzü gülüyordu. </st><st c="18684">At suratlı gerektiğinden fazla hızlı yürüyor, kreasyonların incelikleri incelenemiyordu. </st><st c="18773">Gösteri tamamlanınca madam giysileri yakından incelemek istediğini belirtti. </st><st c="18850">İnceledi, beğendi. </st><st c="18869">Eşantiyonlarla Kanada’ya döneceğini siparişi oradan vereceğini belirtti. </st><st c="18942">Eller sıkışıldı, atölyeden çıkıldı. </st><st c="18978">Konvoy halinde Hilton’a gelindi. </st><st c="19011">Madam bırakılırken, Mahmut, kendilerini bu akşam yemeğe çıkarmaktan büyük zevk duyacaklarını vurgulayan bir cümle patlattı, malesef madam öneriyi kabullendi, akşam 21.00’de kendisinin Hilton’dan alınması kararlaştırıldı, konvoy üzüntüyle Mahmut’lara geldi.</st></p>
			<p><st c="19267">Kadın nereye yemeğe götürülecekti? </st><st c="19303">Kim kim gidilecekti? </st><st c="19324">Mahmut’un yalnızca 25.000 lirası kalmıştı. </st><st c="19367">Mahmut’un karısı, yabancı bir kadınla başbaşa yemeğe çıkmasını kabullenemeyeceğini bildirince, madama da bir kavalye bularak grup dörtlendi. </st><st c="19508">Kurra çekildi, kavalyelik Jön Osman’a kaldı.</st></p>
			<p><st c="19552">— Güzel kadın aslında!</st></p>
			<p><st c="19575">dedi Osman. </st><st c="19588">Gülüşüldü. </st><st c="19599">Doğru dürüst bir yere götürmek gerekiyordu kadını. </st><st c="19650">Müzikli, içkili, danslı, programlı bir yere... </st><st c="19697">Bu denli hava atıldıktan sonra kadına rustik ayaklarda köprü altında istavrit yedirilemezdi. </st><st c="19790">Gasteler açıldı, derin derin incelendi fiks menüler. </st><st c="19843">Akşam mersedes olamıyordu, bir de taksi giderleri giriyordu işin içine, ayıca taksi tüm havalarını bozabilirdi, dolayısıyla Hilton’a yakınlığı açısından Kervansaray’a mim koyuldu. </st><st c="20023">Jön Osman ve Mahmut Kervansaray’a giderek, hem fiyatlar hakkında daha gerçekçi bilgi edinmek hem de güçleri yeterse rezervasyon yaptırmak üzere evden çıktılar. </st><st c="20183">Geze Geze Elmadağ’a geldiler. </st><st c="20213">Yolda Mahmut Osman’a madamla sürekli dans etmesi, kadını tavlaması, gerekirse bu gece onunla yatması gerektiğini anlattı. </st><st c="20335">Avrupa’da Amerika’da böyle bitiriliyordu işler. </st><st c="20383">Kadım memnun bırakmak gerekiyordu. </st><st c="20418">Jön Osman kaderine boyun eğdi:</st></p>
			<p><st c="20448">— Gerekirse yaparız ağbi, iş iştir!</st></p>
			<p><st c="20484">— Bravo Osman!</st></p>
			<p><st c="20499">Uzun pazarlık sonucu, tek şişe içkili yemeğe adam başı on bin liradan anlaşarak, rezervazyon yaptırdılar. </st><st c="20606">Masanın üstüne Mahmut’un isminin yazılması bir kaç kez tembih edilerek Kervansaray’dan çıkıldı. </st><st c="20702">Onbeş yirmi bin lire daha bulunması gerekiyordu.</st></p>
			<p><st c="20750">— Bizim halada vardır. </st><st c="20774">O ne kirli çıkıdır o!</st></p>
			<p><st c="20795">dedi Mahmut. </st><st c="20809">Geze geze eve döndüler. </st><st c="20833">Kapıdan girdiklerinde kayınhala bin telaş içinde kendine gece giysisi ütülemekteydi, kendisinin de yemeğe götürüleceğini sanıyordu. </st><st c="20965">Bunun olanaksız olduğu kendisine açıklandığında kıyameti kopardı. </st><st c="21031">Ağladı, giysisini makasla küçük parçalar halinde kesti, tansiyonu düştü. </st><st c="21104">Kendisine şekerli su yapıldı. </st><st c="21134">Ortalık yatıştığında Mahmut kendisinden yirmi bin lira borç istedi. </st><st c="21202">Kayınhala yattığı yerden kolunu kaldırdı ve başparmağı işaret ve şehadet parmakları arasında tebarüz eden yumuk sağ elini, bileğinden güçsüzce bir kaç kez salladı. </st><st c="21366">Kayınhalaya hiç yakışmayan bu terbiyesiz el hareketinden sonra Mahmut borç para bulmak için bir kaç yere telefon etti, kimseyi bulamadı, bulduklarından olumlu yanıt alamadı.</st></p>
			<p><st c="21539">— O zaman ben madamla yalnız giderim!</st></p>
			<p><st c="21577">diye sert koydu Mahmut.</st></p>
			<p><st c="21601">— Bensiz bu evden dışarı bi adım atamazsın!</st></p>
			<p><st c="21645">dedi Mahmut’un karısı. </st><st c="21669">İşin bir aile dramına dönüşmesinden tedirgin olan Jön Osman:</st></p>
			<p><st c="21729">— En iyisi ben gelmiyeyim!</st></p>
			<p><st c="21756">dedi.</st></p>
			<p><st c="21762">— Senin gelmen şart oğlum. </st><st c="21790">Kadına bir kavalye şart. </st><st c="21815">Asıl işi sen bitireceksin.</st></p>
			<p><st c="21841">Saat 19.00’a yaklaşırken para sorunu çözümlenmemiş olarak ağırlık kazandı. </st><st c="21917">Mahmut kayınhalayla daha yumuşak ve centilmence konuşmaya başladı. </st><st c="21984">Yalvarmaları ağlamaklılaştığı sırada, kayınhala:</st></p>
			<p><st c="22032">— Yok param!</st></p>
			<p><st c="22045">dedi. </st><st c="22052">Mahmut sinirlendi:</st></p>
			<p><st c="22070">— Madem paran yok niye bizi iki saat yalvarttırıyorsun manyak mısın nesin hala!</st></p>
			<p><st c="22150">diye bağırdı. </st><st c="22165">Son sözler ortalığı karıştırdı.</st></p>
			<p><st c="22196">— Sen benim halama manyak diyemezsin!</st></p>
			<p><st c="22234">le başlayan kavganın sonunda Mahmut karısının gözünü şişirdi. </st><st c="22297">Karısı Mahmut’un yüzünü tırmaladı, boynunu ısırdı, en kötüsü iki ateş arasında kalan Jön Osman başından yaralandı, derhal bir taksi çağrıldı, Jön Osman İlkyardım’a götürüldü, başına beş dikiş atıldı. </st><st c="22497">Jön Osman’ın o gece jönlük yapacak hal kalmadığından Selim imdada çağırıldı. </st><st c="22574">Mahmut Selim’e yirmibeş bin lira bulması gerektiğini de bildirdi. </st><st c="22640">Kan kaybından ölecek olsan ilkyardım parasız yapılmadığından Mahmut’un zulası giderek hafiflemişti.</st></p>
			<p><st c="22739">Saat 20.58’te, Selim, Mahmut ve karısı her şeye rağmen Hilton’un lobisindeydiler. </st><st c="22822">Mahmut’un karısı gözüne bol fondöten ve rimel sürmüş, moraran gözünü makyajla kapatmış, Mahmut boynundaki ısırık izlerini iki vefakar hansaplastla kapatmıştı. </st><st c="22981">Selim ağbisinden yirmibeş bin lira borç almıştı, tam kırkbeş bin liraları vardı, Mahmut’un keyfine diyecek yoktu. </st><st c="23095">Madam Bilmemne ile karısını tanıştırdı. </st><st c="23135">Mahmut’un yabancı dil bilmeyen karısı sırıtmakla yetindi. </st><st c="23193">Madam Bilmemne ise iki günlük türkçesi ile:</st></p>
			<p><st c="23236">— Yi akşamlar!</st></p>
			<p><st c="23251">dedi. </st><st c="23258">Gülüşerek Selim’in arabasına bindiler. </st><st c="23297">Selim plan gereğince arabanın teybine Edith Piaf kasetini sürdü. </st><st c="23362">Mahmut mersedesin çok benzin yaktığını, ülkemizde benzin sıkıntısı olduğunu, yurt ekonomisine katkıda bulunmak için geceleri mersedesini kullanmadığını anlatırken Kervansaray’a geldiler. </st><st c="23549">Üçü vestiyere hiç bir şey vermemek üzere iki dirhem bir çekirdek giyinmişlerdi, fakat madam şalını vestiyere bıraktı, gladiyatörce indiler merdivenlerden. </st><st c="23704">Selim metrdotelin kulağına bir kaç kez Mahmut’un ismini fısıldarken, Mahmut sanki haftada beş akşam oraya yemeğe geliyormuş gibi tüm garsonlara tanıdık gülücükler dağıtıyordu. </st><st c="23880">Garsonlar da filim icabı onu saygıyla selamlıyorlardı. </st><st c="23935">Mahmut’un isminin yanlış yazıldığı masaya oturdular. </st><st c="23988">Garson mumu yaktı. </st><st c="24007">Masaya servis başladı. </st><st c="24030">Evdeki hebasa göre bir şişe şarap istenecek. </st><st c="24075">Mahmut, Selim ve Mahmut’un karısı birer kadehle oyalanacaklar, madamın boşalan kadehi sürekli doldurulacak, kadın sarhoş edilerek ikinci bir şişe istemeye gerek kalmayacaktı. </st><st c="24250">Ancak iki günde Hilton’da rakıya alışan madam rakı isteyince, bir ufak rakı söylendi. </st><st c="24336">Şaraba uygulanacak taktik rakıya uygulanacaktı. </st><st c="24384">Derken garsonlar mezelerle masaya saldırıya geçtiler, Bizimkiler, o kalsın, zeytinyağlı istemez, ahtapot salatasını kaldır, demeye fırsat bulamadan madam:</st></p>
			<p><st c="24538">— Bu nedir? </st><st c="24551">Ne güzel, Ya bu? </st><st c="24568">Çok ilginç?</st></p>
			<p><st c="24579">gibi çıkışlarla tüm mezelerin alınmasına neden oldu. </st><st c="24633">O andan itibaren çok dikkatli olmak zorundaydılar. </st><st c="24684">Fakat rakıyı su gibi içen madam sayesinde daha sıcak mezelere geçilemeden ikinci ufağı söylemek durumunda kaldılar. </st><st c="24800">Mahmut şaka ile karışık, rakının kanada içkilerine benzemediğini, sert bir içki olduğunu, dikkatli içilmesi gerektiğini, kanadalıların türk gibi güçlü olmadıklarını vurgulayadursun, madam beyaz peynir ve pastırmaya hayran kaldığını belirtince, ikinci peynir ve ikinci pastırmayı söylemek farz oldu. </st><st c="25099">İkinci peynir ve ikinci pastırmaya bizimkiler ellerini sürmediler. </st><st c="25166">Kadının nelere rağbet ettiğine bakıp onlardan yememeğe özen gösteriyorlardı. </st><st c="25243">İşin kötüsü kadın herşeyden yiyordu. </st><st c="25280">Mezeler bitmesin diye hiçbir şey yemeyen Mahmut’un karısı yarım bardak rakıyla sarhoş olmuştu, hıçkırıklı kahkahalar atıyordu. </st><st c="25407">İkinci ufak rakı bittiğinde, Mahmut’un işareti üzerine Selim madamı dansa kaldırdı. </st><st c="25491">Bu arada Mahmut, çok az içtiği doluya yakın rakı bardağını, madamın boş bardağı ile değiştirdi.</st></p>
			<p><st c="25586">— Bok gibi içiyor karı yahu.</st></p>
			<p><st c="25615">— Paramız yetişecek mi Mahmut?</st></p>
			<p><st c="25646">— İnşallah... </st><st c="25661">Olmazsa şey yaparız.</st></p>
			<p><st c="25681">— Ne yaparız?</st></p>
			<p><st c="25695">— Bilmiyorum.</st></p>
			<p><st c="25709">Madam bilmemne ve Selim kan ter içinde danstan döndüler. </st><st c="25767">Biraz daha kaynaşmışlardı. </st><st c="25794">Madam rakı dolu bardağı görünce bir sevinç çığlığı attı:</st></p>
			<p><st c="25850">— Aaa, ben bunu bitirmemiş miyim hala?</st></p>
			<p><st c="25889">Deli miyim neyim?</st></p>
			<p><st c="25907">diye birden kaldırdı bardağı, fondip yaptı. </st><st c="25952">İster istemez söylendi üçüncü ufak rakı.</st></p>
			<p><st c="25992">— Üç ufak, bir büyük bir ufaktan daha mı pahalıdır?</st></p>
			<p><st c="26044">dedi Mahmut’un karısı.</st></p>
			<p><st c="26067">— Aynı şey yavrucuğum!</st></p>
			<p><st c="26090">dedi Mahmut. </st><st c="26104">O sırada kılıç kalkan ekibiyle program başladı, ardından kekliğin düz ovada avlanışı, tahta kaşık soloları, derken dansöz çıktı ortaya. </st><st c="26240">Pistte bir iki kıvırdıktan sonra masalara yanaşarak adamların kucaklarına oturmaya, iki memesini adamların burnunun ucunda titretmeye ve parsa toplamaya başladı, şişman bir adam çıkardı bir onbinlik yapıştırdı dansözün alnına. </st><st c="26467">Bir başkası iki memesinin arasına bir beşbinlik sokuşturdu. </st><st c="26527">Dansöz tüm masaları tek tek dolaşıyor, kimseyi atlamıyordu. </st><st c="26587">Mahmut soğuk terler dökmeye başladı. </st><st c="26624">Ani bir kararla ayağa kalktı, karısına:</st></p>
			<p><st c="26663">— Gel seni tuvalete götüreyim!</st></p>
			<p><st c="26694">dedi. </st><st c="26701">Karısı şaşkınca ona baktı:</st></p>
			<p><st c="26727">— Tuvalete mi?</st></p>
			<p><st c="26742">— Evet, çok şıktır buranın tuvaletleri, mutlaka görmen gerek.</st></p>
			<p><st c="26804">diye kadını sürükledi. </st><st c="26828">Onlar tuvaletteyken masaya yanaşan dansöz Selim’in önünde kırılıp dökülmeye başladı. </st><st c="26913">Kendini arabeske kaptırmış Selim refleks olarak elini cebine attı. </st><st c="26980">Yaptığının farkına vardığında artık çok geçti. </st><st c="27027">Gıcır bir onbinlik cepten çıkmıştı bile, dansözün gözleri ışıldadı. </st><st c="27095">Zart diye soktu Selim onbinliği dansözün buna alışkın iki memesi arasına. </st><st c="27169">Dansöz bir sonraki masaya geçti. </st><st c="27202">Selim’in cebinde hala yirmibeş bin lira olduğunu sanan Mahmut’la karısı tuvaletten döndüler. </st><st c="27295">Madamdan özür dileyerek masaya oturdular. </st><st c="27337">İngilizce şarkılar söyleyen türk şarkıcı henüz programına başlamıştı ki, fotoğrafçı madamla Selim’in yanak yanağa danseden dört poz fotoğrafını getirip masaya attı. </st><st c="27502">Selim refleks olarak elini cebine attı. </st><st c="27542">Öbür onbinliği çıkardı, fotoğrafçıya uzattı. </st><st c="27587">İlk onbinliğin çıktığını sanan Mahmut korkunç bir hüzün içindeydi. </st><st c="27654">Selim fotoğrafçının kulağına yaklaşarak:</st></p>
			<p><st c="27694">— Dördü ne kadar?</st></p>
			<p><st c="27712">diye sordu. </st><st c="27725">Fotoğrafçı Selim’in elindeki onbinliği hunharca kaparak,</st></p>
			<p><st c="27781">— Tamam efendim, dördü onbin.</st></p>
			<p><st c="27811">dedi ve hızla uzaklaştı. </st><st c="27837">Madam Bilmemne fotoğraflar için Selim’e sonsuz teşekür etti. </st><st c="27898">Teşekküre gerek olmadığını belirtti Selim titrek bir sesle, Mahmut Selim’in kulağına yaklaşarak sanki vantrologmuşcasma hiç ağzını açmadan dudakları arasından:</st></p>
			<p><st c="28057">— Mahfolduk, sende onbeşbin kaldı!</st></p>
			<p><st c="28092">dedi. </st><st c="28099">Selim aynı biçimde onun kulağına yanaşarak ve fakat daha sessizce:</st></p>
			<p><st c="28165">— Beşbin kaldı. </st><st c="28182">Onbin de dansöze çarpıldık!</st></p>
			<p><st c="28209">deyince Mahmut kendini tutamayarak:</st></p>
			<p><st c="28245">— Ne?</st></p>
			<p><st c="28251">diye bağırdı. </st><st c="28266">Madam, çevre masalar, garsonlar, fotoğrafçı, orkestra, şarkıcı hepsi bir anda dönüp Mahmut’a baktılar. </st><st c="28369">Sesi aşırı yüksek çıkmıştı.</st></p>
			<p><st c="28396">— N’oldu?</st></p>
			<p><st c="28406">dedi Madam.</st></p>
			<p><st c="28418">— Şey oldu madam... </st><st c="28439">Nasıl derler... </st><st c="28455">Fransızcası nasıl söyleniyor... </st><st c="28487">tam kelime karşılığını bulamıyorum.</st></p>
			<p><st c="28522">gibisinden zırvalıyarak zaman kazanmağa uğraşıyordu. </st><st c="28576">Ne denilebilirdi kadına. </st><st c="28601">Koskoca Mahmut Bey’i Kervansaray’ın ortasında yerinden hoplatan ne olabilirdi. </st><st c="28680">Madam kocaman gözlerle açıklama bekliyordu. </st><st c="28724">Mahmut hemen toparlandı:</st></p>
			<p><st c="28748">— Şu anda müdürümden üzücü bir şey öğrendim. </st><st c="28794">Yıllardır çalıştığımız bir fransız firması vardır, bizden yirmi bin parça mal istemişler, nedense parayı çıkarmamışlar, bizimkiler de malı göndermemişler. </st><st c="28949">Bu gibi şeyler benim müesseselerimde olmamalı. </st><st c="28996">Para nedir? </st><st c="29008">Ne önemi vardır? </st><st c="29025">Önemli olan karşılıklı saygı ve iş sevgisidir. </st><st c="29072">İzninizle, bizzat bir özür teleksi çekmek ve siparişin yarın ilk uçakla gönderilmesini sağlamak istiyorum. </st><st c="29179">Kimi işleri bizzat halletmeyi severim. </st><st c="29218">Bir saate kalmaz dönerim. </st><st c="29244">Siz eğlenmenize bakın. </st><st c="29267">Çok çok özür dilerim. </st><st c="29289">Saygılarımla!</st></p>
			<p><st c="29302">diye belinden bükülerek fırladı Mahmut. </st><st c="29343">Karısı ve Selim para bulmaya gittiğini bildiklerinden ve bulacağına inandıklarından bir ufak rakı daha söylediler. </st><st c="29458">Mahmut hızla Kervansaray’dan çıktı.</st></p>
			<p><st c="29493">Selim madamı yeniden dansa kaldırdı. </st><st c="29531">Durumu değerlendirmek isteyen fotoğrafçıya kaşlarıyla, sakın çekme, demek isterken patladı flaş. </st><st c="29628">Orkestra, yaş mı da kuru mu fotoğrafçının anasının balkonu, havasına geçince oturdular. </st><st c="29716">Mahmut’un karısı uyuklamaktaydı.</st></p>
			<p><st c="29748">Yitirirsem intihar ederim, olur biter düşüncesiyle girdiği kumarhaneden cebinde yirmibeşbin lira ile çıktı Mahmut. </st><st c="29864">Makinalar Mahmut’a kıyak yapmışlardı. </st><st c="29902">Kervansaray’ın önünde rokfeller gibi indi taksiden, paranın üstünü beklemedi bile.</st></p>
			<p><st c="29984">— Gelmeyeceksin sandım Mahmut!</st></p>
			<p><st c="30015">dedi karısı.</st></p>
			<p><st c="30028">— Deli misin yavrucuğum?</st></p>
			<p><st c="30053">diye sırıttı Mahmut, garsonu çağırdı şampanya ve meyva söyledi. </st><st c="30118">Mahmut madamdan yeniden özür dileyerek, teleksi çektiğini, siparişleri hazırlattığını yarınki uçağa yetiştirileceğini anlattı ballandıra ballandıra. </st><st c="30267">Madam hayranlıkla bakıyordu Mahmut’a.</st></p>
			<p><st c="30304">Kervansaray’dan sağ salim çıktılar. </st><st c="30341">Madam Bilmemne Selim’in koluna girdi. </st><st c="30379">Mahmut’un karısı başını kocasının omzuna yasladı, huzur içinde Hilton’un görkemine doğru yürüdüler. </st><st c="30479">Otel kapısında vedalaşıp ayrıldılar.</st></p>
			<p><st c="30515">Madam Bilmemne’nin mektubunu uzun süre bekledi Mahmut. </st><st c="30571">Öyle bir mektup gelmedi. </st><st c="30596">Mahmut birdenbire boşandı.</st></p>
		</section>
	<div id="charCountTotal" value="30622"></div></body>
</html>
