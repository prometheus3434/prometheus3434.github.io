<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ayna Merdiven</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter4">
		<section>
			<h1><st c="0">CELAL BEY O GÜN</st><br /><st c="16">KİMSEYİ BEKLEMİYORDU</st></h1>
			<p><st c="37">Celal Bey gasteden Devlet Planlama Teşkilatı'nın gizli raporunda yer alan verilere göre tezelden nakit paraya gereksinimi olan kuruluşlar listesine göz atıyorken kapı çalınmasın mı?</st></p>
			<p><st c="219">Celal Bey hiç celallenmeden yerinden kalktı, sportmence açtı kapıyı, otobüs biletçisiyle dolmuş kahyası arası bir şapkayı yorgunlukla taşıyan memur suratlı bir adamla karşılaştı. </st><st c="399">İlk görünüşte postacı sanılabilirliği güçlü az bıyıklı adamın elindeki makbuz tomarı pek de iyi niyetlerle gelmediğini gösteriyordu. </st><st c="532">Postacı olsa yukarı kadar çıkmazdı zaten. </st><st c="574">Hüsnüniyetin artık seksensekiz basamak çıkartmadığını üzüntüyle müşahede eden günlerini yaşayan Celal Bey’in bir şey demesine gerek kalmadan, adam:</st></p>
			<p><st c="721">— Elektrik!</st></p>
			<p><st c="733">dedi.</st></p>
			<p><st c="739">— Ne kadar?</st></p>
			<p><st c="751">dedi Celal Bey çekimser bir sesle</st></p>
			<p><st c="785">— Elliikibinyetmişbeş.</st></p>
			<p><st c="808">— Lira mı?</st></p>
			<p><st c="819">— Yok dolar!</st></p>
			<p><st c="832">diye terslendi memur. </st><st c="855">Memurdur, terslense de terslememek gerek diye düşünen Celal Bey hiç celallenmeden:</st></p>
			<p><st c="937">— Kaç aylık?</st></p>
			<p><st c="950">diye sordu.</st></p>
			<p><st c="962">— Mayıs 81’den beri.</st></p>
			<p><st c="983">— Nasıl olur memur bey, 85’in Şevval ayındayız. </st><st c="1032">81 Cemaziyelahır bundan dört yıl mukaddem.</st></p>
			<p><st c="1074">— 85 işte canım, yanlış yazılmış...</st></p>
			<p><st c="1110">— Haa... </st><st c="1120">Ve fakat ne kadar çok... </st><st c="1145">Elliikibin olur mu?</st></p>
			<p><st c="1164">— Elliikibinyetmişbeş...</st></p>
			<p><st c="1189">— Elliikibinyüz yani... </st><st c="1214">Hatta sizde bozuk yoktur elliikibinbeşyüz, değil mi?</st></p>
			<p><st c="1266">gibilerden ufak ufak celallenmeyi düşünen Celal Bey, kimi osmanlıca atasözlerini aklından geçirerek, birden mütevekil bir suskunluğa erdi, duraladı:</st></p>
			<p><st c="1415">— Bırakınız siz, biz yatırırız efendim.</st></p>
			<p><st c="1455">— Şimdi ödeyeceksiniz, yoksa saati sökeceğiz.</st></p>
			<p><st c="1501">— Nasıl olur canım?</st></p>
			<p><st c="1521">— Emir var...</st></p>
			<p><st c="1535">— Bir dakika.</st></p>
			<p><st c="1549">diyebildi Celal Bey, kapıyı kısmen örttü, elini cebine attı... </st><st c="1613">Yatak odasına gitti, çekmecesini açtı, beyaz mendilin altındaki para tomarını çıkardı... </st><st c="1702">Sportmence geldi ve saydı parayı memurun eline. </st><st c="1750">Aldı makbuzunu, örttü kapıyı. </st><st c="1780">Makbuza bakakaldı bir süre. </st><st c="1808">Katlamayı düşündü, kıyamadı. </st><st c="1837">Kitaplıktan farisi bir kitap çekip, onun arasına koydu değerli makbuzunu. </st><st c="1911">Tuvaletin boş yere yanan lambasını söndürerek koltuğuna döndü. </st><st c="1974">Gasteyi açtı. </st><st c="1988">Devlet Planlama Teşkilatı'nın gizli raporunda yer alan verilere göre tezelden nakit paraya gereksinimi olan kuruluşlar listesinde Türkiye Elektrik Kurumu liste başı olarak bulunuyordu...</st></p>
			<p><st c="2174">Yurt kalkınmasına gerektiğinden fazla katkıda bulunmuşluğun hüznüyle bir birinci sigarası yaktı. </st><st c="2272">Şaban 78’te filitreli sigaralar tamamen piyasadan kalktığında birinci’ye başlamış sonra amerikanlar bile bakkala düştüğünde de sigarasını değiştirmemişti Celal Bey. </st><st c="2437">O da sigara bu da sigara, eskiden filitre mi vardı öhhö öhhö... </st><st c="2501">Celal Bey öksürüğünü yarılamıştı ki kapı yeniden çalındı. </st><st c="2559">Hayırdır inşallah, diye gitti açtı kapıyı. </st><st c="2602">Kendisine büyük gelen bir deri cekete bürünmüş, doğduğuna binpişman suratlı, şapkasız ve fakat bir şey memuru olduğu her halinden belli olan adam:</st></p>
			<p><st c="2748">— Su!</st></p>
			<p><st c="2754">dedi.</st></p>
			<p><st c="2760">— Ne kadar?</st></p>
			<p><st c="2772">— Onsekizbinsekseniki lira.</st></p>
			<p><st c="2800">— İmkân yok.</st></p>
			<p><st c="2813">— Anlamadım.</st></p>
			<p><st c="2826">— Bırakınız. </st><st c="2840">Yatırırız.</st></p>
			<p><st c="2850">— Hemen vericeksiniz.</st></p>
			<p><st c="2872">— Yoksa saati mi söküceksiniz?</st></p>
			<p><st c="2903">— Evet.</st></p>
			<p><st c="2911">— Emir mi var?</st></p>
			<p><st c="2926">— Evet.</st></p>
			<p><st c="2934">diye şaşkınca başsalladı memur. </st><st c="2967">Celal Bey celallenmişti işte. </st><st c="2997">Bir iki yıldır doğru dürüst su aktığı yoktu, utanmadan para istemeye gelebiliyorlardı. </st><st c="3084">Zaten ödeme gücü yoktu. </st><st c="3108">Celal Bey sinirle gitti gasteyi aldı, Devlet Planlama Teşkilatının gizli raporunda yer alan verilere göre tezelden nakit paraya gereksinimi olan kuruluşlar listesinden Devlet Su İşleri’ni buldu.</st></p>
			<p><st c="3302">— Sabancı’ya gidin... </st><st c="3325">Vehbi Koç’a gidin. </st><st c="3344">Zavallı Celal mi bakıcak bu memlekete? </st><st c="3383">Celal’e kim bakıcak?</st></p>
			<p><st c="3403">diye bağırdı memura.</st></p>
			<p><st c="3424">— Ne diyorsun amca?</st></p>
			<p><st c="3444">dedi memur.</st></p>
			<p><st c="3456">— Ödemiyorum.</st></p>
			<p><st c="3470">— Saati sökeriz.</st></p>
			<p><st c="3487">— Sökün.</st></p>
			<p><st c="3496">Çat diye kapattı kapıyı Celal Bey. </st><st c="3532">Memur saati söktü, gitti. </st><st c="3558">Ayni gün akşamüstü gelen havagazı tahsildarının gözünü şişiren Celal Bey, ezan vakti karakola davet edildi.</st></p>
		</section>
	<div id="charCountTotal" value="3665"></div></body>
</html>
