<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Ayna Merdiven</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter10">
		<section>
			<h1><st c="0">DAVETİYE</st></h1>
			<p><st c="9">Güpegündüz alkol geniz, döndü sokağın köşesini. </st><st c="58">Bakkalın önünden kalktı, manavın önüne geçti devriye kedi. </st><st c="117">İnzibat kediler apartmanın kapısını tutmuşlardı. </st><st c="166">Onları tanımıyormuş gibi yaparak eve sızdı.</st></p>
			<p><st c="209">— Kaç gündür nerdesin?</st></p>
			<p><st c="232">dedi kardeşi.</st></p>
			<p><st c="246">— İşlerim vardı.</st></p>
			<p><st c="263">diyerek banyoya girdi. </st><st c="287">Sanki son kez yıkanıyormuşcasına doya doya yıkandı, traş oldu, dişlerini fırçaladı. </st><st c="371">Bir ıslık tutturmanın tam sırası alsında, ancak dudaklar ürkek, ıslıklık güç yok. </st><st c="453">Bir sigara yakıp geldi oturdu.</st></p>
			<p><st c="483">— Beni arayan soran yok ya?</st></p>
			<p><st c="511">— Yoo, Kim arayacaktı?</st></p>
			<p><st c="534">— Arasınlar istemiyorum canım. </st><st c="566">Aramamaları iyi... </st><st c="585">Polis falan gelip sormadı değil mi?</st></p>
			<p><st c="620">— Yoo. </st><st c="628">Niye polis sorsun? </st><st c="647">N’oldu? </st><st c="655">Bir şey mi var ağbi?</st></p>
			<p><st c="675">— Yok canım. </st><st c="689">Polis niye beni sorsun? </st><st c="713">Nerden çıkarıyorsun polisi? </st><st c="741">Televizyonda ne var?</st></p>
			<p><st c="761">— Bi bok yok.</st></p>
			<p><st c="775">— Yayın yok mu?</st></p>
			<p><st c="791">— Var tabii de, izlenecek bir şey yok.</st></p>
			<p><st c="830">— Tavla oynıyalım mı?</st></p>
			<p><st c="852">— Oynıyalım, fakat hep yeniyorum ağbi.</st></p>
			<p><st c="891">— Mahfedicem seni!</st></p>
			<p><st c="910">Sigaralarını, içkilerini, kül tablalarını alıp tavla başına yerleştiler. </st><st c="984">Telefon çaldı:</st></p>
			<p><st c="998">— Sen bak. </st><st c="1010">Beni ararlarsa yokum.</st></p>
			<p><st c="1031">Kardeşi telefona giderken, kapı zili çaldı.</st></p>
			<p><st c="1075">— Eyvah! </st><st c="1085">Telefonu boşver, kapıya bak.</st></p>
			<p><st c="1113">— Sen baksana ağbi kapıya.</st></p>
			<p><st c="1140">— Ya polise?</st></p>
			<p><st c="1153">— Polis niye çöpü almaya gelsin, kapıcıdır.</st></p>
			<p><st c="1197">Çöp verildi. </st><st c="1211">Kapıcı yol edildi. </st><st c="1230">Telefon aracılığıyla can sıkıntısını gidermek isteyen arkadaşın can sıkıntısı giderildi.</st></p>
			<p><st c="1318">— Sen terziye giden kekeme fıkrasını duydun mu?</st></p>
			<p><st c="1366">sözüyle yeniden tavlaya oturuldu. </st><st c="1401">Oynayası yoktu, zaten yeniliyorken, iki kapıya sürekli gele atıyordu. </st><st c="1471">Bıraktı tavlayı, kalktı.</st></p>
			<p><st c="1495">— Yeniliyorum diye, değil mi?</st></p>
			<p><st c="1525">— Kim? </st><st c="1533">Seni her zaman yenerim oğlum. </st><st c="1563">Oynıyasım yok. </st><st c="1578">Evde başka içki var mı?</st></p>
			<p><st c="1601">— Rakı var.</st></p>
			<p><st c="1613">— İyi!</st></p>
			<p><st c="1620">Mutfağa gitti, rakı, buz, su çıkardı. </st><st c="1659">Peynir kesti, dilimledi. </st><st c="1684">Bir domatesi ağır ağır soydu, bir tepsiye kurduğu çilingir sofrasıyla geldi bir koltuğa kuruldu. </st><st c="1781">Kardeşi dışarı çıkmaya niyetliydi.</st></p>
			<p><st c="1815">— Ne o? </st><st c="1824">Nereye?</st></p>
			<p><st c="1831">— Şöyle bir hava alıp geleyim... </st><st c="1865">Belki Hakan’a uğrarım.</st></p>
			<p><st c="1887">— Ben n’olucam?</st></p>
			<p><st c="1903">— Nasıl?</st></p>
			<p><st c="1912">— Yani kapı falan çalarsa kim açıcak kardeşim?</st></p>
			<p><st c="1959">— Senin kapı açma yetki belgen yok mu?</st></p>
			<p><st c="1998">diye güldü kardeşi.</st></p>
			<p><st c="2018">— Hayır yani... </st><st c="2035">Ya beni arıyorlarsa?</st></p>
			<p><st c="2055">— Memnun olurlar.</st></p>
			<p><st c="2073">— Onlar memnun olurlar tabii de, ben n’olucam?</st></p>
			<p><st c="2120">— Sen de müşerref olursun.</st></p>
			<p><st c="2147">— Bana bak, olay ciddi...</st></p>
			<p><st c="2173">— Cinayet mi işledin?</st></p>
			<p><st c="2195">— Hayır.</st></p>
			<p><st c="2204">— Eee?</st></p>
			<p><st c="2211">— Daha önce bir kez aramış olmasalar endişelenmeyeceğim. </st><st c="2269">Senin haberin yok, gelip kapıcıdan sormuşlar. </st><st c="2315">Aptal kapıcı da burada oturduğumu söylemiş.</st></p>
			<p><st c="2358">— Kim sormuş?</st></p>
			<p><st c="2372">— Sivil memur gelmiş. </st><st c="2395">Karakola davet etmişler işte... </st><st c="2427">Aslında oldukça nazik bir davetiye. </st><st c="2463">Bir evrak hususunda görüşmek üzere başkomserliğimize teşrifinizi rica ederiz, biçiminde. </st><st c="2552">Yani, bir suçum olduğu için değil, bir evrakta bir yanlışlık falan var mutlaka, ben teşrif etmeden, düzeltilemiyor. </st><st c="2668">Bir yere imzam gerekiyor anlaşılan. </st><st c="2704">Bunda korulacak bir şey yok...</st></p>
			<p><st c="2734">— Kapı mı çalındı?</st></p>
			<p><st c="2753">— Yoo...</st></p>
			<p><st c="2762">— Bana mı öyle geldi?</st></p>
			<p><st c="2784">— Herhalde.</st></p>
			<p><st c="2796">— Bak karakoldan gelen davetiye bu! </st><st c="2833">diye cüzdanından ikiye katlanmış küçük bir kâğıt parçası çıkardı. </st><st c="2899">Üstünde “davetiye” yazıyor. </st><st c="2927">En ufak bir kelepçe çağrışımı yapmıyor. </st><st c="2967">Sanki karakol Sular İdaresi falan gibi bir daire.</st></p>
			<p><st c="3016">Kardeşi aldı, titizlikle inceledi davetiyeyi.</st></p>
			<p><st c="3062">— Hımm!</st></p>
			<p><st c="3070">dedi.</st></p>
			<p><st c="3076">— Hımm mı?</st></p>
			<p><st c="3087">— Önemli bir şey değildir ağbi, takma kafana!</st></p>
			<p><st c="3133">Takmaması en doğrusuydu. </st><st c="3159">Üstelik bir daha aramadıklarına göre kalkıp karakola gitmenin, karakolu fuzulen işgal etmenin alemi yoktu.</st></p>
			<p><st c="3265">Kendini geceyle, geceyi alkolle barıştırdı. </st><st c="3310">Kafa kazan kalktı sabahleyin. </st><st c="3340">Duşunu aldı, traşını oldu. </st><st c="3367">Takım giyindi. </st><st c="3382">Alen Dölon gibi bağladı boyunbağını, fırladı evden. </st><st c="3434">İnzibat kediler karşı apartmanın kapısında mevzilenmişler kapıyı kesiyorlardı. </st><st c="3513">Hiç bakmadı onlara. </st><st c="3533">Manavın önünde oturan devriye kedi, kalktı, gözünün içine bakarak bakkalın önüne geldi, durdu. </st><st c="3628">Onu tanımıyormuş gibi yaparak hızla geçti yanından. </st><st c="3680">Onun geçişinden ürken devriye kedi, sekiz oniki adım öteye kaçarak viyakladı.</st></p>
			<p><st c="3757">— Ne alarmı aptal kedi!</st></p>
			<p><st c="3781">diye söylendi kediye, hızla uzaklaştı.</st></p>
			<p><st c="3820">Albay önce onu tanımadı. </st><st c="3846">Babasının adını söyleyince anımsadı. </st><st c="3883">Buyur etti. </st><st c="3895">Çay söyledi. </st><st c="3908">Daha çaylar gelmeden çıkarıp gösterdi davetiyeyi albaya.</st></p>
			<p><st c="3964">— Askerlik için böyle çağırmazlar adamı. </st><st c="4006">Hiç görmedim!</st></p>
			<p><st c="4019">dedi albay.</st></p>
			<p><st c="4031">Zaten askerlik için niye çağırsınlardı? </st><st c="4072">Yaş otuza gün kalmış, saçta ak belirmiş, artık onun askerlik yapacak hali mi kalmıştı? </st><st c="4159">Hem herkesin bünyesi komen oynamaya yatkın değildir. </st><st c="4212">Üstelik okulda beden eğitiminden raporluydu. </st><st c="4257">Bunları düşündü ama albaya söylemedi. </st><st c="4295">Her ne kadar tanıdıksa da albay albaydır.</st></p>
			<p><st c="4336">— Rahatsız ettim efendim.</st></p>
			<p><st c="4362">— Estağfurullah evladım. </st><st c="4388">Babanıza saygılar!</st></p>
			<p><st c="4406">Hızla çıktı askeri mıntıkadan. </st><st c="4438">Sivil bir sigara yaktı, sivil sivil yürümeye başladı hiç ağaçlı yolu. </st><st c="4508">Karşıdan karşıya geçmek için durduğunda bir polisin kendisini izlediğini farketti. </st><st c="4591">Bir an duraladı. </st><st c="4608">Alen Dölon’un böyle anları vardı filimlerde. </st><st c="4653">Çok ani bir karar alıyor, saniyede uygulamaya koyuyordu. </st><st c="4710">Paniğe kapılmanın gereği yoktu. </st><st c="4742">Ağır adımlarla karşı kaldırıma yürüdü, polis de peşinden geliyordu, daha da ağırlaştırdı adımlarını, polis yaklaştı, tam kaldırıma ayak basacağı an, miğferi etrafında hızla geri döndü ve yıldırım hızıyla ilk bulunduğu kaldırıma ulaştı, polisi kontrpiyede bırakarak geldiği yöne doğru deli gibi koşmağa başladı. </st><st c="5053">Filim icabı polisin şapkasının tereğini geri iterek, hızla kaçan Alen Dölon’a biraz da hayranlıkla bakarak, gene kaçırdık şeytan herifi diye düşüncelere dalması, olduğu yerde kalakalması gerekiyordu. </st><st c="5253">Ancak polis o filmi görmediği için, birden düdüğünü çaldı, başka polis düdükleri duyuldu, o sırada yoldan geçen bir trafik polisi arabası da peşine düşünce bir dakika içinde ablukaya alındı.</st></p>
			<p><st c="5443">— Ne kaçıyorsun lan?</st></p>
			<p><st c="5464">— Kim kaçıyor lan?</st></p>
			<p><st c="5483">demiş bulundu polise. </st><st c="5506">Polisin vatandaşa lan demek hakkı varsa da, vatandaşın polise lan demek hakkı mahfuz tutulmuştu. </st><st c="5603">Kendisine lan denilmesine çok fena sinirlenen polis onu en yakın karakola götürdü.</st></p>
			<p><st c="5685">— Çok talihlisin aslanım, bizim karakolda işkence yoktur!</st></p>
			<p><st c="5743">dedi komiser muavini. </st><st c="5766">Huzurlu bir karakola kavuşmanın sevinciyle davetiyesini çıkarıp bilgi almak üzere komser muavinine gösterdi. </st><st c="5875">Komser muavini ilgili karakolu aradı.</st></p>
			<p><st c="5912">Polisin Alen Dölon’dan özür dileyerek kendisini salıvermesi gerekirken, anlaşılmaz bir biçimde, bir montaj hatası gibi askere alındı.</st></p>
		</section>
	<div id="charCountTotal" value="6046"></div></body>
</html>
