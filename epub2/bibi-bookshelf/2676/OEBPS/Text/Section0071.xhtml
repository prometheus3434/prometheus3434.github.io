<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>63. Bölüm</h1>

  <p>Robert Langdon daha yakından inceleyebilmek için ölüm maskesindeki spiral yazıyı kâğıda geçirmeyi yeni bitirmişti. Sienna ile Dr. Ferris yardım etmek için iyice sokuldu. Langdon, Ferris'in sürekli kaşınmasına ve güçlükle nefes alışına aldırış etmemeye çalıştı.</p>

  <p>Dikkatini önünde duran sözlere vermeye çalışırken kendi kendine, <i>bir şeyi yok,</i> dedi.</p>

  <blockquote style="margin: 20px 0 20px 40px; border: none; padding: 0px;">
    <p>Sizler ki, akıllı ve mantıklı kişilersiniz.<br />
    bu garip dizelerin örtüsü altında gizlenen<br />
    benzetmeyi anlayabilirsiniz.</p>
  </blockquote>

  <p>Konuşmaya başlayan Langdon, "Daha önce de dediğim gibi, Zobrist'in şiirindeki açılış kıtası, kelimesi kelimesine Dante'nin <i>Cehnnem'</i>inden alınmış. Okuyucuya, kelimelerin daha derin bir anlamı olduğu uyarısında bulunuyor," dedi.</p>

  <p>Dante'nin alegorik eseri din, siyaset ve felsefeyle ilgili öylesine örtülü anlatımlarla doluydu ki Langdon, öğrencilerine İtalyan şairi, İncil'i inceler gibi incelemelerini tavsiye ederdi. Derinlerdeki anlamı kavrayabilmeleri için satır aralarını okumaları gerekirdi.</p>

  <p>Langdon, "Ortaçağ alegorisi uzmanları, genellikle incelemelerini iki kategoriye ayırırlar: 'metin' ve 'imge'. Metin, eserin edebi içeriğidir, imge ise oluşturduğu sembolik mesajdır."</p>

  <p>Ferris sabırsızlıkla, "Pekâlâ," dedi. "Yani, şiirin bu dizeyle başlaması..."</p>

  <p>Sienna, "Yüzeysel okuduğumuzda, hikâyenin sadece bir kısmını anlayacağımızı ima ediyor," diyerek söze girdi. "Gerçek anlamı saklı olabilir."</p>

  <p>"Bunun gibi bir şey, evet." Langdon bakışlarını metne çevirerek yüksek sesle okumaya devam etti.</p>

  <blockquote style="margin: 20px 0 20px 40px; border: none; padding: 0px;">
    <p>Hain Venedik dükasını ara.<br />
    O ki, atların başlarını kesti<br />
    Ve körlerin kemiklerini çıkarttı.</p>
  </blockquote>

  <p>Langdon açıklamaya çalıştı. "Şey... Başsız atlardan ve körlerin kemiklerinden pek emin değilim; ama bana belirli bir dükayı bulmamız gerekiyormuş gibi geliyor."</p>

  <p>Sienna, "Bir dükanın mezarı olabilir mi?" diye sordu.</p>

  <p>"Veya heykeli ya da portresi?" diye karşılık verdi Langdon. "Diikalar yüzyıllardır yok."</p>

  <p>Venedik dükaları, diğer İtalyan şehirlerindeki dukalar gibiydi. MÖ 687 yılından itibaren bin yıl boyunca Venedik'i yüzlerce düka yönetmişti. Dukaların devri, Napolyoıı'un kuşatmasıyla on sekizinci yüzyılın bitimine doğru sona ermişti; ama ihtişamları ve güçleri, tarihçilerde hâlâ hayranlık uyandırıyordu.</p>

  <p>Langdon, "Bildiğiniz gibi Venedik'te turistleri çeken iki önemli yer bulunur: Dükalar Sarayı ve San Marco Bazilikası. Bu mekânlar <i>dükalar tarafından</i> yine dükalar için yaptırılmıştı. Pek çoğunun mezarı oradadır," dedi.</p>

  <p>Şiire bir göz atan Sienna, "Peki içlerinde, özellikle tehlikeli kabul edilen bir düka var mıydı?" diye sordu.</p>

  <p>Langdon, Sienna'nın bahsettiği dizeye tekrar baktı. <i>Hain Venedik dukasını ara.</i> "Bildiğim kadarıyla yok. Ama şiirde 'tehlikeli' kelimesi geçmiyor, 'hain' kelimesi geçiyor. En azından Dante'nin dünyasında ikisi arasında fark vardı. Hainlik, Yedi Ölümcül Günah'tan biridir. Aslına bakarsan en kötüsüdür, cehennemin dokuzuncu ve son dairesinde cezalandırılır."</p>

  <p>Dante'nin anlatımına göre hainlik, sevilen bir kişiye ihanet etmekti. Bu günahın tarihteki en ünlü örneği, Yahuda'nın sevgili İsa'sına ihanet etmesiydi. Dante bu davranışı öylesine iğrenç buluyordu ki, Yahuda'yı cehennemin tam merkezinde cezalandırmıştı: Buraya en alçak cehennem sakininin isminden (Yahuda) türettiği Guidecca adı verilmişti.</p>

  <p>Ferris, "Peki," dedi. "Demek ki hainlik yapan bir düka arıyoruz."</p>

  <p>Sienna ona hak vererek başını salladı. "Bu, olasılıkları azaltmamızı sağlar." Durup, metne baktı. "Ama sonraki dize... 'atların başlarını kesen' bir diika mı diyordu?" Bakışlarını Laııgdon'a dikti. "Atların başını kesen bir düka mı var?"</p>

  <p>Sienna'nın zihninde yarattığı görüntü, Langdon'a <i>Baba</i> filmindeki dehşet verici bir sahneyi hatırlatmıştı. "Hiçbir şey ifade etmiyor. Ama yazana göre bu düka aynı zamanda 'körlerin kemiklerini de çıkartmış.'" Ferris'e bir göz attı. "Telefonun interneti var, değil mi?"</p>

  <p>Ferris hemen telefonunu çıkartıp şişmiş ve kızarmış parmaklarını havaya kaldırdı. "Tuşlara basarken zorlanabilirim."</p>

  <p>Telefonu alan Sienna, "Ben yaparım," dedi. "Başsız atlar ve körlerin kemikleriyle aynı yerde geçen bir Venedik dükası arayacağım." Minik klavyeyi hızlıca tuşlamaya başladı.</p>

  <p>Langdon şiiri bir kez daha gözden geçirip yüksek sesle okumaya başladı.</p>

  <blockquote style="margin: 20px 0 20px 40px; border: none; padding: 0px;">
    <p>Diz çök kutsal bilgeliğin yaldızlı mouseion'unda<br />
    ve kulağını yere daya,<br />
    dinle suyun şırıltısını.</p>
  </blockquote>

  <p>Ferris, "Ben <i>mouseion</i> kelimesini daha önce hiç duymamıştım," dedi.</p>

  <p>Langdon, "Musa'lar tarafından korunan tapmak anlamında kullanılan çok eski bir kelimedir," diye karşılık verdi. "Antik Yunanların zamanında <i>mouseion;</i> aydınların fikirlerini paylaşmak edebiyat, müzik ve sanat hakkında tartışmak için toplandıkları yere denirdi. İlk <i>mouseion,</i> İsa'nın doğumundan yüzyıllar önce Batlamyus tarafından İskenderiye Kütüphanesi'nde yapılmıştı. Daha sonra dünyanın çeşitli yerlerinde yüzlercesi yapıldı."</p>

  <p>Sienna'ya umutla bakan Ferris, "Dr. Brooks," dedi. "Venedik'te <i>mouseion</i> var mı diye arayabilir misiniz?"</p>

  <p>Langdon muzip bir tebessümle, "Aslına bakarsanız yüzlerce var," dedi. "Şimdi buralara müze diyoruz."</p>

  <p>Ferris, "Yaaa," diye karşılık verdi. "O zaman sanırım geniş bir arama yapmamız gerekecek."</p>

  <p>Sienna bir yandan telefonu tuşlarken bir yandan da fikir yürütüyordu. "Pekâlâ, atların başını kesen ve körlerin kemiklerini çıkartan bir düka bulabileceğimiz müze arıyoruz. Robert aklına gelen belirli bir müze var mı?"</p>

  <p>Langdon zaten Venedik'in en ünlü müzelerini aklından geçirmeye başlamıştı: Akademi Galerisi, Ca'Rezzonico, Grassi Sarayı, Peggy Guggenheim Koleksiyonu. Correr Müzesi. Ne var ki hiçbiri tarife uymuyordu.</p>

  <p>Yeniden metne baktı.</p>

  <blockquote style="margin: 20px 0 20px 40px; border: none; padding: 0px;">
    <p>Diz çök kutsal bilgeliğin yaldızlı mouseion'unda</p>
  </blockquote>

  <p>Langdon dudaklarını çarpıtarak gülümsedi. "Venedik'te 'kutsal bilgeliğin yaldızlı <i>mouseion'</i>u tarifine mükemmel uyan bir müze var."</p>

  <p>Ferris ile Sienna ona beklenti içinde baktılar.</p>

  <p>"San Marco Bazilikası," dedi. "Venedik'teki en büyük kilise."</p>

  <p>Sienna son derece heyecanlı bir sesle, "Yaldızlı <i>mouseion</i> mu?" dedi.</p>

  <p>Şiirde bahsi geçen yaldızlı mabedin San Marco olduğuna hiç şüphe duymayan Langdon, başını salladı. Venedikliler San Marco'ya yüzyıllarca La Chiesa d'Oro, yani Altın Kilise demişlerdi. Langdon bu bazilikanın, dünyadaki en göz kamaştırıcı kilise olduğunu düşünürdü.</p>

  <p>Ferris, "Şiir aynı zamanda 'diz çök' diyor," diye ekledi. "Kilise de diz çökmeye uygun bir yer."</p>

  <p>Sienna yeniden hararetle yazmaya başladı. "Aramaya San Marco'yu ekleyeceğim. Dükayı orada aramamız gerektiğini sanıyorum."</p>

  <p>Langdon, San Marco'da bolca düka bulacaklarından emindi, çünkü orası dükalar bazilikasıydı. Gözlerini yeniden şiire çevirirken güveni yerine gelmişti.</p>

  <blockquote style="margin: 20px 0 20px 40px; border: none; padding: 0px;">
    <p>Diz çök kutsal bilgeliğin yaldızlı mouseion'unda<br />
    ve kulağını yere daya,<br />
    dinle suyun şırıltısını.</p>
  </blockquote>

  <p>Langdon, <i>suyun şırıltısı mı,</i> diye düşündü. <i>San Marco'nun altında su mu var?</i> Bunun saçma bir soru olduğunu düşündü. Tüm şehrin altında su vardı. Venedik'teki her bina yavaşça suya gömülüyordu. Bazilikayı gözünde canlandıran Langdon, içerde diz çökünce suyun şırıltısının duyulabileceği bir yer düşündü. <i>Peki duyduktan sonra ne yapacağız?</i></p>

  <p>Bir kez daha şiire bakıp yüksek sesle sonuna kadar okudu.</p>

  <blockquote style="margin: 20px 0 20px 40px; border: none; padding: 0px;">
    <p>Batık sarayın derinliklerine in,<br />
    orada, karaklığın içinde bekler khtonik canavar<br />
    kan kırmızısı sularına gömülmüştür lagünün<br />
    ki yansıtamaz yıldızları...</p>
  </blockquote>

  <p>Zihninde canlanan resimden rahatsız olan Langdon, "Tamam," dedi. "Anlaşılan, suya gömülmüş bir yere doğru... su şırıltısını takip edeceğiz."</p>

  <p>Sıkıntılı görünen Ferris yüzünü kaşıdı. "Khthonik canavar nedir?"</p>

  <p>Parmaklarıyla hâlâ telefonu tuşlayan Sienna, "Yeraltı," diyerek tahmin yürüttü. "'Khthonik' aslında 'yerin altında' demektir."</p>

  <p>Langdon, "Bir bakıma evet," dedi. "Aslında kelimenin efsanelerle ve canavarlarla ilgili daha derin bir tarihi var. Mitolojideki tüm tanrılara ve canavarlara <i>khthonik</i> denir. Mesela Erinye'lere Hekate ve Medusa'ya bu isimler verilir, çünkü yerin altında yaşarlar ve cehennemle bağlantıları vardır." Langdon sustu. "İnsan dünyasında kargaşa çıkarmak için yerin altından yükselir ve yer üstüne çıkarlar."</p>

  <p>Uzun bir sessizliğin ardından Langdon, aynı şeyi düşündüklerini hissetti. <i>Bu khthonik canavar... Zobrist'in salgım olmalı.</i></p>

  <blockquote style="margin: 20px 0 20px 40px; border: none; padding: 0px;">
    <p>Orada, karaklığın içinde bekler khtonik canavar<br />
    kan kırmızısı sularına gömülmüştür lagünün<br />
    ki yansıtamaz yıldızları...</p>
  </blockquote>

  <p>Aklının karışmasını istemeyen Langdon, "Her neyse, en azından şiirin en sondaki 'yıldızları yansıtmayan lagün' dizesinde bahsedilen, yerin altında bir yeri aradığımız kesin," dedi.</p>

  <p>Başını Ferris'in telefonundan kaldıran Sienna, "Haklısın," dedi. "Eğer lagün yerin altındaysa, yıldızları yansıtamaz. Peki; ama Venedik'te yerin altında lagün var mı?"</p>

  <p>Langdon, "Bildiğim kadarıyla yok," diye cevap verdi. "Ama suyun üstüne inşa edilmiş bir şehirde sonsuz seçenek bulunmalı."</p>

  <p>Aniden, "Peki, ya lagün kapalı bir yerdeyse?" diye soran Sienna, her ikisine birden baktı. "Şiirde 'batık sarayın karanlığından' bahsediyor. Daha önce Dükalar Sarayı'nın bazilikayla bağlantısı olduğundan bahsetmiştin, değil mi? Bu da bu yapıların; kutsal bilgeliğin <i>mouseion'</i>u, saray, dükalarla bağlantı gibi, şiirde bahsedilen tasvirleri içerdiği anlamına gelir. Ayrıca, Dükalar Sarayı, Venedik'te deniz seviyesindeki asıl lagünün üstüne yapılmış."</p>

  <p>Langdon söylediklerini bir süre düşündü. "Sence şiirde geçen 'suya gömülmüş yer', Dükalar Sarayı <i>mı?"</i></p>

  <p>"Neden olmasın? Şiir bize önce San Marco Bazilikası'nda diz çökmemizi, sonra suyun şırıltısını takip etmemizi söylüyor. Belki de su sesi, Dükalar Sarayı'na götürüyordur. Belki suya gömülmüş bir temeli veya ona benzer bir şey vardır."</p>

  <p>Langdon, Dükalar Sarayı'nı pek çok kez ziyaret etmişti ve son derece büyük bir yer olduğunu biliyordu. Büyük bir müzesi, çeşitli çalışma odaları, daireleri, avluları ve bir hapishanesi bulunan saray o kadar genişti ki, birkaç binadan oluşuyordu.</p>

  <p>Langdon, "Haklı olabilirsin; ama o sarayı gelişigüzel aramak günler alır," dedi. "Bana kalırsa, şiirin yapmamızı söylediği şeyi yapalım. İlk önce San Marco Bazilikası'na gidelim, hain bir dükanın mezarını veya heykelini bulalım ve sonra da diz çökelim."</p>

  <p>Sienna, "Peki ya sonra?" diye sordu.</p>

  <p>Langdon içini çekerek, "Sonra da suyun şırıltısını duymak için dua edelim... ki bizi bir yere götürsün," dedi.</p>

  <p>Bunun ardından gelen sessizlikte Langdon, kendisine suyun karşı tarafından seslenen Elizabeth Sinskey'nin, halüsinasyonlarında gördüğü endişeli yüzünü hayal etti. <i>"Zaman daralıyor. Ara bulacaksın!"</i> Sinskey'nin şu an nerede ve nasıl olduğunu merak etti. Siyahlı askerler şimdiye dek kaçtıklarını anlamış olmalıydılar. <i>Bizi bulmaları ne kadar sürer?</i></p>

  <p>Gözlerini yeniden şiire çevirirken içini kaplayan bıkkınlıkla mücadele etti. Şiirin son mısrasına bakarken aklına başka bir düşünce geldi. Acaba bahse değer miydi? <i>Yıldızları yansıtmayan lagün.</i> Aramalarıyla alakasız olmalıydı; ama yine de diğerleriyle paylaşmaya karar verdi. "Bahsetmem gereken başka bir nokta var."</p>

  <p>Sienna başını cep telefonundan kaldırdı.</p>

  <p>"Dante'nin <i>İlahi Komedya'</i>sının üç bölümü, <i>Cehennem, Araf</i> ve <i>Cennet'</i>tir. Hepsi de aynı kelimeyle sona erer."</p>

  <p>Sienna şaşırmış görünüyordu.</p>

  <p>Ferris, "Hangi kelime bu?" diye sordu.</p>

  <p>Langdon kâğıda aktardığı şiirin son mısrasını gösterdi. <i>"Bu</i> şiirin sonundaki kelimeyle aynı: 'Yıldızlar.'" Dante'nin ölüm maskesini eline aldı ve spiral metnin tam ortasını işaret etti.</p>

  <blockquote style="margin: 20px 0 20px 40px; border: none; padding: 0px;">
    <p>ki yansıtmaz yıldızları...</p>
  </blockquote>

  <p>Langdon konuşmaya devam etti. "Bundan başka, <i>Cehennem'</i>in sonunda, Dante'nin oyuk bir kayadan gelen su şırıltısını dinlediğini... ve buradan, cehennemden çıkıldığını öğreniriz."</p>

  <p>Ferris'in yüzü biraz soldu. "Tanrım."</p>

  <p>Tam o sırada, Frecciargento bir tünele girerken kompartımanda kulakları sağır eden rüzgâr sesi duyuldu.</p>

  <p>Langdon bu karanlıkta gözlerini kapatıp zihnini dinlendirmeye çalıştı. <i>Zobrist kaçığın teki olabilir; ama Dante'yi en ince ayrıntısına kadar anladığı kesin,</i> diye düşündü.</p>
</body>
</html>
