<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>38. Bölüm</h1>

  <p>Akdeniz güneşi, Adriyatik'in dalgalarında hafifçe sallanan <i>The Mendacium'</i>un güvertesinde parıldıyordu. Kendini bitkin hisseden Amir, ikinci bardak viskisini dikip, çalışma odasının penceresinden dışarı boş gözlerle baktı.</p>

  <p>Floransa'dan gelen haberler iyi değildi.</p>

  <p>Belki de uzun zamandır ilk kez alkol aldığı içindi; ama sanki gemisinin motorları durmuş ve akıntıya kapılmış gibi... kendini birden şaşkın ve güçsüz hissetmeye başlamıştı.</p>

  <p>Bu, Amir'in yabancı olduğu bir histi. Protokol, onun dünyasında daima güvenilir bir pusulaydı ve asla şaşmazdı. Onun sayesinde, gözü asla arkada kalmadan zor kararlar alırdı.</p>

  <p>Vayentha'nın reddedilmesini öngören protokoldü ve Amir, hiç tereddüt etmeden yerine getirmişti. <i>Şu kriz geçtiği anda onunla ilgileneceğim.</i></p>

  <p>Müşterileri hakkında en az bilgiyi edinmek yine protokol gereğiydi. Konsorsiyum'un, müşterileri yargılamak gibi bir etik sorumluluğu bulunmadığına yıllar önce karar vermişti.</p>

  <p><i>Hizmeti ver.</i></p>

  <p><i>Müşteriye güven.</i></p>

  <p><i>Soru sorma.</i></p>

  <p>Çoğu şirketin direktörü gibi Amir de verdiği hizmetlerin yasalar çerçevesinde yürütüldüğü varsayımıyla hareket ederdi. Okul önünden geçerken annelerin hız yapmaları Volvo'nun sorumluluğunda değildi; ayrıca bilgisayarlarından biriyle bir banka hesabına girilmesinden Dell sorumlu tutulamazdı.</p>

  <p>Şimdi, her şey meydana çıkarken Amir, bu müşteriyi Konsorsiyum'a tavsiye eden aracıya içinden lanet ediyordu.</p>

  <p>Aracı, "Fazla çaba gerektirmeyecek, kolay para kazanacağınız bir iş olacak," diyerek onu ikna etmişti. "Bu adam müthiş biri, kendi sahasında bir yıldız ve felaket zengin. Sadece bir süreliğine ortadan kaybolması gerekiyor. Önemli bir proje üstünde çalışmak için her şeyden uzak, biraz zaman geçirmek istiyor."</p>

  <p>Amir fazla düşünmeden kabul etmişti. Uzun süreli yer değiştirmeler daima kolay para kazandırırdı. Ayrıca, aracının önsezilerine güveniyordu.</p>

  <p>Tam de beklediği gibi, kolay para kazandıran bir iş olmuştu.</p>

  <p>Ta ki, geçen haftaya kadar.</p>

  <p>Şimdi, bu adamın yarattığı kaosun eşiğindeki Amir, bir şişe viskinin çevresinde dolanıyor ve müşterisine karşı sorumluluğunun sona ereceği daha kaç günü kaldığını hesap ediyordu.</p>

  <p>Masasındaki telefon çaldığında, en iyi yöneticilerinden biri olan Knowlton'ın aradığını gördü.</p>

  <p>"Evet," diye cevap verdi.</p>

  <p>Knowlton tedirgin bir tonla, "Efendim," diye başladı. "Sizi böyle bir şey için rahatsız etmek istemezdim; ama bildiğiniz gibi, yarın medyaya bir kayıt göndermekle yükümlüyüz."</p>

  <p>Amir, "Evet," diye karşılık verdi. "Hazır mı?"</p>

  <p>"Hazır; ama göndermeden önce görmek isteyebilirsiniz diye düşündüm."</p>

  <p>Bu yoruma şaşıran Amir duraksadı. "Kayıtta ismimiz mi geçiyor veya bir şekilde bizi tehlikeye mi atıyor?"</p>

  <p>"Hayır efendim; fakat içeriği hayli rahatsız edici. Müşteri ekranda beliriyor ve..."</p>

  <p>"Dur bakalım orada," diye çıkışan Amir, tecrübeli bir yöneticinin, protokole aykırı bir şey yapmayı önermeye nasıl cesaret edebildiğine şaşırmıştı. <i>"İçeriği önemsiz.</i> Her ne söylerse söylesin, bu kayıt biz olsak da olmasak da yayımlanacaktı. Müşteri, bu kaydı elektronik ortamda da çok kolay bir şekilde yayınlayabilirdi; ama işi <i>bize</i> verdi. <i>Bize</i> para ödedi. <i>Bize</i> güvendi."</p>

  <p>"Evet efendim."</p>

  <p>Amir, "Film eleştirisi yapmak için işe alınmadın," diyerek azarladı Knowlton'ı. "Verilen sözü tutmak için işe alındın. İşini yap."</p>

  <p><br /></p>

  <p>Vecchio Köprüsü'ndeki Vayentha, köprüdeki yüzlerce simayı tararken bekledi. Tetikteydi ve Langdon'ın henüz yanından geçmediğine emindi; ama helikopterin sesi kesilmişti; takip etmesine artık gerek kalmadığı anlaşılıyordu.</p>

  <p><i>Brüder onu yakalamış olmalı.</i></p>

  <p>İstemeden, Konsorsiyum'un soruşturma yapabileceği korkunç ihtimalini düşünmeye başladı. <i>Veya daha beterini.</i></p>

  <p>Vayentha bir kez daha reddedilen iki ajanı gözünde canlandırdı... Onlardan bir daha hiç haber alamamıştı. <i>Başka bir işe girmişlerdir,</i> diye kendini telkin etti. Yine de motorunu Toscana tepelerine sürüp ortadan kaybolmayı ve yeni bir hayat kurmak için yeteneğinden faydalanmayı düşünmüyor değildi.</p>

  <p><i>Ama onlardan ne kadar kaçabilirim?</i></p>

  <p>Konsorsiyum birini takibe aldı mı, mahremiyetin hayal olduğunu pek çok hedef ilk elden öğrenmişti.</p>

  <p>An meselesiydi.</p>

  <p>Konsorsiyum'daki on iki yıllık görevinin, bir dizi şanssızlık yüzünden sona erdiğini kabul etmekte güçlük çekerken, <i>kariyerim böyle mi sona erecekti,</i> diye düşündü. Konsorsiyum'un yeşil gözlü müşterisinin ihtiyaçlarını bir yıldır karşılıyordu. <i>İntihar etmesi benim suçum değildi... ama şimdi ben de onunla birlikte aşağıya düşüyorum.</i></p>

  <p>Kurtuluşu için tek şansı, Brüder'i yenmekti... ama bunun uzak bir ihtimal olduğunu daha en başından biliyordu.</p>

  <p><i>Dün gece bir şansım vardı; ama başaramadım.</i></p>

  <p>Vayentha isteksizce motosikletine dönerken, aniden uzaktan gelen sesler duydu... tanıdık bir vınlama sesi.</p>

  <p>Şaşkınlıkla başını kaldırıp baktı. Takip helikopteri, bu kez Pitti Sarayı'nın en uzak ucundan yeniden havalanmıştı. Vayentha minik aracın sarayın üzerinde ümitsizce daireler çizdiğini gördü.</p>

  <p>Helikopterin devreye girmesinin tek bir anlamı olabilirdi.</p>

  <p><i>Langdon'ı hâlâ ele geçiremediler!</i></p>

  <p><i>Hangi cehennemde?</i></p>

  <p><br /></p>

  <p>Kulak tırmalayıcı vınlama, Dr. Elizabeth Sinskey'yi bir kez daha kendine getirdi. <i>Helikopter yeniden mi havalandı?</i> Ama sanmıştım ki...</p>

  <p>Aynı genç ajanın yanında oturduğu arka koltukta kıpırdandı. Acı ve mide bulantısıyla savaşarak yeniden gözlerini kapattı. Ama en çok, korkuyla savaştı.</p>

  <p><i>Zaman daralıyor.</i></p>

  <p>Düşmanı intihar etmiş olsa da rüyalarında hâlâ onun, Dış İlişkiler Konseyi'nin karanlığında nutuk çektiğini görüyordu.</p>

  <p>Yeşil gözleri parlarken, <i>"Birinin böyle cesur bir eylemde bulunması önemsiz,"</i> diyordu. <i>"Biz yapmazsak kim yapacak? Şimdi değilse, ne zaman?"</i></p>

  <p>Elizabeth elinde imkân varken onu durdurması gerektiğini biliyordu. O toplantıdan hışımla çıkıp, Manhattan üzerinden JFK Uluslararası Havalimam'na giderken limuzinin arka tarafında öfkeden alevler saçtığını asla unutmayacaktı. Bu manyağın kim olduğunu öğrenmek niyetiyle, çektiği fotoğrafa bakmak için cep telefonunu çıkarmıştı.</p>

  <p>Fotoğrafı gördüğünde, yüksek sesle nefes vermişti. Dr. Elizabeth Sinskey, bu adamın kim olduğunu çok iyi biliyordu. İşin iyi yanı, onu kolaylıkla takip edebileceklerdi. Kötü haberse kendi sahasında bir dâhi olan bu kişinin çok tehlikeli biri olmayı seçmesiydi.</p>

  <p><i>Hiçbir şey, amacı olan bir dehadan daha yaratıcı... daha yıkıcı değildir.</i></p>

  <p>Yarım saat sonra havalimanına vardığında, ekibini aramış ve bu adamı yeryüzündeki tüm ilintili kuruluşların –CIA, CDC, ECDC ve bunların dünyadaki tüm kardeş kuruluşları– biyoterörist listesine yazdırmıştı.</p>

  <p><i>Cenova'ya dönene kadar tüm yapabileceğim bu,</i> diye düşünmüştü.</p>

  <p>Yorgun bir halde bagajını check-in'e götürmüş ve pasaportuyla biletini görevliye uzatmıştı.</p>

  <p>Görevli gülümseyerek, "Ah, Dr. Sinskey," demişti. "Çok hoş bir beyefendi az önce size bir mesaj bıraktı."</p>

  <p>"Anlayamadım?" Elizabeth'in tanıdığı hiç kimse onun uçuş bilgilerine erişemezdi.</p>

  <p>Görevli, "Çok uzun boylu biriydi," dedi. "Yeşil gözlü."</p>

  <p>Elizabeth'in çantası elinden yere düşmüştü. <i>Burada mı? Nasıl?!</i> Dönüp arkasındaki yüzlere bakmıştı.</p>

  <p>Görevli, "Gitti," demişti. "Ama size bunu vermemizi istedi." Elizabeth'e katlanmış bir kâğıt uzatmıştı.</p>

  <p>Elizabeth titreyen elleriyle kâğıdı açmış ve elyazısıyla yazılmış notu okumuştu.</p>

  <p>Dante Alighieri'nin eserinden ünlü bir alıntıydı.</p>

  <p><i>Cehennemin en karanlık yerleri</i><br />
  <i>Buhran zamanlarında</i><br />
  <i>Tarafsız kalanlara ayrılmıştır.</i></p>
</body>
</html>
