<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>42. Bölüm</h1>

  <p>Vayentha, motosikletini Vecchio Sarayı'nın kuzeyinde bırakmıştı ve şimdi Signoria Meydanı'nın çevresinden yayan ilerliyordu. Loggia dei Lanzi'nin açık hava heykelleri arasından ilerlerken tüm figürlerin tek bir temanın çeşitlemelerini sahnelediklerini düşünmeden edemedi: kadın üzerindeki erkek egemenliğinin vahşice sergilenişi.</p>

  <p><i>Şahinlerin Kaçırılışı.</i></p>

  <p><i>Polyksena'nın Kaçırılışı.</i></p>

  <p><i>Medusa'nın Kesik Kafasını Tutan Perseus.</i></p>

  <p>Vayentha şapkasını gözlerine kadar indirip sabah kalabalığının arasından günün ilk turistlerini kabul eden sarayın girişine doğru yürürken, <i>ne güzel,</i> diye düşündü. Görülebildiği kadarıyla, Vecchio Sarayı'nda işler her zamanki gibi ilerliyordu.</p>

  <p>Vayentha, <i>polis yok,</i> diye düşündü. <i>En azından şimdilik.</i></p>

  <p>Ceketinin fermuarını boynuna kadar çekip, silahının görün mediğinden emin olduktan sonra girişe doğru ilerledi. Müze tabelalarını takip ederek gösterişli iki avludan geçti ve sonra ikinci kata çıkan büyük bir merdiveni tırmanmaya başladı.</p>

  <p>Merdiveni çıkarken, kafasının içinde polis telsizinden duyduğu mesaj tekrarlanıyordu.</p>

  <p><i>Vecchio Sarayı Müzesi... Dante Alighieri.</i></p>

  <p><i>Langdon orada olmalı.</i></p>

  <p>Müze tabelaları Vayentha'yı kocaman, son derece süslü bir galeriye, Beş Yüz Salonu'na yönlendirdi. İçeride turistler etrafa dağılmış, hayranlıkla duvarlardaki devasa tablolara bakıyorlardı. Vayentha'nın buradaki eserleri incelemek gibi bir niyeti olmadığından, hemen salonun sağ köşesinde duran ve bir merdiveni işaret eden diğer müze tabelasını fark etti.</p>

  <p>Salonda ilerlerken bir heykelin etrafına toplanmış gülüşen ve fotoğraflar çeken bir grup üniversite öğrencisi gördü.</p>

  <p>Tabelanın üzerinde, <i>Herakles ve Diomedes</i> yazıyordu.</p>

  <p>Vayentha heykellere bakarak homurdandı.</p>

  <p>Bunlar, Yunan mitolojisinin iki kahramanının –her ikisi de anadan doğma çıplaktılar– heykelleriydi. Herakles, Diomedes'i baş aşağı tutmuş, fırlatmaya hazırlanıyordu. Diomedes, sanki "Beni fırlatmak istediğine emin misin?" diyormuş gibi sıkıca Herakles'in penisini tutmuştu.</p>

  <p>Vayentha yüzünü buruşturdu. <i>Birini toplarından yakalamak bu olsa gerek.</i></p>

  <p>Bakışlarını tuhaf heykelden ayırıp hızla müzeye çıkan merdivenleri tırmandı.</p>

  <p>Salona bakan yüksek balkona vardı. Bir düzine kadar turist müzenin giriş kapısının dışında bekliyorlardı.</p>

  <p>Neşeli turistlerden biri video kamerasının arkasından, "Açılış gecikti," diye bildirdi.</p>

  <p>Vayentha, "Nedenini biliyor musunuz?" diye sordu.</p>

  <p>"Hayır; ama beklerken harika bir manzaramız var!" Adam kolunu uzatarak Beş Yüz Salonu'nu gösterdi.</p>

  <p>Vayentha kenara kadar yürüyüp aşağıdaki geniş salona baktı. Aşağıda, içeri yeni giren bir polis memuru dikkatleri üzerine çekmeden ve hiç acele etmeden salondan merdivene doğru ilerliyordu.</p>

  <p>Vayentha, <i>ifade almaya geliyor,</i> diye düşündü. Adamın merdivenleri sıkıntılı bir ifadeyle zorlukla tırmanması bunun rutin bir 228 teftiş olduğunu gösteriyordu. Porta Romana'daki kaotik Langdon arayışına hiç benzemiyordu.</p>

  <p><i>Eğer Langdon buradaysa, neden binayı kuşatmıyorlar?</i></p>

  <p>Ya Vayentha, Langdon'ın burada olduğu konusunda yanılmıştı ya da yerel polis ve Brüder henüz ikiyle ikinin dört ettiğini anlayamamışlardı.</p>

  <p>Memur merdivenin tepesine vardığında müzenin girişine doğru sallana sallana yürümeye başladı. Vayentha kafasını çevirip pencereden dışarı bakıyormuş gibi yaptı. Reddedilişini ve uzun süredir AmirTe irtibat kuramadığını düşünecek olursa, fark edilme riskine göze alamazdı.</p>

  <p>Bir yerlerden bir ses, <i>"Aspetti!"</i> diye seslendi.</p>

  <p>Memur tam arkasında durduğunda Vayentha'nın kalbi duracakmış gibi oldu. Sesin, adamın telsizinden geldiğini fark etti.</p>

  <p>Ses, <i>"Attendi i rinforzi!"</i> diye tekrarladı.</p>

  <p><i>Destek için bekle mi?</i> Vayentha bir şeylerin değiştiğini hissetti.</p>

  <p>Tam o sırada, pencerenin dışında, siyah bir nesnenin gök yüzünde gittikçe büyüdüğünü fark etti. Boboli Bahçeleri'nden Vecchio Sarayı'na doğru uçuyordu.</p>

  <p>Vayentha, <i>uzaktan kumandalı helikopter,</i> diye düşündü. Brüder biliyor. <i>Ve bu tarafa doğru geliyor.</i></p>

  <p><br /></p>

  <p>Konsorsiyum yöneticisi Laurence Knowlton hâlâ Amir'e telefon açtığı için kendine kızıyordu. Amir'e müşterinin kaydını ertesi gün medyaya dağıtılmadan önce izlemesini önermemesi gerektiğini biliyordu.</p>

  <p>İçerik alakasızdı.</p>

  <p><i>Protokol kraldır.</i></p>

  <p>Knowlton genç yöneticilere organizasyon için iş yapmaya başladıklarında öğretilen mantrayı hatırlıyordu. <i>Soru yok. İş var.</i></p>

  <p>İstemeye istemeye küçük kırmızı hafıza çubuğunu ertesi sabah için sıraya soktu. Tuhaf mesajdan medyanın ne çıkaracağını çok merak ediyordu. Mesajı gösterecekler miydi?</p>

  <p><i>Tabii ki göstereceklerdi. Mesaj, Bertrand Zobrist'ten geliyordu.</i></p>

  <p>Zobrist biyomedikal dünyasında şaşılacak kadar başarılı bir figürdü ve geçen hafta intiharıyla basında büyük yer almıştı. Bu on dakikalık kayıt onun mezardan gönderdiği bir mesaj gibi olacaktı ve ürkütücü içeriği yüzünden insanların görüntüleri kapatmalarını imkânsız kılacaktı.</p>

  <p><i>Bu video yayımlandığı birkaç dakika içinde internette virüs gibi yayılacak.</i></p>
</body>
</html>
