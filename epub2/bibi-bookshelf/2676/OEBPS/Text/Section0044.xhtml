<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>36. Bölüm</h1>

  <p><i>Gerçek, sadece ölümün gözlerinden görülebilir.</i></p>

  <p>Sienna göze çarpan bir şey bulma umuduyla Vasari'nin vahşi savaş sahnesinin her santimini incelemeye devam ederken kendi kendine bu kelimeleri tekrar ediyordu.</p>

  <p>Her yerde ölümün gözlerini görüyordu.</p>

  <p><i>Hangilerini arıyoruz?!</i></p>

  <p>Ölümün gözlerinin belki de veba salgını sırasında Avrupa'ya saçılan kokuşmuş cesetlere bir gönderme olabileceğini düşündü.</p>

  <p><i>En azından bu, veba maskesini açıklardı...</i></p>

  <p>Birdenbire, Sienna'nın aklına bir ninni geldi. Gül etrafında çember. <i>Ceplerde buket buket çiçekler. Küller, küller. Hep birlikte düşüyoruz.</i></p>

  <p>İngiltere'de öğrenciyken şiiri ezbere okurdu. Ta ki, Londra'daki Büyük Salgın'dan ilham aldığını öğrenene kadar. Gülün etrafındaki çember; derinin üzerindeki gül rengindeki kabarcığın etrafında oluşan halkaya göndermeydi ve bu da birinin hastalığı kaptığı anlamına geliyordu. Hastalığa kapılanlar, çürüyen vücutlarının ve şehirdeki ceset kokusunu bastırmak için ceplerinde güller taşıyorlardı. Her gün yüzlerce veba kurbanı ölüyor ve cesetleri yakılıyordu. <i>Küller, küller. Hep birlikte düşüyoruz.</i></p>

  <p>Langdon karşı duvara doğru dönerek aniden, <i>"Tanrı Aşkına!"</i> diye bağırdı.</p>

  <p>Sienna ona bakarak, "Ne oldu?" diye sordu.</p>

  <p>"Bu, bir zamanlar burada sergilenen sanat eserinin adı. <i>Tanrı Aşkına."</i></p>

  <p>Sienna şaşkın gözlerle Langdon'ın odadan küçük bir cam kapıya doğru telaşla ilerleyişini izledi. Langdon kapıyı açmaya çalıştı; ama <i>kilitliydi.</i> Yüzünü cama yaklaştırıp iki elinin arasına alarak içeri baktı.</p>

  <p>Sienna, Langdon'ın aradığı şeyi bir an önce bulmasını diledi. Yeniden ortaya çıkan bekçi, kilitli bir kapıdan içeri bakarak oyalanan Langdon'ı görünce yüzünde şüphelendiğini gösteren bir ifade belirmişti.</p>

  <p>Sienna neşeyle bekçiye el salladı; ama adam ona kızgın gözlerle uzun uzun baktıktan sonra gözden kayboldu.</p>

  <p><br /></p>

  <p>II Studiolo.</p>

  <p>Cam bir kapının arkasında, Beş Yüz Salonu'ndaki cerca trova kelimelerinin tam karşısında küçük, penceresiz bir bölme vardı. Vasari tarafından I. Francesco için gizli bir çalışma odası olarak tasarlanan dikdörtgen il Studiolo, içeri girenlerde dev bir hazine sandığının içinde olduğu hissini uyandıran yuvarlak, beşik tonozlu bir tavana sahipti.</p>

  <p>Buna uygun olarak, içerisi gösterişli objelerle pırıl pırıl parlıyordu. Otuzdan fazla nadide tablo duvarları ve tavanı süslüyordu. Birbirlerine o kadar yakın yerleştirilmişlerdi ki duvarda açık bir alan kalmamıştı. <i>Ikarus'un Düşüşü... İnsan Hayatına Dair Bir Alegori... Prometheus'a Muhteşem Mücevherler Sunan Doğa...</i></p>

  <p>Langdon camdan ilerideki göz kamaştırıcı yere bakarken kendi kendine, "Ölümün gözleri," diye fısıldadı.</p>

  <p>Langdon, il Studiolo'nun içine ilk kez birkaç yıl önce saraydaki özel bir gizli geçit turunda girmişti ve buradaki gizli kapıların, merdivenlerin ve geçitlerin çokluğu karşısında hayrete düşmüştü. Birkaç tane de il Studiolo'daki tabloların arkasında vardı.</p>

  <p>Ama Langdon'ın ilgisini çeken gizli geçitler değildi. Eskiden burada sergilenirken gördüğü cesur bir modern sanat eserini hatırlamıştı. Damien Hirst'ün tartışmalar yaratan eseri <i>Tanrı Aşkına,</i> Vasari'nin ünlü il Studiolo'sunda sergilenince büyük patırtılar kopmuştu.</p>

  <p>Bu, platinden gerçek boyutlu bir insan kafatasıydı. Yüzeyi tamamıyla birbirine çok yakın işlenmiş <i>sekiz bin</i> parlak elmasla kaplanmıştı. Oldukça çarpıcıydı. Kafatasının boş göz çukurları ışık ve canlılıkla parlıyor, yaşam ve ölüm-güzellik ve korku gibi zıt sembollerin kafa karıştırıcı birlikteliğini yansıtıyordu. Hirst'ün elmas kafatası, il Studiolo'dan uzun zaman önce kaldırılmıştı; ama onu hatırlamak Langdon'ın aklına yeni bir fikrin gelmesine neden olmuştu.</p>

  <p><i>Ölümün gözleri,</i> diye düşündü. <i>Bir kafatası kesinlikle buna uyuyor, öyle değil mi?</i></p>

  <p>Kafatasları, Dante'nin <i>Cehennem'</i>inde tekrarlanan bir temaydı, en ünlüsü de cehennemin en alt dairesinde Kont Ugolino'nun acımasızca cezalandırılışı sırasında geçerdi. Zalim bir başpiskoposun kafatasını sonsuza dek kemirmeye mahkûm edilmişti.</p>

  <p><i>Bir kafatası mı arıyoruz?</i></p>

  <p>Esrarengiz il Studiolo, Langdon'ın bildiği kadarıyla "ilgi eşyaları odası" geleneğine uygun olarak yapılmıştı. Tüm tablolar dükün ilgi duyduğu eşyaların sergilendiği dolaplara kapak vazifesi görecek şekilde gizli menteşelerle tutturulmuş, eşyaların görülebilmesi için de dolap kapısı gibi açık bırakılmıştı. İçlerinde; nadir bulunan mineral örnekleri, güzel tüyler, mükemmel bir notilus kabuğu fosili ve hatta iddiaya göre bir keşişin elle dövülüp gümüşle süslenmiş kavalkemiği gibi eşyalar sergilenmişti. Langdon dolaptaki eşyaların uzun zaman önce kaldırıldığından şüpheleniyordu ve burada Hirst'ün eserinden başka bir kafatası sergilendiğini duymamıştı.</p>

  <p>Koridorun diğer ucunda sertçe çarpılan bir kapı sesi duyunca düşünceleri yarım kaldı. Çevik ayak sesleri hızla salondan onlara doğru yaklaşıyordu.</p>

  <p>Kızgın bir ses, <i>"Signore!"</i> diye bağırdı. <i>"II salone non e aperto!"</i><a href="../Text/Section0114.xhtml#Footnote0057" id="Feedback0057"><sup>[57]</sup></a></p>

  <p>Langdon arkasını dönünce kendisine doğru ilerleyen bir kadın görevli gördü. Ufak tefekti, kısa kahverengi saçları vardı. Ayrıca, hamileliğinin son dönemlerindeydi. Kadın kızgın bir ifadeyle onlara doğru ilerlerken parmağıyla saatini tıklattı ve salonun açık olmadığıyla ilgili bir şeyler söyledi. Yaklaşırken, Langdon'la göz göze geldi ve aniden durup şok içinde eliyle ağzını kapattı.</p>

  <p>Mahcup bir ifadeyle, "Profesör Langdon!" diye haykırdı. "Çok özür dilerim! Burada olduğunuzu bilmiyordum. Hoş geldiniz!"</p>

  <p>Langdon donup kalmıştı.</p>

  <p>Bu kadını daha önce görmediğinden emindi.</p>
</body>
</html>
