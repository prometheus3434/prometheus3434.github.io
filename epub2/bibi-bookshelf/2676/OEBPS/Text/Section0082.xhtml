<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>74. Bölüm</h1>

  <p><i>Hava altın kokuyor.</i></p>

  <p>Robert Langdon daha önce de büyük katedraller görmüştü; ama San Marco'daki Chiesa d'Oro'nun etkisi bambaşkaydı. Yüzyıllar boyunca, San Marco'nun havasını solumanın bile kişiyi zenginleştireceği iddia edilmişti. Bu ifade sadece bir benzetme değil, gerçeğin ta kendisiydi.</p>

  <p><i>Milyonlarca</i> altın karodan meydana gelen iç kaplamalar sebebiyle, havada uçuşan tozlar bile altın parçacıkları içeriyordu. Havadaki bu altın tozu, batı penceresinden giren parlak gün ışığıyla birleştiğinde, inananların hem ruhsal bir zenginliğe kavuşmasını hem de derin nefes aldıklarında, ciğerlerini yaldızlayan dünyevi bir zenginlik kazanmalarını sağlayan canlı bir atmosfer yaratıyordu.</p>

  <p>Bu saatte batı penceresinden giren güneş ışığı Langdon'ın başının üzerinde yayvan, ışıldayan bir yelpaze veya parlak ipekten bir gölgelik gibi duruyordu. Langdon sanki dili tutulmuş gibi iç çekerken, yanındaki Sienna ile Ferris'in de aynını yaptığını fark etti.</p>

  <p>Sienna, "Ne taraftan?" diye fısıldadı.</p>

  <p>Langdon yukarı çıkan basamakları işaret etti. Kilisenin müze kısmı yukarıdaydı ve <i>San Marco'nun Atları'</i>na ayrılmış özel bir bölümü vardı. Langdon bu geniş sergide, hayvanların başını kesen gizemli dükanınkim olduğunu hemen bulacaklarına inanıyordu.</p>

  <p>Basamakları çıkarken Ferris'in nefes almakta zorlandığını fark etti. Bu sırada Sienna, Langdon'ın bakışlarını yakaladı, ki bunu saatlerdir başarmaya çalışıyordu. Belli etmeden Ferris'i gösterip Langdon'ın anlayamadığı bir şeyleri dudaklarını oynatarak söylerken yüzünde temkinli bir ifade vardı. Langdon daha açık anlatmasını istemeye fırsat bulamadan Ferris arkasına baktı, geç kalmıştı. Sienna çoktan gözlerini çevirmiş, Ferris'e bakıyordu.</p>

  <p>Masum bir ifadeyle, "İyi misiniz doktor?" diye sordu.</p>

  <p>Ferris başını sallayıp daha hızlı çıkmaya başladı.</p>

  <p>Langdon, <i>yetenekli bir aktris; ama acaba bana ne anlatmaya çalışıyordu,</i> diye düşündü.</p>

  <p>İkinci kata geldiklerinde aşağıda uzanan bazilikayı olduğu gibi görebiliyorlardı. Yunan haçı biçiminde yapılan mabet, San Pietro veya Notre-Dame'ın uzatılmış dörtgenlerinden çok, kare görünümündeydi. Dış dehlizden sunağa kısa bir mesafede olan San Marco hem güçlü ve sağlam bir görüntü veriyor hem de daha kolay erişilebilir hissini uyandırıyordu.</p>

  <p>Ama <i>fazlasıyla</i> kolay erişilebilir olmaması için kilisenin sunağı, üzerine heybetli bir haçın kondurulduğu sütunlu bir perdenin arkasına yerleştirilmişti. Zarif bir sayvanla korunuyor ve dünyadaki en değerli mihrap arkası eserlerinden birine sahip olmakla övünüyordu: Ünlü <i>Pala d'Oro</i> ile. Geniş bir simli zemin oluşturan bu "altın bez", daha önceki eserlerin –en çok da Bizans simi– tek bir gotik çerçeve oluşturacak şekilde dokunmasıyla elde edilen bir kumaştı. Bin üç yüz inci, dört yüz lal taşı, üç yüz safirden başka pek çok zümrüt, ametist ve yakutla süslenen <i>Pala d'Oro'</i>nun, <i>San Marco'nun Atları'</i>yla birlikte Venedik'in en güzel hâzinelerinden biri olduğu kabul ediliyordu.</p>

  <p>Mimari açıdan <i>bazilika</i> kelimesi, Avrupa veya Batı'da inşa edilen Doğu veya Bizans tarzı kilise anlamına geliyordu. Konstantinopolis'teki Havariyyun Kilisesi'nin bir taklidi olan San Marco'nun öylesine Doğulu bir tarzı vardı ki, rehberlerde genellikle, çoğu Bizans katedrallerinden dönüştürülmüş Türk camilerini görmeye eşdeğer sayılacağı yazardı.</p>

  <p>Langdon, San Marco'nun Türkiye'deki göz alıcı camilerin yerine geçebileceğini düşünmese de Bizans sanatına düşkün birinin, kilisenin sağ kolundaki gizli odalardan birini görünce tatmin olacağını itiraf etmek zorundaydı. Bu odalarda San Marco'nun Hâzinesi denilen, İstanbul'un yağmalanması sırasında elde edilen ikonalar, mücevherler ve kadehlerden oluşan iki yüz seksen üç parçalık bir koleksiyon vardı.</p>

  <p>Langdon bu akşamüstü bazilikanın fazla kalabalık olmamasına memnundu. İnsan kalabalığı olsa da en azından hareket edecek yer de vardı. Farklı grupların arasına girip çıkarak, Sienna ile Ferris'i ziyaretçilerin dışarı çıkıp balkondan atları görebileceği batı penceresine götürdü. Aradıkları dükayı bulacaklarından emin olsa da bundan <i>sonra</i> atacakları adım onu endişelendiriyordu: dükanın yerini bulmak gibi. <i>Mezarı mı? Heykeli mi?</i> Kilisede, mahzende, sol koldaki kubbeli mezarlarda yüzlerce heykel bulunduğu düşünülecek olursa, yardım almaları gerekecekti.</p>

  <p>Langdon tura rehberlik yapan genç bir kadını fark etti. Konuşmasını nazikçe bölerek, "Affedersiniz," dedi. "Ettore Vio burada mı?"</p>

  <p><i>"Ettore Vio?"</i> Kadın, Langdon'a tuhaf bir şey söylemiş gibi baktı. <i>"Si, certo, ma..."</i><a href="../Text/Section0114.xhtml#Footnote0103" id="Feedback0103"><sup>[103]</sup></a> Sonra birden sustu ve gözleri parıldadı. <i>"Lei e Robert Langdon, vero?!"</i><a href="../Text/Section0114.xhtml#Footnote0104" id="Feedback0104"><sup>[104]</sup></a></p>

  <p>Langdon sabırla gülümsedi. <i>"Si, sono io."</i><a href="../Text/Section0114.xhtml#Footnote0105" id="Feedback0105"><sup>[105]</sup></a> Ettore ile görüşmem mümkün mü?"</p>

  <p>"Si, si!" Kadın turdaki gruba beklemelerini işaret edip aceleyle gitti.</p>

  <p>Langdon ile müze müdürü Ettore Vio, bazilikanın tarihi hakkında bir belgeselde birlikte görünmüşler ve o günden sonra iletişimi kesmemişlerdi. Langdon, Sienna'ya, "Ettore bu bazilika hakkında bir kitap yazdı," diye açıkladı. "Doğrusunu istersen, birkaç tane."</p>

  <p>Sienna hâlâ Ferris yüzünden gergindi. Langdon onları atların görülebildiği yukardaki batı penceresine götürürken Ferris tam arkasından geliyordu. Pencereye vardıklarında, atların kaslı sağrısı akşamüstü güneşinde daha belirgin görünüyordu. Balkonda dolaşan turistler atlara yakın olmaktan ve San Marco'nun muhteşem manzarasını seyretmekten memnundular.</p>

  <p>Balkona açılan kapıya doğru ilerleyen Sienna, "İşte oradalar!" dedi.</p>

  <p>Langdon, "Tam sayılmaz," diyerek karşılık verdi. "Balkondaki atlar aslında kopya. <i>San Marco'nun gerçek atları</i> güvenlik ve koruma sebepleriyle içeride tutuluyor."</p>

  <p>Langdon onları koridordan, iyi aydınlatılmış bir girintiye doğru götürdü. Buradaki benzer bir atlı dörtlüsü, tuğla bir zeminden üzerlerine atlıyormuş gibi görünüyordu.</p>

  <p>Langdon hayranlıkla heykellere baktı. "İşte asılları bunlar."</p>

  <p>Langdon bu atları yakından gördüğü her seferinde kas yapılarına hayran kalmaktan kendini alamazdı. Altın rengi ve yeşil bakır pası, derilerinin gerçekmiş gibi duran buruşmuş görüntüsünü iyice ortaya çıkarırdı. Bu pas artık atların her yerini kaplıyordu. Çalkantılı geçmişlerine rağmen bu dört atı görmek Langdon'a her zaman büyük sanat eserlerini korumak gerektiğini hatırlatırdı.</p>

  <p>Boyunlarının etrafındaki süslü yakaları gösteren Sienna, "Yakalarının sonradan eklendiğini mi söylemiştin? Kaynak yerini kapatmak için miydi?" diye sordu.</p>

  <p>Langdon, kesilen başlarla ilgili ARCA'nın web sitesinde okuduğu o tuhaf detayları Sienna ile Ferris'e anlatmıştı.</p>

  <p>Atların yanına iliştirilmiş bilgilendirme levhasının önüne gelen Langdon, "Görünüşe göre öyle," dedi.</p>

  <p>Arkalarından gelen bir ses dostça, "Robert!" diye seslendi. "Bana hakaret ediyorsun!"</p>

  <p>Langdon dönüp baktığında neşeli görüntüsü, beyaz saçları, boynundan sarkan zincirli gözlüğüyle, mavi takım elbisesinin içinde kalabalığı yararak ilerleyen Ettore Vio'yu gördü. "Venedik'e gelip de beni aramıyorsun demek?"</p>

  <p>Langdon gülümseyip adamın elini sıktı. "Sana sürpriz yapmak istedim Ettore. İyi görünüyorsun. Bunlar arkadaşlarım Dr. Brooks ve Dr. Ferris."</p>

  <p>Ettore onlara selam verdikten sonra geri çekilip Langdon'ı süzdü. "Doktorlarla mı dolaşıyorsun? Hasta mısın? Kıyafetlerine ne oldu? İtalyanlaşıyor musun?"</p>

  <p>Kendi kendine gülen Langdon, "Hiçbiri değil," dedi. "Atlarla ilgili bilgi almak için geldim."</p>

  <p>Ettore meraklanmış gibiydi. "Ünlü profesörün bilmediği bir şey mi var?"</p>

  <p>Langdon kahkaha attı. "Haçlı Seferleri sırasında nakil için atların başlarının kesilmesi konusunu öğrenmek istiyorum."</p>

  <p>Ettore Vio, sanki Langdon, Kraliçe'nin hemoroidi hakkında bilgi istiyormuş gibi baktı. "Tanrı aşkına Robert," diye fısıldadı. "Bundan bahsetmeyelim. Eğer kesilen başlar görmek istiyorsan sana başı kesilen ünlü <i>Carmagnola'</i>yı gösterebilirim veya..."</p>

  <p>"Ettore, hangi Venedik dükasının bu başları kestiğini öğrenmem gerek."</p>

  <p>Ettore savunmacı bir tavırla, "Böyle bir şey olmadı," diye karşı geldi. "Söylenceleri ben de duydum elbette; ama tarihte herhangi bir dükanın böyle bir şey yaptığına dair..."</p>

  <p>Langdon, "Ettore, lütfen bana biraz katlan," dedi. "Söylenceye göre, bunu yapan hangi dükaydı?"</p>

  <p>Ettore gözlüğünü takıp Langdon'a baktı. <i>"Şey, söylenceye göre,</i> sevgili atlarımız Venedik'in en akıllı ve hilekâr dükası tarafından getirtilmişti."</p>

  <p>"Hilekâr mı?"</p>

  <p>"Evet, Haçlı Seferleri sırasında herkesi kandıran düka." Tepki vermesini bekler gibi Langdon'a baktı. "Mısır'a denizden gitmek için devletin parasını alan... ama askerlerinin yolunu değiştirip, İstanbul'u yağmalayan düka."</p>

  <p>Langdon içinden, <i>kulağa ihanet gibi geliyor,</i> diye geçirdi. "Peki, ismi neydi?"</p>

  <p>Ettore kaşlarını çattı. "Robert, dünya tarihiyle ilgileniyorsun sanıyordum."</p>

  <p>"Evet; ama dünya çok büyük ve tarih çok uzun. Biraz yardım alabilirim."</p>

  <p>"Pekâlâ o zaman son bir ipucu."</p>

  <p>Langdon tam itiraz edecekken nefesini tüketmemeye karar verdi.</p>

  <p>Ettrore, "Bu düka yaklaşık bir yüzyıl yaşadı," dedi. "Onun zamanında bu bir mucizeydi. Batıl inanca göre, Azize Lucia'nın kemiklerini İstanbul'dan Venedik'e getirme cesaretini gösterdiği için böyle uzun yaşamıştı. Azize Lucia gözlerini kaybettiğinde..."</p>

  <p>O anda aynı şeyi aklından geçiren Langdon'a bakan Sienna, "Körlerin kemiklerini çıkarttı!" diye ağzından kaçırdı.</p>

  <p>Ettore, Sienna'yı garipseyerek baktı. "Sözgelimi diyorsunuz herhalde?"</p>

  <p>Meydanda yaptığı uzun yürüyüş ve çıktığı merdivenler yüzünden hâlâ soluklanamamış gibi görünen Ferris'in birden benzi soldu.</p>

  <p>Ettore, "Ayrıca şunu da ekleyeyim; bu düka, kendisi de kör olduğu için Azize Lucia'yı çok seviyordu. Doksan yaşma geldiğinde bu meydanda durup hiçbir şey göremeden Haçlılara nutuk çekmişti," dedi.</p>

  <p>Langdon, "Kim olduğunu anladım," dedi.</p>

  <p>Ettore gülümseyerek, "Eh, ben de öyle umuyordum," diyerek karşılık verdi.</p>

  <p>Langdon'ın hafızası düşüncelerden daha çok görüntülere göre çalıştığından, kim olduğunu bir sanat eserinin ışığında hatırlamıştı: Gustave Doré'nin, toplanmış kalabalığı Haçlılara katılmaları için yüreklendiren, kollarını yukarı kaldırmış, kör ve yaşlılıktan pörsümüş bir dükayı betimlediği ünlü resim. Doré'nin çizdiği resmin ismi hâlâ hafızasındaydı: <i>Haçlılara Vaaz Veren Dandolo.</i></p>

  <p>Langdon yüksek sesle, "Enrico Dandolo," dedi. "Sonsuz ömür süren düka."</p>

  <p>Ettore, <i>"Finalmente!"</i><a href="../Text/Section0114.xhtml#Footnote0106" id="Feedback0106"><sup>[106]</sup></a> dedi. "Korkarım hafızan yaşlanıyor dostum."</p>

  <p>"Bedenimin geri kalanıyla birlikte. Dükanın mezarı burada mı?"</p>

  <p>"Dandolo mu?" Ettore başını iki yana salladı. "Hayır, burada değil."</p>

  <p>Sienna, "Nerede?" diye sordu. "Dükalar Sarayı'nda mı?"</p>

  <p>Ettore gözlüğünü çıkarıp bir süre düşündü. "Biraz düşüneyim. O kadar çok düka var ki, hatırlayamıyorum..."</p>

  <p>Ettore sözlerini tamamlayamadan, korkmuş görünen bir rehber koşarak yanlarına geldi ve onu kenara çekerek kulağına bir şeyler fısıldadı. Dikkat kesilen Ettore'nin yüzü ciddileşti ve telaşla bir tırabzanın yanından aşağıdaki mabede baktı. Bir süre sonra Langdon'a döndü.</p>

  <p>"Birazdan dönerim," diye seslendikten sonra, tek kelime etmeden koşar adımlarla gitti.</p>

  <p>Şaşıran Langdon tırabzana gidip aşağı baktı. Aşağıda neler oluyor?</p>

  <p>İlk başta, etrafta gezinen turistlerden başka bir şey göremedi. Ama sonra, ziyaretçilerin çoğunun aynı yöne baktıklarını fark etti. Ana girişten içeri siyah üniformalı askerler giriyor, kilisenin kollarına yayılarak tüm çıkışları kapatıyordu.</p>

  <p><i>Siyahlı askerler.</i> Langdon ellerinin tırabzanı daha sıkı kavradığını hissetti.</p>

  <p>"Robert!" Sienna arkasından sesleniyordu.</p>

  <p>Langdon gözlerini askerlerden ayırmadı. <i>Bizi nasıl buldular?!</i></p>

  <p>"Robert!" Sesi şimdi daha endişeli çıkıyordu. "Bir şey oldu! Yardım et!"</p>

  <p>Onun yakarışına anlam veremeyen Langdon arkasını döndü.</p>

  <p><i>Nereye gitti?</i></p>

  <p>Hemen sonra gözleri Sienna ile Ferris'i buldu. <i>San Marco'nun Atları'</i>nın önünde Sienna, Dr. Ferris'in üzerine eğilmişti... yere düşmüş olan Ferris göğsünü tutarken çırpınıyordu.</p>
</body>
</html>
