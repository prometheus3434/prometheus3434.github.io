<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>11. Bölüm</h1>

  <p>Langdon'ın elindeki nesne, boyutuna göre şaşırtıcı derecede ağırdı. Yaklaşık on beş santim uzunluğundaki cilalı düz metal silindirin her iki ucu da yuvarlaktı; minyatür bir torpile benziyordu.</p>

  <p>Sienna, "İncelemeye başlamadan önce diğer tarafına bak istersen," dedi. Gergin bir ifadeyle ona gülümsedi. "Simgebilim profesörü olduğunu söylemiştin, değil mi?"</p>

  <p>Langdon tüpe odaklanarak elinde evirip çevirdi. Sonunda, yan tarafına işlenmiş parlak kırmızı simgeyi gördü.</p>

  <p>Anında tüm vücudu gerildi.</p>

  <p>Langdon ikonografi öğrencisiyken birkaç simgenin insan beynine korku yerleştirdiğini öğrenmişti... Önündeki simge kesinlikle listedekilerden biriydi. Tepkisi içgüdüsel ve ani oldu; tüpü masaya bırakıp sandalyesine yaslandı.</p>

  <p>Sienna başını sallayarak, "Evet, benim tepkim de böyle oldu," dedi.</p>

  <p>Tüpün üzerindeki işaret üç kenarlı basit bir ikondu.</p>

  <p style="text-align: center;"><img alt="biyolojik-tehlike" src="../Images/biyolojik-tehlike.jpg" /></p>

  <p>Kötü ünü olan bu simge, Langdon'ın bir zamanlar okuduğu kadarıyla, 1960'larda Dow Chemical tarafından, daha önce kullanımda olan etkisiz uyarı grafiklerinin yerine geliştirilmişti. Tüm başarılı simgeler gibi bu da basit, orijinal ve kolayca çoğaltılabilir türdendi. Yengeç kıskaçlarından Ninja fırlatma bıçaklarına, her şeyle bağdaştırılan bu modern "biyolojik tehlike" sembolü her dilde tehlikeyi ifade eden global bir işaret olmuştu.</p>

  <p>Sienna, "Bu küçük metal kutu bir biyotüp," dedi. "Tehlikeli maddelerin transferinde kullanılır. Bunları ara sıra tıp alanında görürüz. Numune tüpünü güvenle taşımak için, içine yerleştirebileceğin köpükten bir yuva bulunur. Bu durumda..." Biyolojik tehlike işaretini gösterdi. "Sanırım, ölümcül bir kimyasal ajan... belki de... bir virüs." Duraksadı. "İlk Ebola örnekleri Afrika'dan buna benzer bir tüpün içinde getirilmişlerdi."</p>

  <p>Langdon'ın duymak istediği kesinlikle bu değildi. "Ceketimin içinde bunun ne işi var! Ben, sanat tarihi profesörüyüm. Bu şeyi neden üzerimde taşıyorum?!"</p>

  <p>Aklına kıvranan bedenlerin ve onların üzerinde duran veba maskesinin korkunç görüntüsü geldi.</p>

  <p><i>Çok üzgünüm... Çok üzgünüm.</i></p>

  <p>Sienna, "Bu, her nereden geldiyse," dedi. "İleri bir teknoloji ürünü. Kurşun kaplı titanyum. İçine hiçbir şey işlemez, radyasyon bile. Bence hükümetle ilgili bir mesele." Biyolojik tehlike işaretinin yanındaki posta pulu boyutundaki biyometrik siyah alanı gösterdi. "Parmak izi tanıma. Çalınıp kaybolmaya karşı güvenlik. Bunun gibi tüpler sadece belirli bir kişi tarafından açılabilir."</p>

  <p>Langdon zihin akışının artık normale döndüğünü fark etmiş olsa da kendini hâlâ söylenenleri yakalamaya çalışıyormuş gibi hissediyordu. <i>Üzerimde biyometrik olarak mühürlenmiş metal bir kutu taşıyormuşum.</i></p>

  <p>"Bu kutuyu ceketinde bulduğumda, Dr. Marconi'ye gizlice göstermek istedim; ama sen uyanmadan önce fırsatım olmadı. Biyometrik alanın üzerinde başparmağını denemeyi düşündüm; ama tüpün içinde ne olduğu hakkında fikrim yoktu ve..."</p>

  <p>"BENİM başparmağımı mı?!" Langdon başını iki yana salladı. "Bu şeyin benim açmam için programlanmış olması mümkün değil. Ben biyokimya hakkında hiçbir şey bilmem. Bende böyle bir şey olması mümkün değil."</p>

  <p>"Emin misin?"</p>

  <p>Langdon son derece emindi. Uzanıp başparmağını siyah alanın üzerine yerleştirdi. Hiçbir şey olmadı. "Gördün mü? Sana söylemiş..."</p>

  <p>Titanyum tüp gürültülü bir şekilde tıkırdadı ve Langdon elini sanki yanmış gibi geri çekti. <i>Lanet olsun.</i> Kendi kendine açılıp ölümcül bir gaz yayacakmış gibi duran tüpe baktı. Tüp üç saniye sonra tekrar tıkladı, belli ki kilidini açıyordu.</p>

  <p>Nutku tutulan Langdon, Sienna'ya baktı.</p>

  <p>Güveni sarsılmış gibi görünen genç doktor, derin bir nefes verdi. "Evet, görünüşe bakılırsa beklenen kurye senmişsin."</p>

  <p>Langdon için bu senaryo çok saçmaydı. "Bu imkânsız. Öncelikle, o metal parçasını havaalanı güvenliğinden nasıl geçirmiş olabilirim?"</p>

  <p>"Belki de özel bir jetle uçmuşsundur? Belki de bu şey, sana İtalya'ya geldiğinde verilmiştir?"</p>

  <p>"Sienna, konsolosluğu aramam gerekiyor. Hemen."</p>

  <p>"Önce kutuyu açmamız gerektiğini düşünmüyor musun?"</p>

  <p>Langdon'ın daha önce düşüncesizce hareket ettiği zamanlar olmuştu; ama tehlikeli madde içeren bir tüpü bir kadının mutfağında açmak bunlardan biri olmayacaktı. "Bu şeyi yetkililere teslim ediyorum. Şimdi."</p>

  <p>Sienna dudaklarını büzerek seçenekleri düşündü. "Tamam, ama bu aramayı yaptığın andan itibaren tek başınasın. Ben karışamam. Onlarla kesinlikle burada buluşamazsın. İtalya'daki göçmenlik durumum... biraz karışık."</p>

  <p>Langdon, genç kadının gözlerinin içine bakarak samimiyetle konuştu. "Tek bildiğim Sienna, hayatımı kurtarmış olduğun. Bu durumu nasıl halletmemi istiyorsan o şekilde halledeceğim."</p>

  <p>Sienna minnettar bir ifadeyle başını sallayıp pencereye doğru gitti. Sokağa baktı. "Tamam, şöyle yapacağız."</p>

  <p>Çabucak bir plan yaptı. Basit, akıllıca ve güvenliydi.</p>

  <p>Cep telefonunun arayan numarayı gizleme özelliğini açıp 411'i tuşlarken Langdon onu izledi. Parmakları çok zarif; ama kararlılıkla hareket ediyordu.</p>

  <p>Sienna kusursuz bir İtalyancayla konuşmaya başladı. <i>"Informaziorıi cıbbonati? Per favore, può darmi il numero del Consolato Americano di Firetize?"</i><a href="../Text/Section0114.xhtml#Footnote0010" id="Feedback0010"><sup>[10]</sup></a></p>

  <p>Biraz bekledikten sonra hızla bir telefon numarası yazdı.</p>

  <p><i>"Grazie mille,"</i><a href="../Text/Section0114.xhtml#Footnote0011" id="Feedback0011"><sup>[11]</sup></a> dedikten sonra telefonu kapattı.</p>

  <p>Sienna telefon numarasını cep telefonuyla birlikte Langdon'a verdi. "Kendi başınasın. Ne söyleyeceğini hatırlıyor musun?"</p>

  <p>Kâğıdın üzerindeki telefon numarasını çevirirken gülümseyerek, "Hafızam iyi," dedi. Hat çalmaya başladı.</p>

  <p><i>Bir şey olduğu yok.</i></p>

  <p>Langdon telefonun hoparlörünü açıp Sienna'nın da duyabilmesi için masanın üzerine bıraktı. Konsolosluk hizmetleri ve çalışma saatleri hakkında bilgi veren bir telesekreter mesajı cevap verdi. Mesai 08.30'da başlıyordu.</p>

  <p>Langdon cep telefonunun saatine baktı. Saat henüz 06.00'ydı.</p>

  <p>Otomatik kayıt, "Eğer acil bir durum söz konusu ise nöbetçi memurla görüşmek için 77'yi tuşlayabilirsiniz," dedi.</p>

  <p>Langdon hemen dahili numarayı tuşladı.</p>

  <p>Hat yine çalıyordu.</p>

  <p>Yorgun bir ses, <i>"Consolato Americano,"</i><a href="../Text/Section0114.xhtml#Footnote0012" id="Feedback0012"><sup>[12]</sup></a> diye cevap verdi. <i>"Sono il funzionario di turno."</i><a href="../Text/Section0114.xhtml#Footnote0013" id="Feedback0013"><sup>[13]</sup></a> Langdon, <i>"Lei parla Inglese?"</i><a href="../Text/Section0114.xhtml#Footnote0014" id="Feedback0014"><sup>[14]</sup></a> diye sordu.</p>

  <p>Adam, Amerikan İngilizcesiyle, "Tabii ki," dedi. Uyandırıldığı için biraz sinirlenmiş gibiydi. "Size nasıl yardımcı olabilirim?"</p>

  <p>"Floransa'yı ziyarete gelmiş olan bir Amerikalıyım ve saldırıya uğradım. İsmim Robert Langdon."</p>

  <p>"Pasaport numaranız lütfen." Adam duyulacak şekilde esnedi.</p>

  <p>"Pasaportum kayboldu. Sanırım çalındı. Başımdan vuruldum. Hastanedeydim. Yardıma ihtiyacım var."</p>

  <p>Memur aniden uyandı. "Efendim!? <i>Vuruldum</i> mu dediniz? İsminizi tekrar alabilir miyim?"</p>

  <p>"Robert Langdon."</p>

  <p>Hattaki hışırtının ardından Langdon adamın parmaklarının klavyede bir şeyler tuşladığını duydu. Bilgisayar bipledi. Bir duraksamadan sonra klavye tuşlarının sesi duyuldu. Bir bipleme daha. Sonra üç tiz bipleme sesi.</p>

  <p>Daha uzun bir sessizlik.</p>

  <p>Adam, "Bayım?" dedi. "İsminiz Robert Langdon mıydı?"</p>

  <p>"Evet, doğru. Ve başım dertte."</p>

  <p>"Tamam bayım, isminizin üzerinde sizi hemen başkonsolos vekiline bağlamam gerektiğini gösteren bir uyarı bayrağı var." Adam sanki kendi söylediklerine inanamıyormuş gibi duraksadı. "Lütfen hatta kalın."</p>

  <p>"Bekleyin! Bana ne olduğunu..."</p>

  <p>Hat çalmaya başlamıştı bile.</p>

  <p>Dört kez çaldıktan sonra bağlandı.</p>

  <p>Boğuk bir ses, "Ben Collins," diye cevap verdi.</p>

  <p>Langdon derin bir nefes alıp elinden geldiğince sakin bir sesle konuştu. "Bay Collins, ismim Robert Langdon. Floransa'yı ziyaret eden bir Amerikalıyım. Vuruldum. Yardıma ihtiyacım var. Derhal Amerikan Konsolosluğu'na gelmek istiyorum. Bana yardımcı olur musunuz?"</p>

  <p>Karşıdaki ses hiç tereddüt etmeden cevap verdi. "Tanrı'ya şükür hayattasınız Bay Langdon. Biz de sizi arıyorduk."</p>
</body>
</html>
