<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>29. Bölüm</h1>

  <p>Sienna'yla birlikte loş mağaranın içine tıkılmış olan Langdon, <i>ara, bulacaksın,</i> diye düşündü. <i>Bir çıkış aradık ve... çıkmaz sokak bulduk.</i></p>

  <p>Mağaranın ortasındaki biçimsiz çeşme gizlenmeye olanak sağlıyordu; ama Langdon gizlice arkasından bakınca çok geç olduğunu anladı.</p>

  <p>Helikopter duvarlarla çevrili çıkmazın içine girip mağaranın dışında aniden durmuştu. Şimdi, yerden sadece üç metre yukarıda yapay mağarayı görecek şekilde havada asılı duruyor, öfkeden kudurmuş, avını bekleyen bir böcek gibi yüksek sesle vınlıyordu.</p>

  <p>Langdon geri çekilip tatsız haberi Sienna'ya verdi. "Sanırım, burada olduğumuzu biliyor."</p>

  <p>Helikopterin vınlaması mağaranın içinde neredeyse kulakları sağır edecek kadar yüksek duyuluyor, taş duvarlardan şiddetle yankılanıyordu. Langdon minyatür bir mekanik helikopter tarafından rehin tutulduklarına inanamıyordu; ama yi<i>ne de ondan kaçmaya çalışmanın faydasız olacağının farkındaydı.</i> Peki, şimdi ne yapacağız? Böyle bekleyecek miyiz? Küçük gri kapının arkasında duran şeye ulaşma planı mantıklıydı; ama kapının sadece içeriden açıldığını fark etmemişti.</p>

  <p>Gözleri mağaranın karanlığına alışan Langdon, etraflarındaki tuhaf şeyleri incelerken başka bir çıkış olup olmadığını merak etti. Umut vaat eden hiçbir şey görmüyordu. Mağaranın içi, hepsi tuhaf duvarlar tarafından yutuluyormuş gibi görünen hayvan ve insan oymalarıyla süslenmişti. İçi sıkılan Langdon yukarıdan uğursuzca sallanan sarkıtlara baktı.</p>

  <p><i>Ölmek için iyi bir yer.</i></p>

  <p>Adını mimarı Bernardo Buontalenti'den almış olan Buontalenti Mağarası, Floransa'daki en tuhaf yerdi. Pitti Sarayı'na gelen genç ziyaretçiler için bir eğlence evi olarak tasarlanan üç bölmeli mağara süiti, natüralist fantezi ile gotik aşırılığın bir karışımıydı. Damlayan ve sarkıt oluşturan taşlar, duvarlara oyulmuş figürleri yiyor ya da dışarı sızdırıyormuş gibi görünüyordu. Medici'lerin döneminde mağara, duvarlarından sular akan bir yerdi. Bu, sıcak Toscana yazlarında mekânı serinletmeye ve gerçek bir mağara havası yaratmaya yarıyordu.</p>

  <p>Langdon ve Sienna, ortadaki çeşmenin arkasındaki ilk ve en büyük bölmeye gizlenmişlerdi. Etrafları çoban, köylü, müzisyen, hayvan ve hatta Michelangelo'nun dört tutsağının renkli kopyalarıyla çevrilmişti. Hepsi, onları içine çeken akışkan kayalardan kurtulmaya çalışıyor gibiydiler. Sabah ışığı tavandaki aydınlatma deliğinden içeri süzülüyordu. Bir zamanlar burada, içinde parlak kırmızı renkli bir sazanın yüzdüğü içi su dolu dev bir cam top bulunuyordu.</p>

  <p>Langdon orijinal Rönesans ziyaretçilerinin, mağaranın dışında havada duran gerçek bir helikoptere –ki bu, İtalya'nın Leonardo da Vinci'sinin fantastik bir hayaliydi– nasıl tepki vereceklerini merak etti.</p>

  <p>Tam o sırada helikopterin vınlaması kesildi. Ses azalmamış, aniden kesilmişti.</p>

  <p>Kafası karışan Langdon çeşmenin arkasından gizlice bakınca helikopterin yere inmiş olduğunu gördü. Şimdi, çakıltaşlı meydanda yerde dururken o kadar da uğursuz görünmüyordu. Özellikle, ön tarafındaki arı iğnesine benzeyen kayıt kamerası onlara doğru değil de küçük gri kapıya doğru dönükken.</p>

  <p>Langdon'ın rahatlama hissi çok kısa sürdü. Helikopterin yüz metre arkasında, cüce ve kaplumbağa heykelinin yanında, ağır silahlı üç asker merdivenlerden aşağı, doğruca mağaraya doğru iniyorlardı.</p>

  <p>Askerlerin üzerinde, omuzlarında yeşil rozetler bulunan tanıdık siyah üniformalar vardı. Kaslı öncülerinin boş gözleri Langdon'a hayallerinde gördüğü veba maskesini hatırlattı.</p>

  <p><i>Ben ölümüm.</i></p>

  <p>Langdon o son andan sonra minibüsü veya gizemli gümüş saçlı kadını hiçbir yerde görmemişti.</p>

  <p><i>Ben yaşamım.</i></p>

  <p>Askerler yaklaşırken içlerinden biri merdivenin aşağısında durup arkasını döndü. Bu alana başka birinin inmesini engellemek ister gibi arkasına bakıyordu. Diğer ikisi mağaraya doğru ilerlemeye devam ettiler.</p>

  <p>Langdon ve Sienna tekrar harekete geçtiler. Aslına bakılırsa, sadece kaçınılmaz olanı erteliyorlardı. Emekleyerek geri geri daha küçük, daha derin ve daha karanlık olan ikinci mağaraya girdiler. Burada da merkezde bir sanat eseri vardı: birbirine sarılmış iki sevgili heykeli. Langdon ve Sienna heykelin arkasına saklandılar.</p>

  <p>Langdon karanlıkta temkinli bir şekilde heykel kaidesinin arkasından bakarak, yaklaşan saldırganları izledi. İki asker helikopterin yanına vardıklarında biri durup yere eğildi ve aracı eline alıp kamerayı inceledi.</p>

  <p>Langdon cevabı kendine itiraf etmekten korkarak, <i>araç yerimizi tespit mi etti,</i> diye sorguladı.</p>

  <p>Kaslı asker buz gibi gözlerle Langdon'ın bulunduğu tarafa doğru bakarak ilerliyordu. Mağaranın ağzına kadar gelmişti. İçeri giriyor. Langdon heykelin arkasına gizlenip Sienna'ya her şeyin bittiğini söylemeye hazırlanırken aniden hiç beklenmedik bir şeye şahit oldu.</p>

  <p>Asker, mağaranın içine girmek yerine aniden sola dönmüş ve gözden kaybolmuştu.</p>

  <p><i>Nereye gidiyor? Burada olduğumuzu bilmiyor mu?</i></p>

  <p>Birkaç saniye sonra Langdon bir ses duydu; tahtanın üzerine inen bir yumruk sesi.</p>

  <p>Langdon, <i>küçük gri oda</i>, diye düşündü. <i>Nereye açıldığını biliyor olmalı.</i></p>

  <p><br /></p>

  <p>Pitti Sarayı'nın güvenlik görevlisi Ernesto Russo her zaman profesyonel bir futbolcu olmak istemişti; ama yirmi dokuz yaşındayken aşırı kilolu olduğu için çocukluk hayalinin asla gerçekleşmeyeceğini kabul etmek zorunda kalmıştı. Ernesto son üç yıldır Pitti Sarayı'nda güvenlik görevlisi olarak çalışıyordu. Dolap büyüklüğündeki ofisinde, hep aynı sıkıcı işi yapıyordu.</p>

  <p>Ernesto oturduğu ofisin dışındaki küçük gri kapıyı yumruklayan meraklı turistlere alışkındı ve genellikle onları umursamazdı. Ama bugün kapı çok sert bir şekilde ve hiç durmadan yumruklanıyordu.</p>

  <p>Sinirlenen Ernesto bir futbol hareketinin tekrarını gösteren televizyona odaklandı. Fiorentina-Juventus karşılaşmasıydı. Yumrukların şiddeti arttı. Sonunda, turistlere lanetler yağdırarak ofisinden çıktı ve dar koridordan sese doğru ilerledi. Yarı yolda, belirli birkaç saat dışında sürekli kapalı tutulan büyük çelik ızgaranın önünde durdu.</p>

  <p>Asma kilidin üzerindeki şifreyi girip, ızgarayı diğer tarafa doğru iterek açtı. İçeri girdikten sonra protokolü izleyerek kapıyı tekrar arkasından kapattı. Sonra gri tahta kapıya doğru ilerledi.</p>

  <p>Sesini dışarıdaki kişiye duyurmak için kapıdan, <i>"È chiusio!"</i><a href="../Text/Section0114.xhtml#Footnote0040" id="Feedback0040"><sup>[40]</sup></a> diye seslendi. <i>"Non si può entrare!"</i><a href="../Text/Section0114.xhtml#Footnote0041" id="Feedback0041"><sup>[41]</sup></a> Yumruklama sesi devam etti.</p>

  <p>Ernesto dişlerini gıcırdattı. <i>New York'lular,</i> diye fikir yürüttü. Bir şey istediler mi isterler. Red Bulls futbol takımının dünya sahnesinde başarılı olmasının tek nedeni, Avrupa'nın en iyi antrenörlerinden birini araklamış olmasıydı.</p>

  <p>Yumruklama sesi devam etti ve Ernesto gönülsüzce kapının kilidini açtı. Kapıyı birkaç santim araladı. <i>"È chiusio!"</i></p>

  <p>Yumruklama sesi sonunda durdu ve Ernesto kendini bir askerle yüz yüze buldu. Gözleri o kadar soğuktu ki, Ernesto bir adım geri gitmek zorunda kaldı. Adam, üzerinde Ernosto'nun anlamadığı bir akronim yazılı olan resmi bir belge gösterdi.</p>

  <p>Ernesto telaşla, <i>"Cosa succede?!"</i><a href="../Text/Section0114.xhtml#Footnote0042" id="Feedback0042"><sup>[42]</sup></a> diye sordu.</p>

  <p>Askerin arkasında başka bir asker yere eğilmiş oyuncak helikoptere benzeyen bir şeyi kurcalıyordu. Biraz daha ileride başka bir asker merdivende nöbet bekliyordu. Ernesto yakınlardan gelen polis sirenlerini duydu.</p>

  <p>"İngilizce biliyor musun?" Askerinki kesinlikle New York aksam değildi. <i>Avrupalı olabilir mi?</i></p>

  <p>Ernesto başını evet anlamında salladı. "Biraz, evet."</p>

  <p>"Bu sabah bu kapıdan biri geçti mi?"</p>

  <p>"No, signore. <i>Nessuno."</i><a href="../Text/Section0114.xhtml#Footnote0043" id="Feedback0043"><sup>[43]</sup></a></p>

  <p>"Çok iyi. Kapı kilitli kalsın. Kimse girip çıkmasın. Anlaşıldı mı?"</p>

  <p>Ernesto omzunu silkti. Bu zaten onun her zaman yaptığı işti. <i>"Si,</i> anlıyorum. <i>Non deve entrare, nè uscire nessuno!"</i></p>

  <p>"Söyler misin, bu kapı tek giriş mi?"</p>

  <p>Ernesto soruyu düşündü. Teknik olarak, bugünlerde bu kapı bir çıkış olarak kabul ediliyordu, o yüzden dışarıdan bir kulpu yoktu; ama adamın ne sorduğunu anlamıştı. "Evet, sadece bu kapıdan <i>l'accesso</i> var. Başka yok." Sarayın içindeki orijinal giriş yıllardır mühürlüydü.</p>

  <p>"Peki, Boboli Bahçeleri'nden başka gizli çıkışlar var mı? Bilinen kapılardan başka?"</p>

  <p>"No, signore. Her yerde büyük duvarlar var. Tek gizli çıkış bu."</p>

  <p>Asker başını salladı. "Yardımın için teşekkürler." Ernesto'ya kapıyı kapatıp kilitlemesini işaret etti.</p>

  <p>Kafası karışmış olan Ernesto söyleneni yaptı. Sonra koridora çıktı, çelik ızgaranın kilidini açıp içinden geçti, arkasından kilitledi ve futbol maçına geri döndü.</p>
</body>
</html>
