<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>8. Bölüm</h1>

  <p>Langdon birden gözlerini açtı. Ürperti içinde birkaç nefes aldı. Başını ellerinin arasına almış, kalbi hızla çarparken hâlâ Sienna'nın masasında oturuyordu.</p>

  <p><i>Bana neler oluyor?</i></p>

  <p>Aklında gümüş rengi saçları olan kadınla, gagalı maskenin görüntüsü kalmıştı. <i>Ben yaşamım. Ben de ölüm.</i> Görüntüyü aklından silmeye çalıştı; ama zihnine kazınmış gibiydi. Önündeki masada duran broşürün kapağındaki iki maske de kendisine bakıyordu.</p>

  <p>Sienna, <i>"Hatıralarınız karışacak ve dosyalanmayacak,"</i> demişti. <i>"Geçmiş, bugün ve hayal, hepsi birbirine karışacak."</i></p>

  <p>Langdon başının döndüğünü hissetti.</p>

  <p>Dairenin bir yerinde telefon çalıyordu. Mutfaktan gelen kulak tırmalayıcı, eskiden kalma bir telefonun sesiydi.</p>

  <p>Ayağa kalkan Langdon, "Sienna?!" diye seslendi.</p>

  <p>Cevap yoktu. Henüz dönmemişti. Sadece iki kez çaldıktan sonra, telesekreter cevap verdi.</p>

  <p>Karşılama mesajında Sienna'nın sesi neşeyle, <i>"Ciao, sono io,"</i><a href="../Text/Section0114.xhtml#Footnote0008" id="Feedback0008"><sup>[8]</sup></a> diyordu. <i>"Lasciatemi un messaggio e vi richiamer</i>ò<i>."</i><a href="../Text/Section0114.xhtml#Footnote0009" id="Feedback0009"><sup>[9]</sup></a></p>

  <p>Bip sesinin ardından panik içindeki bir kadın, Doğu Avrupa aksanıyla mesajını bırakmaya başladı. Sesi koridorda yankılanıyordu.</p>

  <p>"Sienna, ben bu Danikova! Nerede sen? Bu fena! Arkadaşın Dr. Marconi ölü! Hastane çılgın oldu! Polis geldi buraya! İnsanlar söylüyor sen hastayı kurtardın kaçırdın?! Niye?! Tanımıyorsun onu! Şimdi polis seninle konuşmak ister! Çalışan dosyanı aldılar! Biliyorum bilgi yanlış; adres kötü, numara yok, çalışma vize sahte. Şimdi seni bugün bulamadılar; ama yakında bulurlar! Seni uyarmak isterim. Çok üzgünüm Sienna."</p>

  <p>Arama sona ermişti.</p>

  <p>Langdon bir pişmanlık dalgasının benliğini kapladığını hissetti. Mesajdan anladığı kadarıyla Dr. Marconi, Sienna'nın hastanede çalışmasına izin vermişti. Langdon'ın varlığı, Marconi'nin hayatına mal olmuştu. Sienna'nın bir yabancıyı kurtarma içgüdüsü geleceğini tehlikeye atıyordu.</p>

  <p>Tam bu sırada evin uzak bir yerinde kapı gürültüyle kapandı.</p>

  <p><i>Döndü.</i></p>

  <p>Bir saniye sonra telesekreter konuşmaya başladı. "Sienna, ben bu Danikova! Nerede sen?"</p>

  <p>Langdon, Sienna'nın duyacaklarını bildiğinden, yüzünü buruşturdu. Mesaj kaydı çalarken, masayı düzelterek tiyatro broşürünü kaldırdı. Sonra, Sienna'nın geçmişine kulak kabartmaktan rahatsız olduğu için koridordan geçip yeniden banyoya girdi.</p>

  <p>On saniye sonra banyo kapısı tıklatıldı.</p>

  <p>Hissettikleri yüzünden çatallaşmış sesiyle, "Giysilerini kapının koluna asıyorum," dedi Sienna.</p>

  <p>Langdon, "Çok teşekkür ederim," diyerek karşılık verdi.</p>

  <p>"İşin bitince lütfen mutfağa gel," diye ekledi. "Birilerini aramadan önce sana göstermem gereken önemli bir şey var."</p>

  <p><br /></p>

  <p>Sienna bitkin bir halde koridordan geçerek, evin mütevazı yatak odasına gitti. Şifoniyerden mavi bir blucin ile kazak alıp banyoya götürdü.</p>

  <p>Gözlerini aynada kendi bakışlarına kilitledi, uzanıp atkuyruğunu eliyle kavradı ve aşağı doğru kuvvetle çekerek peruğu çıplak başından sıyırdı.</p>

  <p>Aynadan kendisine bakan otuz üç yaşında, saçsız bir kadındı.</p>

  <p>Sienna'nın şimdiye dek sıkıntı çekmek konusunda çok da rahat bir hayatı olduğu söylenemezdi. Kendisini, zorlukları aklıyla üstesinden gelmek konusunda eğitmiş olsa da, içinde bulunduğu durum duygusal açıdan onu sarsmıştı.</p>

  <p>Peruğu kenara koyup ellerini ve yüzünü yıkadı. Kurulandıktan sonra giysilerini değiştirdi ve peruğunu yeniden takarak dikkatlice düzeltti. Sienna, insanın kendine acımasına pek tahammül edemeyen biriydi; ama şu anda derinden gelen gözyaşlarına engel olamayacağını biliyordu.</p>

  <p>O da öyle yaptı.</p>

  <p>Denetiminden çıkan hayatı için ağladı.</p>

  <p>Gözlerinin önünde ölen akıl hocası için ağladı.</p>

  <p>Kalbini dolduran derin yalnızlık için ağladı.</p>

  <p>Ama her şeyin ötesinde, gelecek için ağladı... Çünkü artık fazlasıyla belirsizdi.</p>
</body>
</html>
