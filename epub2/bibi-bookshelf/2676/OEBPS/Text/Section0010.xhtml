<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>2. Bölüm</h1>

  <p><i>Floransa'da mıyım?</i></p>

  <p>Robert Langdon'ın başı zonkluyordu. Hastanedeki yatağında dikilmiş sürekli çağrı butonuna basarken, vücut sistemine yayılmış sakinleştiricilere rağmen kalbi hızla çarpıyordu.</p>

  <p>Dr. Brooks atkuyruğu şeklindeki saçlarını sallayarak telaşla içeri girdi. "İyi misiniz?"</p>

  <p>Langdon sersemlemiş bir ifadeyle başını iki yana salladı. "Ben... İtalya'da mıyım?"</p>

  <p>Dr. Brooks, "Çok iyi," dedi. "Hatırlıyorsunuz."</p>

  <p>"Hayır!" Langdon pencereden görünen uzaktaki büyük binayı işaret etti. "Palazzo Vecchio'yu tanıdım."</p>

  <p>Dr. Brooks ışıkları yakınca Floransa manzarası bir anda kayboldu. Langdon'ın yatağının yanına gelip sakin bir sesle konuşmaya başladı. "Bay Langdon endişelenmenize gerek yok. Küçük çaplı bir hafıza kaybı yaşıyorsunuz; ama Dr. Marconi beyin fonksiyonlarınızın normal olduğunu söyledi."</p>

  <p>Çağrı butonunu duyan sakallı doktor da aceleyle içeri girmişti. Dr. Brooks hızlı ve akıcı bir İtalyanca'yla bir yandan Langdon'ın İtalya'da olduğunu öğrenince ne kadar <i>agitato</i> olduğundan bahsediyor, bir yandan da kalp monitörünü kontrol ediyordu.</p>

  <p>Langdon öfke içinde, <i>heyecanlanmak mı,</i> diye düşündü. <i>Daha çok, şok oldum!</i> Salgılamakta olduğu adrenalin, bedenine yayılmış olan sakinleştiricilerle savaşa girmişti. "Bana ne oldu?" diye sordu. "Bugün günlerden ne?!"</p>

  <p>Dr. Brooks, "Her şey yolunda," dedi. "Sabahın erken saatleri. 18 Mart Pazartesi."</p>

  <p><i>Pazartesi.</i> Langdon ağrıyan başına rağmen kendini en son yaptığı şeyleri hatırlamaya zorladı; soğuk ve karanlıktı. Cumartesi sabahı akşamüstü derslerine girmek için Harvard kampüsünde tek başına yürüyordu. <i>Bu, iki gün önce miydi?!</i> Derslere veya sonrasına ait bir şey hatırlamaya çalışırken içini büyük bir telaş sardı. <i>Hiçbir şey hatırlamıyorum.</i> Kalp monitörünün biplemesi hızlandı.</p>

  <p>Yaşça büyük olan doktor, sakalını kaşıyarak makineleri ayarlarken Dr. Brooks tekrar Langdon'ın yanına oturdu.</p>

  <p>Yumuşak bir sesle, "İyi olacaksınız," diyerek onu sakinleştirmeye çalıştı. "Size geçici hafıza kaybı teşhisi koyduk ki, bu da kafa travmalarında çok yaygındır. Son birkaç güne ait hatıralarınız bulanık veya eksik olabilir; ama bu kalıcı bir durum değil." Duraksadı. "İsmimi hatırlıyor musunuz? İçeri girdiğimde size söylemiştim."</p>

  <p>Langdon kısa bir süre düşündü. "Sienna." <i>Dr. Sienna Brooks.</i></p>

  <p>Dr. Brooks gülümsedi. "Gördünüz mü? Şimdiden yeni hatıralar oluşturmaya başladınız."</p>

  <p>Langdon'ın başındaki ağrı dayanılmazdı, yakın görüşü ise hâlâ bulanıktı. "Ne... oldu? Buraya nasıl geldim?"</p>

  <p>"Bence dinlenmelisiniz ve belki de..."</p>

  <p>Langdon tekrar, "Buraya nasıl geldim?!" diye sordu, kalp monitörü yeniden hızlanmıştı.</p>

  <p>Dr. Brooks endişeli bir ifadeyle meslektaşıyla bakışıp, "Tamam, yavaşça nefes alın," dedi. "Size anlatacağım." Sesi fark edilir derecede ciddileşmişti. "Bay Langdon, üç saat önce sersemlemiş bir halde acil servise geldiniz, başınız kanıyordu ve o an olduğunuz yere yığıldınız. Kim olduğunuz veya buraya nasıl geldiğiniz hakkında kimsenin bir fikri yoktu. İngilizce bir şeyler mırıldanıyordunuz. Bu yüzden Dr. Marconi benim yardımcı olmamı istedi. Buraya İngiltere'den geldim, araştırma iznindeyim."</p>

  <p>Langdon kendini bir Max Ernst tablosunun içinde uyanmış gibi hissediyordu. İtalya'da ne işim var? Genellikle her yıl sanat konferansı için haziran ayında İtalya'ya gelirdi; ama şimdi mart ayındaydılar.</p>

  <p>Yatıştırıcılar Langdon'ı iyice etkisi altına almaya başlamıştı. Yerçekimi sanki her geçen saniye daha da güçleniyor ve onu yatağın içinden aşağı çekmeye çalışıyormuş gibi hissetmesine neden oluyordu. Kafasını kaldırıp uyanık kalmaya çalışarak yerçekimiyle savaştı.</p>

  <p>Dr. Brooks havada duran bir melek gibi üzerine doğru eğildi. "Lütfen, Bay Langdon," diye fısıldadı. "Kafa travmalarında ilk yirmi dört saat çok önemlidir. Dinlenmeniz gerekiyor, yoksa kendinize ciddi zararlar verebilirsiniz."</p>

  <p>Odanın dahili haberleşme sisteminde çatallı bir ses duyuldu. <i>"Dr. Marconi?"</i></p>

  <p>Sakallı doktor duvardaki bir düğmeye basarak cevap verdi. <i>"Si?"</i><a href="../Text/Section0114.xhtml#Footnote0004" id="Feedback0004"><sup>[4]</sup></a></p>

  <p>Dahili telefondaki ses hızlı bir İtalyancayla konuşuyordu. Langdon bu konuşmaların ne anlama geldiğini yakalayamasa da iki doktorun birbirlerine şaşkınlık içinde bakışmalarını yakaladı. Yoksa, dehşet içinde mi bakışıyorlardı?</p>

  <p>Marconi, <i>"Un minuto,"</i><a href="../Text/Section0114.xhtml#Footnote0005" id="Feedback0005"><sup>[5]</sup></a> diyerek konuşmayı bitirdi.</p>

  <p>Langdon, "Ne oldu?" diye sordu.</p>

  <p>Dr. Brooks'un gözleri kısılmıştı. "Arayan yoğun bakım resepsiyonistiydi. Bir ziyaretçiniz varmış."</p>

  <p>Bu umut ışığı Langdon'ın sersemliğini üzerinden atmasını sağladı. "Bu iyi haber! Belki de bu kişi, başıma ne geldiğini biliyordur."</p>

  <p>Dr. Brooks şüphelenmiş gibiydi. "Buraya birinin gelmiş olması biraz tuhaf. İsminizi bilmiyorduk ve henüz sisteme kaydınız bile yapılmadı."</p>

  <p>Langdon güçlükle yatağında doğrulmaya çalıştı. "Eğer birisi burada olduğumu biliyorsa, o zaman başıma ne geldiğini de biliyordur!"</p>

  <p>Dr. Brooks, Dr. Marconi'ye bakınca, adam anında başını iki yana sallayarak parmağıyla kol saatine vurdu. Dr. Brooks tekrar Langdon'a döndü.</p>

  <p>"Burası yoğun bakım ünitesi," diye açıkladı. "Sabah dokuzdan önce içeri kimse alınmıyor. Birazdan Dr. Marconi dışarı çıkıp ziyaretçinin kim olduğunu ve ne istediğini öğrenecek."</p>

  <p>Langdon, "Peki, ya <i>benim</i> isteklerim?" diye sordu.</p>

  <p>Dr. Brooks anlayışla gülümsedi ve hastasına biraz daha yaklaşarak alçak sesle konuşmaya başladı. "Bay Langdon, dün geceyle... ve başınıza neler geldiğiyle ilgili bilmediğiniz birtakım şeyler var. Ve biriyle konuşmadan önce gerçekleri öğrenmeye hakkınız olduğunu düşünüyorum. Ne yazık ki, henüz bunları öğrenecek kadar güçlü..."</p>

  <p>Langdon kendini iyice doğrultmaya çalışırken, "Hangi gerçekleri?!" diye sordu. Koluna bağlanan serumun iğnesi canım yakıyor, vücudu ona birkaç yüz kilo gibi geliyordu. "Tek bildiğim, Floransa'da bir hastanede olduğum ve buraya sürekli 'Çok üzgünüm...' diye sayıklayarak geldiğim."</p>

  <p>Bir anda aklına korkunç bir fikir geldi.</p>

  <p>Langdon, "Trafik kazası mı geçirdim?" diye sordu. "Birini mi yaraladım?!"</p>

  <p>Dr. Brooks, "Hayır hayır," dedi. "Öyle olduğunu sanmıyorum."</p>

  <p>Langdon öfke dolu gözlerle iki doktora da bakarak, "O zaman ne?!" diye zorladı. "Neler olduğunu bilmeye hakkım var!"</p>

  <p>Uzun bir sessizlikten sonra Dr. Marconi, çekici genç meslektaşına gönülsüz bir şekilde başıyla onay verdi. Dr. Brooks nefes verip Langdon'ın başucuna iyice yaklaştı. "Pekâlâ, size bildiklerimi anlatacağım... ve siz de sakin bir şekilde dinleyeceksiniz, anlaştık mı?"</p>

  <p>Langdon başını salladı ve bu hareket kafatasının içine ani bir ağrının yayılmasına neden oldu. Cevapları bir an önce duymak istediği için ağrıya aldırmadı.</p>

  <p>"Bilmeniz gereken ilk şey şu ki... başınızdaki yaranın sebebi bir kaza değil."</p>

  <p>"Tamam, bu bir teselli oldu."</p>

  <p>"Pek sayılmaz. Aslına bakarsanız, başınızdaki yaranın sebebi bir kurşun."</p>

  <p>Langdon'ın kalp monitörü daha hızlı biplemeye başladı. "Efendim!?"</p>

  <p>Dr. Brooks sakin; ama hızlı bir şekilde konuşmaya devam etti. "Bir kurşun kafatasınızın tepesini sıyırıp geçmiş ve büyük ihtimalle bir beyin sarsıntısı geçirmenize neden olmuş. Hayatta kaldığınız için çok şanslısınız. Birkaç milim daha aşağıya gelmiş olsaydı..." Başını iki yana salladı.</p>

  <p>Langdon şaşkınlık içinde ona baktı. <i>Biri bana ateş mi etmiş?</i></p>

  <p>O sırada koridorda çıkan bir tartışmanın öfkeli sesleri odayı doldurdu. Langdon'ı ziyarete gelen kişinin beklemek istemediği anlaşılıyordu. Langdon neredeyse aynı anda, koridorun diğer ucundaki ağır bir kapının hızla açıldığını duydu. Yaklaşan kişiyi görene kadar bakışlarını kapıdan ayırmadı.</p>

  <p>Kadın baştan aşağı siyah deri kıyafetler giymişti. Çevik ve güçlü bir görüntüsü; koyu renk, kirpi gibi kısa saçları vardı. Hiç zorlanmadan, ayakları sanki yere basmıyormuş gibi yürüyordu ve doğrudan Langdon'ın odasına yönelmişti.</p>

  <p>Dr. Marconi vakit kaybetmeden kapı aralığına gidip ziyaretçinin girişini kapattı. Elini bir polis gibi uzatarak, <i>"Fermati qui!"</i><a href="../Text/Section0114.xhtml#Footnote0006" id="Feedback0006"><sup>[6]</sup></a> dedi.</p>

  <p>Yabancı, Dr. Marconi'ye gittikçe yaklaşırken susturuculu bir tabanca çıkardı. Doktorun göğsüne nişan alıp ateş etti.</p>

  <p>Kısa ve net bir tıslama duyuldu.</p>

  <p>Langdon, Dr. Marconi'nin geri geri odanın içine doğru sendeleyişini, yere düşüp göğsünü tutuşunu ve beyaz laboratuvar önlüğünün kana bulanışını dehşet içinde izledi.</p>
</body>
</html>
