<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>20. Bölüm</h1>

  <p>Floransa bir zamanlar duvarlarla çevriliydi. Şehrin ana girişi olan Porta Romana, 1326'da inşa edilmişti. Şehri çevreleyen duvarların büyük bir kısmı yüzyıllar önce yıkılmış olmasına rağmen Porta Romana günümüze dek ayakta kalmıştı. Trafik, kalın duvarların içindeki kavisli tünellerden akarak şehre giriyordu.</p>

  <p>Giriş kapısı tuğla ve taştan oluşan on beş metre yüksekliğinde bir duvardı ve ana geçidindeki büyük sürgülü tahta kapılar hâlâ yerinde duruyordu. Bu kapılar trafiğin geçmesi için sürekli açık tutuluyordu. Altı büyük cadde kapıların önünde birleşerek bir döner kavşağa doğru akıyordu. Döner kavşağın ortasındaki çimenlik alanda, şehrin kapılarından kafasının üzerinde bir kadını taşıyarak ayrılan başka bir kadının betimlendiği büyük Pistoletto heykeli bulunuyordu.</p>

  <p>Günümüzde bir trafik kâbusu haline gelmiş olan Floransa'nın sade şehir kapısı bir zamanlar <i>Fiera dei Contratti'</i>nin<a href="../Text/Section0114.xhtml#Footnote0022" id="Feedback0022"><sup>[22]</sup></a> yani, babaların kızlarını bir anlaşma karşılığında sattıkları ve daha yüksek drahomalar alabilmek için tahrik edici bir şekilde dans etmeye zorladıkları yerdi.</p>

  <p>O sabah girişe birkaç yüz metre kala Sienna patinaj çekerek durmuş, endişeyle bir şeyi gösteriyordu. Trike'ın arkasında oturan Langdon ileri bakar bakmaz genç kadının endişesine katıldı. Önlerinde, kıpırdamadan duran uzun bir araba konvoyu uzanıyordu. Döner kavşaktaki trafik, bir polis barikatıyla durdurulmuştu ve sürekli yeni polis arabaları geliyordu. Silahlı polisler araba araba dolaşıp sorular soruyorlardı.</p>

  <p>Langdon, <i>bu bizim için olamaz,</i> diye düşündü. <i>Yoksa olabilir mi?</i></p>

  <p>Terli bir bisikletçi Viale Niccolò Machiavelli'den onlara doğru geliyordu. Yatay bir bisikletin üzerindeydi ve pedal çevirirken çıplak bacakları öne çıkıyordu.</p>

  <p>Sienna ona seslendi. <i>"Cos'è successo?"</i><a href="../Text/Section0114.xhtml#Footnote0023" id="Feedback0023"><sup>[23]</sup></a></p>

  <p>Adam endişeli bir ifadeyle, <i>"E chi lo sa?"</i><a href="../Text/Section0114.xhtml#Footnote0024" id="Feedback0024"><sup>[24]</sup></a> diye bağırdı. <i>"Carabinieri."</i><a href="../Text/Section0114.xhtml#Footnote0025" id="Feedback0025"><sup>[25]</sup></a> Bir an önce bölgeden uzaklaşmak istiyormuş gibi hızla yoluna devam etti.</p>

  <p>Sienna endişeli bir ifadeyle Langdon'a döndü. "Barikat var. Askeri polis."</p>

  <p>Arkalarında sirenler çalıyordu. Sienna selenin üzerinde dönüp korku dolu gözlerle Viale Niccolò Machiavelli'ye baktı.</p>

  <p>Langdon bir çıkış; ara yol, park, garaj yolu arayarak etrafa bakındı. Sol taraftaki özel mülkleri ve sağ taraftaki yüksek taş duvarı görünce, <i>kapana kısıldık,</i> diye düşündü.</p>

  <p>Siren sesleri yaklaşıyordu.</p>

  <p>Langdon otuz metre ilerideki ıssız bir inşaat alanını göstererek, "Şuraya," dedi. Seyyar beton karıştırıcısının biraz olsun kendilerini gizleyebileceğini düşünmüştü.</p>

  <p>Sienna motosikleti kaldırıma çıkararak hızla inşaat alanına doğru ilerledi. Çimento karıştırıcısının arkasına park edip motosikletten indiklerinde karıştırıcının Trike motorunu bile ancak gizleyebildiğini fark ettiler.</p>

  <p>Sienna taş duvarın önündeki çalıların arasına yerleştirilmiş portatif alet dolabına doğru koşarak, "Beni izle," dedi.</p>

  <p>Langdon yaklaşırlarken burnunu kırıştırarak, bu, <i>alet dolabı değil,</i> diye düşündü. <i>Portatif tuvalet.</i></p>

  <p>Langdon ve Sienna inşaat işçilerinin kimyasal tuvaletine vardıklarında arkalarından yaklaşan polis arabalarını duyabiliyorlardı. Sienna kapı kolunu çekti; ama kapı hareket etmedi. Ağır bir zincir ve asma kilitle tutturulmuştu. Langdon, Sienna'yı kolundan tutup tuvaletle taş duvar arasındaki dar alana doğru çekti. İkisi dar boşluğa zar zor sığıyorlardı ve havada çok yoğun bir idrar kokusu vardı.</p>

  <p>Üzerine yazılmış CARABINIERI yazısıyla simsiyah bir Subaru Forester belirdiğinde Langdon, Sienna'nın hemen arkasına saklanmaya çalıştı. Araç yanlarından yavaşça geçip gitti.<br /></p>

  <p>Langdon şüpheyle, <i>İtalyan askeri polisi,</i> diye düşündü. Bu memurların kendilerini gördükleri yerde vur emri alıp almadıklarını merak etti.</p>

  <p>Sienna, "Birinin bizi bulma konusunu oldukça ciddiye aldığı belli," diye fısıldadı. "Ve bir şekilde de buldular."</p>

  <p>Langdon, "GPS mi?" diye yüksek sesle düşündü. "Belki de projektörün içinde bir izleme aygıtı vardır?"</p>

  <p>Sienna başını iki yana salladı. "İnan bana, eğer o şey, izlenebilir olsaydı polis tepemizde olurdu."</p>

  <p>Langdon sıkışık mekânda rahat bir pozisyon bulabilmek için uzun bedenini çevirince seyyar tuvaletin arka tarafına özenle yapılmış bir grafiti kolajıyla yüz yüze geldi.</p>

  <p><i>Bu işi İtalyanlara bırakın.</i></p>

  <p>Birçok Amerikan seyyar tuvaleti büyük göğüslere veya penislere benzetilmeye çalışılmış çocuk işi karikatürlerle dolu olurdu. Ama buradaki graffiti bir güzel sanatlar öğrencisinin çizim defterinden çıkmış gibiydi; bir insan gözü, detaylı çizilmiş bir el, bir adamın profili ve fantastik bir ejderha.</p>

  <p>Sienna aklını okuyarak, "Mülke verilen zarar İtalya'nın her yerinde böyle görünmüyor," dedi. "Istituto d'Arte di Firenze<a href="../Text/Section0114.xhtml#Footnote0026" id="Feedback0026"><sup>[26]</sup></a> bu duvarın tam arkasında."</p>

  <p>Bir grup öğrenci Sienna'nın sözlerini doğrulamak ister gibi kollarının altında resim dosyalarıyla uzakta belirdiler. Sohbet ediyor, sigaralarını içiyor ve Porta Romana'daki bariyere meraka gözlerle bakıyorlardı.</p>

  <p>Langdon ve Sienna öğrencilere görünmemek için eğilirken Langdon aklına gelen tuhaf düşünceyle sarsıldı.</p>

  <p><i>Bacakları havada bellerine kadar gömülmüş günahkârlar.</i></p>

  <p>Belki de bunu hatırlamasının nedeni, insan dışkı kokusu ya da yatay bisikletçinin pedal çevirirken öne çıkan çıplak bacaklarıydı; ama nedeni ne olursa olsun Langdon, Malebolge'nin kokuşmuş dünyasını ve topraktan çıkmış baş aşağı duran çıplak bacakları hatırlamıştı.</p>

  <p>Aniden, Sienna'ya doğru döndü. "Sienna, bizim <i>La Mappa</i> versiyonumuzda, baş aşağı duran bacaklar onuncu hendekteydi, öyle değil mi? Malebolge'nin en alt seviyesinde?"</p>

  <p>Sienna ona tuhaf bir şekilde baktı. "Evet, dipteydi."</p>

  <p>Langdon bir an için Viyana'daki konferansına geri gitti. Sahnede duruyordu, finalden saniyeler önce izleyicilere Dore'nin Geryon oymasını göstermişti. Çalışmada Malebolge'nin tam üzerinde yaşayan, zehirli bir kuyruğa sahip kanatlı canavar betimlenmişti.</p>

  <p>Langdon hoparlörlerden yankılanan boğuk sesiyle, "Şeytanla karşılaşmadan önce," dedi. "Malebolge'deki hilecilerin, başka bir deyişle bilerek kötülük yapanların cezalandırıldığı on hendekten geçmeliyiz."</p>

  <p>Langdon, Malebolge'nin detayını göstermek için slaytları ilerletti ve sonra izleyicileri teker teker hendeklerden indirdi. "Tepeden dibe kadar, şeytanlar tarafından kamçılanan baştan çıkarıcılar... İnsan dışkısında sürüklenen dalkavuklar... Bacakları havada bellerine kadar gömülmüş fırsatçı rahipler... Başları arkaya doğru çekilmiş büyücüler... Kaynar zifte atılmış rüşvetçi politikacılar... Ağır kurşun pelerinler giymiş riyakârlar... Yılanlar tarafından ısırılan hırsızlar... Ateşte yakılan sahtekâr danışmanlar... Şeytanlar tarafından parçalara ayrılan fitneciler... ve son olarak, tanınmayacak hale getirilerek öldürülen yalancılar." Langdon seyircilere döndü. "Dante'nin bu son hendeği yalancılara ayırmasının sebebi, büyük ihtimalle bir dizi yalan yüzünden çok sevdiği ploransa'dan sürgün edilmiş olmasıdır."</p>

  <p>"Robert?" Ses Sienna'ya aitti.</p>

  <p>Langdon şimdiki zamana geri döndü.</p>

  <p>Sienna soran gözlerle ona bakıyordu. "Ne oldu?"</p>

  <p>Langdon heyecanla cevapladı. "Bizim <i>La Mappa</i> versiyonumuzda resim değiştirilmiş!" Ceketinin cebinden cihazı çıkarıp o dar alanda elinden geldiğince iyi sallamaya çalıştı. Karıştırıcı bilye yüksek sesle çatırdasa da siren sesleri onu bastırıyordu. "Bu resmi kim yaptıysa Malebolge'deki hendeklerin sıralamasını değiştirmiş!"</p>

  <p>Alet parlamaya başlayınca Langdon onu önlerinde duran düz yüzeye doğrulttu. <i>La Mappa dell'Inferno</i> loş ışıkta parıldadı.</p>

  <p>Langdon mahcup bir halde, <i>kimyasal tuvalette Botticelli,</i> diye düşündü. Burası, bir Botticelli'nin sergilendiği en kötü yer olmalıydı. Gözleriyle on hendeği taradıktan sonra heyecanla başını sallamaya başladı.</p>

  <p>"Evet!" diye haykırdı. "Bu yanlış! Malebolge'nin son hendeğinde ölü insanlar olmalı, tepetakla duran insanlar değil! Onuncu seviye yalancılar için, fırsatçı rahipler için değil!"</p>

  <p>Sienna şaşırmıştı. "Ama... biri bunu neden değiştirsin ki?"</p>

  <p>Langdon her seviyeye eklenmiş küçük harflere bakarak, "Catrovacer," diye fısıldadı. "Söylemek istediği şeyin bu olduğunu sanmıyorum."</p>

  <p>Son iki güne ait anılarını silen yaralanmaya rağmen hafızasının mükemmel bir şekilde çalıştığım hissedebiliyordu. Gözlerini kapadı ve <i>La Mappa'</i>nın iki versiyonunu gözlerinin önüne getirip aralarındaki farkı analiz etmeye çalıştı. Malebolge üzerinde yapılan değişiklikler Langdon'ın tahmin ettiğinden daha azdı... Yine de bir perdenin kalktığını hissediyordu.</p>

  <p>Aniden her şey berraklaştı.</p>

  <p><i>Ara, bulacaksın!</i></p>

  <p>Sienna, "Ne oldu?" diye sordu.</p>

  <p>Langdon'ın ağzı kurumuştu. "Neden Floransa'da olduğumu biliyorum."</p>

  <p>"Biliyor musun?!"</p>

  <p>"Evet ve nereye gitmem gerektiğini de biliyorum."</p>

  <p>Sienna onun koluna yapışarak, "Nereye?" diye sordu.</p>

  <p>Langdon hastanede uyandığından beri ilk kez ayaklarının yere bastığını hissediyordu. "Bu on harf," diye fısıldadı. "Aslında, eski şehirdeki bir yeri işaret ediyor. Cevaplar da orada."</p>

  <p>Sienna, "Eski şehirde neresi?!" diye sordu. "Ne buldun?"</p>

  <p>Portatif tuvaletin diğer tarafından gülme sesleri yükseldi. Bir grup öğrenci daha çeşitli dillerde şakalaşıp konuşarak oradan geçiyorlardı. Langdon kabinin arkasından gizlice bakıp gidişlerini izledi. Sonra etrafta polis olup olmadığını kontrol etti. "Gitmemiz gerekiyor. Yolda açıklarım."</p>

  <p>"Yolda mı?!" Sienna başını iki yana salladı. "Porta Romana'dan asla geçemeyiz!"</p>

  <p>Langdon, "Otuz saniye burada kal," dedi. "Sonra, beni izle."</p>

  <p>Bunu söyledikten sonra yeni arkadaşını şaşkınlık içinde yalnız bırakıp oradan ayrıldı.</p>
</body>
</html>
