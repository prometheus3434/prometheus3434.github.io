<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>103. Bölüm</h1>

  <p>Şafak sökmeden önce Atatürk Havalimanı soğuk ve sisliydi. Özel terminalin yakınlarındaki pistin üstüne hafif bir pus çökmüştü.</p>

  <p>Arabayla gelen Langdon, Sienna ve Sinskey'yi dışarıda karşılayan DSÖ çalışanı, araçtan inmelerine yardımcı oldu.</p>

  <p>Üçlüyü gösterişsiz bir terminal binasına yönlendiren adam, "Siz hazır olduğunuzda biz de hazırız hanımefendi," dedi.</p>

  <p>Sinskey, "Bay Langdon için gerekli düzenlemeler yapıldı mı?" diye sordu.</p>

  <p>"Floransa'ya özel bir uçak. Özel yolculuk evrakları uçağın içinde."</p>

  <p>Sinskey memnuniyetle başını salladı. "Peki konuştuğumuz konu?"</p>

  <p>"Yolda. Paket mümkün olan en kısa sürede teslim edilecek."</p>

  <p>Sinskey teşekkür ettikten sonra, adam pistin üzerinden karşıdaki uçağa doğru yürüdü. Sinskey, Langdon'a döndü. "Bize katılmak istemediğinize emin misiniz?" Ona yorgun bir ifadeyle gülümsedi ve gümüş rengi saçlarını geriye itip kulağının arkasına aldı.</p>

  <p>Langdon şakacı bir tavırla, "Durumu düşünecek olursak, bir sanat profesörünün pek faydasının dokunacağını sanmam," dedi.</p>

  <p>Sinskey, "Yeterince faydanız dokundu," dedi. "Sandığınızdan çok daha fazla. Ve içlerinde en..." Sienna'yı gösterdi; ama genç kadın artık yanlarında değildi. Yirmi metre gerideki büyük bir pencerenin önünde durmuş, derin düşüncelere dalmış bir ifadeyle bekleme halindeki C-130'a bakıyordu.</p>

  <p>Langdon usulca, "Ona güvendiğiniz için teşekkür ederim," dedi. "Bu hissi daha önce tattığını sanmıyorum."</p>

  <p>"Sienna Brooks ile birbirimizden öğrenecek çok şeyimiz olduğunu sanıyorum." Sinskey elini uzattı. "Yolunuz açık olsun profesör."</p>

  <p>Langdon, "Sizin de," dedikten sonra el sıkıştılar. "Cenevre'de iyi şanslar."</p>

  <p>"Buna ihtiyacımız olacak," deyip başıyla Sienna'yı işaret etti. "Size biraz zaman vereyim. Hazır olduğunuzda onu gönderirsiniz."</p>

  <p>Sinskey terminale doğru giderken elini farkında olmadan cebine götürdü ve kırık nazarlığının iki yarısını çıkardı. Nazarlığını avucunun içinde iyice sıktı.</p>

  <p>Langdon onun arkasından, "Asklepius'un Asası'ndan vazgeçmeyin," diye seslendi. "Tamir edilebilir."</p>

  <p>Sinskey ona el sallarken, "Teşekkürler," dedi. "Umarım her şey tamir olur."</p>

  <p><br /></p>

  <p>Pencerenin yanında tek başına duran Sienna Brooks, alçak siste ve bulutlu havada hayaletimsi bir görüntüye bürünen pistin ışıklarına bakıyordu. Uzaktaki kontrol kulesinin tepesindeki Türk bayrağı gururla dalgalanıyordu: Kırmızı bir zemin üzerine çizilmiş ay ve yıldız. Osmanlı İmparatorluğu'nun bu alameti, modern dünyaua hâlâ gururla uçuşuyordu.</p>

  <p>Arkasından gelen derin bir ses, "Ne düşünüyorsun?" diye sordu.</p>

  <p>Sienna arkasını dönmedi. "Fırtına yaklaşıyor."</p>

  <p>Langdon alçak bir sesle, "Biliyorum," dedi.</p>

  <p>Sienna biraz zaman geçtikten sonra ona yüzünü döndü. "Keşke sen de Cenevre'ye gelseydin."</p>

  <p>"Bunu söylemen büyük incelik," diye karşılık verdi Langdon. "Ama gelecek hakkında konuşmakla meşgul olacaksın. İhtiyacın olan son şey, eski moda bir üniversite öğretmeninin seni yavaşlatması."</p>

  <p>Sienna ona şaşkın bir ifadeyle baktı. "Benim için çok yaşlı olduğunu düşünüyorsun, değil mi?"</p>

  <p>Langdon yüksek sesle kahkaha patlattı. "Sienna, ben senin için <i>kesinlikle</i> çok yaşlıyım."</p>

  <p>Sienna mahcup olunca huzursuzca kıpırdandı. "Tamam... ama en azından beni nerede bulacağını biliyorsun." Kızlara özgü bir tavırla omuzlarını silkti. "Yani... eğer beni bir daha görmek istersen."</p>

  <p>Langdon ona gülümsedi. "Bundan keyif alırım."</p>

  <p>Sienna moralinin biraz yükseldiğini hissetti. Bundan sonra aralarında uzayan sessizlikte her ikisi de nasıl vedalaşacağını bilemedi.</p>

  <p>Sienna, Amerikalı profesöre bakarken, alışkın olmadığı bir hisse kapıldığını fark etti. Aniden parmaklarının ucuna yükseldi ve onu dudaklarından öptü. Daha sonra, ıslak gözlerle kendini geri çekti. "Seni özleyeceğim," diye fısıldadı.</p>

  <p>Langdon şefkatle gülümseyip kollarını ona doladı. "Ben de seni özleyeceğim."</p>

  <p>Bir süre öylece durup, ikisinin de sona erdirmek istemediği bir şekilde kucaklaştılar. Sonunda konuşan Langdon'dı. "Eski bir söz vardır... genellikle Dante'ye atfedilir..." Sustu. "Bu geceyi unutma... <i>çünkü sonsuzun başlangıcıdır."</i></p>

  <p>"Teşekkür ederim Robert," dedi genç kadın ve gözleri yeniden doldu. "Artık gerçekten de bir amacım varmış gibi hissediyorum."</p>

  <p>Langdon onu iyice kendine çekti. "Hep dünyayı kurtarmak istediğini söylemiştin Sienna. Bu senin için bir şans olabilir."</p>

  <p>Sienna tek başına C-130'a doğru yürürken, tüm yaşananları aklından geçirdi... Hâlâ yaşanmakta olan... ve gelecekte yaşanması mümkün olan her şeyi.</p>

  <p>Kendi kendine, <i>bu geceyi unutma, çünkü sonsuzun başlangıcıdır,</i> diye yineledi.</p>

  <p>Uçağa binerken Dante'nin haklı olması için dua etti.</p>
</body>
</html>
