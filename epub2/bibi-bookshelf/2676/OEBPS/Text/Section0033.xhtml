<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>25. Bölüm</h1>

  <p>Langdon, <i>demek özür değilmiş,</i> diye düşündü. <i>Ressamın ismiymiş.</i> Bir adım geriye giden Sienna, "Vasari," derken kekeledi. "Duvar resmine <i>cerca trova</i> kelimelerini saklayan ressam."</p>

  <p>Langdon gülümsemekten kendini alamadı. <i>Vasari. Vasari.</i> Bunun ortaya çıkması, tuhaf durumunu aydınlatmakla kalmamıştı; sürekli üzgün olduğunu söylediği, yapmış olabileceği korkunç şeyi de artık düşünmesi gerekmediği anlamına geliyordu.</p>

  <p>"Robert, yaralanmadan önce bu Botticelli resmini projektörde görmüş olmalısın. Vasari'nin resmindeki bir şifreyi içerdiğini de biliyordun. Bu yüzden Vasari'nin ismini sayıklayıp durdun!"</p>

  <p>Langdon tüm bunların ne anlama geldiğini hesaplamaya çalıştı. On altıncı yüzyıl ressam, mimar ve yazarı Giorgio Vasari, Langdon'ın genellikle "dünyadaki ilk sanat tarihçisi" diye bahsettiği biriydi.</p>

  <p>Yapmış olduğu yüzlerce resme, tasarladığı onlarca binaya rağmen, bıraktığı en kalıcı miras kitabı <i>Li Vite de'più Eccellenti Architetti, Pittori, et Scultori</i><a href="../Text/Section0114.xhtml#Footnote0035" id="Feedback0035"><sup>[35]</sup></a> olmuştu. Bugüne dek sanat tarihi öğrencilerinin okuması gerekenler arasında yer alan kitap, İtalyan sanatçıların biyografilerini içeren bir derlemeydi.</p>

  <p>Otuz yıl önce, Vecchio Sarayı'nın Beş Yüz Salonu'nda bulunan geniş tablosundaki "gizli mesaj" keşfedildiğinde Vasari, cerca trova kelimeleriyle yeniden akıllara girmişti. Yeşil bir savaş flamasının üstündeki minik harfler, savaş sahnesinin kargaşasında güçlükle seçilebiliyordu. Vasari'nin bu garip mesajı neden resmine eklediği konusunda bir uzlaşmaya varılamamış olsa da, gelecek nesillere duvarın arkasındaki üç santimetrelik boşluğa saklanmış kayıp bir Leonardo da Vinci freskinin varlığına dair ipucu bıraktığı teorisi hâkimdi.</p>

  <p>Sienna heyecanla ağaçların arasından bakıyordu. "Hâlâ anlamadığım bir şey var. Üzgün olmanı gerektirecek bir şey yapmadıysan insanlar seni neden öldürmeye kalktı?"</p>

  <p>Langdon da aynı şeyi merak ediyordu.</p>

  <p>Uzaklardaki takip helikopterinin vınlama sesi yeniden yükselince Langdon karar verme zamanının geldiğini anlamıştı. Vasari'nin <i>Battaglia di Marciano'</i>sunun Dante'nin <i>Cehennem'</i>i ile bağlantısını kuramıyor, önceki akşam aldığı kurşun yaralarına anlam veremiyordu; ama karşısında somut bir yol vardı.</p>

  <p><i>Cerca trova.</i></p>

  <p><i>Ara ve bul.</i></p>

  <p>Langdon bir kez daha gümüş saçlı kadının kendisine nehrin karşısından seslendiğini gördü. <i>Zaman daralıyor!</i> Langdon bir cevabı varsa, Vecchio Sarayı'nda bulunacağını hissediyordu.</p>

  <p>Şimdiyse, Ege adalarının mercan mağaralarında ıstakoz avlayan eski Yunanlı dalgıçların sözünü hatırlamıştı: <i>Karanlık bir tünelde yüzerken nefessiz kaldığın dönüşü olmayan bir nokta gelir. Tek çaren, bilinmeyene doğru ileri yüzmek ve bir çıkış olması için dua etmektir.</i></p>

  <p>Langdon bu noktaya gelip gelmediklerini merak ediyordu.</p>

  <p>Karşılarındaki bahçe labirentine göz gezdirdi. Sienna'yla birlikte Pitti Sarayı'na varabilirlerse eski şehir, dünyanın en ünlü yaya köprüsü olan Vecchio Köprüsü'ne yürüme mesafesinde kalacaktı. Daima kalabalık olduğundan saklanmak için iyi bir yerdi. Vecchio Sarayı buradan birkaç blok uzaklıktaydı.</p>

  <p>Helikopterin sesi şimdi daha yakından geliyordu. Langdon o an yorgunluktan halsiz düştüğünü hissetti. "Çok üzgünüm" demesini gerektirmeyecek bir şey yapmadığını fark edince, polisten neden kaçtığı konusunda aklı karışmıştı.</p>

  <p>Langdon, "Beni sonunda yakalayacaklar Sienna," dedi. "Belki de artık kaçmayı bıraksam daha doğru olacak."</p>

  <p>Sienna korkuyla ona baktı. "Robert ne zaman duracak olsan birisi sana ateş etmeye başlıyor! Neye bulaştığını öğrenmen lazım. Şu Vasari resmine bakıp hafızanı geri getirmesini sağlamalısın. Belki de bu projektörün nereden geldiğini ve onu neden taşıdığını öğrenmene yardımı dokunur."</p>

  <p>Langdon, Dr. Marconi'yi soğukkanlılıkla öldüren kirpi saçlı kadını gözünde canlandırdı... Kendilerine ateş eden askerleri... Porta Romana'da toplaşan İtalyan askeri polisini... Şimdi de Boboli Bahçeleri'nde onları takip eden helikopteri. Yorgun gözlerini ovuştururken seçeneklerini gözden geçiren Langdon sustu.</p>

  <p>"Robert?" Sienna sesini yükseltmişti. "Başka bir şey var... şimdiye dek önemli gelmemişti; ama şimdi öyle görünüyor."</p>

  <p>Genç kadının sesinde giderek artan ciddiyet karşısında Langdon bakışlarını kaldırdı.</p>

  <p>"Sana evdeyken söyleyecektim; ama..."</p>

  <p>"Nedir?"</p>

  <p>Rahatsız olmuş gibi görünen genç kadın, dudaklarını büktü. "Hastaneye geldiğinde baygındın ve iletişim kurmaya çalışıyordun."</p>

  <p>Langdon, "Evet," dedi. "Vasari, Vasari diye mırıldanıyordum."</p>

  <p>"Evet; ama ondan önce... biz kayıt cihazını başlatmadan önce, geldikten az sonra, başka bir şey söylediğini hatırlıyorum. Bir kez söyledin; ama net olarak anladığıma eminim."</p>

  <p>"Ne dedim?"</p>

  <p>Bakışlarını yukarıdaki helikoptere çeviren Sienna, sonra yeniden Langdon'a baktı. "Dedin ki, <i>'Onu bulacak anahtar bende... eğer başaramazsam herkes ölür.'"</i></p>

  <p>Langdon öylece bakakalmıştı.</p>

  <p>Sienna devam etti. "Ceketinin cebindeki nesneden bahsettiğini sandım; ama artık o kadar emin değilim."</p>

  <p><i>Başaramazsam herkes ölür mü?</i> Kelimeler Langdon'a bir sürü şey çağrıştırmıştı. Ölüm görüntüleri gözünün önünde uçuştu: Dante'nin cehennemi, biyolojik tehlike sembolü, veba hekimi. Gümüş saçlı güzel kadın, kan kırmızı nehrin karşısından bir kez daha ona yalvardı. <i>"Ara ve bul! Zaman daralıyor!"</i></p>

  <p>Sienna'nın sesi onu kendine getirdi. "Şu projektörün işaret ettiği şey... veya aradığın şey her ne ise son derece tehlikeli olmalı. İnsanların bizi öldürmeye çalıştığı gerçeği..." Sesi hafif çatallaşınca toparlanmak için duraksadı. "Bir düşün. Seni güpegündüz vurdular... bana ateş ettiler, yanındaki masum birine. Kendi hükümetin seni yüzüstü bıraktı... Sen yardım istemek için onları aradın, onlarsa seni öldürecek birini gönderdi."</p>

  <p>Langdon boş gözlerle yere bakıyordu. ABD Konsolosluğu, bulunduğu yeri bir suikastçıyla paylaşmış olsa da, kadını kendi göndermiş olsa da fark etmezdi. Sonuç aynıydı. <i>Hükümetim benim tarafımı tutmuyor.</i></p>

  <p>Sienna'nın kahverengi gözlerine bakan Langdon, orada cesareti gördü. Onu neye bulaştırdım? "Keşke ne aradığımızı bilseydim. O zaman her şey yerli yerine otururdu."</p>

  <p>Sienna başını salladı. "Bence o şey her ne ise, bulmamız lazım. En azından biraz yol alırız."</p>

  <p>Kurduğu mantık inkâr edilemezdi. Yine de Langdon'ın içini kemiren bir şey vardı. <i>Başaramazsam herkes ölür.</i> Bütün sabahı ölümü çağrıştıran biyolojik tehlike, salgın ve Dante'nin cehennem sembolleriyle uğraşarak geçirmişti. İtiraf etmesi gerekirdi ki, ne aradığına dair hiçbir fikri yoktu; ama bu durumun ölümcül bir hastalık veya büyük çaplı bir biyolojik tehlikeyle ilişkisi olabileceği ihtimalini düşünmeyecek kadar da saf değildi. Ve eğer öyleyse, kendi hükümeti onu neden ortadan kaldırmak istiyordu?</p>

  <p><i>Acaba benim bir saldırı hazırlığına karıştığımı mı düşünüyorlar?</i></p>

  <p>Hiç mantıklı gelmiyordu. Başka bir şeyler olmalıydı.</p>

  <p>Langdon yine gümüş saçlı kadını düşündü. "Hayallerimde gördüğüm şu kadın da var. Onu bulmam gerektiğini hissediyorum."</p>

  <p>Sienna, "O halde hislerine güven," dedi. "Senin durumunda en iyi pusula, bilinçaltıdır. Temel psikoloji. Eğer iç sesin o kadına güvenmeni söylüyorsa, o halde sana söylediği şeyi yapman gerektiğini sanıyorum."</p>

  <p>İkisi aynı anda, "Ara ve bul," dedi.</p>

  <p>Yapması gerekenin apaçık ortada olduğunu anlayan Langdon, nefesini bıraktı.</p>

  <p><i>Yaptığını tek şey bu tünelde yüzmek.</i></p>

  <p>Kararlılıkla dönüp etrafını incelerken, kendini toparlamaya çalıştı. <i>Ne taraftan çıkılıyor?</i></p>

  <p>Pek çok yolun kesiştiği, geniş bir meydanın kenarındaki ağaçların altında duruyorlardı. Langdon ileride, solda, limon ağaçları ile heykellerin süslediği küçük bir adacığın bulunduğu, elips şeklindeki lagünü fark etti. Suyun içinden fırlayan ata binen ünlü Perseus heykelini tanıyınca, <i>Isolotto,</i> diye düşündü.</p>

  <p>Isolotto'dan uzağa, doğudan batıya uzanan ve bahçenin anayolunu oluşturan Viottolone'ye doğru, doğu tarafını işaret eden Langdon, "Pitti Sarayı bu tarafta," dedi. Viottolone iki şeritli bir cadde genişliğindeydi ve iki yanında dört yüz yıllık, narin servi ağaçları sıralanmıştı.</p>

  <p>Caddeye göz gezdirip, tepede daireler çizen helikopteri işaret eden Sienna, "Saklanacak yer yok," dedi.</p>

  <p>Langdon'ın yüzünde çarpık bir gülümseme vardı. "Haklısın. O yüzden yanındaki tüneli kullanacağız."</p>

  <p>Bu kez Viottolone'nin başındaki sık bir çalılığı gösteriyordu. Bu sık yeşilliğin kemerli küçük bir girişi vardı. Buranın ardında, Viottolone ile paralel bir tünel uzayıp gidiyordu. Her iki yanına, 1600'lerden beri içe doğru kemer oluşturacak şekilde özenle budanan ve tepede iç içe geçerek yeşil bir tente oluşturan, budanmış pırnallar dizilmişti. Patikanın La Cerchiata, yani "yuvarlak" veya "halkalı" anlamına gelen ismi, fıçı kasnağını veya cerchi'yi andıran, kubbe oluşturacak şekilde bükülmüş ağaçlarından geliyordu.</p>

  <p>Sienna hemen girişe koşarak gölgeli tünele baktı. Aniden arkasına dönüp Langdon'a gülümsedi. "Daha iyi."</p>

  <p>Hiç vakit kaybetmeden açıklıktan içeri girip, ağaçların arasında hızla ilerledi.</p>

  <p>Langdon, La Cerchiata'nın Floransa'nın en huzur verici yerlerinden biri olduğunu düşünürdü. Ama bugün, Sienna'nın karanlık ve ağaçlıklı tünelde gözden kayboluşunu izlerken bir kez daha mercan tünellerdeki Yunanlı dalgıçları düşünüyordu.</p>

  <p>Kısa bir dua eden Langdon, hemen peşinden koşturdu.</p>

  <p><br /></p>

  <p>Sekiz yüz metre kadar arkalarında, Istituto d'Arte'nin önündeki Ajan Brüder, önündeki kalabalığı buzdan bakışlarıyla tarayarak polis ve öğrencilerden oluşan güruhun arasında sert adımlarla yürüyordu. Takip uzmanının, siyah minibüsün kaputuna kurduğu geçici komuta noktasına gitti.</p>

  <p>Brüder'e tablet ekranı uzatan uzman, "Helikopterden," dedi. "Birkaç dakika önce çekilmiş."</p>

  <p>Kaydı inceleyen Brüder, büyütülmüş iki bulanık yüze gelince durdu: Koyu renk saçlı bir adamla, atkuyruklu sarışın bir kadın. Gölgelerin arasında birbirlerine sokulmuş, ağaçların altından gökyüzüne bakıyorlardı.</p>

  <p><i>Robert Langdon.</i></p>

  <p><i>Sienna Brooks.</i></p>

  <p><i>Hiç şüphesiz.</i></p>

  <p>Brüder dikkatini kaputun üstüne serilmiş olan Boboli Bahçeleri haritasına verdi. Bahçe planına bakarken, <i>yanlış bir seçim yaptılar,</i> diye düşündü. Geniş bir alana yayılmış ve bolca saklanma yeri olsa da, bahçenin her yanı duvarlarla çevrilmişti. Boboli Bahçeleri, Brüder'in sahada gördüğü doğal ölüm kutusuna en yakın şeydi.</p>

  <p><i>Asla çıkamayacaklar.</i></p>

  <p>Adamlarından biri, "Yetkililer tüm çıkışları kapatıyor," dedi. "Ayrıca aramaya başlıyorlar."</p>

  <p>Brüder, "Bana haber verirsin," diye karşılık verdi.</p>

  <p>Bakışlarını yavaşça minibüsün kalın polikarbon camına doğru kaldırdı ve aracın arka koltuğunda oturan gümüş saçlı kadına baktı.</p>

  <p>Verdikleri ilaçlar, kadının duyularını Brüder'in tahmininden daha fazla etkilemişti. Yine de gözlerindeki korkulu ifadeden, olan biteni tam manasıyla anlayabildiğini okuyordu.</p>

  <p>Brüder, <i>mutlu görünmüyor,</i> diye düşündü. <i>Ama zaten, neden mutlu olsun ki?</i></p>
</body>
</html>
