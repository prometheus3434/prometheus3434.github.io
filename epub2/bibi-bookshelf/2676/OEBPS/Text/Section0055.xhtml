<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>47. Bölüm</h1>

  <p>Dışarıda, meydanda polis arabalarının arasında orta yaşlı bir adam Loggia dei Lanzi'nin gölgesinde oturmuş büyük bir dikkatle hareketliliği izliyordu. adam, Pplume Paris marka gözlük ve şal desenli kravat takmıştı, tek kulağında minik altın bir küpe vardı.</p>

  <p>Koşuşturmayı izlerken tekrar boynunu kaşıdı. Bir gecede kurdeşen dökmüştü ve gittikçe daha da kötüleşiyordu; çenesini, boynunu, yanaklarını ve gözlerinin üzerini küçük kabarcıklar kaplamıştı.</p>

  <p>Tırnaklarına bakınca kanlanmış olduklarını gördü. Mendilini çıkartıp parmaklarını sildikten sonra boynundaki ve yanaklarındaki kabarcıkların kanlarını da temizlemişti.</p>

  <p>Temizlendikten sonra dikkatini tekrar sarayın dışına park etmiş olan iki siyah minübüse yöneltti. Yakındaki minübüsün arka koltuğunda iki kişi oturuyordu.</p>

  <p>Biri siyah kıyafetli silahlı bir askerdi.</p>

  <p>Diğeri daha yaşlıydı ve nazarlık takmış gümüş rengi saçlı çok güzel bir kadındı.</p>

  <p>Asker deri altına uygulanan bir şırınga hazırlıyor gibiydi.</p>

  <p><br /></p>

  <p>Minübüsün içinde Dr. Elizabeth Siskey boş gözlerle saraya bakarken krizin bu boyutlara nasıl ulaştığını kendi kendine sorguluyordu. Yanından boğuk bir ses, "Hanımefendi," dedi.</p>

  <p>Kendisine eşlik eden askere döndü. Bir eliyle şırıngayı, diğeriyle de kolunu tutmuş bekliyordu. "Kıpırdamayın."</p>

  <p>İğnenin sivri ucu derisinden girerken, asker, "Şimdi, uyuyun," dedi.</p>

  <p>Gözlerini kapattığı sırada gölgelerin arasından bir adamın kendisini izlediğini fark etti. Tasarımcı gözlükleri ve hazırlık öğrencisi kravatı takmıştı. Yüzü kıpkırmızıydı. Bir an için onu tanıdığını düşündü; ama tekrar bakmak için gözlerini açtığında adam kaybomuştu.</p>
</body>
</html>
