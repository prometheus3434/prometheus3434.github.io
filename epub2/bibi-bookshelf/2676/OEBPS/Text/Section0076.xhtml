<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>68. Bölüm</h1>

  <p>Venedik'in Santa Lucia Tren İstasyonu gri taş ve betondan yapılma zarif bir yapıydı. Modern, minimalist bir tasarımı vardı. Devlet Demir Yolları Ferrovie dello Stato'nun<a href="../Text/Section0114.xhtml#Footnote0095" id="Feedback0095"><sup>[95]</sup></a> FS harfli kanatlı sembolü dışında dış cephesinde hiçbir işaret yoktu.</p>

  <p>İstasyon, Büyük Kanal'ın en batı ucunda olduğu için, gelen yolcular istasyondan dışarı adım attıkları anda kendilerini Venedik'in karakteristik manzarası, kokusu ve sesleriyle karşı karşıya bulurlardı.</p>

  <p>Langdon'ı ilk etkileyen her zaman tuzlu hava olurdu; istasyonun dışındaki işportacıların sattıkları pizzanın kokusuyla çeşnilenen temiz deniz melteminin kokusu. O gün rüzgâr doğudan esiyordu ve havada Büyük Kanal'ın kabaran sularında bekleyen deniz taksilerinden yayılan dizel yakıtın kokusu da vardı. Düzinelerce tekne kaptanı kollarını sallayarak turistlere sesleniyor, taksilerine, gondollarına, vaporetto'larına<a href="../Text/Section0114.xhtml#Footnote0096" id="Feedback0096"><sup>[96]</sup></a> ve özel sürat motorlarına yeni yolcular çekmeye çalışıyorlardı.</p>

  <p>Langdon suyun üzerindeki trafik yoğunluğuna bakarken, <i>suyun üzerindeki kargaşa,</i> diye düşündü. Boston'da çıldırtıcı olabilecek bu izdiham bir şekilde Venedik'te çekici geliyordu.</p>

  <p>Kanala bir taş atımlık mesafede, San Simeone Piccolo'nun bakır kubbesi gökyüzüne doğru yükseliyordu. Avrupa'nın mimari açıdan en eklektik kiliselerinden biriydi. Sıra dışı dik kubbesi ve daire şeklindeki ibadethanesi Bizans stilindeydi. Mermer sütunlu giriş, Roma'nın Panteon'undaki klasik Yunan mimarisinden örnek alınmıştı. Ana girişin üzerinde, acı çeken azizleri resmeden mermer bir rölyef alınlık vardı.</p>

  <p>Langdon, kilise merdivenlerine çarpan kanal suyuna bakarken, <i>Venedik bir açık hava müzesi,</i> diye düşündü. <i>Yavaş yavaş batan bir müze.</i> Yine de olası bir sel baskını Langdon'a, şehrin altında pusuya yatmış bekleyen tehlikeden daha önemsiz geliyordu.</p>

  <p><i>Ve kimsenin haberi yok ki...</i></p>

  <p>Dante'nin maskesinin arkasındaki şiir hâlâ Langdon'ın zihnini kurcalıyordu ve dizelerin kendilerini nereye yönlendireceğini merak ediyordu. Şiirin kopyası cebindeydi; ama alçı maskeyi Sienna'nın önerisiyle bir gazete kâğıdına sarmış ve tren istasyonundaki kilitli bir dolaba koymuştu. Kilitli dolap, bu kadar değerli bir eser için son derece uygunsuz bir yer olmasına karşın, paha biçilmez alçı maskeyi su dolu bir şehirde yanında dolaştırmaktan çok daha güvenliydi.</p>

  <p>"Robert?" Ferris ile birlikte önden giden Sienna deniz taksilerini gösteriyordu. "Fazla zamanımız yok."</p>

  <p>Langdon hızlanarak onlara yetişti. Mimariye hayran biri olarak Büyük Kanal'da bir gezintiyi aceleye getirmek onun için akıl almaz bir şeydi. Şehrin en esaslı açık hava deniz otobüsü olan vaporetto No.1'e özellikle gece binmekten ve yukarıda, önde oturarak ışıklandırılmış katedralleri ve sarayları izlemekten daha keyifli olabilecek bir Venedik deneyimi düşünemiyordu.</p>

  <p>Langdon, <i>bugün vaporetto yok,</i> diye düşündü. Vaporetto deniz otobüsleri son derece yavaş olduğu için deniz taksisi daha hızlı bir seçenekti. Ne yazık ki, istasyonun dışındaki taksi sırasının sonu gelmeyecekmiş gibi görünüyordu.</p>

  <p>Bekleyecek havada olmayan Ferris hemen duruma el attı ve bir deniz limuzini tuttu; Güney Afrika maunundan yapılmış, üstü açılıp kapanabilen çok gösterişli bir Veneziano. Zarif araç fazla abartıya kaçıyordu; ama yolculuk hem onlara özel hem de hızlı olacaktı. Büyük Kanal'dan San Marco Meydanı'na sadece on beş dakikada varacaklardı.</p>

  <p>Kaptan, Armani takım elbiseli, son derece yakışıklı bir adamdı. Kaptandan çok film yıldızına benziyordu; ama ne de olsa burası İtalyan zarafetinin diyarı olan Venedik'ti.</p>

  <p>Adam onları tekneye buyur ederken Sienna'ya göz kırparak, "Maurizio Pimponi," dedi. "Prosecco? Limoncello? Şampanya?"</p>

  <p>Sienna seri bir İtalyancayla, <i>"No, grazie,"</i> diye karşılık verip, kendilerini San Marco Meydanı'na mümkün olduğunca çabuk götürmesini istedi.</p>

  <p>Maurizio tekrar göz kırparak, <i>"Ma certo!"</i> dedi. "Benim teknem Venedik'in en hızlısıdır..."</p>

  <p>Langdon ve diğerleri teknenin kıç tarafındaki lüks koltuklara yerleşirken Maurizio, Volvo Penta motorunu geri vitese alıp ustalıkla kıyıdan ayrıldı. Sonra dümeni sağa çevirerek motorları çalıştırdı, büyük aracıyla gondolların arasında manevralar yaparken, zarif siyah araçları dümen suyunda aşağı yukarı inip çıkan çizgili tişörtlü <i>gondolieri'</i>ler ona yumruklarını salladılar.</p>

  <p>Maurizio özür dileyen bir ses tonuyla, <i>"Scusate!"</i> diye seslendi. "VIP'ler!"</p>

  <p>Maurizio saniyeler içinde Santa Lucia İstasyonu'nun izdihamından kurtulmuş, Büyük Kanal'da doğuya doğru ilerliyordu. Ponte degli Scalzi'nin zarif genişliğinin altında hızlanırlarken Langdon kıyıdaki tenteli restoranlardan yayılan yerel seppie al nero'nun, kendi mürekkebiyle pişen kalamarın nefis kokusunu aldı. Kanalda bir virajı döndüklerinde muazzam kubbeli San Geremia Kilisesi'ni gördüler.</p>

  <p>Langdon kilisenin yan tarafındaki yazıdan azizenin ismini okuyarak, "Azize Lucia," dedi. "Körlerin kemikleri."</p>

  <p>Sienna meraklandı. "Efendim?" Langdon'ın gizemli şiirle ilgili bir şey bulduğunu umut ediyordu.</p>

  <p>Langdon, "Yok bir şey," dedi. "Garip bir fikir. Büyük ihtimalle önemsizdir." Kiliseyi gösterdi. "Yazıyı görüyor musun? Azize Lucia buraya gömülmüş. Bazen hagiografi<a href="../Text/Section0114.xhtml#Footnote0097" id="Feedback0097"><sup>[97]</sup></a> sanatı dersi veririm, Hıristiyan azizlerin resmedildiği bir sanattır. Ve birden Azize Lucia'nın körlerin koruyucu azizi olduğu aklıma geldi."</p>

  <p>Maurizio yardım etmeye hevesli bir ifadeyle, <i>"Si, Azize Lucia!"</i> diye lafa atladı. "Körlerin azizi! Hikâyeyi biliyor musunuz, hayır mı?" Motor seslerini bastırmak için bağırarak konuşmaya başladı. "Lucia o kadar güzelmiş ki, bütün erkekler onu arzuluyormuş. Bu yüzden, Tanrı için temiz olmak ve bekâretini korumak adına kendi gözlerini çıkarmış."</p>

  <p>Sienna inler gibi, "Ne bağlılık," diye söylendi.</p>

  <p>Maurizio, "Tanrı, fedakârlığının ödülü olarak," diye ekledi. "Lucia'ya daha da güzel gözler vermiş."</p>

  <p>Sienna, Langdon'a baktı. "Bunun hiç mantıklı olmadığını <i>biliyor,</i> öyle değil mi?"</p>

  <p>Langdon bir tabakta kendi gözlerini taşıyan Azize Lucia'yı resmeden yirmi kadar ünlü usta ressamı düşünerek, "Tanrı'nın işine akıl sır ermez," dedi.</p>

  <p>Azize Lucia efsanesinin birçok versiyonu vardı; ama hepsinde Lucia gözlerini çıkartıp ateşli âşığı için bir tabağa koyuyor ve cüretle, "Çok arzu ettiğin şeyi buyur al... ve bundan sonra sana yalvarıyorum; bana huzur ver!" diyordu. Lucia'nın kendi kendini kör etmesine ilham veren Kutsal Kitap olmuş, bir de İsa'nın meşhur öğüdü: "Eğer gözlerin seni günaha sokuyorsa, onları çıkartıp at."</p>

  <p><i>Çıkartmak?</i> Langdon aynı kelimenin şiirde de kullanıldığını hatırladı. <i>Hain Venedik dukasını ara, o ki atların başlarını kesti ve körlerin kemiklerini çıkarttı.</i></p>

  <p>Tesadüf karşısında hayrete düşen Langdon, şiirde bahsi geçen kör kişinin Azize Lucia olup olmadığını merak etti.</p>

  <p>Langdon, "Maurizio," diye seslenip San Geremia Kilisesi'ni gösterdi. "Azize Lucia'nın kemikleri bu kilisede mi?"</p>

  <p>Tekneyi tek eliyle ustalıkla kullanırken önündeki trafiğe aldırmadan yolcularına doğru dönen Maurizio, "Birazı, evet," dedi. "Ama hepsi değil. Azize Lucia o kadar çok seviliyordu ki, kemikleri dünyanın dört bir tarafındaki kiliselere dağıtıldı.</p>

  <p>Venedikliler Azize Lucia'yı çok severler, bu yüzden kutlamalar..."</p>

  <p>Ferris, "Maurizio!" diye haykırdı. "Azize Lucia körmüş; ama sen değilsin! Önüne bak!"</p>

  <p>Maurizio bir kahkaha atarak önüne döndü ve onları gelen bir tekneyle çarpışmaktan son anda kurtardı.</p>

  <p>Sienna, Langdon'ı inceliyordu. "Ne düşünüyorsun? Körlerin kemiklerini çıkartan Venedikli hain düka?"</p>

  <p>Langdon dudaklarını büzdü. "Emin değilim."</p>

  <p>Sienna ve Ferris'e kısaca Azize Lucia'nın kemiklerinin hikâyesini anlattı. Hagiografi sanatında en tuhaf konu buydu. Efsanelere göre, güzel Lucia nüfuzlu bir âşığının ilgisini reddedince, adam onun aleyhinde konuşmuş ve kazıkların üzerinde yaktırmış; ama Lucia'nın vücudu yanmamış. Eti ateşe dayanıklı olduğu için kalıntılarının özel güçleri olduğuna ve bu kalıntıları ele geçiren kişinin normalden uzun bir yaşamı olacağına inanılmış."</p>

  <p>Sienna, "Sihirli kemikler mi?" diye sordu.</p>

  <p>"Evet, öyle olduğuna inanılmış ve bu yüzden de kalıntıları dünyanın dört bir tarafına dağıtılmış. İki bin yıl boyunca güçlü liderler Azize Lucia'nın kemiklerine sahip olarak yaşlanmaya ve ölümü engellemeye çalışmışlar. İskeleti birçok kez çalınıp bulunmuş ve tarihteki diğer azizlerin iskeletlerinden daha çok parçalanmış. Kemikleri tarihteki en güçlü kişilerin elinden geçmiş."</p>

  <p>Sienna, "Bunların arasında hain bir düka da var mıymış?" dedi.</p>

  <p>Dante'nin <i>Cehennem'</i>de Azize Lucia'dan belirgin bir şekilde bahsettiğini hatırlayan Langdon, "Büyük ihtimalle," dedi. Lucia, Dante'nin yeraltı dünyasından kaçmasına yardım etmesi için Vergilius'u çağıran kutsanmış üç kadından –le tre donne benedette– biriydi. Diğer iki kadın Bakire Meryem ve Dante'nin sevgili Beatrice'sidir ve Dante, Azize Lucia'yı bunların arasında en yüksek mertebeye koymuştur.</p>

  <p>Sienna heyecanlanmıştı. "Eğer bu konuda haklıysan, o zaman atların kafalarını kesen hain düka..."</p>

  <p>Langdon, "...Azize Lucia'nın da kemiklerini çalmıştır," diyerek onun sözünü tamamladı.</p>

  <p>Sienna başını salladı. "Bu da listemizi ciddi anlamda kısaltır," dedi. Ferris'e baktı. "Telefonunun çalışmadığına emin misin? İnternette arama..."</p>

  <p>Ferris, "Çalışmıyor," dedi. "Az önce kontrol ettim. Özür dilerim."</p>

  <p>Langdon, "Birazdan orada olacağız," dedi. "San Marco Bazilikasında birtakım cevaplar bulacağımıza eminim."</p>

  <p>San Marco, Langdon için yapbozun emin olduğu tek parçasıydı. <i>Kutsal bilgelik mouseion'</i>u. Langdon bazilikada gizemli dükanınkimliğini öğreneceklerine inanıyordu... ve oradan, şansları yaver giderse Zobrist'in salgım yaymak için seçtiği sarayı bulacaklardı.</p>

  <p>Langdon salgın görüntülerini zihninden uzaklaştırmaya çalıştı; ama başarılı olamadı. Bu muhteşem şehrin altın çağında... salgın zayıflayıp Osmanlılar, sonra da Napolyon tarafından fethedilmeden önce nasıl olduğunu, Venedik'in Avrupa'nın ticaret merkezi olarak saltanat sürdüğü o dönemleri çok sık düşünürdü. Söylenenlere göre zamanında, nüfusunun zenginliği ve kültürü eşsiz olan Venedik'ten daha güzel bir şehir yoktu.</p>

  <p>Ne tuhaftır ki, ticaret gemilerinin ambarlarındaki sıçanların sırtlarında Çin'den Venedik'e ölümcül salgını getiren, nüfusun yabancı lüks eşyalara tutkusu olmuştu. Çin'in nüfusunun üçte ikisini yok eden salgın, Avrupa'ya gelmiş ve hızla nüfusun üçte birini öldürmüştü.</p>

  <p>Langdon salgın sırasında Venedik'teki hayatla ilgili tasvirler okumuştu. Ölüleri gömecek toprak kalmadığı için şişmiş cesetler kanallarda yüzüyordu. Bazı bölgelerdeki ceset yoğunluğu yüzünden işçiler kütük yuvarlar gibi cesetleri denize doğru itiyorlardı. Dualar, salgının gazabını azaltmaya yetmiyordu. Devlet memurları hastalığa sıçanların neden olduğunu anladıklarında artık çok geçti; ama Venedik yine de gelen tüm gemilerin yüklerini boşaltmadan önce kırk gün açığa demirleyip beklemelerini gerektiren bir kanun çıkarmıştı. Günümüzde, İtalyancası <i>quarantin</i>a olan kırk rakamı, <i>karantina</i> kelimesinin nereden geldiğini hatırlatan tatsız bir kelimedir.</p>

  <p>Tekneleri kanaldaki bir virajı hızla dönerken kırmızı bir bayrak rüzgârda savrularak Langdon'ın ölümle ilgili düşüncelerinden sıyrılıp solundaki zarif, üç katlı yapıya odaklanmasına neden oldu.</p>

  <p>CASINÒ DI VENEZIA: SONSUZ BİR DUYGU.</p>

  <p>Langdon kumarhanenin afişindeki kelimeleri hiçbir zaman tam olarak anlayamamıştı; ama Rönesans stili muhteşem saray, Venedik manzarasının on altıncı yüzyıldan beri bir parçasıydı. Bir zamanlar şahsa ait bir malikâne olan bu yer artık smokinle girilen bir kumarhaneydi. Burası, besteci Richard YVagner'in 1883'te Parsifal operasını besteledikten kısa bir süre sonra kalp krizi geçirip öldüğü yerdi.</p>

  <p>Kumarhanenin arkasında, barok stili rustik dış cephenin üzerinde daha da büyük koyu mavi bir pankart asılıydı. Üzerinde, CA'PESARO: GALLERIA INTERNATZIONALE D'ARTE MODERNA<a href="../Text/Section0114.xhtml#Footnote0098" id="Feedback0098"><sup>[98]</sup></a> yazıyordu. Yıllar önce Langdon içeri girmiş ve Gustav Klimt'in Viyana'dan ödünç olarak getirtilen <i>Öpücük</i> adlı başyapıtını görmüştü. Klimt'in birbirine sarılmış iki sevgilinin altın varaklı büyüleyici yorumu, sanatçının eserlerine tutku duyma sına neden olmuş ve Langdon, Venedik'in Ca'Pesaro Müzesi'nin modern sanata olan tutkusunu ateşleyen yer olduğuna inanmıştı.</p>

  <p>Maurizio geniş kanalda artık daha da büyük bir hızla ilerliyordu.</p>

  <p>İleride, ünlü Rialto Köprüsü duruyordu, San Marco Meydanı'na giden yolu yarılamışlardı. Köprüye yaklaştıklarında Langdon başını kaldırıp yukarı baktı ve melankolik bir yüz ifadesiyle parmaklıklardan aşağı bakan yalnız figürü gördü.</p>

  <p>Yüzü hem tanıdık... hem de ürkütücüydü.</p>

  <p>Langdon içgüdüsel olarak gerildi.</p>

  <p>Grimtırak ince uzun yüzün soğuk, ifadesiz gözleri ve uzun, kemerli bir burnu vardı.</p>

  <p>Tekne ürkütücü figürün altından geçerken Langdon onun yeni aldığı eşyayla gösteriş yapan bir turist olduğunu fark etti. Rialto Pazarı'nda her gün yüzlercesi satılan veba maskelerinden birini alıp takmıştı.</p>

  <p>Ama o gün, bu kostüm göze hiç hoş görünmüyordu.</p>
</body>
</html>
