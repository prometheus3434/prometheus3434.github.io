<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>57. Bölüm</h1>

  <p><i>Peccatum... Peccatum... Peccatum...</i></p>

  <p>Dante'nin ölüm maskesinin arkasında yazılı olan yedi P harfi Langdon'ın yeniden <i>İlahi Komedya'</i>yı düşünmesine neden oldu. Bir an için "İlahi Dante: Cehennem Sembolleri" konferansını verdiği Viyana'daki sahneye geri döndü.</p>

  <p>Sesi salonda yankılanıyordu. "Cehennemin dokuz dairesinden geçerek dünyanın merkezine indik ve şeytanın kendisiyle yüz yüze geldik."</p>

  <p>Langdon slayt slayt ilerleyerek üç başlı şeytanın resmedildiği çeşitli sanat eserlerini gösterdi; Botticelli'nin <i>Mappa'</i>sı, Floransa vaftizhanesindeki mozaik ve Andrea di Cione'nin, kürküne kurbanlarının kıpkırmızı kanları bulaşmış olan korkunç siyah şeytanı.</p>

  <p>Langdon, "Birlikte," diye devam etti. "Şeytanın kıllı göğsünden aşağı indik, yerçekimi değişince yönümüzü değiştirdik ve kasvetli yeraltı dünyasından çıkıp yeniden yıldızları gördük."</p>

  <p>Langdon daha önce göstermiş olduğu resmi bulana kadar slaytları ilerletti. Bu, Domenico di Michelino'nun Floransa'nın duvarları dışında duran kırmızı cüppeli Dante'yi resmettiği tabloydu. "Eğer dikkatlice bakarsanız... o yıldızları görebilirsiniz."</p>

  <p>Langdon, Dante'nin kafasının üzerinde kemer yapan yıldızlı gökyüzünü gösterdi. "Gördüğünüz gibi cennet, ortasına dünyanın yerleştirildiği, ortak merkezli dokuz daire şeklinde inşa edilmiş. Cennetin bu dokuz katlı yapısıyla cehennemin dokuz dairesini yansıtmayı ve dengelemeyi amaçlamış. Büyük ihtimalle sizin de fark ettiğiniz gibi, dokuz rakamı Dante'nin tekrarladığı bir temadır."</p>

  <p>Langdon su içmek için ara vererek cehenneme inip çıkan seyircilerin biraz soluklanmasına fırsat tanıdı.</p>

  <p>"Evet, cehennemin korkunçluğuna katlandıktan sonra cennete doğru ilerlemek sizi mutlaka heyecanlandırmıştır. Maalesef, Dante'nin dünyasında hiçbir şey kolay değildir." Dramatik bir şekilde iç geçirdi. "Cennete çıkmak için hepimiz, hem mecazi hem de gerçek anlamda bir dağı tırmanmak zorundayız."</p>

  <p>Langdon, Michelino tablosunu gösterdi. Ufukta, Dante'nin arkasında gökyüzüne doğru yükselen koni şeklinde bir dağ görünüyordu. İnce bir patika dağın etrafında gittikçe daralan bir şekilde dokuz kez dönerek tepeye doğru çıkıyordu. Çıplak figürler yolda çeşitli kefaretler ödeyerek acı içinde tepeye tırmanmaya çalışıyorlardı.</p>

  <p>Langdon, "İşte, karşınızda Araf Dağı," diye belirtti. "Ve ne yazık ki bu yorucu, dokuz daireli tırmanış, cehennemin derinliklerinden cennetin nuruna çıkan tek yoldur. Bu yolda, tövbekâr ruhların tırmanışını görebilirsiniz... Hepsi işledikleri günaha uygun bir bedel öderler. Kıskanç olanın gıpta etmemesi için gözleri dikilir ve tırmanışı bu halde gerçekleştirir. Kibirli olan sırtında kocaman taşlar taşımak zorundadır, böylece ağırlığın altında düşük konumdakiler gibi eğilmek zorunda kalır. Obur olan aç ve susuz tırmanmak ve dayanılmaz açlığa katlanmak zorundadır. Şehvet düşkünü olan tutkunun ateşinden arınmak için sıcak alevlerin arasından ilerlemelidir." Duraksadı. "Ama bu dağı tırmanma ayrıcalığına erişip günahlarınızdan arınmadan önce bu zatla konuşmak gerekir."</p>

  <p>Langdon, Michelino tablosunun yakın çekim slaytını gösterdi. Kanatlı bir melek Araf Dağı'nın eteğinde bir tahtın üzerinde oturuyordu. Meleğin ayaklarının dibinde, bir sıra tövbekâr günahkâr yukarı tırmanma izni bekliyordu. Meleğin elinde uzun bir kılıç vardı ve ucu tuhaf bir şekilde sıranın başındaki insanın yüzüne saplanmış gibi duruyordu.</p>

  <p>Langdon kalabalığa, "Bu meleğin ne yaptığını kim söyleyebilir?" diye sordu.</p>

  <p>Birisi, "Kılıcını birinin başına saplıyor?" diye cevapladı.</p>

  <p>"Hayır."</p>

  <p>Başka biri, "Gözüne batırıyor?" dedi.</p>

  <p>Langdon başını hayır anlamında iki yana salladı. "Başka fikri olan?"</p>

  <p>Arka taraftan bir ses sertçe, "Alnına yazı yazıyor," dedi.</p>

  <p>Langdon gülümsedi. "Anlaşılan, aramızda Dante'yi bilen biri var." Tekrar resmi gösterdi. "Melek, kılıcını bu zavallı adamın alnına saplıyormuş gibi görünüyor; ama öyle değil. Dante'nin metnine göre, arafı koruyan melek, kılıcının ucunu ziyaretçilerin alınlarına bir şey yazmak için kullanır. İçinizden, 'Peki, ne yazıyor?' diye soruyor olmalısınız."</p>

  <p>Langdon etki yaratmak için biraz durdu. "Tuhaf bir şekilde, yedi kez tekrarlanan... bir harf yazıyor. Meleğin sıranın başındaki günahkârın alnına yedi kez yazdığı harfin ne olduğunu bilen var mı?"</p>

  <p>Kalabalığın arasından bir ses, <i>"P!"</i> diye bağırdı.</p>

  <p>Langdon gülümsedi. "Evet. <i>P</i> harfi. Bu <i>P</i> harfi <i>peccatum'</i>u temsil ediyor; Latince günah demek. Ve yedi kez yazılması, Septem Peccata Mortalia'nın sembolüdür, yani..."</p>

  <p>Başka biri, "Yedi Ölümcül Günah!" diye bağırdı.</p>

  <p>"Bingo. Ve sadece arafın her seviyesini tırmanarak günahlarınızın kefaretini ödeyebilirsiniz. Tırmandığınız her yeni seviyede, bir melek alnımızdaki <i>P</i> harflerinden birini siler ve tepeye ulaştığınızda alnınız yedi <i>P</i> harfinden de temizlenmiş olur... ve ruhunuz tüm günahlardan arınır." Göz kırptı. "Buraya araf denmesinin bir sebebi vardır."</p>

  <p>Langdon düşüncelerinden sıyrılınca, vaftiz kurnasının üzerinden kendisine bakan Sienna'yı gördü. Sienna, "Yedi <i>P?"</i> diye sorup Dante'nin ölüm maskesini gösterirken Langdon'ı şimdiki zamana döndürdü. "Sence bu bir mesaj mı? Bize ne yapmamız gerektiğini mi söylüyor?"</p>

  <p>Langdon, Dante'nin Araf Dağı hayalini, Yedi Ölümcül Günah'ı temsil eden P harflerini ve harflerin alından silinme sürecini çabucak açıkladı.</p>

  <p>Langdon, "Çok açık ki," dedi. "Bir Dante fanatiği olan Bertrand Zobrist yedi <i>P</i> harfini ve alından silinme sürecinin cennete doğru ilerlemek anlamına geldiğini biliyordu."</p>

  <p>Sienna kuşkulu görünüyordu. "Sence Bertrand Zobrist'in <i>P</i> harflerini maskenin içine yazmasının nedeni, onları ölüm maskesinden silmemizi istemesi mi? Sence yapmamız gereken şey bu mu?"</p>

  <p>"Bunun biraz tuhaf..."</p>

  <p>"Robert, harfleri silsek bile bunun bize nasıl bir faydası olacak ki?! Elimizde kalan bomboş bir maske."</p>

  <p>"Belki öyle." Langdon bilmiş bir ifadeyle sırıttı. "Belki de değil. Bence, gerçekte görünenden fazlası var." Maskeyi gösterdi. "Maskenin arka tarafının yıpranma koşulları yüzünden daha açık olduğunu söylediğimi hatırlıyor musun?"</p>

  <p>"Evet."</p>

  <p>"Yanılmış olabilirim," dedi. "Yıpranma koşullan yüzünden renk farkı bu kadar belirgin olmaz, ayrıca arka tarafın dokusu dişli."</p>

  <p>"Dişli mi?"</p>

  <p>Langdon ona arka tarafın dokusunun ön taraftan çok daha sert ve daha kumlu olduğunu gösterdi, zımpara kâğıdına benziyordu. "Sanat dünyasında bu sert dokuya dişli denir ve ressamlar dişli bir yüzeyin üzerine resim yapmayı tercih ederler, çünkü boya bu yüzeye daha iyi yapışır."</p>

  <p>"Anlamıyorum."</p>

  <p>Langdon gülümsedi. "Alçıtaşının ne olduğunu biliyor musun?"</p>

  <p>"Tabii ki, ressamlar alçıtaşını tuvallerini astarlamak için kullanırlar ve..." Langdon'ın ne demek istediğini anlayınca sustu.</p>

  <p>Langdon, "Kesinlikle," dedi. "Ressamlar alçıtaşmı temiz, beyaz, dişli bir yüzey elde etmek için kullanırlar. Bazen de beğenmedikleri resimlerin üzerlerini kapatıp tuvali yeniden kullanmak için."</p>

  <p>Sienna heyecanlanmış gibiydi. "Ve sen, Zobrist'in ölüm maskesinin arkasını alçıtaşıyla kaplamış olduğunu düşünüyorsun."</p>

  <p>"Bu, dişli dokuyu ve daha açık olan rengi açıklar. Ayrıca, yedi <i>P</i> harfini neden silmemizi istediğini de açıklayabilir."</p>

  <p>Son cümle Sienna'nın aklını karıştırmış gibiydi.</p>

  <p>Langdon, komünyon ekmeği veren bir papaz gibi maskeyi Sienna'nın yüzüne doğru kaldırarak, "Kokla," dedi.</p>

  <p>Sienna yüzünü buruşturdu. "Alçıtaşı ıslak köpek gibi kokuyor."</p>

  <p>"Hepsi böyle kokmaz. Normal alçıtaşı tebeşir gibi kokar. Islak köpek gibi kokan akrilik alçıtaşıdır."</p>

  <p>"Yani?..."</p>

  <p>"Yani, bu onun suda çözünebilir olduğu anlamına geliyor."</p>

  <p>Sienna başını yan yatırınca Langdon onun anlamaya başladığını hissetti. Bakışlarını yavaşça maskeye doğru kaydırdıktan sonra fal taşı gibi açılmış gözlerle Langdon'a baktı. "Sence, alçıtaşının altında bir şey mi var?"</p>

  <p>"Bu birçok şeyi açıklardı."</p>

  <p>Sienna hemen altıgen vaftiz kurnasının tahta kapağını tutup yana doğru çevirdi ve dipteki su ortaya çıktı. Temiz keten bir bez alıp vaftiz suyuna batırdı. Sonra, suları damlayan bezi Langdon'a uzattı. "Bunu sen yapmalısın."</p>

  <p>Langdon maskeyi yüzüstü sol avucuna yerleştirip ıslak bezi aldı. Fazla suyu sıkıp nemli bezi Dante'nin alnının içine, yedi süslü <i>P</i> harfinin bulunduğu bölgeye bastırmaya başladı. İşaret parmağıyla birkaç kez bastırdıktan sonra bezi tekrar kurnaya batırıp işleme devam etti. Siyah mürekkep belirmeye başlamıştı.</p>

  <p>Heyecanla, "Alçıtaşı çözülüyor," dedi. "Mürekkep de onunla birlikte çıkıyor."</p>

  <p>Langdon işlemi üçüncü kez tekrarlarken vaftizhanenin içinde yankılanan ağır ve monoton bir ses tonuyla konuşmaya başladı. "Bu vaftizle, Yüce İsa seni günahlarından arındırdı; sana su ve Kutsal Ruh aracılığıyla yeni bir hayat verdi."</p>

  <p>Sienna, Langdon'a sanki aklını kaçırmış gibi bakıyordu.</p>

  <p>Langdon omzunu silkti. "Duruma uygun geldi."</p>

  <p>Sienna gözlerini devirdikten sonra bakışlarını maskeye doğrulttu. Langdon maskeyi silmeye devam ederken alçıtaşının altındaki orijinal alçı görünmeye başladı. Langton'ın bu kadar eski bir eserden beklediği gibi sarımtırak bir rengi vardı. <i>P</i> harflerinin sonuncusu da kaybolunca, temiz bir bezle bölgeyi sildikten sonra Sienna'ya göstermek için maskeyi kaldırdı.</p>

  <p>Sienna'nın soluğu kesildi.</p>

  <p>Langdon'ın tahmin ettiği gibi, alçıtaşının altında bir şey gizliydi. İkinci bir kaligrafi daha vardı. Orijinal astarın soluk sarı yüzeyinin üzerine çeşitli harfler yazılmıştı.</p>

  <p>Ama bu kez, harfler bir kelime oluşturuyordu.</p>
</body>
</html>
