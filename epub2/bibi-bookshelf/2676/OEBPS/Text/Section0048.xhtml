<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>40. Bölüm</h1>

  <p>Marta Alvarez karnına yayılan gerginliğe doğum sancısının değil, paniğin sebep olmasını diledi.</p>

  <p><i>Dante'nirı ölüm maskesi yok!</i></p>

  <p><i>L'andito'</i>ya varıp boş vitrini gören iki güvenlik görevlisi şimdi dikkat kesilmiş ve harekete koyulmuşlardı. İçlerinden biri, dün gecenin güvenlik kamerası çekimlerini almak için yan taraftaki kayıt kumanda odasına koşarken, diğeri polise soygunu haber verdiği telefonu yeni kapatmıştı.</p>

  <p>Güvenlik görevlisi telefonu kaparken Marta'ya, <i>"La polizia arriverà tra venti minuti!"</i><a href="../Text/Section0114.xhtml#Footnote0066" id="Feedback0066"><sup>[66]</sup></a> dedi.</p>

  <p><i>"Venti minuti?"</i><a href="../Text/Section0114.xhtml#Footnote0067" id="Feedback0067"><sup>[67]</sup></a> diye sordu. "Büyük bir sanat soygunu oldu!"</p>

  <p>Görevli, şehirdeki polislerin çoğunun çok daha büyük bir krizle uğraştığının ve gelip rapor tutması için müsait bir memur bulmaya çalıştıklarının söylendiğini anlattı.</p>

  <p><i>"Che cosa potrebbe esserci di più grave?"</i><a href="../Text/Section0114.xhtml#Footnote0068" id="Feedback0068"><sup>[68]</sup></a> diye heyecanla bağırdı.</p>

  <p>Langdon ile Sienna birbirlerine endişeyle bakınca Marta tüm bunların iki ziyaretçiye fazla geldiğini hissetti. <i>Şaşmamak gerekir.</i> Maskeye şöyle bir bakmak için durmuşken, şimdi büyük bir sanat soygununa şahit oluyorlardı. Birisi, dün gece bir şekilde galeriye girmiş ve Dante'nin ölüm maskesini çalmıştı.</p>

  <p>Marta müzede çalınacak daha değerli parçalar bulunduğunu biliyordu; bu yüzden şükretmeye çalıştı. Yine de bu, müze tarihinde bir ilkti. <i>Protokolü bile bilmiyorum!</i></p>

  <p>Birden gücünün tükendiğini hisseden Marta, yeniden kordonlara dayanıp destek aldı.</p>

  <p>Dün geceki olayları Marta'ya yeniden anlatan iki güvenlik görevlisi de duruma bir anlam veremiyormuş gibi görünüyordu: Saat onda Marta, <i>il Duomino</i> ve Langdon ile birlikte içeri girmişti. Kısa süre sonra, üçlü birlikte dışarı çıkmıştı. Güvenlikçiler kapıları kilitlemiş, alarmı çalıştırmıştı ve bildikleri kadarıyla, o andan itibaren içeri giren veya dışarı çıkan kimse olmamıştı.</p>

  <p>Marta, İtalyanca, "İmkânsız!" diye bağırdı. "Dün gece üçümüz dışarı çıkarken maske buradaydı, bu yüzden <i>birisi</i> galerinin içinde kalmış olmalı."</p>

  <p>Avuçlarını çeviren görevliler şaşkın görünüyordu. <i>"Noi non abbiamo visto nessuno!"</i><a href="../Text/Section0114.xhtml#Footnote0069" id="Feedback0069"><sup>[69]</sup></a></p>

  <p>Polis yola çıkmıştı. Marta hamile vücudunun elverdiğince hızlı bir şekilde güvenlik odasına doğru ilerledi. Langdon ile Sienna ise, hemen ardından onu takip ettiler.</p>

  <p>Marta, güvenlik kaydı, diye düşündü. <i>Dün gece burada kimin olduğunu gösterecektir!</i></p>

  <p><br /></p>

  <p>Üç blok ötedeki Vecchio Köprüsü'nde bir çift polis memuru kalabalığın arasına karışıp, her yere Langdon'ın fotoğraflarını asarken, Vayentha gölgelere saklandı.</p>

  <p>Polisler yaklaşırken içlerinden birinin telsizi cızırdadı, tüm birimlerin dikkatine yapılan rutin bir duyuruydu. İtalyanca olan duyuru kısa olsa da Vayentha anafikri anlamıştı: Vecchio Sarayı'nın yakınlarındaki polisler, müzede tutanak tutmak için yerini bildirsin.</p>

  <p>Polisler fazla tepki vermedi; ama Vayentha kulaklarım iyice açıp dinlemişti.</p>

  <p><i>Il Museo di Palazzo Vecchioi?</i><a href="../Text/Section0114.xhtml#Footnote0070" id="Feedback0070"><sup>[70]</sup></a></p>

  <p>Dün geceki yenilgi, yani kariyerini yok eden fiyasko, Vecchio Sarayı'nın hemen dışındaki ara sokakta meydana gelmişti.</p>

  <p>İki kelime hariç, çoğunluğu anlaşılmaz, telsiz cızırtısıyla karışık, İtalyanca polis duyurusu devam ediyordu: Dante Alighieri.</p>

  <p>Vücudu bir anda gerildi. <i>Dante Alighieri mi?!</i> Bu kesinlikle tesadüf olamazdı. Vecchio Sarayı yönüne döndü ve binaların tepesinden bakan mazgallı kulesinin yerini buldu.</p>

  <p><i>Acaba müzede tam olarak ne oldu,</i> diye düşündü. <i>Ve ne zaman?</i></p>

  <p>Vayentha, istisnalar bir yana, rastlantının insanların sandığından daha nadir gerçekleştiğini bilecek kadar uzun zamandır saha analistiydi. <i>Vecchio Sarayı Müzesi... ve Dante?</i> Bunun Langdon'la ilgisi olmalıydı.</p>

  <p>Vayentha ilk başından beri, Langdon'ın eski şehire döneceğinden şüpheleniyordu; her şeyin çözülmeye başladığı dün gece Langdon eski şehirdeydi.</p>

  <p>Langdon şimdi gün ışığında, aradığı şey her ne ise onu bulmak için Vecchio Müzesi civarına tekrar dönmüş olmalıydı. Langdon'ın eski şehre girmek için köprüden geçmediğine emindi. Başka bir sürü köprü vardı; ama hepsi de Boboli Bahçeleri'nden yürünemeyecek kadar uzaktı.</p>

  <p>Aşağıda, dört kişilik ekibi olan bir kayığın, köprünün altından karşıya geçtiğini fark etti. Üstünde SOCIETA CANOTTIERI FIRENZE/FLORENCE ROWING CLUB yazıyordu. Kayığın kırmızı beyaz kürekleri, mükemmel bir ahenkle inip kalkıyordu.</p>

  <p><i>Langdon karşıya geçmek için tekneye binmiş olabilir mi?</i> Pek öyle gelmiyordu, ayrıca içinden bir ses ona, Vecchio Müzesi ile ilgili polis duyurusunu dikkate alması gerektiğini söylüyordu.</p>

  <p>Bir kadın aksanlı İngilizcesiyle, "Tüm kameralar dışarı, <i>per favore!"</i><a href="../Text/Section0114.xhtml#Footnote0071" id="Feedback0071"><sup>[71]</sup></a> diye bağırdı.</p>

  <p>Vayentha döndüğünde, Vecchio Köprüsü'nden geçerken bir sopanın ucundaki turuncu ponponu sallayarak ardındaki turist sürüsünü ördekler gibi peşine takan kadın rehberi gördü.</p>

  <p>Ponponunu havaya kaldırıp bakışları yukarı yönlendiren rehber, daha önce pratiği yapılmış bir coşkuyla, "Başınızın üstündeki Vasari'nin en büyük başyapıtı!" dedi.</p>

  <p>Vayentha daha önce fark etmemişti; ama dükkânların üstünde dar bir ev dizisi gibi uzanan, ikinci bir kat daha vardı.</p>

  <p>Rehber, "Vasari Koridoru," dedi. "Yaklaşık bir kilometre uzunluğundadır. Medici ailesine, Pitti Sarayı ile Vecchio Sarayı arasında güvenli bir geçiş imkânı sağlıyordu."</p>

  <p>Yukarıdaki tünel benzeri yapıya bakarken Vayentha'nın gözleri büyüdü. Koridoru daha önce duymuştu; ama hakkında çok az şey biliyordu.</p>

  <p><i>Vecchio Sarayına mı gidiyor?</i></p>

  <p>Rehber, "Bugün bile, VIP bağlantıları olan çok az kişi bu koridora girebilir," diyerek devam etti. "Burası Vecchio Sarayı'ndan Boboli Bahçeleri'nin güneydoğu köşesine uzanan harikulade bir sanat galerisidir."</p>

  <p>Vayentha bundan sonra rehberin söylediklerini duymadı.</p>

  <p>Motosikletine doğru koşmaya başlamıştı bile.</p>
</body>
</html>
