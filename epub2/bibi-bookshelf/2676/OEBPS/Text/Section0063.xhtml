<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>55. Bölüm</h1>

  <p>Söylentiye göre, San Giovanni Vaftizhanesi'ne girildiğinde yukarı bakmamak imkânsızdır. Daha önce bu salonda birçok kez bulunduğu halde, mekânın mistik çekim gücünü o anda da hisseden Langdon'ın bakışları tavana doğru kaydı.</p>

  <p>Vaftizhanenin hayli yüksek sekizgen kubbesi, bir uçtan diğerine yirmi dört metreydi. Adeta kor gibi parlıyor ve ışıklar saçıyordu. Kehribar rengi altın yüzey, ortam ışığını bir milyondan fazla smalti<a href="../Text/Section0114.xhtml#Footnote0093" id="Feedback0093"><sup>[93]</sup></a> camıyla farklı biçimde yansıtıyordu. Smalti'den oluşturulmuş mozaikler, Incil'den sahnelerin betimlendiği, ortak merkezli altı dairenin içine yerleştirilmişti.</p>

  <p>Doğal ışık, Roma'da bulunan Panteon'dakine çok benzer bir tepe deliğinden geçerek, üst kısmın parlaklığını iyice vurguluyordu. Yüksek, küçük, gömük pencereler, açıları sürekli değişen yapı direkleri gibi, adeta elle tutulur kuvvetli ışınlar saçıyordu.</p>

  <p>Langdon, Sienna ile birlikte salonun iç kısımlarına doğru ilerlerken, <i>İlahi Komedya'</i>daki tasvire çok benzeyen efsanevi tavan mozaiğini dikkatle inceledi.</p>

  <p>Langdon, <i>Dante Alighieri bunu çocukken görmüş,</i> diye düşündü. <i>Yukarıdan gelen ilham.</i></p>

  <p>Bakışlarım mozaiğin göbeğine çevirdi. Ana altarın tam üzerinde, kurtarılanlarla lanetlenenlere yargıçlık yapan, sekiz metre boyundaki İsa tasviri yükseliyordu.</p>

  <p>Dürüst olanlar İsa'nın sağ tarafında sonsuz hayat ödülünü alıyordu.</p>

  <p>Sol tarafındaysa günahkârlar taş kesilmiş, kazıklara geçirilmiş ve türlü yaratıklar tarafından yeniyorlardı.</p>

  <p>Tüm bu işkenceyi gözeten büyük şeytan mozaiği, insan yiyen bir cehennem yaratığı olarak tasvir edilmişti. Yedi yüzyıl önce genç Dante Alighieri'ye tepeden bakarak onu dehşete düşüren ve cehennemin son dairesinde bekleyen o canlı resme ilham veren bu şekli gördüğünde Langdon hep ürkerdi.</p>

  <p>Yukarıdaki korkutucu mozaikte boynuzlu bir şeytan, bir insanı kafasından yemeye başlıyordu.</p>

  <p>Kurbanın şeytanın ağzından sarkan bacakları, Dante'nin Malebolge'sinde bellerine kadar gömülü günahkârların kıvranan bacaklarını çağrıştırıyordu.</p>

  <p>Langdon, Dante'nin metnini hatırlayarak, <i>Lo 'mperador del doloroso regno,</i> diye düşündü. <i>Acılar ülkesinin hükümdarı.</i></p>

  <p>Tıpkı Dante'nin <i>Cehennem'</i>in son kantosunda tasvir ettiği gibi, şeytanın üç başlı olduğu izlenimini vererek, kulaklarından dışarı kıvrılan iki koca yılan da günahkârları yiyordu. Langdon hafızasını tarayarak Dante'nin tasvirlerinden parçalar hatırlamaya çalıştı.</p>

  <blockquote style="margin: 20px 0 20px 40px; border: none; padding: 0px;">
    <p>Altı gözünün altısıyla birden ağlıyor ve yaşlar kanlı bir salyayla birlikte, üç çenesinden aşağı süzülüyordu. Ağızlarının her birinde, değirmende çeker gibi, dişlerinin arasında bir günahkarı öğütüyor, böylece üç günahkâra aynı zamanda işkence yapıyordu.</p>
  </blockquote>

  <p>Langdon şeytanın kötülüğünün üç misli olmasının, sembolik anlamlarla dolu olduğunu biliyordu: Kutsal Üçlü'nün üçlü nuruyla mükemmel denge sağlıyordu.</p>

  <p>Langdon korkunç sahneye bakarken mozaiğin, her yıl bu kilisede yapılan ayinlere katılan ve her dua edişinde ona tepeden bakan şeytanı gören genç Dante üzerinde yarattığı etkiyi hayal etmeye çalıştı. Ne var ki, bu sabah şeytanın doğrudan kendisine baktığını hissediyordu.</p>

  <p>Hemen bakışlarını vaftizhanenin ikinci kattaki balkonuna indirdi; <i>önceleri</i> kadınların sadece buradan vaftizi izlemelerine izin verilirdi. Ardından, adeta bir mumya veya sihirbaz numarasına katılan bir oyuncu gibi yukarıda duran Antipapa XXIII. Johannes'in huzur içinde yattığı mezarına baktı.</p>

  <p>Son olarak bakışları, pek çoklarının ortaçağ astronomisi dikkate alınarak yapıldığına inandığı süslü karo zemine ulaştı. Siyah beyaz karoları takip ederek desenin tam ortasını buldu.</p>

  <p><i>İşte orada,</i> diye düşünürken, Dante'nin on üçüncü yüzyılın ikinci yarısında vaftiz edildiği noktaya baktığını biliyordu. Langdon, "Döneceğim oraya vaftiz kurnamda... defne yapraklı taç giyeceğim başıma," derken sesi boş alanda yankılandı. "İşte burası."</p>

  <p>Sienna tedirgin bir ifadeyle Langdon'ın işaret ettiği yere, zeminin merkezine baktı. "Ama... burada hiçbir şey yok."</p>

  <p>Langdon, "Artık yok," diye karşılık verdi.</p>

  <p>Geriye sadece kırmızımsı kahverengi, sekizgen bir döşeme kalmıştı. Alışılmadık kadar sade bu sekiz kenarlı alanın, çok daha süslü tasarlanmış zeminin desenini kapattığı anlaşılıyordu. Şimdiki hali geniş, yamalı bir deliği andırıyordu ki, zaten tam olarak da öyleydi.</p>

  <p>Langdon hemen vaftizhanenin orijinal kurnasının, bu yerin tam ortasına yerleştirilmiş sekizgen, büyük bir havuz olduğunu açıkladı. Yeni kurnalar yüksek küvet şeklinde olsa da eskileri, vaftiz edilen kişinin suyun içine iyice daldırılabileceği şekilde yapıldığından, <i>havuz</i> kelimesine anlam bakımından daha yakındı. Langdon bir zamanlar orta yerde duran buz gibi soğuk su kurnasının içine daldırılan çocukların korkulu çığlıklarının bu taş salonda nasıl duyulduğunu merak etti.</p>

  <p>Langdon, "Burada yapılan vaftizler kasvetli ve ürkütücüydü," dedi. "Gerçek bir 'adım atma' töreni. Aslına bakarsan biraz da tehlikeli. Dante'nin bir keresinde, boğulmak üzere olan bir çocuğu kurtarmak için bu havuz gibi kurnaya atladığı söylenir. Her halükârda orijinal kurna, on altıncı yüzyılda kapatılmıştı."</p>

  <p>Sienna'nın gözleri, belirgin bir endişeyle binayı tarıyordu. "Peki, ama Dante'nin vaftiz kurnası artık yoksa... Ignazio maskeyi nereye sakladı?"</p>

  <p>Langdon onun kapıldığı endişeyi anlayabiliyordu. Bu devasa salonda saklanacak yer çoktu: Sütunların, heykellerin, mezarların arkasına; nişlerin içine, sunağa, hatta yukarıya bile saklanmış olabilirdi.</p>

  <p>Yine de Langdon'ın, içeri girdikleri kapıya yüzünü dönünce kendine güveni geldiği anlaşılıyordu. <i>Cennetin Kapıları'</i>nın sağ tarafındaki duvarı gösterirken, "Şuradan başlamamız gerek," dedi.</p>

  <p>Süslü bir kapının arkasındaki yükseltilmiş platformun üstünde, küçük bir sunağı veya servis masasını andıran, oyma mermerden altıgen bir heykel ayaklığı duruyordu. Yüzeyi öylesine detaylı işlenmişti ki, sedeften yapılmış bir kameo kabartmayı andırıyordu. Mermer ayaklığın üstünde, yaklaşık doksan santim çapında cilalı, ahşap bir tabla vardı.</p>

  <p>Langdon'ın peşinden oraya giden Sienna tereddüt ediyor gibiydi. Basamaklardan çıkıp kapıdan geçerlerken daha yakından bakan genç kadın ne gördüğünü anlayınca şaşkınlıkla içini çekti.</p>

  <p>Langdon gülümsedi. <i>Evet, bu bir sunak veya masa değil.</i> Cilalı ahşaptan yapılma tabla aslında bir kapaktı ve derin bir bölümün üstünü örtüyordu.</p>

  <p>Sienna, "Vaftiz kurnası mı?" diye sordu.</p>

  <p>Langdon başını salladı. "Dante bugün yaşıyor olsaydı, işte tam da bu kurnada vaftiz edilirdi." Daha fazla vakit kaybetmeden işe koyulmak üzere derin bir nefes alıp kapağı açmaya hazırlandı, az da olsa beklenti içindeydi.</p>

  <p>Kapağı kenarlarından sıkıca tuttu ve tek tarafından kaldırıp dikkatle kaydırarak kurnanın yanında yere bıraktı. Sonra, altmış santim genişliğindeki karanlık ve derin boşluğu inceledi.</p>

  <p>Korkunç manzara karşısında Langdon güçlükle yutkundu.</p>

  <p>Dante Alighieri'nin ölü yüzü, karanlığın içinden kendisine bakıyordu.</p>
</body>
</html>
