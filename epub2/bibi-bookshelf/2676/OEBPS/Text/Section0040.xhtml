<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>32. Bölüm</h1>

  <p>Vasari Koridoru, yani II Corridoio Vasariano, 1564'te, Pitti Sarayı'ndaki evinden, Arno Nehri'nin karşısındaki Vecchio Sarayı'ndaki çalışma ofisine güvenli bir geçiş sağlaması için Medici soyundan Grandük I. Cosimo'nun emriyle Giorgio Vasari tarafından tasarlanmıştı.</p>

  <p>Vatikan şehrindeki ünlü Passetto gibi Vasari Koridoru da mükemmel bir gizli geçitti. Boboli Bahçeleri'nin doğu köşesinden başlayıp Vecchio Köprüsü'nün üzerinden geçiyor, aradaki Uffizi Galerisi'nin içinden kıvrılarak eski sarayın kalbine kadar yaklaşık bir kilometre boyunca uzanıyordu.</p>

  <p>Günümüzdeyse Vasari Koridoru, Medici aristokratları için olmasa bile, sanat eserleri için hâlâ güvenli bir sığınak olarak hizmet veriyordu. Koridor sonsuz gibi gelen güvenli duvarlarıyla içinden geçtiği Uffizi Galerisi'nden taşan nadir tablolara ev sahipliği de yapıyordu.</p>

  <p>Langdon bu koridordan birkaç yıl önce özel bir tur sırasında geçmişti. O akşamüstü, koridordaki tablolara hayranlıkla bakmak için durmuştu; aralarında dünyanın en geniş otoportre koleksiyonu vardı. Pek çok kez de ziyaretçilerin bu yükseltilmiş geçitte ne kadar ilerlediklerini hesaplayabilmesini sağlayan gözetleme pencerelerinden dışarı bakmak için durmuştu.</p>

  <p>Ama bu sabah Langdon ile Sienna, peşlerinden gelenlerle arayı mümkün olduğunca açabilmek için koridordan koşarak geçiyorlardı. Langdon bağladıkları bekçiyi bulmalarının ne kadar süreceğini merak etti. Tünel önlerinde uzanırken, her adımda kendilerini, aradıkları şeye yaklaştırdığını hissetti.</p>

  <p><i>Cerca trova... ölümün gözleri... ve kimin peşimden geldiğinin cevabı.</i></p>

  <p>Tünelde ilerledikçe, Langdon bu geçidin ne kadar tutkulu bir mimari başarı olduğunu düşündü. Boylu boyunca şehrin üstünde yükseltilmiş Vasari Koridoru, Arno Nehri'nin üzerinden geçerek Pitti Sarayı'ndan eski Floransa'nın kalbine kadar, binaların arasından kıvrılan bir yılanı andırıyordu. Kireç badanalı dar geçit, sonsuzluğa uzanıyor gibiydi. Engelleri atlamak için Arno'nun üzerinden ara sıra sağa sola dönse de... daima doğuya doğru ilerliyordu.</p>

  <p>Koridorda aniden önlerinden sesler gelince Sienna koşmayı bıraktı. Langdon da durdu ve elini sakince Sienna'nın omzuna koyarak yanlarındaki gözetleme penceresini işaret etti.</p>

  <p><i>Aşağıda turistler var.</i></p>

  <p>Langdon ile Sienna pencerenin yanına gidip dışarı bakınca, Vecchio Köprüsü'nün üzerinde durduklarım gördüler. Aşağıda günün ilk turistleri, 1400'lerden beri köprünün üstünde kurulu olan pazarda vakit geçiriyorlardı. Şimdikiler çoğunlukla kuyumcular ve takı eşyaları satanlardı; ama hep böyle olmamıştı. İlk başta köprü, Floransa'nın geniş açık hava pazarına ev sahipliği yapmıştı. 1593'te bozulmuş etlerin ekşi kokusu Vasari Koridoru'na kadar yükselip de grandükün hassas burun deliklerini rahatsız edince et satışı yasaklanmıştı.</p>

  <p>Langdon aşağıdaki köprünün bir yerinde, Floransa'da işlenen cinayetlerden en kötü üne sahip olanını hatırladı. 1216'da Buondelmonte ismindeki genç bir soylu, gerçek aşkı uğruna ailesinin ayarladığı evliliği yapmayı reddetmiş ve bu kararı sebebiyle bu köprüde öldürülmüştü.</p>

  <p>Birbirleriyle yüzyıllarca acımasızca savaşmış olan iki güçlü siyasi kesim; Guelf'ler ile Ghibellin'ler arasındaki sürtüşmeyi 180 tetiklediğinden, gencin ölümü uzun süre "Floransa'nın en kanlı cinayeti" olarak anılmıştı.</p>

  <p>Süregelen siyasi düşmanlık, Dante'nin Floransa'dan sürülmesine neden olduğu için şair bu olayı İlahi Komedya'da acı bir şekilde ölümsüzleştirmişti: <i>Ah Buotıdelmonte, ah! Başkasının sözüne uyup onunla evlenmekten kaçınmakla çok fena ettin!</i></p>

  <p>Günümüzde, cinayetin işlendiği yerin yanında, üç ayrı levha bulunuyordu. Bu levhalardan her birinde, Dante'nin Cennet'indeki On Altıncı Kanto'dan farklı bir mısra yazıyordu. İçlerinden biri Vecchio Köprüsü'nün girişine yerleştirilmişti ve şöyle diyordu:</p>

  <p>FAKAT KÖPRÜYÜ BEKLEYEN KIRIK TAŞA<br />
  BİR KURBAN ADAMASI MUKADDERMİŞ FLORANSA'NIN<br />
  BARIŞ VE HUZUR DEVRESİNİN SONUNDA</p>

  <p>Langdon bakışlarını köprüden, aşağısındaki karanlık sulara çevirdi. Doğu tarafında, Vecchio Sarayı'nın tek başına duran sivri kulesi onları çağırıyordu.</p>

  <p>Langdon ile Sienna, Arno Nehri'ni henüz yarılamış olsalar da dönüşü olmayan noktayı çoktan geçtiklerine emindi.</p>

  <p><br /></p>

  <p>Dokuz metre aşağıda, Vecchio Köprüsü'nün çakıltaşları üzerindeki Vayentha, kendisini kurtaracak tek şeyin az önce başının üstünden geçtiğinden habersiz, yaklaşan kalabalığı endişeyle taradı.</p>
</body>
</html>
