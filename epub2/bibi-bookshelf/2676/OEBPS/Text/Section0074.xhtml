<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>66. Bölüm</h1>

  <p>FS-2080, hızla giden Frecciargento treninde Robert Langdon'ın camdaki yansımasını izleyerek dışarı bakıyordu. Profesör hâlâ Bertrand Zobrist'in ölüm maskesi bulmacasına olası çözümler arıyordu.</p>

  <p>FS-2080, <i>Bertrand,</i> diye düşündü. <i>Tanrım, onu çok özlüyorum.</i></p>

  <p>Kaybın acısı henüz tazeydi. Tanıştıkları gece ona hâlâ rüya gibi geliyordu.</p>

  <p><i>Chicago. Kar fırtınası.</i></p>

  <p><i>Altı yıl önce ocak ayı... ama hâlâ dün gibi geliyor. Kar tepecikleri arasından kör edici kar beyazına karşı yakamı kaldırmış bir halde, rüzgâra açık Magnificent Mile boyunca yürüyorum. Soğuğa rağmen kendime, hiçbir şeyin beni yolumdan alıkoyamayacağını söylüyorum. Bu akşam muhteşem Bertrand Zobrist'in konuşmasını dinleyeceğim... hem de canlı olarak.</i></p>

  <p><i>Adamın yazdığı her şeyi okudum ve etkinlik için basılmış beş yüz biletten birine sahip olduğum için çok şanslı olduğumu biliyorum.</i></p>

  <p><i>Rüzgârdan yarı sağır bir halde salona vardığımda, yarısının boş olduğunu fark edince panikliyorum. Konferans iptal mi edildi? Şehirde hava şartları yüzünden hayat durmak üzere... Zobrist bu akşam bu yüzden mi gelemedi?</i></p>

  <p><i>Sonra onu görüyorum.</i></p>

  <p><i>Uzun, zarif bir figür sahneye çıkıyor. Uzun boylu... çok uzun boylu... derinliklerinde dünyanın bütün gizemlerini barındıran ateşli yeşil gözleri var. Sadece bir düzine gözü pek hayranın bulunduğu boş salona bakıyor ve salon o kadar boş olduğu için utanıyorum.</i></p>

  <p><i>Bu, Bertrand Zobrist!</i></p>

  <p><i>Sert bir ifadeyle bize bakarken korkunç bir sessizlik oluyor.</i></p>

  <p><i>Sonra, aniden bir kahkaha patlatıyor, yeşil gözleri ışık saçıyor. "Boş konferans salonunun canı cehenneme," diyor. "Otelim yan tarafta. Hadi, hep birlikte bara gidelim!'</i></p>

  <p><i>Bir alkış kopuyor ve küçük grup yan taraftaki otel barına gidiyor. Büyük bir masaya oturup içkilerimizi sipariş ediyoruz. Zobrist araştırmasını, ünlü oluşunu ve genetik mühendisliğinin geleceğiyle ilgili düşüncelerini anlatarak bizi mest ediyor. İçkiler su gibi akarken, konu Zobrist'in yeni transhiimanist felsefe tutkusuna geliyor.</i></p>

  <p><i>Zobrist, "Transhümanizmin, insanlığın uzun süreli hayatta kalması için tek umut olduğuna inanıyorum," diyor. Gömleğinin yakasını açıp, herkese omzundaki "H" dövmesini gösteriyor.</i></p>

  <p><i>"Gördüğünüz gibi, kendimi bu konuya tamamıyla adadım."</i></p>

  <p><i>Kendimi bir rock yıldızıyla özel bir görüşme yapıyormuş gibi hissediyorum. Methedilen "genetiğin dâhisi"nin bu kadar karizmatik ve çekici olacağını asla tahmin etmemiştim. Zobrist ne zaman bana baksa, yeşil gözleri içimde beklenmedik bir duyguyu ateşliyor... derin bir cinsel çekimi.</i></p>

  <p><i>Gece devam ederken, misafirler gerçeğe dönmek için izin istiyorlar ve grup yavaş yavaş azalıyor. Gece yarısı olduğunda Bertrand Zobrist ile yalnız kalıyorum.</i></p>

  <p><i>İçkiden hafif çakırkeyif bir halde, "Bu akşam için teşekkür ederim," diyorum. "Harika bir öğretmensiniz."</i></p>

  <p><i>"Yağcılık ha?" Zobrist gülümseyip bana yaklaşıyor, dizlerimiz birbirine değiyor. "Seni istediğin her yere götürür."</i></p>

  <p><i>Flört etmek çok uygunsuz; ama karlı bir gecede tenha bir Chicago otelindeyiz ve tüm dünya sanki durmuş gibi.</i></p>

  <p><i>Zobrist, "Odamda bir içkiye ne dersin?" diye soruyor.</i></p>

  <p><i>Donup kalıyorum. Far ışığına yakalanmış bir tavşan gibi baktığımın farkındayım.</i></p>

  <p><i>Zorbist'in gözleri sıcak bir ifadeyle titreşiyor. "Dur, tahmin edeyim," diye fısıldıyor. "Daha önce hiç ünlü bir adamla birlikte olmadın."</i></p>

  <p><i>Kızardığımı hissdiyor, utancımı, heyecanımı ve korkumu gizlemeye çalışıyorum. Ona, "Dürüst olmak gerekirse," diyorum. "Daha önce hiç, bir <b>erkek</b>le birlikte olmadım."</i></p>

  <p><i>Zorbist gülümseyerek daha da yaklaşıyor. "Ne beklediğini bilmiyorum; ama lütfen ilkin olmama izin ver."</i></p>

  <p><i>O anda çocukluğumun tüm cinsel korkuları ve hayal kırıklıkları kayboluyor... buhar olup karlı geceye karışıyor.</i></p>

  <p><i>Hayatımda ilk kez, özgür kalmış arzuyu hissediyorum.</i></p>

  <p><i>Onu istiyorum.</i></p>

  <p><i>On dakika sonra Zorbist'in otel odasında çırılçıplak birbirimizin kollarındayız. Zorbist acele etmiyor, sabırlı elleri tecrübesiz bedenimde daha önce hiç hisstmediğim duygular uyandırıyor.</i></p>

  <p><i>Bu benim tercihim. Beni zorlamadı.</i></p>

  <p><i>Zorbist'in koruyucu kolları arasında sanki dünyada her şey yolundaymış gibi hissediyorum. Orada, pencereden dışarı karlı geceye bakarak yatarken bu adamın peşinden her yere gideceğimi anlıyorum.</i></p>

  <p>Frecciargento treni birden yavaşlayınca FS-2080 mutlu anılarından çıkıp kasvetli şimdiki zamana geri döndü.</p>

  <p><i>Bertrand... artık yoksun.</i></p>

  <p>Birlikte geçirdikleri ilk gece inanılmaz bir yolculuğun ilk adımı olmuştu.</p>

  <p><i>Onun sevgilisinden fazlası oldum, onun müridi oldum.</i></p>

  <p>Langdon, "Liberta Köprüsü," dedi. "Neredeyse geldik."</p>

  <p>FS-2080, Venedik lagününün sularına bakarken kederle başını salladı. burada bir kere Bertrand ile birlikte yelken yaptıklarını hatırlamıştı... huzurlu bir anı, bir hafta önceki korkunç anıyla yok olmuştu.</p>

  <p><i>Badia Kulesi'nden atlarken oradaydım.</i></p>

  <p><i>Onu son gören gözler benimkilerdi.</i></p>
</body>
</html>
