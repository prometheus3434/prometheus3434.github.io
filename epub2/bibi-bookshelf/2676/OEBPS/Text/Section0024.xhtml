<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>16. Bölüm</h1>

  <p>Sienna, "Acele et Robert!" diye bağırdı. "Beni izle!"</p>

  <p>Langdon kapıdan apartman koridoruna çıkarken zihni hâlâ Dante'nin yeraltı dünyasındaki vahşi görüntülerle meşguldü. Sienna Brooks o ana kadar sabahki stresini kendine hâkim olarak idare etmeyi başarmıştı; ama artık o sakin tavrı, Langdon'ın şimdiye dek onda görmediği bir duyguyla yer değiştiriyordu; gerçek korkuyla.</p>

  <p>Sienna koridorda önden koşarak asansörün yanından geçti. Aşağıya inen asansörü, lobiye giren adamların çağırdığına hiç şüphe yoktu. Koridorun sonuna kadar koştu ve arkasına bakmadan merdiven sahanlığında kayboldu.</p>

  <p>Langdon ödünç mokasen ayakkabılarının pürüzsüz tabanları üzerinde kayarak peşinden gitti. Brioni marka takım elbisesinin göğüs cebindeki minik projektör, koşarken göğsüne çarpıyordu. Aklından cehennemin sekizinci dairesini süsleyen tuhaf harfler geçiyordu: CATROVACER. Veba maskesini ve tuhaf imzayı düşündü: <i>Gerçek, sadece ölümün gözlerinden görülebilir.</i></p>

  <p>Langdon birbirine hiç benzemeyen bu öğeleri birleştirmeye çalıştı; ama o sırada hiçbir şey ona anlamlı gelmiyordu. Sonunda, merdiven sahanlığında durdu. Genç kadın orada dikilmiş dikkatle etrafı dinliyordu. Langdon merdivenleri tırmanan ayak seslerini duyabiliyordu.</p>

  <p>Langdon, "Başka bir çıkış var mı?" diye fısıldadı.</p>

  <p>Sienna kısaca, "Beni izle," dedi.</p>

  <p>Genç doktor bugün hayatını kurtarmıştı, bu yüzden ona güvenmekten başka şansı olmayan Langdon, derin bir nefes alıp arkasından merdivenleri inmeye başladı.</p>

  <p>Bir kat indiklerinde iyice yakınlaşan bot sesleri, bir ya da iki kat aşağıdan geliyor gibiydi.</p>

  <p><i>Neden onlara doğru koşuyor?</i></p>

  <p>Langdon'ın itiraz etmesine fırsat kalmadan Sienna onun elini tutup, merdiven sahanlığından daire kapıları boyunca uzayan ıssız bir koridora doğru çekti.</p>

  <p><i>Saklanacak hiçbir yer yok!</i></p>

  <p>Sienna elektrik düğmesine dokununca birkaç lamba söndü; ama loş koridor onları gizlemeye yetmiyordu. Sienna ve Langdon rahatça görülebiliyorlardı. Gürültülü ayak sesleri onlara yetişmek üzereydi. Langdon saldırganların her an merdivende belirip bu koridoru göreceklerini biliyordu.</p>

  <p>Sienna, "Ceketine ihtiyacım var," diyerek Langdon'ın ceketini üzerinden çıkardı. Sonra, girintili bir kapı eşiğinde, Langdon'a tam arkasında yere çömelmesini söyledi. "Kıpırdama."</p>

  <p><i>Ne yapıyor? Ortalık yerde duruyor!</i></p>

  <p>Merdivende beliren adamlar yukarı doğru koşarken karanlık koridorda Sienna'yı görünce durdular.</p>

  <p>Sienna dokunaklı bir ses tonuyla, <i>"Per l'amor di Dio!"</i><a href="../Text/Section0114.xhtml#Footnote0017" id="Feedback0017"><sup>[17]</sup></a> diye seslendi. <i>"Cos'è questa confusione?"</i><a href="../Text/Section0114.xhtml#Footnote0018" id="Feedback0018"><sup>[18]</sup></a> Adamlar gözlerini kısarak neye baktıklarını anlamaya çalıştılar.</p>

  <p>Sienna onlara bağırmaya devam etti. <i>"Tanto chiasso a cjuest'ora!"</i><a href="../Text/Section0114.xhtml#Footnote0019" id="Feedback0019"><sup>[19]</sup></a></p>

  <p>Langdon, Sienna'nın ceketi bir şal gibi başına ve omuzlarına sarmış olduğunu fark etti. Kamburunu çıkarmış, karanlıkta çömelmiş olan Langdon'ı görmemeleri için pozisyon almıştı.</p>

  <p>Tamamıyla değişime uğramış olan Sienna, onlara doğru bir adım atmış, yaşlı bir kadın gibi bağırıyordu.</p>

  <p>Askerlerden biri elini kaldırıp ona dairesine dönmesini işaret etti. <i>"Signora! Rientri subito in casa!"</i><a href="../Text/Section0114.xhtml#Footnote0020" id="Feedback0020"><sup>[20]</sup></a> Sienna sarsak bir adım daha atarken öfkeyle yumruğunu sallıyordu. <i>"Avete svegliato mio marito, che è malato!"</i></p>

  <p>Langdon hayretle dinliyordu. <i>Hasta kocanı mı uyandırdılar?</i></p>

  <p>Diğer asker makineli tüfeğini kaldırıp ona doğru nişan aldı. <i>"Ferma o sparo!"</i><a href="../Text/Section0114.xhtml#Footnote0021" id="Feedback0021"><sup>[21]</sup></a></p>

  <p>Sienna olduğu yerde kaldı, topallayarak onlardan uzaklaşmaya çalışırken küfürler yağdırıyordu.</p>

  <p>Adamlar aceleyle merdivenleri tırmanmaya başlayıp gözden kayboldular.</p>

  <p>Langdon, <i>Shakespearevari bir oyunculuk sayılmaz,</i> diye düşündü; ama etkileyici. Tiyatro geçmişi bazen işe yarar bir silah olabiliyordu.</p>

  <p>Sienna ceketi kafasından çıkarıp Langdon'a attı. "Tamamdır, beni izle."</p>

  <p>Langdon bu kez hiç tereddüt etmeden onu izledi.</p>

  <p>Lobinin üzerindeki sahanlığa indiler. İki asker daha yukarı çıkmak için asansöre biniyordu. Dışarıda siyah üniforması, kaslı vücudu yüzünden üzerine sıkı sıkıya oturmuş başka bir asker de minibüsün yanında nöbet tutuyordu. Sienna ile Langdon sessizce bodruma doğru ilerlediler.</p>

  <p>Yeraltındaki karanlık garaj idrar kokuyordu. Sienna skuter ve motosikletlerin durduğu köşeye doğru koştu. Gümüş rengi bir Trike'ın yanında durdu. Bu, üç tekerlekli yetişkin bisikletiyle İtalyan Vespa'nın biçimsiz bir karışımı olan üç tekerlekli bir mopetti. Zarif elini üç tekerleklinin ön tamponunun altına götürüp mıknatıslı küçük bir çanta çıkardı. İçinden motoru çalıştıran bir anahtar belirdi.</p>

  <p>Saniyeler sonra Langdon, motosikletin arkasında oturuyordu. Küçük selenin üzerine eğreti tüneyen profesör kendini dengede tutabilmek için tutunacak bir şeyler aradı.</p>

  <p>Sienna, Langdon'ın ellerini tutup ince beline sararak, "Kibarlığın sırası değil," dedi. "Tutunman gerekecek."</p>

  <p>Sienna, Trike'ı çıkıştaki rampada gazlarken Langdon da aynen dediğini yaptı. Motosiklet tahmin ettiğinden daha güçlüydü: garajdan ana girişin elli metre uzağındaki gün ışığına çıkarlarken yerden havalandılar. Binanın önündeki iriyarı asker Langdon ve Sienna'nın kaçtıklarını gördü. Sienna klapeyi açarken Trike'tan gelen tiz vınlamayı duymuştu.</p>

  <p>Arkada oturan Langdon omzunun üzerinden askere baktı. Silahını kaldırıp onlara doğru nişan almıştı. Langdon tutundu. Trike'ın arka tamponundan seken kurşun neredeyse omurgasına isabet ediyordu.</p>

  <p><i>Tanrım!</i></p>

  <p>Sienna bir kavşakta sertçe sola dönünce Langdon kaydığını hissetti ve dengesini sağlamakta zorlandı.</p>

  <p>Sienna, "Bana yaslan!" diye bağırdı.</p>

  <p>Sienna, Trike'ı daha büyük bir caddede hızla sürerken Langdon öne doğru yaslanıp dengesini bulmaya çalıştı.</p>

  <p><i>O adamlar da kimin nesiydi?!</i></p>

  <p>Sienna yola odaklanmış, açık sabah trafiğinde zikzaklar çizerek hızla ilerliyordu. Birkaç yaya onlar geçerken iki kez dönüp baktı. Anlaşılan, Brioni takım elbise giymiş bir adamı, narin bir kadının arkasında görmek onları şaşırtmıştı.</p>

  <p>Langdon ve Sienna üç blok ilerlemiş, büyük bir kavşağa yaklaşıyorlardı ki ileriden yükselen korna sesleri duyuldu. Bir minibüs iki tekerleği üzerinde köşeyi döndü ve kuyruğu savrularak kavşağa girdi. Sonra, hızla onlara doğru ilerledi. Minibüs apartmanın önündekinin aynısıydı.</p>

  <p>Sienna hemen sağa dönüp frene bastı. Park halindeki bir nakliye kamyonunun arkasında aniden durunca Langdon'ın göğsü sertçe Sienna'nın sırtına çarptı. Genç kadın, Trike'ı kamyonun arka tamponuna yaklaştırarak motoru kapattı.</p>

  <p><i>Bizi gördüler mi?</i></p>

  <p>Sienna ve Langdon gizlenip beklediler... nefes almadan...</p>

  <p>Minibüs onları görmeden hızla yanlarından geçip gitti. Ama araç hızla geçerken Langdon, içindeki kişiyi bir anlığına da olsa görmüştü.</p>

  <p>Arka koltuktaki çekici yaşlı kadın, iki askerin ortasında tutsak gibi oturuyordu. Gözleri kapalıydı ve sanki baygınmış ya da uyuşturulmuş gibi kafası sallanıyordu. Boynunda bir nazarlık taşıyordu ve gümüş rengi, bukleli, uzun saçları vardı.</p>

  <p>Langdon'ın boğazı düğümlendi, hayalet görmüş gibiydi.</p>

  <p>Bu, hayallerinde gördüğü kadındı.</p>
</body>
</html>
