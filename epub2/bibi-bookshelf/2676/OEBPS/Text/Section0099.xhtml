<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>91. Bölüm</h1>

  <p>Kırmızı ışığa boğulmuş yeraltı mağarasında, cehennem den ilham almış müzik yankılanıyordu: inleyen sesler, uyumsuz telli çalgılar, yapay mağarada sismik sarsıntı gibi gümbürdeyen boğuk bir timpani sesi.</p>

  <p>Langdon'ın görebildiği kadarıyla, bu yeraltı dünyasının zemini, donmuş bir New England göleti üzerindeki ince buz tabakası gibi koyu renkli, sabit, pürüzsüz bir sudan ibaretti.</p>

  <p><i>Yıldızları yansıtmayan lagün.</i></p>

  <p>Sonsuz gibi görünen sıralar halinde titizlikle dizilmiş yüzlerce kalın dorik sütun, sarnıcın kubbeli tavanım desteklemek için sudan çıkarak dokuz metre yükseliyordu. Aşağıdan kırmızı spotlarla aydınlatılmış sütunlar, bir çeşit ayna illüzyonu yaratır gibi, karanlıkta iç içe geçen ışıklandırılmış ağaç gövdelerinden gerçeküstü bir orman oluşturuyordu.</p>

  <p>Langdon ile Brüder merdivenlerin altına gelince, önlerindeki hayali boşluğun eşiğinde bir anlığına durdular. Mağara kırmızımsı bir renkte parlıyordu; Langdon gördüklerine anlam vermeye çalışırken, mümkün olduğunca kısa nefesler aldığını fark etti.</p>

  <p>Aşağıdaki hava tahmin ettiğinden daha ağırdı.</p>

  <p>Sol taraftaki kalabalığı görebiliyordu. Yeraltında verilen konserin dinleyicisi, geniş bir platformda oturuyordu. Yüzlerce dinleyici, orkestranın etrafına yerleştirilmiş ortak merkezli çemberler halinde otururken, yüz kişi kadarı da ayakta duruyordu. Aralarından bazıları yan taraftaki tahta gezinti platformunun üzerinde, sağlam korkuluklara yaslanmış, müziği dinlerken suya bakıyordu.</p>

  <p>Langdon şekilsiz siluetlere bakarken gözleri Sienna'yı aradı. Görünür hiçbir yerde yoktu. Onun yerine turist kalabalığı içinde smokin, gece elbisesi, burka, erkek entarisi, şort ve eşofman üstü giyenler gördü. Kırmızı ışıkta toplanan bu insan çeşnisi (!) Langdon'a, okült bir ayin düzenleyen ruhbanlar gibi geldi.</p>

  <p><i>Sienna buradaysa bile, onu fark etmek imkânsız,</i> diye düşündü.</p>

  <p>Bu sırada önlerinden geçen irikıyım bir adam, öksürerek merdivenlerden yukarı çıktı. Dönüp onun gidişini izleyen Brüder, adamı dikkatle inceledi. Langdon'ın da içine kurt düşmüştü; ama kendi kendine hayal kurduğunu söyledi.</p>

  <p>İskelenin üzerine tereddütle bir adım atan Brüder, farklı seçenekleri gözden geçirdi. Önlerindeki platform, Minotauros'un labirentine giren bir yola benziyordu. Bu tahta gezinti platformu üç kola ayrılıyor, her kolu yeniden başka kollara ayrılarak, kolonların arasına girip çıkan ve karanlığın içinde kıvrılarak suyun üzerinde duran bir labirent oluşturuyordu.</p>

  <p>Dante'nin başyapıtının ilk kantosunu hatırlayan Langdon kendi kendine, <i>kendimi karanlık bir ormanda buldum, çünkü doğru yoldan ayrılmıştım,</i> diye düşündü.</p>

  <p>Gezinti platformunun korkuluklarından suya baktı. Yaklaşık bir metre derinlikteydi ve şaşılacak kadar berraktı. İnce bir kum-balçık katmanıyla örtülmüş taş zemin seçilebiliyordu.</p>

  <p>Aşağıya şöyle bir bakan Brüder, biraz homurdandıktan sonra yeniden gözlerini içeriye çevirdi. "Zobrist'in kaydındakilere benzer bir şey görüyor musunuz?"</p>

  <p>Onları çevreleyen nemli, dik duvarları inceleyen Langdon, <i>her şey,</i> diye düşündü. Sağ tarafta, konser platformunun kalabalığından uzakta kalan en dip köşeyi gösterdi. "Orada bir yerde olduğunu düşünüyorum."</p>

  <p>Brüder başını salladı. "Benim içgüdülerim de aynını söylüyor."</p>

  <p>İkisi birlikte tahta gezinti platformunun sağ kolundan acele adımlarla geçip, batık sarayın en uzakta kalan köşesine yöneldiler.</p>

  <p>Onlar yürürken Langdon burada kimse fark etmeden ne kadar kolay gecelenebileceğini düşündü. Zobrist sırf o görüntüleri çekebilmek için bunu yapmış olabilirdi. Elbette eğer hafta boyu süren bu konserlerin finansmanını üstlendiyse, sarnıçta tek başına biraz vakit geçirmeyi de talep etmiş olabilirdi.</p>

  <p><i>Ama artık önemi yok.</i></p>

  <p>Artık daha hızlı yürüyen Brüder, sanki adımlarını istem dışı, yarım tonlu duraklamalarla hızlanan senfoninin temposuna uyduruyordu.</p>

  <p><i>Dante ile Vergilius'un cehenneme inişi.</i></p>

  <p>Langdon sağ taraftaki dik, yosunlu duvarları dikkatle incelerken, seyrettikleri kayıtla benzerlikler yakalamaya çalıştı. Gezinti platformunun her ayrımında sağa dönerek kalabalıktan uzaklaştılar. Geriye bakan Langdon, kat ettikleri mesafeyi görünce hayrete düştü.</p>

  <p>Etrafı dolaşan birkaç turistin yanından geçerken artık adeta koşuyorlardı. Sarnıcın en uzak köşelerine gittiklerinde, yok denecek kadar az insan olduğunu gördüler.</p>

  <p>Brüder ile Langdon artık yalnızdı.</p>

  <p>Brüder ümitsizce, "Bana her yer aynı gözüktü," dedi. "Nereden başlayacağız?"</p>

  <p>Langdon da onun kadar hayal kırıklığı yaşıyordu. Görüntüleri çok net hatırlıyordu; ama buradaki hiçbir şey ona tanıdık gelmiyordu.</p>

  <p>Onlar ilerlerken Langdon, gezinti platformunun kenarlarındaki yumuşak ışıkla aydınlatılmış bilgi tabelalarını inceledi. İçlerinden biri, on binlerce tonluk kapasitesinden bahsediyordu. Bir başkası, yapım aşamasında başka bir binadan getirilen, uyumsuz bir sütunu gösteriyordu. Bir diğeriyse, sarnıcın yapımı sırasında ölen köleler için ağladığı söylenen Gözyaşı Sütunu'ydu.</p>

  <p>Fakat Langdon'ın aniden durmasına sebep olan, üzerinde tek bir kelime yazılı tabelaydı.</p>

  <p>Yüzünü dönen Brüder de durmuştu. "Ne oldu?"</p>

  <p>Langdon eliyle işaret etti.</p>

  <p>Bir okla yolu gösteren tabelada, korkunç bir dişi canavarın ismi yazılıydı.</p>

  <p style="text-align: center;"><img alt="medusa" src="../Images/medusa.jpg" /></p>

  <p>Brüder tabelayı okuyup omuzlarını silkti. "Ne olmuş?"</p>

  <p>Langdon'ın kalbi hızla çarpıyordu. Medusa'nın , kendine bakanları taşa çeviren yılan saçlı korkunç bir yaratık olmakla kalmayıp aynı zamanda Yunan yeraltı yaratıklarının önemli bir üyesi olduğunu biliyordu... khthonik canavarlar denilen özel bir kategoriye aitti.</p>

  <blockquote style="margin: 20px 0 20px 40px; border: none; padding: 0px;">
    <p>Batık sarayın derinliklerine in...<br />
    orada, karanlığın içinde bekler khthonik canavar</p>
  </blockquote>

  <p><i>Yolu gösteriyor,</i> diye düşünen Langdon gezinti platformunda koşmaya başladı. Medusa tabelalarını takip eden Langdon karanlığın içinde zikzaklar çizerken Brüder ona yetişmekte zorlanıyordu. Sonunda sarnıcın en sağdaki duvarına yakın küçük bir seyir platformuyla son bulan çıkmaza geldiler.</p>

  <p>Karşısında akıl almaz bir tabela vardı.</p>

  <p>Suyun içinden, oyma mermerden devasa bir blok çıkıyordu: Saçlarında kıvrılan yılanlarla Medusa'nın başı. Baş aşağı yerleştirilmiş olması, buradaki mevcudiyetini daha da garip kılıyordu.</p>

  <p>Botticelli'nin <i>Cehennem Haritası'</i>nı hayalinde canlandıran ve Malebolge'ye yerleştirdiği günahkârları düşünen Langdon kendi kendine, <i>lanetlenenler gibi tepetakla çevrilmiş,</i> dedi.</p>

  <p>Korkulukların başındaki Langdon'ın yanına nefes nefese varan Brüder, baş aşağı duran Medusa'ya hayretle baktı.</p>

  <p>Artık sütunlardan birinin ayaklığı görevini gören bu oyma baş, olasılıkla başka bir yerden getirtilmiş ve bina yapımında ma liyet gerektirmeyen bir malzeme olarak kullanılmıştı. Medusa'nın baş aşağı durması, ters çevrilince kötü güçlerinin etkisiz kalacağı batıl inancından kaynaklanmış olmalıydı. Buna rağmen Langdon, zihnine hücum eden can sıkıcı düşüncelerden kurtulamıyordu.</p>

  <p><i>Dante'nin Cehennemi. Final. Toprağın merkezi. Yerçekiminin tersine döndüğü yer. Yukarının aşağı olduğu yer.</i></p>

  <p>Şimdi içine doğan şeyler yüzünden derisi karıncalanan Langdon, heykel başının etrafındaki kırmızımsı buğuya gözlerini kısarak baktı. Medusa'nın yılan dolu başının büyük kısmı suyun altında kalmıştı; ama yukarıda duran gözleri, sol taraftaki lagüne dönmüştü.</p>

  <p>Langdon korkarak korkuluklardan eğilip başını çevirdi ve heykelin, batık sarayın boş köşesine bakan gözlerini takip etti.</p>

  <p>Bir anda anladı.</p>

  <p><i>İşte burası orasıydı.</i></p>

  <p>Zobrist'in sıfır noktası.</p>
</body>
</html>
