<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>58. Bölüm</h1>

  <p>Sienna, "'Akıllı' mı?" dedi. "Anlamıyorum."</p>

  <p><i>Ben de anladığımı sanmıyorum.</i> Langdon yedi <i>P</i> harfinin altından ortaya çıkan, Dante'nin alnının içine süslü bir şekilde yazılmış kelimeyi inceledi.</p>

  <blockquote style="margin: 20px 0 20px 40px; border: none; padding: 0px;">
    <p>Akıllı</p>
  </blockquote>

  <p>Langdon kafasını kaldırıp, kendilerini günahlarından arındıramayan sefil ruhları yakıp yok eden şeytan mozaiğine baktı. Dante... <i>akıllı?</i> Ona hiçbir şey ifade etmiyorlardı.</p>

  <p>Sienna maskeyi Langdon'ın elinden alıp yakından incelerken, "Daha fazlası olmalı," dedi. Kısa bir süre sonra, başka bir şeyler daha fark etmiş gibi başını sallamaya başladı. "Evet, kelimenin yanlarına bak... her iki tarafında da başka yazılar var."</p>

  <p>Langdon dikkatle bakınca <i>akıllı</i> kelimesinin her iki yanında da nemli alçıtaşından belli belirsiz görünen yazıları fark etti. Sienna şevkle bezi alıp kelimenin etrafını ıslatmaya başladı ve ortaya eğik biçimde yazılmış yeni yazılar çıktı.</p>

  <blockquote style="margin: 20px 0 20px 40px; border: none; padding: 0px;">
    <p>Sizler ki, akıllı ve mantıklı kişilersiniz</p>
  </blockquote>

  <p>Langdon kısık sesle konuşmaya başladı. <i>"'Sizler ki, akıllı ve mantıklı kişilersiniz... bu garip dizelerin örtüsü altında gizlenen... benzetmeyi anlayabilirsiniz.'"</i></p>

  <p>Sienna gözlerini ona dikti. "Efendim?"</p>

  <p>Langdon heyecanla, "Dante'nin <i>Cehennem'</i>inin en meşhur üçlüklerinden biri," dedi. "Dante, akıllı okuyucularından şifreli dizelerdeki bilgeliği bulmalarını istiyor."</p>

  <p>Langdon öğrencilerine edebi sembolizmi öğretirken bu üçlüğü kullanırdı. Dizelerde bir yazar sanki kollarını çılgınlar gibi sallayarak, "Hey okuyucular! Burada çift anlamlı sembolik bir kelime var," diyordu.</p>

  <p>Sienna daha güçlü bir şekilde tekrar maskenin arkasını silmeye başladı.</p>

  <p>Langdon, "Dikkatli ol!" diye uyardı.</p>

  <p>Sienna hararetle alçıtaşını çıkarmaya çalışırken, "Haklısın," dedi. "Dante'nin sözlerinin geri kalanı burada, tam da senin hatırladığın gibi." Bezi suya batırıp temizlemeye devam etti.</p>

  <p>Langdon vaftiz kurnasındaki suyun çözülen alçıtaşıyla bulanıklaşmasını izledi. Bu kutsal kurnanın bir lavabo gibi kullanılmasından rahatsızlık duyarak, <i>San Giovanni'den özür diliyoruz,</i> diye içinden geçirdi.</p>

  <p>Sienna bezi sudan çıkarıp doğru düzgün sıkmadan, sırılsıklam bir şekilde maskenin ortasına koydu ve sanki bir çorba kâsesi yıkıyormuş gibi ovalamaya başladı.</p>

  <p>Langdon, "Sienna!" diye çıkıştı. "Bu çok eski bir..."</p>

  <p>Sienna maskenin içini silerken, "Arka tarafın <i>tamamı</i> yazıyla kaplı!" dedi. "Ve şeyle yazılmış..." Başını sola yatırıp maskeyi sağa doğru çevirdi, yan okumaya çalışıyor gibiydi.</p>

  <p>Hiçbir şey göremeyen Langdon, "Neyle yazılmış?" diye sordu.</p>

  <p>Sienna maskeyi iyice temizleyip temiz bir bezle kuruladı. Sonra, sonucu her ikisinin de inceleyebilmesi için Langdon'ın karşısına koydu.</p>

  <p>Langdon maskenin içini görünce gözlerine inanamadı. İçbükey yüzey yaklaşık yüz kelimeden oluşan bir metinle kaplıydı. Tepede, <i>Sizler ki, akıllı ve mantıklı kişilersiniz,</i> dizesiyle başlıyor, tek bir dize şeklinde devam ediyordu. Maskenin sağ tarafından aşağıya doğru kıvrılıyor, orada baş aşağı dönüp maskenin altından sola doğru kıvrıldıktan sonra sol taraftan yukarı doğru çıkıyordu Başlangıca ulaştığında biraz daha küçük bir çember çizerek aynı yolu tekrar ediyordu.</p>

  <p>Metnin izlediği yol, Araf Dağı'nın cennete çıkan spiral yolunun ürkütücü bir hatırlatmasıydı. Langdon'ın içindeki simgebilim uzmanı anında bu spirali fark etti: <i>Arşimet Spirali.</i> Ayrıca, <i>Sizler</i> kelimesinden ortadaki son noktaya kadar olan dönüş sayısının da tanıdık bir rakam olduğunu fark etti.</p>

  <p><i>Dokuz.</i></p>

  <p>Langdon maskeyi yavaş yavaş döndürüp, içbükey yüzeyde spiraller çizerek merkeze doğru ilerleyen metni okudu.</p>

  <p style="text-align: center;"><img alt="arsimet-spirali" src="../Images/arsimet-spirali.jpg" /><br /></p>

  <p>Langdon, "İlk üçlük Dante'den, neredeyse kelimesi kelimesine aynı," dedi. <i>"'Sizler ki, akıllı ve mantıklı kişilersiniz, bu garip dizelerin örtüsü altında gizlenen... benzetmeyi anlayabilirsiniz.'"</i></p>

  <p>Sienna, "Geri kalanı?" diye sıkıştırdı.</p>

  <p>Langdon başını iki yana salladı. "Hiç sanmıyorum. Benzer bir şiirsel dille yazılmış; ama Dante'nin olduğunu sanmıyorum. Birisi onun tarzını taklit etmiş gibi."</p>

  <p>Sienna, "Zobrist," diye fısıldadı. "Öyle <i>olmalı."</i></p>

  <p>Langdon başını salladı. Bu iyi bir tahmindi. Ne de olsa Zobrist, Botticelli'nin <i>Mappa dell'Inferno'</i>sunu deforme ederek, büyük sanat eserlerini kendi ihtiyaçlarına uyacak şekilde değiştirme eğiliminde olduğunu göstermişti.</p>

  <p>Langdon maskeyi tekrar çevirip okurken, "Metnin geri kalanı çok tuhaf," dedi. "Atların kafalarını kesmekten, körlerin kemiklerini çıkartmaktan bahsediyor." Maskenin tam ortasına dar bir daire şeklinde yazılmış son dizeyi okudu. Derin bir nefes aldı. "Ayrıca, 'kan kırmızısı sulardan' bahsediyor."</p>

  <p>Sienna kaşlarını kaldırdı. "Tıpkı, gümüş saçlı kadınla ilgili hayallerindeki gibi mi?"</p>

  <p>Langdon başını salladı. Metin kafasını karıştırmıştı. <i>Kan kırmızısı sularına gömülmüştür lagünün, ki yansıtmaz yıldızları.</i></p>

  <p>Langdon'ın omzunun üzerinden okuyan Sienna spiralin ortasındaki bir kelimeyi gösterdi. "Bak, bildiğimiz bir yer."</p>

  <p>Langdon daha önce metne göz atarken fark etmiş olduğu kelimeyi buldu. Dünyanın en muhteşem ve eşsiz şehirlerinden birinin ismiydi. Burasının aynı zamanda Dante Alighieri'nin ölümüne sebep olan hastalığa yakalandığı şehir olduğunu da bilen Langdon ürperdiğini hissetti.</p>

  <p><i>Venedik.</i></p>

  <p>Langdon ve Sienna sessizlik içinde birkaç dakika gizli anlamlı dizeleri incelediler. Ürkütücü ve rahatsızlık verici şiiri anlamak zordu. <i>Düka ve lagün</i> gibi kelimeler şiirin gerçekten de Venedik'e gönderme yaptığını kanıtlıyordu. Birbiriyle bağlantılı yüzlerce kanal ile lagünden oluşan ve yüzyıllarca Venedikli düka tarafından yönetilen eşsiz bir su dünyası şehriydi.</p>

  <p>Langdon ilk bakışta şiirin tam olarak Venedik'in neresini işaret ettiğini anlayamamıştı; ama şiirin, okuyucusundan yönlendirmelerini izlemesini istediği açıktı.</p>

  <blockquote style="margin: 20px 0 20px 40px; border: none; padding: 0px;">
    <p>"Ve kulağını yere daya, dinle suyun şırıltısını."</p>
  </blockquote>

  <p>Sienna onunla birlikte okurken, "Yeraltından bahsediyor," dedi.</p>

  <p>Langdon bir sonraki dizeyi okurken başını salladı.</p>

  <blockquote style="margin: 20px 0 20px 40px; border: none; padding: 0px;">
    <p>"Batık sarayın derinliklerine in, orada, karanlığın içinde bekler khthonik canavar."</p>
  </blockquote>

  <p>Sienna huzursuzlukla, "Robert?" dedi. "Ne tür bir canavar?"</p>

  <p>Langdon, "Khthonik," diye cevap verdi. "Kh harfi okunmaz. 'Yeraltında yaşayan' canavar demek."</p>

  <p>Vaftizhanenin içinde bir kilit dilinin yüksek şıngırtısı yankılanınca Langdon sözlerine devam edemedi. Turist girişinin kilidi biraz önce dışarıdan açılmıştı.</p>

  <p><br /></p>

  <p>Yüzü kurdeşen dökmüş adam, <i>"Grazie mille,"</i> dedi.</p>

  <p>Vaftizhane rehberi kimsenin görmediğinden emin olmak için etrafı kontrol ederek beş yüz doları cebine atarken tedirgin bir ifadeyle başını salladı.</p>

  <p>Rehber kapıyı, yüzü kurdeşenli adamın içeri girmesine yetecek kadar açarken, <i>"Cinque minuti,"</i><a href="../Text/Section0114.xhtml#Footnote0094" id="Feedback0094"><sup>[94]</sup></a> diye hatırlattı. Kapıyı kapatıp, adamı içeri kilitleyerek dışarıdan gelen tüm sesleri kesti. <i>Beş dakika.</i></p>

  <p>Rehber ilk başta, korkunç cilt hastalığına şifa bulmak için Amerika'dan San Giovanni Vaftizhanesi'nde dua etmeye geldiğini söyleyen adama hiç merhamet göstermemişti. Ama adam vaftizhanede tek başına geçireceği beş dakika karşılığında beş yüz dolar teklif edince birden anlayışlı olmaya karar vermişti. Ayrıca, hastalığı bulaşıcı görünen adamın bina açılana kadar üç saat yanında durmasını da istememişti.</p>

  <p>Adam sekizgen ibadethanenin içine girerken bakışları ister istemez yukarı doğru kaydı. <i>Vay canına.</i> Tavan şimdiye kadar gördüğü hiçbir şeye benzemiyordu. Üç başlı şeytanın doğrudan kendisine baktığını hisseden adam hemen bakışlarını aşağı indirdi.</p>

  <p>İçerisi terk edilmiş gibiydi.</p>

  <p><i>Hangi cehennemdeler?</i></p>

  <p>Adam salonu tararken bakışları ana mihraba takıldı. Dikdörtgen şeklinde bir nişin içine yerleştirilmiş dev bir mermer bloktan oluşmuştu, ziyaretçileri uzak tutmak için güvenlik direklerinin ve kordonlarının arkasında tutuluyordu.</p>

  <p>Mihrap, içeride saklanılabilecek tek yerdi. Ayrıca, kordonlardan biri hafifçe sallanıyordu, biraz önce yerinden oynamış gibiydi.</p>

  <p><br /></p>

  <p>Langdon ve Sienna mihrabın arkasında yere çömelmiş, sessizce bekliyorlardı. Maskeyle birlikte ana mihrabın arkasına saklanmadan önce kirli havluları toplayıp kurnanın kapağını düzeltmeyi başarmışlardı. Planları, salon turistlerle dolana kadar burada saklanmak ve sonra kalabalığın arasında dikkatli bir şekilde dışarı çıkmaktı.</p>

  <p>Vaftizhanenin kuzey kapısı kısa bir süreliğine açılmıştı. Çünkü Langdon meydandan gelen sesleri duymuştu; ama sonra kapı aniden kapanmış ve ortam yeniden sessizleşmişti.</p>

  <p>Langdon şimdi sessizlikte taş zeminde ilerleyen ayak seslerini duyabiliyordu.</p>

  <p><i>Vaftizhane rehberi mi? Turistlere kapıyı açmadan önce etrafı kontrol mü ediyor?</i> Vaftiz kurnasının üzerindeki lambayı kapatmaya zamanı olmamıştı ve adamın bunu fark edip etmeyeceğini merak ediyordu. <i>Fark etmedi gibi.</i> Hızla kendilerine doğru yaklaşan adımlar, biraz önce Langdon ve Sienna'nın üzerinden atladığı güvenlik kordonunun önünde durdu.</p>

  <p>Uzun bir sessizlik oldu.</p>

  <p>Bir erkek sesi öfkeyle, "Robert, benim," dedi. "Orada olduğunu biliyorum. Buraya gel ve açıklama yap."</p>
</body>
</html>
