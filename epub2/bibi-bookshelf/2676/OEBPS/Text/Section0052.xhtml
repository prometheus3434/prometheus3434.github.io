<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>44. Bölüm</h1>

  <p>Karşısında duran genç kadını süzen Marta Alvarez, geriye doğru dengesiz bir adım atıp kollarını kavuşturdu.</p>

  <p>Akıcı bir İtalyancayla konuşmaya devam eden Sienna, <i>"Mi dispiace,"</i> diye devam etti. <i>"Le abbiamo merıtito su molte cose."</i><a href="../Text/Section0114.xhtml#Footnote0084" id="Feedback0084"><sup>[84]</sup></a> Marta kadar şaşırmış görünen görevli, aynı pozisyonda kıpırdamadan duruyordu.</p>

  <p>Şimdi hızla konuşan Sienna, önceki gece Langdon'ın başında bir kurşun yarasıyla getirildiği Floransa'daki bir hastanede çalıştığını Marta'ya İtalyanca anlattı. Langdon'ın oraya nasıl geldiğini hiç hatırlamadığını ve güvenlik kaydına en az Marta kadar şaşırdığını açıkladı.</p>

  <p>Sienna, Langdon'a, "Ona yaranı göster," dedi.</p>

  <p>Marta, Langdon'ın keçeleşmiş saçlarının dibindeki dikişleri görünce, pencerenin denizliğine oturup birkaç saniye yüzünü ellerinin arasına aldı. Tüm bunlardan ne çıkaracağını bilmiyordu.</p>

  <p>Son on dakika içinde Marta, Dante'nin veba maskesinin kendisinin nöbeti sırasında çalındığını öğrenmekle kalmamış, hırsızlardan birinin saygın bir Amerikalı öğretim üyesi, diğerinin de şimdi ölmüş Floransalı bir meslektaşı olduğunu öğrenmişti. Bundan başka, Robert Langdon'ın büyük gözlü Amerikalı kız kardeşi olduğunu sandığı genç Sienna Brooks, yalana ortak olan bir doktor çıkmıştı... ve bunu akıcı bir İtalyancayla anlatmıştı.</p>

  <p>Langdon derin ve yumuşak bir sesle, "Marta," dedi. "İnanmanın güç geldiğini biliyorum; ama dün geceyi gerçekten hatırlamıyorum. Ignazio ile birlikte o maskeyi neden aldığımızı bilmiyorum."</p>

  <p>Marta, onun gözlerinden gerçeği söylediğini anladı.</p>

  <p>Langdon, "Maskeyi size iade edeceğim," dedi. "Söz veriyorum. Ama gitmemize izin vermezsen onu geri alamam. Durum karışık. Hemen gitmemize izin vermen lazım."</p>

  <p>Paha biçilmez maskenin geri gelmesini istese de Marta'nın kimseyi bir yere bırakmaya niyeti yoktu. <i>Polis nerede kaldı?!</i> Signoria Meydanı'nda tek başına duran polis arabasına baktı. Polislerin henüz müzeye gelememiş olması garipti. Ayrıca, sanki biri elektrikli testere kullanılıyormuş gibi, uzaktan gelen bir vınlama sesi duymuştu ve ses gittikçe artıyordu.</p>

  <p><i>Bu da ne?</i></p>

  <p>Langdon yalvaran bir sesle devam etti. "Marta, Ignazio'yu tanıyorsun. İyi bir nedeni olmasa asla o maskeyi almazdı. İşin içinde daha fazlası var. Maskenin sahibi Bertrand Zobrist aklı karışık bir adamdı. Korkunç bir işe bulaşmış olabileceğini düşünüyoruz. Açıklamaya vaktim yok; ama bize güvenmen için sana yalvarıyorum."</p>

  <p>Marta bakakalmıştı. Söylediklerinin hiçbiri mantıklı gelmiyordu.</p>

  <p>Marta'ya duygusuz gözlerini diken Sienna, "Bayan Alvarez," dedi. "Eğer geleceği ve bebeğinizi düşünüyorsanız, hemen gitmemize izin vermeniz lazım."</p>

  <p>Ellerini, korur gibi göbeğinin üstünde kavuşturan Marta, doğmamış çocuğuna yönelik örtülü tehditten hoşlanmamıştı.</p>

  <p>Dışarıdaki vınlama sesi artıyordu. Marta pencereden dışarı bakınca sesin kaynağını göremese de başka bir şey gördü.</p>

  <p>Gözleri büyüyen görevli de aynı şeyi görmüştü.</p>

  <p>Signoria Meydanı'ndaki kalabalık, iki siyah minibüsün arkasında siren çalmadan geçen polis arabası konvoyu için yol açıyordu. Minibüsler saray kapısının önünde patinaj yaparak durdu. İçinden, ellerinde büyük silahlarla siyah üniformalı askerler indi ve saraya doğru koştular.</p>

  <p>Marta birden korktu. <i>Bunlar da kim böyle?!</i></p>

  <p>Güvenlik görevlisi de onun kadar şaşırmışa benziyordu.</p>

  <p>Tiz vınlama sesi aniden kulak tırmalayıcı derecede artınca Marta, pencerenin dışında görüntüye giren küçük helikopteri fark etti ve endişeyle kendini geri çekti.</p>

  <p>Araç sanki içerideki insanlara bakıyormuş gibi, sadece on metre uzakta duruyordu. Ön tarafına yerleştirilmiş uzun, siyah silindirle yaklaşık bir metre uzunluğunda, küçük bir araçtı. Silindir tam üzerlerine doğrultulmuştu.</p>

  <p>Sienna, "Ateş edecek!" diye bağırdı. <i>"Sta per sparare! Tutti a terra."</i><a href="../Text/Section0114.xhtml#Footnote0085" id="Feedback0085"><sup>[85]</sup></a> Pencerenin denizliğinin altında dizlerinin üstüne çöktü; içgüdüsel olarak onu taklit eden Marta korkudan buz kesmişti. Refleks olarak silahlarını küçük araca çeviren görevliler de çömeldiler.</p>

  <p>Marta, pencerenin altındaki çömeldiği yerden, Sienna'ya tuhaf gözlerle bakan Langdon'ın, bir tehlike olduğuna inanmakta güçlük çekerek hâlâ ayakta durduğunu görebiliyordu. Sienna çömeldikten hemen sonra yeniden ayağa fırlayıp Langdon'ı bileğinden yakaladı ve onu koridora doğru çekiştirmeye başladı. Kısa süre sonra, binanın ana girişine doğru kaçıyorlardı.</p>

  <p>Dizlerinin üstünde dönen görevli, bir tetikçi gibi çömeldi. Silahını kaldırıp, kaçan İkiliye yöneltti.</p>

  <p>Marta ona, <i>"Non spari!"</i> diye emretti. <i>"Non possono scappare."</i><a href="../Text/Section0114.xhtml#Footnote0086" id="Feedback0086"><sup>[86]</sup></a></p>

  <p>Langdon ile Sienna köşeyi dönerek gözden kaybolurken Marta, diğer yönden gelen yetkililerle karşılaşmalarının an meselesi olduğunu düşünüyordu.</p>

  <p><br /></p>

  <p>Geldikleri yoldan geriye Langdon'la birlikte koşan Sienna, "Daha hızlı!" dedi. Polisle karşılaşmadan ana girişe varabilmeyi ummuştu; ama şimdi bu ihtimalin sıfıra yakın olduğunu görüyordu.</p>

  <p>Langdon'ın da benzer şüpheleri olduğu belliydi. Koridorların kesiştiği bir noktada aniden durdu. "Bu şekilde asla buradan çıkamayacağız."</p>

  <p>"Haydi!" Sienna ona peşinden gelmesini işaret ediyordu. "Robert burada böyle duramayız!"</p>

  <p>Küçük, loş bir odayla sonlanıyormuş gibi görünen sol taraftaki kısa koridora bakan Langdon, dikkatini başka bir yere yoğunlaştırmış gibiydi. Odanın duvarları eski haritalarla kaplıydı, ortasındaysa devasa bir demir küre duruyordu. Büyük metal yuvarlağa bakan Langdon, önce yavaş sonra hızlı bir şekilde başını salladı.</p>

  <p>Demir küreye doğru koşan Langdon, "Buradan," dedi.</p>

  <p><i>Robert!</i> Sienna, kendi aklından geçenin tersini yaptı. Koridor, müzenin iyice içlerine uzanarak çıkıştan uzaklaşıyordu.</p>

  <p>Sonunda ona yetiştiğinde, "Robert?" derken soluğunu yuttu. "Nereye gidiyoruz?!"</p>

  <p>"Ermenistan'dan geçeceğiz," diye cevap verdi.</p>

  <p>"Ne?!"</p>

  <p>Bakışlarını ileri diken Langdon, "Ermenistan," diye yineledi. "Güven bana."</p>

  <p><br /></p>

  <p>Bir kat aşağıda, Beş Yüz Salonu'nun balkonundaki korkmuş turistlerin bakışlarından uzakta, Brüder'in TTD ekibi yanından geçip gürültüyle müzeden içeri girerken Vayentha başını eğdi. Polis alanı kapatırken, aşağıdaki kapıların çarpma sesi koridorda yankılandı.</p>

  <p>Langdon gerçekten de buradaysa kapana kısılmıştı.</p>

  <p>Ne yazık ki Vayentha da öyle.</p>
</body>
</html>
