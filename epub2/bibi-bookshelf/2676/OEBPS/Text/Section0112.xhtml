<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>104. Bölüm</h1>

  <p>Soluk öğleden sonra güneşi Piazza del Duomo'nun üzerinde batarken, Giotto'nun Çan Kulesi'nin beyaz mermerlerini parlatarak Floransa'nın muhteşem Santa Maria del Fiore Katedrali'nin üzerinde uzun gölgeler yaratıyordu.</p>

  <p>Robert Langdon katedrale girip bir sandalyeye oturduğunda Ignazio Busoni'nin cenaze töreni başlamak üzereydi. Ignazio'nun anısına burada, yıllarca göz kulak olduğu ebedi bazilikada bir tören düzenlendiği için çok memnundu.</p>

  <p>Çarpıcı dış görünüşüne rağmen, katedralin içi sade, boş ve basitti. Bununla birlikte, sade ibadethanede o gün adeta bir kutlama havası yaşanıyordu. Devlet görevlileri, arkadaşlar ve sanat dünyasından meslektaşlar, <i>il Duomo</i> diye çağırdıkları babacan adamı anmak için İtalya'nın dört bir yanından kiliseye akmışlardı.</p>

  <p>Medya, Busoni'nin Duomo'nun etrafında gece yürüyüşü yaparken vefat ettiğini yazmıştı.</p>

  <p>Cenazenin havası şaşırtıcı bir şekilde neşeliydi. Arkadaşları ve ailesi esprili yorumlar yapıyor, bir meslektaşı Busoni'nin Rönesans sanatına duyduğu sevginin, kendisinin de kabul ettiği gibi ancak spagetti Bolognese ve karamel budino ile karşılaştırılabileceğini anlatıyordu.</p>

  <p>Törenden sonra yas tutanlar kaynaşarak Ignazio'nun hayatından olaylar anlatırlarken Langdon, Duomo'nun içinde dolaşıp Ignazio'nun çok sevdiği sanat eserlerini inceledi... Vasari'nin <i>Son Hüküm'</i>ü, Donatello ve Ghiberti'nin vitray pencereleri, Uccello'nun saati ve çoğu zaman gözden kaçan yerleri süsleyen mozaik döşemeler.</p>

  <p>Bir ara Langdon kendisini tanıdık bir yüzün; Dante Alighieri'nin karşısında buldu. Michelino'nun efsanevi freskinde yer alan büyük şair elinde <i>İlahi Komedya</i> başyapıtıyla Araf Dağı'nın önünde duruyordu.</p>

  <p>Langdon, yazdığı epik şiirin asla hayal edemeyeceği bir gelecekte, yüzyıllar sonra dünyada yaratacağı etkiyi bilseydi Dante'nin ne düşüneceğini merak etti.</p>

  <p>Yunan filozofların şöhretle ilgili görüşlerini hatırlayarak, <i>ebedi yaşama kavuştu,</i> diye düşündü. <i>İnsanlar ismini andıkça, yaşamaya devam edeceksin.</i></p>

  <p>Langdon, Piazza Sant'Elisabetta'dan Floransa'nın lüks Brunelleschi Otel'ine vardığında akşam olmuştu. Odasında, kendisini bekleyen büyük paketi görünce rahatladı.</p>

  <p>Sonunda gelmişti.</p>

  <p><i>Sinskey'den istediğim paket.</i></p>

  <p>Langdon aceleyle kutunun üzerindeki bandı kesip özenle paketlenip baloncuklu naylona sarılmış paketi çıkardı.</p>

  <p>Kutunun içindeki ekstra eşyaları görünce şaşırdı. Elizabeth Sinskey belli ki, onun istediğinden fazlasını ele geçirmek için nüfuzunu kullanmıştı. Kutunun içinde Langdon'ın giysileri bulunuyordu; gömleği, haki pantolonu, yıpranmış Harris Tweet ceketi özenle temizlenmiş ve ütülenmişti. Güzelce boyanmış deri mokasenleri, pasaportu ve cüzdanı da kutunun içindeydi.</p>

  <p>Ama gördüğü son eşya Langdon'ın kıkırdamasına neden oldu. Bu tepkisinin nedeni; kısmen eşyanın geri dönmüş olmasından duyduğu huzur... kısmen de onu bu kadar önemsediği için duyduğu mahcubiyetti.</p>

  <p><i>Mickey Mouse saatim.</i></p>

  <p>Langdon koleksiyoncular için üretilen saatini bileğine taktı. Tenine değen sıcak deri kendini tuhaf bir şekilde güvende hissetmesine neden oldu. Elbiselerini giyip ayağına kendi mokasenlerini geçirdiğinde tekrar kendisi gibi hissetmeye başlamıştı.</p>

  <p>Langdon komiden aldığı Brunelleschi Otel'in alışveriş çantasına koyduğu korumalı paketle otelden çıktı. Alışılmadık derecede sıcak olan hava, Via dei Calzaiuoli'den Palazzo Vecchio'nun çan kulesine doğru yaptığı yürüyüşte etkisini artırıyordu.</p>

  <p>Langdon içeri girince güvenlik ofisine gidip ismini listeden kontrol ettirdi; Marta Alvarez'i görecekti. Hâlâ turist kaynayan Beş Yüz Salonu'na yönlendirildi. Tam zamanında gelmiş olan Langdon, Marta'nın onu girişte karşılayacağını düşünüyordu; ama Marta ortalıkta yoktu.</p>

  <p>Yanından geçen bir rehbere, <i>"Scusi?"</i> diye seslendi. <i>"Dove passo trovare Marta Alvarez?"</i><a href="../Text/Section0114.xhtml#Footnote0117" id="Feedback0117"><sup>[117]</sup></a></p>

  <p>Rehberin yüzü kocaman bir gülümsemeyle aydınlandı. <i>"Signora Alvarez?! Burada yok! Bebek oldu! Catalina! Molto belle!"</i><a href="../Text/Section0114.xhtml#Footnote0118" id="Feedback0118"><sup>[118]</sup></a></p>

  <p>Marta'nın iyi haberlerini almak Langdon'ı çok mutlu etmişti. <i>"Ahh... che bello,"</i><a href="../Text/Section0114.xhtml#Footnote0119" id="Feedback0119"><sup>[119]</sup></a> diye karşılık verdi. <i>"Stupendo!"</i><a href="../Text/Section0114.xhtml#Footnote0120" id="Feedback0120"><sup>[120]</sup></a></p>

  <p>Rehber hızla uzaklaşırken, Langdon elindeki paketle ne yapacağını düşündü.</p>

  <p>Hızlı bir karar vererek kalabalık Beş Yüz Salonu'ndan geçti. Güvenlik görevlilerine görünmemeye çalışarak Vasari'nin duvar resminin altından geçerek saray müzesine doğru ilerledi.</p>

  <p>Sonunda, müzenin dar <i>andito</i> geçidine vardı. Karanlık ve güvenlik kordonuyla kapatılmış geçidin girişindeki tabelada; CHIUSO yazıyordu. <i>Kapalı.</i></p>

  <p>Langdon etrafı kontrol ettikten sonra kordonun altından geçip karanlık mekâna girdi. Alışveriş torbasının içinden korumalı paketi çıkarıp baloncuklu naylonu açtı.</p>

  <p>Dante'nin maskesi tekrar karşısındaydı. Langdon'ın isteği üzerine Venedik tren istasyonundaki emanet dolabından alman kırılgan alçı hâlâ orijinal Ziploc torbanın içinde duruyordu. Maske küçük bir istisna dışında mükemmel durumdaydı. Spiraller çizerek zarif bir şekilde yazılmış şiir arka tarafında duruyordu.</p>

  <p>Langdon antika vitrine baktı. <i>Dante'nin ölüm maskesi yüzü görünecek şekilde sergileniyor... kimse arkadaki yazıları fark etmeyecektir.</i></p>

  <p>Maskeyi dikkatli bir şekilde Ziploc torbasından çıkardı. Sonra, çok nazik bir şekilde vitrinin içindeki çiviye astı. Maske tanıdık kırmızı kadife dekorunun üzerine yerleşti.</p>

  <p>Langdon vitrinin kapağını kapatıp bir süre Dante'nin solgun yüzüne baktı. Karanlık odada hayali bir varlık gibiydi. <i>Sonunda, yuvasında.</i></p>

  <p>Odadan çıkmadan önce kapı girişinde duran güvenlik kordonlarını ve tabelayı kaldırdı. Galeriden geçerken genç bir kadın rehberin yanında durdu.</p>

  <p>Langdon, <i>"Signorina?"</i> dedi. "Dante'nin ölüm maskesinin üzerindeki ışıkların açılması gerekiyor. Karanlıkta onu görmek çok zor."</p>

  <p>Genç kadın açıklamaya çalıştı. "Çok üzgünüm; ama sergi kapalı. Dante'nin ölüm maskesi artık orada değil."</p>

  <p>Langdon şaşırmış gibi yaparak, "Çok garip," dedi. "Az önce ona bakıyordum."</p>

  <p>Kadının yüzünden şaşkınlığı okunuyordu.</p>

  <p>Genç kadın telaşla <i>andito'</i>ya doğru koşarken, Langdon sessizce müzeden çıktı.</p>
</body>
</html>
