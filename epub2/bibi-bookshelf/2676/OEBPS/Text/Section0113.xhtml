<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Sonsöz</h1>

  <p>Koyu renkli Biskay Körfezi'nin otuz dört bin fit üstündeki Alitalia, ay ışığının aydınlattığı gecede batıdaki Boston'a doğru ilerliyordu.</p>

  <p>Uçaktaki Langdon, <i>İlahi Komedya'</i>nın karton ciltli bir baskına dalıp gitmişti. Şiirin hareketli örüşük uyağı<a href="../Text/Section0114.xhtml#Footnote0121" id="Feedback0121"><sup>[121]</sup></a> jet motorlarının gümbürtüsüyle birleşince onu adeta hipnotize etmişti. Dante'nin sözleri adeta sayfadan havalanıyor, sanki onun için şu an yazılmış gibi kalbinde yankılanıyordu.</p>

  <p>Dante'nin şiirinin cehennemin gizeminden daha çok, durum her ne kadar yıldırıcı olsa da insan ruhunun mücadeleciliğiyle ilgili olduğunu şimdi hatırlıyordu.</p>

  <p>Pencerenin dışındaki göz kamaştırıcı dolunay, diğer gökyüzü cisimlerini perdeliyordu. Boşluğa bakan Langdon, son birkaç gün içinde olanları düşünmeye daldı.</p>

  <p><i>Cehennemin en karanlık yerleri, buhran zamanlarında tarafsız kalanlara ayrılmıştır.</i> Langdon bu sözlerin ne anlama geldiğini şimdi çok net anlıyordu: <i>Tehlikeli zamanlarda, harekete geçmemekten daha büyük bir günah yoktur.</i></p>

  <p>Langdon kendisinin de dünyada yaşayan milyonlar kadar bu konuda suçlu olduğunu biliyordu. Söz konusu dünya meseleleri olduğunda inkâr, küresel bir salgın haline gelmişti. Langdon bunu unutmamak için kendi kendine söz verdi.</p>

  <p>Uçak batıya doğru ilerlerken, gelecek üzerine konuşmak ve değişen dünyanın sorunlarını araştırmak üzere toplantıya giden Cenevre'deki iki cesur kadını düşündü.</p>

  <p>Pencerenin dışında, ufukta beliren bulutlar yavaşça yaklaşıyordu. Sonunda ayın önüne geçerek parlak ışığını kestiler.</p>

  <p>Koltuğunda gevşeyen Robert Langdon uyumaya karar verdi.</p>

  <p>Tepe ışığını kapatırken, gözlerini son kez gökyüzüne çevirdi. Dışarıda yeni çöken karanlığın içinde dünya değişmişti. Gökyüzü, adeta bir duvar halısı gibiydi, parlayan yıldızlardan.</p>

  <p style="text-align: center;"><b>Son</b></p>
</body>
</html>
