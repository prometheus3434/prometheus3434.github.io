<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>51. Bölüm</h1>

  <p>Via Santa Margherita'nın üzerindeki Casa di Dante, taş cephenin yarısından yola kadar sarkan büyük MUSEO CASA DI DANTE pankartıyla kolaylıkla fark edilir.</p>

  <p>Sienna kuşkulu gözlerle bayrağa baktı. "Dante'nin evine mi gidiyoruz?"</p>

  <p>Langdon, "Pek sayılmaz," dedi. "Dante'nin evi, sokağın köşesindeydi... Burası daha çok, Dante müzesi." Langdon, bir keresinde sergilenen sanat eserlerini merak ederek müzeye girmiş; ama içeride sadece Dante ile ilgili ünlü eserlerin reprodüksiyonlarının olduğunu görmüştü. Yine de hepsini tek bir çatının altında görmek ilginçti.</p>

  <p>Sienna aniden iyimser bir ifadeyle, "Sence, içeride <i>İlahi Komedya'</i>nın eski bir kopyası da var mıdır?" diye sordu.</p>

  <p>Langdon gülümsedi. "Hayır, ama üzerinde mikroskobik harflerle Dante'nin <i>İlahi Komedya'</i>sının tüm metninin yazılı olduğu kocaman posterler sattıkları bir hediyelik eşya dükkânı olduğunu biliyorum."</p>

  <p>Sienna hafiften yılmış bir ifadeyle ona baktı.</p>

  <p>"Anladım. Ama hiç yoktan iyidir. Sorun şu ki, gözlerim artık gidiyor, bu yüzden minik harfli yazıları sen okumak zorunda kalacaksın."</p>

  <p>Onların kapıya yaklaştıklarını gören yaşlı bir adam, <i>"È chiusa,"</i> diye seslendi. <i>"È il giorno di riposo."</i></p>

  <p><i>Şabat yüzünden kapalı mı?</i> Langdon'ın yine kafası karışmıştı. Sienna'ya baktı. "Bugün... pazartesi değil mi?"</p>

  <p>Sienna başını sallayarak onayladı. "Floransalılar Pazartesi Sebt'ini tercih ederler."</p>

  <p>Aniden şehrin alışılmadık haftalık takvimini hatırlayan Langdon inler gibi bir ses çıkardı. Turist dolarları hafta sonları daha çok aktığı için birçok Floransalı tüccar Hıristiyan "dinlenme gününü" pazardan pazartesiye kaydırarak, Sebt gününün kâr hanelerinde açığa sebep olmasını engellemişlerdi.</p>

  <p>Langdon bu yüzden, diğer seçeneğin de saf dışı kaldığını anladı. Floransa'daki en sevdiği kitapçılardan biri olan Paper Exchange'de <i>İlahi Komedya'</i>nın kopyalarını bulabilme ihtimali de suya düşmüştü.</p>

  <p>Sienna, "Başka fikrin var mı?" diye sordu.</p>

  <p>Langdon uzun bir süre düşündükten sonra sonunda başını evet anlamında salladı. "Köşede, Dante hayranlarının toplandıkları bir yer var. Eminim, orada ödünç alabileceğimiz bir kopya vardır."</p>

  <p>Sienna, "O da büyük ihtimalle kapalıdır," dedi. "Neredeyse şehirdeki her yer Şebt'i pazardan pazartesiye alıyor."</p>

  <p>Langdon gülümseyerek, "Burası böyle bir şey yapmayı aklından bile geçirmez," dedi. "Orası bir kilise."</p>

  <p><br /></p>

  <p>Elli metre arkalarında kalabalığın arasında pusuya yatmış olan kurdeşenli ve altın küpeli adam duvara yaslanmış soluklanmaya çalışıyordu. Nefes almakta gittikçe daha çok zorlanıyordu ve yüzündeki döküntüye, özellikle de gözlerinin üzerindeki hassas derinin kaşıntısına dayanmak neredeyse imkânsızdı. Plume Paris gözlüğünü çıkartıp cildine zarar vermemeye çalışarak gömleğinin koluyla göz çukurlarım ovuşturdu. Gözlüğünü yeniden takınca avının ilerlediğini gördü. Elinden geldiğince yavaşça nefes almaya çalışarak peşlerinden gitti.</p>

  <p><br /></p>

  <p>Langdon ve Sienna'nın birkaç blok arkasında, Beş Yüz Salonu'nun içinde Ajan Brüder çok iyi tanıdığı kirpi saçlı kadının yerde yatan kemikleri kırılmış cesedine bakıyordu. Çömelip, kadının tabancasını aldı. Şarjörünü dikkatli bir şekilde çıkardıktan sonra tabancayı adamlarından birine verdi.</p>

  <p>Hamile müze yöneticisi Marta Alvarez kenarda duruyordu. Brüder'e, geçen akşamdan beri Robert Langdon ile ilgili yaşananların kısa; ama şaşırtıcı bir özetini vermişti. Bu bilgiler arasında Brüder'in hâlâ hazmetmeye çalıştığı bir bölüm vardı.</p>

  <p><i>Langdon hafızasını kaybettiğini iddia ediyor.</i></p>

  <p>Brüder cep telefonunu çıkartıp tuşladı. Diğer uçtaki hat üç kez çaldıktan sonra patronu soğuk ve titrek bir sesle cevapladı.</p>

  <p>"Evet, Ajan Brüder? Anlat."</p>

  <p>Brüder her sözünün iyice anlaşılması için yavaş yavaş konuştu. "Hâlâ Langdon ve kızı arıyoruz; ama yeni bir gelişme var." Brüder duraksadı. "Eğer doğruysa... bu her şeyi değiştirir."</p>

  <p><br /></p>

  <p>Amir, kendine yeni bir viski doldurma isteğine karşı koymaya çalışarak ofisinde volta atıyor, kendini bu büyüyen krizle kafa kafaya mücadele etmeye zorluyordu.</p>

  <p>Kariyerinde asla bir müşterisine ihanet etmemiş veya bir anlaşmayı bozmamıştı ve şimdi de böyle bir şeyi yapmak niyetinde değildi. Aynı zamanda, amacı kendisinin de tahmin ettiğinden çok farklı olan bir senaryoya bulaşmış olduğundan şüpheleniyordu.</p>

  <p><i>Konsorsiyum her zaman güçlü düşmanlarla karşılaşmıştır.</i></p>

  <p>Konsorsiyum, kararlaştırıldığı gibi Zobrist ile olan anlaşmalarını hiç soru sormadan yerine getirmişti. Anlaşmaları boyunca bilimadammm yerini bulmaya çalışan Sinskey'nin çabalarını engellemişti.</p>

  <p>Anlaşmanın süresinin dolmasına bir haftadan kısa bir süre kala, Sinskey bir şekilde Zobrist'in Floransa'da olduğunu öğrenmiş, taciz ve takipleriyle sonunda adamın intiharına sebep olmuştu.</p>

  <p>Amir, kariyerinde ilk kez bir müşterisini korumakta başarısız olmuştu ve bu onu yiyip bitiriyordu.</p>

  <p>Ayrıca, Zobrist'in ölümünün tuhaf ayrıntıları da vardı.</p>

  <p><i>Kaçırılmadı... intihar etti.</i></p>

  <p><i>Zobrist neyi saklıyordu?</i></p>

  <p>Bilim adamının ölümünden sonra Sinskey, Zobrist'in emanet kasasındaki bir eşyaya el koymuştu ve Konsorsiyum şimdi Floransa'da Sinskey ile kafa kafaya bir mücadelenin içindeydi. Bu, tehlikeli bir hazine avıydı.</p>

  <p><i>Neyi bulmak için?</i></p>

  <p>Amir'in gözleri tekrar kitaplığa ve Zobrist tarafından kendisine yakın zaman önce verilen ağır kitaba kaydı.</p>

  <p><i>İlahi Komedya.</i></p>

  <p>Amir kitabı alıp masasına taşıdı. Sertçe üzerine bıraktı ve titrek parmaklarla kapağını açıp ilk sayfadaki yazıyı okudu.</p>

  <blockquote style="margin: 20px 0 20px 40px; border: none; padding: 0px;">
    <p><i>Sevgili dostum, bu yolda bana yardım ettiğin için teşekkür ederim.</i></p>

    <p><i>Dünya da sana teşekkür ediyor.</i></p>
  </blockquote>

  <p>Amir, <i>öncelikle,</i> diye düşündü. <i>Biz dost değildik.</i></p>

  <p>Yazıyı üç kere daha okudu. Sonra, gözlerini müşterisinin takvimin üzerine çizdiği parlak kırmızı daireye çevirdi, ertesi günün tarihini işaretlemişti.</p>

  <p><i>Dünya da sana teşekkür ediyor?..</i></p>

  <p>Dönüp uzun bir süre ufka doğru baktı.</p>

  <p>Sessizlikte, video kaydını düşünürken Knowlton'ın telefon konuşmasındaki sesini hatırladı. <i>"Efendim, bu kaydı yüklemeden önce izlemek isteyeceğinizi düşünüyorum... içeriği biraz rahatsız edici."</i></p>

  <p>Yaptıkları konuşmayı düşündükçe Amir'in şaşkınlığı sürüyordu. Knowlton onun en iyi yöneticilerinden biriydi ve böyle bir istekte bulunmak onun karakterine hiç uymuyordu. Bölümlere ayırma protokolünün dışında bir öneride bulunmaması gerektiğini de çok iyi biliyordu.</p>

  <p><i>İlahi Komedya'</i>yı rafa kaldırdıktan sonra viski şişesine doğru yürüyüp kendine yarım bardak doldurdu.</p>

  <p>Vermesi gereken çok zor bir karar vardı.</p>
</body>
</html>
