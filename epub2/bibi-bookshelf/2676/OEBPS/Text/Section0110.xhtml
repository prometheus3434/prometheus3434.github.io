<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>102. Bölüm</h1>

  <p>İsviçre Konsolosluğu'nun lobisindeki saat, gece 01.00'i vuralı çok oluyordu.</p>

  <p>Sinskey'nin masasındaki not defteri yazılar, sorular ve grafiklerden oluşmuş bir yama işini andırıyordu. Dünya Sağlık Örgütü'nün direktörü beş dakikadır ne kımıldıyor, ne konuşuyor, sadece pencerenin yanında durmuş geceye bakıyordu.</p>

  <p>Arkasında, Langdon ve Sienna sessizce oturup beklerken Türk kahvelerini içiyorlardı. Çekilmiş çekirdeklerin yoğun kokusu odayı doldurmuştu.</p>

  <p>Duyulan tek ses, tepedeki floresan ışıklarının vınlamasıydı.</p>

  <p>Sienna nabız atışlarını hissederken gerçeğin tüm acımasız detaylarını dinlemiş olan Sinskey'nin ne düşündüğünü merak ediyordu. <i>Bertrand'ın virüsü bir kısırlık salgını yayacak. İnsan nüfusunun üçte biri kısır kalacak.</i></p>

  <p>Sienna açıklama sırasında Sinskey'nin ölçülü; ama anlaşılır duygu değişimlerini izlemişti. İlk önce, Zobrist'in gerçekten de havadan bulaşan bir vektör virüsü yaratmış olduğu gerçeğini sersemlemiş bir ifadeyle kabullenmişti. Sonra, virüsün insanları öldürmek için yaratılmadığını öğrendiğinde yüzünde bir umut ifadesi belirmişti. Sonra... gerçeği kavrayıp dünya nüfusunun büyük çoğunluğunun kısır kalacağının farkına varırken dehşete kapılmıştı. Virüsün insan <i>fertilite'</i>sine saldırdığını öğrenen Sinskey'nin derinden etkilendiği çok belliydi.</p>

  <p>Sienna ise rahatladığını hissediyordu. Bertrand'ın mektubunun tüm içeriğini DSÖ direktörüyle paylaşmıştı. <i>Başka sırrım kalmadı.</i></p>

  <p>Langdon, "Elizabeth?" diye seslendi.</p>

  <p>Sinskey yavaş yavaş düşüncelerinden sıyrıldı. Onlara doğru döndüğünde <i>yüzünde bitkin bir ifade vardı.</i> Boğuk bir sesle, "Sienna," diye söze başladı. "Verdiğin bilgiler, bu krizle baş etmek için bir strateji belirlerken çok yardımcı olacak. Samimiyetini takdir ediyorum. Bildiğin gibi, evrensel vektör virüsleri, büyük nüfuslara bağışıklık kazandırmanın bir yolu olarak <i>teorik açıdan</i> tartışılıyor; ama herkes teknolojinin bunun için henüz çok yetersiz olduğu kanısında." Sinskey masasına geri dönüp oturdu.</p>

  <p>Başını iki yana sallayarak, "Beni affet," dedi. "Şu anda tüm bunlar bana bilimkurgu gibi geliyor."</p>

  <p>Sienna, <i>hiç şaşırtıcı değil,</i> diye düşündü. Tıp alanındaki her kuantum sıçraması bu şekilde karşılanırdı; penisilin, anestezi, X-ışınları, insanoğlunun mikroskoptan ilk kez bakarak bir hücre bölünüşünü izleyişi.</p>

  <p>Dr. Sinskey not defterine baktı. "Birkaç saat içinde, Cenevre'de soru yağmuruna tutulacağım. Eminim ki ilk soru, bu virüsü etkisiz hale getirmenin bir yolu olup olmadığı olacak."</p>

  <p>Sienna ona hak verdi.</p>

  <p>Sinskey, "Ve," diye devam etti. "İlk çözüm önerisinin, Bertrand'ın virüsünü analiz etmek, onu mümkün olduğu kadar iyi anlamak, sonra da ondan ikinci bir tür; DNA'larımızı eski haline dönüştürmek için <i>yeniden programlayacağımız</i> bir tür yaratmaya çalışmak olacağını tahmin edebiliyorum." Sinskey bakışlarını tekrar Sienna'ya çevirdiğinde iyimser görünmüyordu. "Karşıt bir virüs olup olmadığını zaman gösterecek; ama farazi konuşursak, bu yaklaşım hakkındaki fikirlerini duymak istiyorum."</p>

  <p><i>Benim fikirlerimi mi?</i> Sienna içgüdüsel olarak Langdon'a baktı. Profesör başını sallayarak ona açık bir mesaj verdi: <i>Bu kadar anlattın. Aklındakini söyle. Gerçeği gördüğün gibi söyle.</i></p>

  <p>Sienna öksürerek Sinskey'ye döndü ve net, güçlü bir sesle konuşmaya başladı. "Hanımefendi, genetik mühendisliği Bertrand ile yıllardır içinde bulunduğum bir dünya. Bildiğiniz gibi, insan genomu son derece hassas bir yapı... iskambil kâğıdından yapılmış bir eve benziyor. Ayarlamalar yaptıkça istemeden yanlış kartı oynatmamız ve hepsini birden yıkmamız mümkün. Kişisel fikrim, yapılmış olanı bozmaya çalışmanın tehlikeli olacağı yönünde. Bertrand üstün yetenekleri ve önsezileri olan bir genetik mühendisiydi. Meslektaşlarının birçok yıl ilerisindeydi. Şu anda, düzeltmek uğruna insan genini kurcalaması için kimseye güvenebileceğimi sanmıyorum. İşe yarayabilecek bir şey yaratsanız bile, bunu denemek tüm nüfusa yeni bir şey <i>bulaştırmayı</i> da beraberinde gerektirecek."</p>

  <p>Duydukları karşısında hiç şaşırmayan Sinskey, "Çok doğru," dedi. "Ama tabii, daha büyük bir sorun var. Onu etkisizleştirmek <i>istemeyebiliriz."</i></p>

  <p>Sözleri Sienna'yı hazırlıksız yakalamıştı. "Efendim?"</p>

  <p>"Bayan Brooks, Bertrand'ın metotlarını onaylamıyor olabilirim; ama dünyanın haliyle ilgili değerlendirmesi doğru. Bu gezegen aşırı nüfus artışıyla karşı karşıya. Bertrand'ın virüsünü uygun bir alternatif plan yapmadan etkisiz hale getirmeyi başarırsak... başa döneriz."</p>

  <p>Sienna'nın şaşkınlığı o kadar belirgindi ki Sinskey yorgun bir ifadeyle gülümseyerek, "Benden duymayı beklemediğin bir bakış açısı mı?" diye ekledi.</p>

  <p>Sienna başını iki yana salladı. "Sanırım, artık ne beklemem gerektiğini bilmiyorum."</p>

  <p>Sinskey, "O zaman, belki seni tekrar şaşırtabilirim," dedi. "Daha önce de söylediğim gibi, dünyadaki önemli sağlık kuruluşlarının liderleri birkaç saat içinde bu krizi tartışmak ve bir eylem planı hazırlamak için Cenevre'de toplanacaklar. DSO'de geçirdiğim zaman boyunca bu büyüklükte bir toplantının daha yapıldığını hatırlamıyorum." Genç doktora baktı. "Sienna, masada <i>senin de</i> bulunmanı istiyorum."</p>

  <p>Sienna, "Benim mi?" diye sordu. "Ben genetik mühendisi değilim. Size bildiğim her şeyi anlattım." Sinskey'nin not defterini gösterdi. "Verebileceğim tüm bilgiler notlarınızın arasında."</p>

  <p>Langdon, "Tam olarak değil," diyerek araya gidi. "Sienna, bu virüsle ilgili anlamlı tartışmalar yapabilmesi için bir <i>kaynağa</i> ihtiyaç olacak. Dr. Sinskey ve ekibi bu krize verecekleri tepkiyi belirlemek için etik bir çatı oluşturmak zorundalar. Dr. sinskey bu diyaloğa katkıda bulunabilecek bir pozisyonda olduğuna inanıyor."</p>

  <p>"Benim etik çatımın DSÖ'yü memnun edeceğini pek sanmıyorum."</p>

  <p>Langdon, "Büyük ihtimalle etmeyecek," dedi. "Bu yüzden orada bulunmalısın. Sen yeni nesil filozoflardansın. Karşıt görüş sağlıyorsun. Bertrand gibi vizyon sahibi kişilerin; görüşleri çok kuvvetli olduğu için sorunları kendileri çözmeye çalışan zeki bireylerin zihniyetlerini anlamalarına yardımcı olabilirsin."</p>

  <p>"Bertrand ilk değildi."</p>

  <p>Sinskey araya girerek, "Hayır," dedi. "Ve son da olmayacak. Her ay Dünya Sağlık Örgütü, bilimadamlarını bilimin gri alanlarıyla amatörce uğraştıkları laboratuvarları ortaya çıkarıyor. İnsan kök hücrelerinin kullanımından doğada var olmayan karışık türlerin beslenmesine kadar birçok şeyle uğraşıyorlar. Çok rahatsız edici. Bilim o kadar hızlı ilerliyor ki, sınırların nerede çizildiğini artık kimse bilmiyor."</p>

  <p>Sienna ona hak verdi. kısa bir süre önce saygıdeğer iki virolog olan Fouchier ve Kawaoka son derece patojenik olan H5N1 virüsünü yaratmışlardı. Araştırmacıların niyeti tamamen akademik olmasına rağmen, yeni buluşun sahip olduğu belirli özellikler biyogüvenlik uzmanlarını alarma geçirmiş ve internettebüyük bir ihtilaf yaratmıştı.</p>

  <p>Sinskey, "Maalesef, işler daha da karışacak," dedi. "Aklımızın almadığı yeni teknolojilerin eşiğindeyiz."</p>

  <p>Sienna, "Ve yeni felsefelerin," diye ekledi. "Transhümaniz hareketi karanlıktan çıkıp toplumun geneline yayılmak üzere. Temel ilkelerinden biri; biz insanların kendi evrim sürecimize katılmak zorunda olduğu... Türleri geliştirmek, daha iyi insanlar; daha sağlıklı, daha güçlü, beyinleri daha iyi çalışan insanlar yaratmak için teknolojilerimizi kullanmak zorunda olduğumuz. Yakında her şey mümkün olacak."</p>

  <p>"Bu tür inanışların evrim süreciyle çeliştiğini düşünmüyor musun?"</p>

  <p>Sienna hiç tereddüt etmeden, "Hayır," dedi. "İnsanoğlu bin yıllık dönemde yeni teknolojiler yaratarak evrim geçirdi; ısınmak için çubukları birbirine sürterek, kendilerini beslemek için tarımı geliştirerek, hastalıklarla savaşmak için aşılar bularak ve şimdi de değişen dünyada hayatta kalabilmek için kendi vücutlarımızı geliştirmeye yarayacak genetik araçlar yaratarak." Bir an sustuktan sonra devam etti. "Genetik mühendisliğinin insanoğlunun ilerlemesi için başka bir adım olduğuna inanıyorum."</p>

  <p>Sinskey düşüncelere dalmış, sessizleşmişti. "Yani, bu araçları kollarımızı açarak kucaklamamız gerektiğine inanıyorsun."</p>

  <p>Sienna, "Onları kucaklamazsak," dedi. "O zaman ateş yakmaya korktuğu için donarak ölen mağara adamı gibi yaşamayı hak etmiyoruz demektir."</p>

  <p>Sözleri bir süre odada asılı kaldı.</p>

  <p>Sessizliği bozan Langdon oldu. "Eski kafalı biri gibi görünmek istemem ama, ben Darwin teorileriyle büyüdüm ve evrimin doğal sürecini hızlandırma ilmini sorgulamadan edemiyorum."</p>

  <p>Sienna anlayışlı bir ifadeyle, "Robert," dedi. "Genetik mühendisliği, evrim sürecinin hızlandırılması değil. Olayların doğal akışı! Bertrand Zobrist'i yaratan şeyin evrim olduğunu unutuyorsun. Üstün zekâsı Darwin'in tarif ettiği sürecin bir ürünüydü... zaman içinde gerçekleşen evrim. Bertrand'ın genetikle ilgili sıra dışı önsezisi ilahi bir ilhamla gelmedi, insanoğlunun yıllar süren zihinsel gelişiminin bir ürünüydü.</p>

  <p>Langdon sessiz kaldı. Bu kavramı anlamaya çalışıyordu.</p>

  <p>"Ve bir Darwinci olarak," diye devam etti. "Doğanın insan nüfusunu kontrol altında tutmak için her zaman bir yol bulduğunu bilirsin; salgınlar, kıtlıklar, savaşlar, seller yoluyla. Ama sana şunu sormama izin ver: Doğa bu sefer farklı bir yol bulmuş olamaz mı? Belki de doğa bize korkunç felaketler ve sefaletler yollamak yerine... evrim süreciyle nüfusumuzu zaman içinde azaltacak farklı bir metot icat eden bir bilimadamı yaratmıştır. Salgın yok. Ölüm yok. Sadece çevresiyle daha uyum içerisinde olan bir tür var."</p>

  <p>Sinskey, "Sienna," diye araya girdi. "Geç oldu. Gitmeliyiz. Ama gitmeden önce bir şeyi açıklığa kavuşturmak istiyorum. Bu akşam bana defalarca Bertrand'ın kötü bir adam olmadığını söyledin... İnsanlığı sevdiğini, türümüzü kurtarmayı çok istediği için bu kadar aşırı önlemler aldığını."</p>

  <p>Sienna başını salladı. Floransalı ünlü siyasi teorisyen Machiavelli'den bir alıntı yaptı. "Amaca giden her yol mubahtır."</p>

  <p>Sinskey açıklama bekler gibi sordu. "Söyler misin, sen amaca giden her yolun mubah olduğuna inanıyor musun? Bertrand'ın dünyayı kurtarma amacının bir virüs yaymasını mazur gösterecek kadar asil olduğuna inanıyor musun?"</p>

  <p>Odaya gergin bir sessizlik çöktü.</p>

  <p>Sienna masaya doğru eğilerek etkileyici bir ses tonuyla, "Dr. Sinskey, size söylediğim gibi, Bertrand'ın eylemlerinin düşüncesizce ve son derece tehlikeli olduğunu düşünüyorum. Eğer onu durdurabilecek olsaydım, bunu hiç düşünmeden yapardım. Bana inanmalısınız."</p>

  <p>Elizabeth Sinskey masasından uzanarak nazikçe Sienna'nın omuzlarını tuttu. "Sana inanıyorum Sienna. Anlattıklarının her kelimesine inanıyorum."</p>
</body>
</html>
