<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>71. Bölüm</h1>

  <p>Riva degli Schiavoni'deki kalabalığın arasına karışan Langdon, Sienna ve Ferris, San Marco Meydanı'na girdi ve oradan, meydanın denizle buluştuğu, en güney sınırına vardılar.</p>

  <p>Meydanı çerçeveye alan iki devasa sütunun fotoğrafını çekmek için Langdon'ın etrafında klostrofobik bir kalabalık oluşturan turistlerin arasından geçmek neredeyse imkânsızdı.</p>

  <p>On sekizinci yüzyılın sonlarına kadar burada insanların idam edildiğini bilen Langdon biraz da kinaye yaparak, <i>şehrin resmi girişi,</i> diye düşündü.</p>

  <p>Girişteki sütunlardan birinin tepesinde, San Theodore'nin tuhaf heykeli, öldürdüğü ejderhasıyla gururla poz veriyordu. Langdon bu ejderhayı daha çok timsaha benzetirdi.</p>

  <p>İkinci sütunun tepesinde Venedik'in her yerinde görülen sembol vardı: Kanatlı aslan. Üzerinde Latince <i>Pax tibi marcei evangelista meus</i><a href="../Text/Section0114.xhtml#Footnote0100" id="Feedback0100"><sup>[100]</sup></a> yazan açık bir kitabın üstüne tek pençesini koymuştu. Efsaneye göre bu sözler, Aziz Markos'un<a href="../Text/Section0114.xhtml#Footnote0101" id="Feedback0101"><sup>[101]</sup></a> Venedik'e gelmesi üzerine bir melek tarafından söylenmişti ve naaşının bir gün burada yatacağını varsayıyordu. Daha sonra, Aziz Markos'un kemiklerini İskenderiye'den San Marco Bazilikası'na getiren Venedikliler, bu efsaneyi kendilerini haklı çıkarmak için kullanmıştı. Kanatlı aslan günümüze kadar Venedik'in sembolü olarak kalmış ve her köşe başında kendini göstermişti.</p>

  <p>Langdon sütunları geçtikten sonra San Marco Meydanı'nın karşısında kalan sağ tarafı gösterdi. "Eğer ayrılırsak, bazilikanın ön kapısında buluşalım."</p>

  <p>Diğerleri anlaşıp Dükalar Sarayı'nın batı duvarını takip ederek kalabalığın azaldığı yerlerden meydana girdi. Güvercinleri beslemeyi yasaklayan yasalara rağmen kuşlar, son derece sağlıklı ve iyi beslenmiş görünüyordu. Bazıları kalabalığın ayaklarının dibinde yerleri gagalıyor, bazıları üstü açık kalmış ekmek sepetlerini yağmalamak ve smokinli garsonlara işkence etmek için sokaktaki kafeteryalara üşüşüyordu.</p>

  <p>Bu büyük meydan, Avrupa'daki diğer meydanların aksine, kare değil, <i>L</i> şeklindeydi. <i>Piazzetta</i> denilen daha kısa kenar, denizle San Marco Bazilikası'nı birbirine bağlıyordu. Meydan, bazilikadan Correr Müzesi'ne kadar uzanan daha uzun kenara doğru, ileride doksan derecelik bir dönüş yapıyordu. Tuhaftır ki meydan, düz çizgilerden oluşmuyordu; bir kenarda daralan, ikizkenar bir yamuk şeklindeydi. Bu göz yanılgısı meydanı olduğundan daha uzun gösteriyordu. On beşinci yüzyıl sokak tezgâhlarının ana hatlarını çizen karoların deseni, bu etkiyi daha da artırıyordu.</p>

  <p>Langdon meydanın dirseğine doğru ilerlerken tam karşısında, San Marco Saat Kulesi'nin mavi cam kadranını gördü. James Bond, <i>Ay Harekâtı</i> filminde kötü adamı bu saat kulesinden aşağı atmıştı.</p>

  <p>Kapalı meydana giren Langdon, şehrin eşsiz özelliğini o anda fark etti.</p>

  <p><i>Ses.</i></p>

  <p>Etrafta, hiçbir araba veya motorlu taşıt bulunmadığından trafiğin, metronun, sirenlerin yokluğunda Venedik; insan, güvercin ve sokak kafeteryalarında müşterilerine serenat yapan keman seslerine yer açıyordu.</p>

  <p>Akşamüstü güneşi San Marco'ya batıdan vurup, karo döşenmiş meydanda uzun gölgeler bırakırken Langdon, meydanın üstünde yükselerek eski Venedik manzarasına hâkim olan uzun çan kulesine baktı. Kulenin üst revağma yüzlerce insan doluşmuştu. Orada bulunmak düşüncesi bile tüylerini ürpertti ve başını indirip, insan denizinin içinde yoluna devam etti.</p>

  <p><br /></p>

  <p>Sienna, Langdon'a kolaylıkla yetişebilirdi; ama Ferris geri kaldığı için her ikisini gözden kaybetmeyeceği şekilde ortalarından gitmeye karar vermişti. Fakat ikisinin arasındaki mesafe açılınca endişeyle baktı. Ferris soluklanacağını anlatır şekilde göğsünü gösterip ona devam etmesini işaret etti.</p>

  <p>Adamın dediğini yapan Sienna, Langdon'a yetişmek için hızlanınca onu gözden kaybetti. Ama kalabalığın arasında ilerlerken bir düşünce içini kemirip duruyordu: Ferris'in kasıtlı olarak geride kalmış olması ihtimali... sanki aralarındaki mesafeyi açmaya çalışıyordu. içgüdülerine güvenmeyi uzun süre önce öğrenen genç kadın, bir nişin altına girip arkasındaki kalabalığı gözleriyle tarayarak Ferris'i aradı.</p>

  <p><i>Nereye gitti?</i></p>

  <p>Sanki artık peşlerinden bile gelmiyordu. Kalabalıktaki yüzleri inceleyen Sienna, sonunda onu buldu. Ferris'in çömeldiği yerden telefonunda bir şeyler tuşladığım görünce şaşırdı.</p>

  <p><i>Bana telefonun şarjının bittiğini söylemişti.</i></p>

  <p>İçini bir korku kapladığında bu duyguya da güvenmesi gerektiğini biliyordu.</p>

  <p><i>Bana trendeyken yalan söyledi.</i></p>

  <p>Sienna onu seyrederken ne yaptığını anlamaya çalıştı. Birine gizlice mesaj mı gönderiyordu? Ondan gizli araştırma mı yapıyordu? Zobrist'in şiirinin gizemini Langdon ile Sienna'dan önce mi çözmeye çalışıyordu?</p>

  <p>Açıklaması her ne olursa olsun, yalan söylemişti.</p>

  <p><i>Ona güvenemem.</i></p>

  <p>Sienna hemen yanına gidip onunla yüzleşmeyi aklından geçirdi; ama sonra Ferris onu fark etmeden kalabalığın arasına karışması gerektiğine karar verdi. Yeniden bazilikaya yönelerek Langdon'ı aramaya koyuldu. <i>Ferris'e başka bir şey açıklamaması konusunda onu uyarmalıyım.</i></p>

  <p>Güçlü bir elin arkadan kazağını çekiştirdiğini hissettiğinde, bazilikaya elli metre kalmıştı.</p>

  <p>Olduğu yerde arkasını dönünce Ferris'le yüz yüze geldi.</p>

  <p>Kurdeşenli adam, ona yetişmek için acele ettiğinden sık nefesler alıyordu. Sienna'nın onda daha önce görmediği çılgın bir hali vardı.</p>

  <p>"Üzgünüm," derken solumakta güçlük çekiyordu. "Kalabalıkta kayboldum."</p>

  <p>Sienna onun gözlerine baktığı anda anladı.</p>

  <p><i>Bir şey saklıyor.</i></p>

  <p><br /></p>

  <p>Langdon, San Marco Bazilikası'nın önüne geldiğinde, diğer iki arkadaşının arkasında olmadığını fark edince şaşırdı. Kiliseye girmek için sırada bekleyen turistler olmadığını görünce de şaşırdı. Ama sonra, öğle yemeğinde bol makarna yiyip şarap içen turistlerin Venedik'te akşamüstleri, daha fazla tarih öğrenmek yerine, meydanlarda gezinmeye veya kahve yudumlamaya karar verdiklerini fark etti.</p>

  <p>Sienna ile Ferris'in her an gelebileceğini varsayarak, bakışlarını önündeki bazilikaya çevirdi. Bazen "bıktıracak kadar çok girişi" bulunmakla suçlanan binanın aşağı cephesinde kolonlar, tonozlu kemerler ve geniş bronz kapılarıyla binayı ziyadesiyle davetkâr gösteren beş içerlek giriş vardı.</p>

  <p>Bizans mimarisinin Avrupa'daki en ince örneklerinden biri olan San Marco, yumuşak ve değişik bir görüntüye sahipti. Notre-Dame'ın veya Chartes'nin sade, gri kulelerinin aksine San Marco, görkemli; ama bir o kadar da mütevazıydı. Eni boyundan fazla olan kilisenin tepesinde, ona neşeli bir hava katan boyalı beş kubbe bulunuyordu. Bazı gezi kitaplarında da San Marco, bu sebeple düğün pastasına benzetilirdi.</p>

  <p>Kilisenin merkez yükseltisinin üstündeki ince San Marco heykeli, kendi ismini taşıyan meydana bakıyordu. Ayaklarının altındaki sivri tepeli kavis, gece mavisine boyanmış ve üzeri altın yıldızlarla bezenmişti. Altın kanatlı Venedik aslanı, şehrin parıldayan maskotu olarak bu renkli zeminin üzerinde duruyordu.</p>

  <p>San Marco, işte bu altın aslanın altında, en ünlü hâzinelerinden birini gösteriyordu. Dört büyük bakır at akşamüstü güneşinde ışıldıyordu.</p>

  <p><i>San Marco'nun Atları.</i></p>

  <p>Her an aşağıdaki meydana atlayacakmış gibi duran bu dört paha biçilmez at, Venedik'teki pek çok hazine gibi, Haçlı Seferleri sırasında İstanbul'dan yağmalanarak getirilmişti. Yağmalanarak getirilen bir başka sanat eseri de kilisenin güneybatı köşesinde, atların altında duruyordu: <i>Tetrark</i> olarak bilinen, mor bir porfirdi. Heykel, on üçüncü yüzyılda İstanbul'dan getirilirken ayağının kırılıp kaybolmasıyla tanınıyordu. 1960'larda ayak, mucizevi bir şekilde İstanbul'da bulunmuştu. Venedik, heykelin kayıp parçası için istekte bulunmuş, Türk yetkililerse basit bir mesajla cevap vermişlerdi: <i>Siz bizim heykelimizi çaldınız, biz de ayağı vermiyoruz.</i></p>

  <p>"Bayım, alır mıydınız?" diyen bir kadın sesiyle Langdon bakışlarını aşağı çevirdi.</p>

  <p>İriyarı bir çingene kadın, Venedik maskelerinin asılı durduğu, uzun bir sopa tutuyordu. Çoğu volto intero tarzında yapılmıştı; karnaval sırasında kadınların taktığı bu beyaz maskeler, bütün bir yüz şeklindeydi. Çingene'nin sattıkları arasında yarım yüz şeklindeki Colombina, üçgen çeneli Bauta ve ipsiz Moretta maskeleri de vardı. Bu rengârenk cazibeye rağmen uzun, gaga bir burnun üstünden ölü gözlerle Langdon'a bakan, grimsi siyah bir maske dikkatini çekti.</p>

  <p><i>Veba hekimi.</i> Venedik'te ne yaptığını hatırlatacak bir şeye ihtiyacı olmayan Langdon, bakışlarını başka yöne çevirdi.</p>

  <p>Çingene, "Alacak mısınız?" diye yineledi.</p>

  <p>Langdon hafifçe gülümseyip başını iki yana salladı. <i>"Solo molto belle, ma no, grazie."</i><a href="../Text/Section0114.xhtml#Footnote0102" id="Feedback0102"><sup>[102]</sup></a></p>

  <p>Kadın giderken Langdon'ın bakışları, kalabalığın tepesinde alçalıp yükselen, uğursuz veba maskesini takip etti. Derin bir iç çekip bakışlarını ikinci balkondaki dört bakır ata çevirdi.</p>

  <p>Bir anda aklı başına geldi.</p>

  <p>Parçaların hızla birbiriyle buluştuğunu hissediyordu: <i>San Marco'nun Atları,</i> Venedik maskeleri ve Konstantinopolis'ten yağmalanan eserler...</p>

  <p>"Tanrım," diye fısıldadı. "Buldum."</p>
</body>
</html>
