<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>23. Bölüm</h1>

  <p>Robert Langdon, Boboli Bahçeleri'nin sık ağaçlı güney tarafındaki istinat duvarının dibindeki yumuşak toprağa sertçe düştü. Sienna da onun yanına düştükten sonra ayağa kalktı ve etrafı incelerken üzerine çekidüzen verdi.</p>

  <p>Küçük bir ormanın sınırındaki yosun ve eğreltiotu alanının içinde duruyorlardı. Buradan, Pitti Sarayı hiç görünmüyordu ve Langdon bahçenin içinde saraydan kendileri için yeterli uzaklıkta bulunduklarını düşündü. En azından günün bu erken saatinde turistler ve işçiler buralara kadar gelmiyorlardı.</p>

  <p>Langdon karşılarındaki ormana doğru inen çakıltaşlı patikaya baktı. Patikanın ağaçların arasında kaybolduğu yerde, mermer bir heykel, göze çarpacak şekilde yerleştirilmişti. Langdon şaşırmadı. Boboli Bahçeleri; Niccolò Tribolo, Giorgio Vasari ve Bernardo Buontalenti'nin olağanüstü tasarım yeteneklerini barındırıyordu. Bu estetik danışman grubu, birkaç hektarlık, üzerinde yürünebilen bir şaheser yaratmıştı.</p>

  <p>Langdon patikanın aşağısını göstererek, "Kuzeydoğuya doğru ilerlersek saraya ulaşırız," dedi. "Orada turistlerin arasına karışıp kimseye görünmeden dışarı çıkabiliriz. Sanırım, saray dokuzda açılıyor."</p>

  <p>Saati kontrol etmek için aşağı baktı; ama bir zamanlar Mickey Mouse saatinin takılı olduğu bileği artık boştu. Saatin kıyafetle rinin geri kalanıyla birlikte hastanede olup olmadığını ve ona yeniden kavuşup kavuşamayacağını merak etti.</p>

  <p>Sienna ayağını sertçe yere basarak, "Robert yeni bir adım atmadan önce nereye gittiğimizi bilmek istiyorum. Orada aklına ne geldi? Sıralamanın yanlış olduğunu söyledin."</p>

  <p>Langdon ilerideki ağaçlık alanı işaret etti. "Önce gözden kaybolalım." Sienna'yı, içinde ahşap görünümlü bankların ve küçük bir çeşmenin bulunduğu, etrafı kapatılmış bir çukura doğru kıvrılan bir patikaya yönlendirdi. Ağaçların altındaki hava nispeten daha serindi.</p>

  <p>Langdon projektörü cebinden çıkarıp sallamaya başladı. "Sienna, bu dijital görüntüyü kim oluşturduysa sadece Malebolge'nin günahkârlarına harfler eklemekle kalmamış, aynı zamanda günahların sıralamasını da değiştirmiş." Bankın üzerine çıkıp Sienna'nın tepesinde dururken projektörü aşağı doğru tuttu. Botticelli'nin <i>La Mappa dell'Inferno'</i>su, Sienna'nın yanındaki düz bankın üzerinde belli belirsiz canlandı.</p>

  <p>Langdon huninin dibindeki sıralı alanı gösterdi. "Malebolge'nin on hendeğindeki harfleri görüyor musun?"</p>

  <p>Sienna projeksiyonda harfleri bulup tepeden aşağı doğru okudu. "Catrovacer."</p>

  <p>"Doğru. Anlamsız."</p>

  <p>"Ama sonra on hendeğin yerlerinin karıştırılmış olduğunu mu fark ettin?"</p>

  <p>"Aslına bakarsan, bundan daha kolay. Eğer bu seviyeleri on kartlık bir deste gibi düşünürsek, deste karıştırılmamış, sadece bir kere kesilmiş. Kesildikten sonra kartlar doğru sırada kalıyor; ama sıralama yanlış kartla başlıyor." Langdon, Malebolge'nin on hendeğini işaret etti. "Dante'nin metninde, en tepedeki baştan çıkarıcılar şeytanlar tarafından kamçılanıyor olmalıydı. Ama bu versiyonda baştan çıkaranlar... yedinci hendekte."</p>

  <p>Sienna solmakta olan görüntüye bakarak başını salladı. "Tamam, görüyorum. İlk hendek burada yedinci hendek olmuş."</p>

  <p>Langdon cihazı cebine atıp aşağı atladı. Küçük bir çubuk alıp toprağın üzerine harfleri yazmaya başladı. "Değiştirilmiş cehennem versiyonumuzda harfler bu şekilde görülüyor."</p>

  <p>C<br />
  A<br />
  T<br />
  R<br />
  O<br />
  V<br />
  A<br />
  C<br />
  E<br />
  R</p>

  <p>Sienna, "Catrovacer," diye okudu.</p>

  <p>"Evet. Ve 'deste' işte buradan kesilmiş." Langdon yedinci harfin altına bir çizgi çizip Sienna'nın, yaptığı bu çalışmayı incelemesini bekledi.</p>

  <p>C<br />
  A<br />
  T<br />
  R<br />
  O<br />
  V<br />
  A<br />
  —<br />
  C<br />
  E<br />
  R</p>

  <p>Sienna, "Tamam," dedi. "Catrova. Cer."</p>

  <p>"Evet ve kartları tekrar düzene sokmak için desteyi kesmeden aşağıdakileri en üste koyuyoruz. İki parça yer değiştiriyor."</p>

  <p>Sienna harflere baktı. "Cer. Catrova." Bir şey anlamayarak omuzlarını silkti. "Hâlâ anlamsız..."</p>

  <p>Langdon, "Cer catrova." diye tekrar etti. Biraz bekledikten sonra kelimeleri birbirlerine kaynaştırarak tekrarladı. "Cercatrova." Sonunda, ortada biraz boşluk bırakarak söyledi. "Cerca trova."</p>

  <p>Sienna nefesini tutup Langdon'a baktı.</p>

  <p>Langdon gülümseyerek, "Evet," dedi. "Cerca trova."</p>

  <p>İki İtalyanca kelime, <i>cerca</i> ve <i>trova,</i> tam olarak "ara" ve "bul" anlamına geliyordu. Bir cümle haline geldiğinde, dini vecize;</p>

  <p>"Ara, bulacaksın," sözünün karşılığıydı.</p>

  <p>Sienna nefes nefese, "Halüsinasyonların!" diye haykırdı. "Peçeli kadın! Sana sürekli ara ve bul diyordu!" Ayağa fırladı. "Robert, bunun ne anlama geldiğinin farkında mısın? <i>Cerca trova</i> kelimelerinin bilinçaltında olduğu anlamına geliyor. Anlıyor musun? Bu cümleyi hastaneye gelmeden önce okumuş olmalısın! Projektördeki görüntüyü büyük ihtimalle daha önce görmüşsün... ama unutmuşsun!"</p>

  <p><i>Haklı,</i> diye düşündü, monograma o kadar odaklanmıştı ki, bütün bunları daha önceden görmüş olabileceği hiç aklına gelmemişti.</p>

  <p>"Robert, daha önce <i>La Mappa'</i>nın eski şehirde belirli bir yeri işaret ettiğini söylemiştin. Ama neresi olduğunu hâlâ anlayamadım."</p>

  <p><i>"Cerca trova</i> senin için bir şey ifade etmiyor mu?"</p>

  <p>Sienna omzunu silkti.</p>

  <p>Langdon içinden güldü. <i>Sonunda, Sienna'nın bilmediği bir şey çıktı.</i> "Anlaşıldığı kadarıyla, bu cümle Vecchio Sarayı'nda asılı olan ünlü bir duvar resmini işaret ediyor; Giorgio Vasari'nin Beş Yüz Salonu'ndaki <i>Battaglia di Marciano'</i>sunu.<a href="../Text/Section0114.xhtml#Footnote0034" id="Feedback0034"><sup>[34]</sup></a> Resmin tepesinde, açıkça görünecek şekilde Vasari minik harflerle <i>cerca trova</i> yazmış. Bunu neden yaptığına dair birçok teori var; ama kesin bir kanıt henüz bulunamadı."</p>

  <p>Küçük bir hava taşıtının tiz sesli vınlaması tam tepelerinde duyuldu, aniden ortaya çıkmıştı ve tepelerindeki ağaçlık tenteyi tarıyordu. Ses çok yakından geliyordu. Araç geçerken Langdon ve Sienna oldukları yerde donup kaldılar.</p>

  <p>Langdon ağaçların arasından uzaklaşan araca baktı. Yan yatarak yön değiştiren, bir metre uzunluğundaki, uzaktan kumandalı helikoptere bakarken nefes verip, "Oyuncak helikopter," dedi.</p>

  <p>Sienna yine de tetikteydi. "Başını eğ."</p>

  <p>Küçük helikopter havada bir dönüş yapıp tekrar onlara doğru gelmeye başlamıştı. Ağaçların tepelerini tarayarak üzerlerinden geçip sol taraftaki açık alana doğru ilerledi.</p>

  <p>Sienna, "Bu oyuncak değil," diye fısıldadı. "Bir keşif aracı. Büyük ihtimalle, üzerinde birilerine canlı görüntüler gönderen bir video kamera var."</p>

  <p>Langdon, helikopterin Porta Romana ve Istituto d'Arte'ye doğru ilerleyişini izlerken dişlerini sıktı.</p>

  <p>Sienna, "Bu insanların kim olduklarını da, senin ne yaptığını da bilmiyorum; ama birtakım nüfuzlu kişiler seni bulmaya kararlılar," dedi.</p>

  <p>Helikopter tekrar yan yatıp biraz önce atladıkları duvarın üzerinden yavaşça geçti.</p>

  <p>Sienna patikadan aşağı inerken, "Istituto d'Arte'den biri bizi görüp haber vermiş olmalı," dedi. "Buradan hemen gitmeliyiz."</p>

  <p>Helikopter bahçelerin uzak taraflarına doğru ilerlerken, Langdon toprağa yazdığı harfleri ayağıyla sildi ve Sienna'nın arkasından hızla ilerlemeye başladı. Zihni, Giorgio Vasari'nin duvar resminde yazılı olan <i>cerca trova</i> ile meşgul olduğu kadar, Sienna'nın projektörün mesajını daha önce okumuş olduğunu söylemesiyle de meşguldü. <i>Ara, bulacaksın.</i></p>

  <p>İkinci açık alana geldiklerinde, Langdon'ın aklına şaşırtıcı bir fikir geldi. Yüzünde sersemlemiş bir ifadeyle ağaçlık patikada aniden durdu.</p>

  <p>Sienna da durdu. "Robert? Ne oldu?!"</p>

  <p>Robert, "Ben masumum," dedi.</p>

  <p>"Sen neden bahsediyorsun?"</p>

  <p>"İnsanların beni... çok korkunç bir şey yaptığım için takip ettiklerini sanmıştım."</p>

  <p>"Evet, hastanede sürekli 'çok üzgünüm' diye sayıklıyordun."</p>

  <p>"Biliyorum. Ama İngilizce konuştuğumu sanıyordum."</p>

  <p>Sienna şaşkın bir ifadeyle ona baktı. "Zaten İngilizce konuşuyordun!"</p>

  <p>Langdon'ın mavi gözlerinden heyecan okunuyordu. "Sienna, ben 'çok üzgünüm' diye sayıklarken, özür dilemiyordum. Vecchio Sarayı'ndaki duvar yazısının içindeki gizli mesajı mırıldanıyordum!" Aşırı heyecanlı sesinin kaydını hâlâ duyabiliyordu. <i>Ve... sorry. Ve... sorry.</i></p>

  <p>Sienna ona baktı.</p>

  <p>"Anlamıyor musun?!" Langdon sırıtıyordu. "Ben ressamın adını söylüyordum... <i>Va...sari, Vasari!"</i></p>
</body>
</html>
