<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>89. Bölüm</h1>

  <p>Mirsat merdivenlerden yukarı yol gösterirken Langdon, Brüder ile Sinskey'nin endişelendiğini anlamıştı. Doğrusu, ikinci kata çıkmak mantıklı gelmiyordu. Langdon'ın zihninde sürekli Zobrist'in yeraltında çekilmiş görüntüleri ve Ayasofya'nın altındaki suya gömülmüş yerler hakkında çekilen belgesel canlanıyordu.</p>

  <p><i>Aşağı inmemiz gerekiyor!</i></p>

  <p>Buna rağmen, eğer burası Dandolo'nun mezarının bulunduğu yerse, Zobrist'in talimatlarını izlemekten başka çareleri yoktu. <i>Diz çök kutsal bilgeliğin yaldızlı mouseion'unda ve kulağını yere daya, dinle suyun şırıltısını.</i></p>

  <p>Sonunda ikinci kata geldiklerinde, Mirsat onları balkonun kenarından sağ tarafa götürdü; buradan aşağıdaki mabedin nefes kesici manzarası görülüyordu. Langdon dikkatini dağıtmadan yüzü ileri dönük durdu.</p>

  <p>Mirsat yine <i>Deisis Mozaiği</i> hakkında konuşmaya başlamıştı; ama Langdon onu susturdu.</p>

  <p>Artık hedefini görebiliyordu.</p>

  <p>Dandolo'nun Mezarını.</p>

  <p>Mezar, tam da Langdon'ın hatırladığı gibiydi: Beyaz mermerden dikdörtgen bir parça, cilalı taş zeminin içine yerleştirilmiş, etrafı kordonlarla çevrilmişti.</p>

  <p>Hemen yanına koşan Langdon, üstüne kazınmış yazıyı inceledi.</p>

  <p>HENRICUS DANDOLO</p>

  <p>Diğerleri de peşinden gelince Langdon koruma kordonunun üzerinden ayağını aşırıp, mezar taşının tam önünde dikildi.</p>

  <p>Mirsat yüksek sesle bunu yapmamasını söylese de Langdon devam etti ve sanki hain dükanın ayaklarının dibinde dua edecekmiş gibi diz çöktü.</p>

  <p>Ardından, Mirsat'ın feryatlarının arasında avuç içlerini mezar taşma yaslayıp yere kapandı. Yüzünü yere yaklaştırırken, Mekke'ye doğru secdeye kapanıyormuş gibi göründüğünü düşündü. Bu hareket Mirsat'ı şaşırtmış olmalıydı ki bir süre sessiz kaldı ve tüm binaya birden sessizlik çöktü.</p>

  <p>Derin bir nefes alan Langdon başını sağa çevirerek sol kulağını yere dayadı. Teninde taşın soğukluğunu hissetti.</p>

  <p>Taşın altında yankılanan sesler gün gibi aşikârdı.</p>

  <p><i>Tanrım.</i></p>

  <p>Sanki Dante'nin <i>Cehennem'</i>inin son bölümü aşağıdan yankılanıyordu.</p>

  <p>Langdon yavaşça başını çevirip Brüder ile Sinskey'ye baktı.</p>

  <p>"Suyun şırıltısını duyuyorum," diye fısıldadı.</p>

  <p>Kordonu yukarı kaldıran Brüder, çömelerek Langdon'ın yanına geldi. Dinledikten bir süre sonra başını sallamaya başladı. Artık suyun aşağı doğru aktığını duyduklarına göre, geriye bir soru kalmıştı. <i>Su nereye akıyor?</i></p>

  <p>Langdon'ın aklına, ürkütücü bir kırmızı ışıkla renklenmiş, kısmen suya gömülü mağaranın görüntüleri geldi...</p>

  <blockquote style="margin: 20px 0 20px 40px; border: none; padding: 0px;">
    <p>Batık sarayın derinliklerine in...<br />
    orada, karanlığın içinde bekler khthonik canavar<br />
    kan kırmızısı sularına gömülmüştür lagünün...<br />
    ki yansıtamaz yıldızları...</p>
  </blockquote>

  <p>Langdon ayağa kalkıp kordonun üzerinden geçtikten sonra Mirsat, yüzünde evhamlı ve ihanete uğramış bir ifadeyle ona baktı.</p>

  <p>Langdon açıklamaya çalıştı. "Mirsat, çok üzgünüm. Gördüğün gibi, alışılmadık bir durum yaşıyoruz. Açıklamaya vaktim yok; ama bu bina hakkında sana sormam gereken çok önemli bir soru var."</p>

  <p>Mirsat belli belirsiz başını salladı. "Tamam."</p>

  <p>"Burada, Dandolo'nun mezarında, suyun taşın altından bir yere aktığını duyuyoruz. Bu suyun <i>nereye</i> aktığını öğrenmemiz lazım."</p>

  <p>Mirsat başını iki yana salladı. "Anlamıyorum. Ayasofya'nın her yerinde aşağıdan su sesi duyulur."</p>

  <p>Herkes ciddileşti.</p>

  <p>Mirsat onlara, "Evet," dedi. "Özellikle de yağmur yağdığında. Ayasofya'da yağmur suyu yaklaşık dokuz bin üç yüz metrekarelik çatı alanına düşer ve biriken suyun akması genellikle günler alır. Sular akışı tam bitmeden genellikle yeniden yağmur yağar. Burada su şırıltısının duyulması sıradan bir şeydir. Belki Ayasofya'nın büyük sualtı mağaralarının üzerinde durduğunu biliyorsunuzdur. Hatta bir belgeselde..."</p>

  <p>Langdon, "Evet evet," dedi. "Ama Dandolo'nun mezarından duyulan su, <i>belirli</i> bir yere akıyor olabilir mi?"</p>

  <p>Mirsat, "Elbette," dedi. "Ayasofya'nın tüm su olukları birlikte aynı yere akar. Şehrin su sarnıcına."</p>

  <p>Kordonun üzerinden adımını aşıran Brüder, "Hayır," dedi. "Biz sarnıç aramıyoruz. Yerin altındaki geniş bir alanı, belki de sütunları olan bir yeri arıyoruz."</p>

  <p>Mirsat, "Evet," dedi. "Şehrin eski sarnıcı tam olarak böyle: sütunları bulunan geniş bir yeraltı mekânı. Doğrusu hayli etkileyicidir. Şehrin su ihtiyacını karşılamak için altıncı yüzyılda yapılmış. Günümüzde yalnızca bir metre kadar su bulunuyor ama..."</p>

  <p>Brüder, "Nerede?" diye sorarken sesi boş koridorda yankılandı.</p>

  <p>Korkmuş görünen Mirsat, "Sarnıç mı?" diye sordu. "Bir blok ötede. Bu binanın doğusunda kalıyor."</p>

  <p>Dışarıyı işaret etti. "İsmi Yerebatan Sarayı."</p>

  <p>Langdon, <i>saray mı,</i> diye düşündü. <i>Topkapı Sarayı'nda olduğu gibi mi?</i> Topkapı Sarayı tabelaları her yerde vardı. "Ama... bildiğimiz gibi 'saray' demek değil mi?"</p>

  <p>Mirsat başını salladı. "Evet. Eski sarnıcımızın ismi Yerebatan Sarayı. <i>Batık Saray</i> anlamına gelir."</p>
</body>
</html>
