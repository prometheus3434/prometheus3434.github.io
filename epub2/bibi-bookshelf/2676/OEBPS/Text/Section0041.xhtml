<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>33. Bölüm</h1>

  <p>Yönetici Knowlton <i>The Mendacium'</i>un güverte altındaki bölmesinde tek başına oturmuş boş yere işine odaklanmaya çalışıyordu. Dehşet içinde kaydı tekrar izlemişti ve son bir saattir dâhilikle delilik arasında bir yerde duran on dakikalık monoloğu analiz ediyordu.</p>

  <p>KnowIton gözden kaçırmış olabileceği bir ipucu arayarak kaydı baştan hızla ileri sardı. Suyun altındaki tabelayı geçti... içinde sarı-kahverengi bulanık sıvının bulunduğu torbayı geçti... ve gaga burunlu gölgenin belirdiği anı buldu. Damlayan mağara duvarına yansıyan deforme olmuş bir siluet... yumuşak kırmızı bir ışıkla aydınlanmıştı.</p>

  <p>Knowlton boğuk sesi dinleyerek süslü sözleri çözmeye çalıştı. Konuşmanın yarısında duvardaki gölge aniden büyüdü ve ses kuvvetlendi.</p>

  <p><i>Dante'nin cehennemi kurmaca değil... kehanettir!</i></p>

  <p><i>Berbat sefalet. Istıraplı acı. Bu, geleceğin manzarasıdır. insanlık eğer denetlenmezse, veba ya da bir kanser gibi işler... Bir vakitler faziletimizi ve kardeşliğimizi besleyen yeryüzü refahı tamamen tükeninceye dek, her yeni nesille birlikte artar sayımız... İçimizdeki canavarlar ortaya çıkar... Çocuklarımızı doyurmak için ölümüne bir savaş veririz.</i></p>

  <p><i>Burası Dante'nirı dokuz daireli cehennemidir.</i></p>

  <p><i>Bizi bekleyen budur.</i></p>

  <p><i>Malthus'un matematiğiyle alevlenmiş gelecek üzerimize doğru savrulurken, cehennemin ilk dairesinde, tahminimizden çok daha hızlı bir şekilde düşmeye hazırlanarak.... yalpalarız.</i></p>

  <p>Knowlton kaydı durdurdu. <i>Malthııs matematiği mi?</i> Hızlı bir internet araması onu on dokuzuncu yüzyıl matematikçisi ve nüfus bilimcisi Thomas Robert Malthus hakkında bilgiye ulaştırdı. Nüfus fazlalığından ötürü önünde sonunda küresel bir çöküş olacağı kehanetinde bulunmuştu.</p>

  <p>Malthus'un biyografisinde, <i>An Essay on the Principle of Population</i><a href="../Text/Section0114.xhtml#Footnote0056" id="Feedback0056"><sup>[56]</sup></a> adlı kitabından sinir bozucu bir alıntı vardı:</p>

  <blockquote style="margin: 20px 0 20px 40px; border: none; padding: 0px;">
    <p>Nüfusun gücü, insanın nafakasını üretme gücünden o denli üstündür ki, erken ölüm şu veya bu şekilde insan türünü ziyaret etmelidir. İnsanoğlunun ahlâksızlığı etkindir ve nüfusun azalmasına hizmet eder. Büyük yıkım ordusunun müjdecisidir ve genellikle korkunç işi kendi bitirir. Ama bu imha savaşında başarısız olursa hastalıklar, salgınlar, kıran ve veba ilerler; binleri, on binleri silip süpürür. Başarı yarım kalırsa ardından muazzam bir kıtlık yaklaşır ve tek bir güçlü darbe indirerek dünya nüfusu ile yiyeceği dengeler.</p>
  </blockquote>

  <p>Knowlton kalbi çarparken gaga burunlu gölgenin donmuş görüntüsüne baktı.</p>

  <p><i>İnsanlık eğer denetlenmezse, veba ya da kanser gibi işler.</i></p>

  <p><i>Denetlenmezse.</i> Bu, Knowlton'ın kulağına hiç hoş gelmemişti.</p>

  <p>Tereddütle parmağını kaldırıp kaydı devam ettirdi.</p>

  <p>Boğuk ses konuşmaya devam etti.</p>

  <p><i>Hiçbir şey yapmamak; sıkışıp kalarak, açlık çekerek, günah içinde yuvarlanarak Dante'nin cehennemine kucak açmaktır.</i></p>

  <p><i>Ve ben de cesaretle eyleme geçtim.</i></p>

  <p><i>Kimileri dehşetle bakacaktır; ama kurtuluşun bir bedeli vardır. Dünya bir gün fedakârlığımın güzelliğini kavrayacaktır. Çünkü ben sizin kurtuluşunuzum.</i></p>

  <p><i>Ben Gölge'yim.</i></p>

  <p><i>Ben insanlık sonrası çağının kapısıyım.</i></p>
</body>
</html>
