<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>45. Bölüm</h1>

  <p>Meşe lambrileri ve panel kaplamalı tahta tavanlarıyla Coğrafi Haritalar Salonu, Vecchio Sarayı'nın taş ve sıvadan oluşan sadeliğinden çok uzaktı. Aslında, binanın vestiyeri olan bu geniş alanda bir zamanlar grandükün taşınabilir eşyalarını depolamak için kullanılan düzinelerce yüklük ve dolap vardı. Günümüzde ise duvarlar haritalarla donatılmıştı; deri üzerine elle boyanmış elli üç renkli süsleme, dünyanın 1550'lerdeki durumunu gösteriyordu.</p>

  <p>Salonun dramatik kartografi koleksiyonuna odanın ortasında duran dev bir küre hâkimdi. Mappa Mimdi olarak bilinen yaklaşık iki metre çapındaki küre, zamanının en büyük döner küresiydi ve sadece bir parmağın dokunuşuyla kolaylıkla döndüğü söyleniyordu. Günümüzde küre, galeri salonlarında uzun bir yürüyüş yaptıktan sonra bir çıkmaza ulaşan ve kürenin etrafında döndükten sonra geldikleri yoldan geri dönen turistler için son duraktı.</p>

  <p>Langdon ve Sienna nefes nefese Haritalar Salonu'na vardılar. <i>Mappa Mundi</i> görkemli bir şekilde karşılarında yükseliyordu; ama gözleri odanın duvarlarına kayan Langdon ona bakmadı bile.</p>

  <p>Langdon, "Ermenistan'ı bulmalıyız!" dedi. "Ermenistan haritasını!"</p>

  <p>Bu istek karşında şaşırmış görünen Sienna, Ermenistan'ı bulmak için salonun sağ tarafındaki duvara doğru koştu.</p>

  <p>Langdon da benzer bir arayışa sol taraftaki duvardan başlayarak odanın çevresinde ilerledi.</p>

  <p><i>Arabistan, İspanya, Yunanistan...</i></p>

  <p>Çizimlerin en az beş yüz yıl önce, dünyanın büyük bir bölümünün henüz keşfedilmediği veya haritasının çıkartılmadığı bir zamanda yapıldığı düşünülünce olağanüstü detayları karşısında şaşırmamak imkânsızdı.</p>

  <p><i>Ermenistan nerede?</i></p>

  <p>Genellikle kuvvetli olan fotoğrafik hafızasına rağmen, Langdon'ın birkaç yıl önce burada yaptığı "gizli geçitler turu"na dair hatıraları çok bulanıktı. Bunun, turdan önce öğle yemeğinde keyifle içtiği ikinci kadeh Gaja Nebbiolo'yla biraz ilgisi vardı. Nebbiolo kelimesi, duruma son derece uygun düşen "hafif sis" anlamına geliyordu. Yine de Langdon, hayal meyal bu odada kendisine eşsiz bir vasfa sahip olan Ermenistan haritasının gösterildiğini hatırlıyordu.</p>

  <p>Langdon sonsuz gibi görünen sıra sıra haritaları taramaya devam ederken, <i>burada olduğunu biliyorum,</i> diye düşündü.</p>

  <p>Sienna, "Ermenistan!" diye bağırdı. "Burada!"</p>

  <p>Langdon odanın sağ köşesinde duran Sienna'ya doğru döndü. Telaşla ona doğru koşarken Sienna yüzünde, "Ermenistan'ı bulduk, şimdi ne olacak?" diyen bir ifadeyle haritayı gösteriyordu.</p>

  <p>Langdon açıklamalar için vakitlerinin olmadığını biliyordu. Bunun yerine, uzanıp haritanın dev tahta çerçevesini tuttu ve kendine doğru çekti. Dev harita, lambri duvarın büyük bir parçasıyla birlikte odanın içine doğru açılınca ortaya gizli bir geçit çıktı.</p>

  <p>Sienna etkilenmiş bir ifadeyle, "Anlaşıldı," dedi. "Aradığımız Ermenistan'mış."</p>

  <p>Hiç tereddüt etmeden açıklıktan geçip korkusuzca önlerindeki karanlık alana doğru ilerledi. Langdon onun peşinden içeri girdikten sonra vakit kaybetmeden arkalarından girişi kapattı.</p>

  <p>Langdon'ın gizli geçitler turuna dair aklında fazla bir şey kalmasa da bu geçidi çok net hatırlıyordu. Kendisi ve Sienna, ansızın sanki bir aynanın içinden, sadece o zamanki düke ve yakınlarına açık tutulan <i>Palazzo Invisibile'ye,</i><a href="../Text/Section0114.xhtml#Footnote0087" id="Feedback0087"><sup>[87]</sup></a> bir anlamda Vecchio Sarayı'nın duvarlarının arkasında bulunan gizli dünyaya geçmişlerdi.</p>

  <p>Langdon kapı girişinde bir saniye durup etrafı inceledi; burası, pencerelerden süzülen loş ışıkla aydınlatılmış taş bir geçitti, yaklaşık elli metre aşağıdaki tahta bir kapıya iniyordu.</p>

  <p>Sola, kancalı kordonla geçişi engellenmiş yukarı çıkan dar merdivene baktı. Basamakların üstündeki tabelada; VIETATA USCITTA yazıyordu.</p>

  <p>Langdon merdivenlere yöneldi.</p>

  <p>Sienna, "Hayır!" diyerek onu uyardı. "'Çıkış yok' diyor."</p>

  <p>Langdon alaycı bir ifadeyle gülümseyerek, "Teşekkürler," dedi. "İtalyanca okuyabiliyorum."</p>

  <p>Kancasını çıkartıp kordonu gizli kapıya götürdü ve kapıyı sabit tutmak için kullandı. Kapının diğer taraftan açılmaması için kordonu kapı kolundan geçirip yakındaki bir tesisata bağladı.</p>

  <p>Sienna mahcup bir ifadeyle gülümsedi. "Ooo... iyi fikir."</p>

  <p>Langdon, "Bu onları uzun zaman oyalamaya yetmez," dedi. "Ama zaten fazla zamana ihtiyacımız olmayacak. Beni izle."</p>

  <p><br /></p>

  <p>Ermenistan haritası sonunda açılınca, Ajan Brüder ve adamları dar koridordan diğer uçtaki tahta kapıya doğru koştular. Kapıdan geçtiklerinde Brüder soğuk havanın yüzüne çarptığını ve güneş ışığıyla anlık bir körlük yaşadığını hissetti.</p>

  <p>Sarayın çatısı boyunca ilerleyen dış geçide varmıştı. Gözleri, elli metre uzaktaki başka bir kapıya açılan yolu takip etti.</p>

  <p>Brüder geçidin soluna, Beş Yüz Salonu'nun bir dağ gibi yükselen kubbeli çatısının bulunduğu yere baktı. <i>Karşıya geçmek imkânsız!</i> Brüder şimdi de sağma, geçidin dar bir kuyuya inen dik bir tepeyle önünün kesildiği yere baktı. <i>Anında ölüm.</i></p>

  <p>Gözleri ileriye odaklandı. "Bu taraftan!"</p>

  <p>Brüder ve adamları takip helikopteri tepelerinde bir akbaba gibi daireler çizerken, geçitten ikinci kapıya doğru koştular.</p>

  <p>Askerler kapı aralığından içeri girdiklerinde aniden durdular, bu ani hareketleri yüzünden neredeyse birbirlerinin üzerine düşeceklerdi.</p>

  <p>Geldikleri kapı dışında başka bir çıkışı olmayan minik taş bir bölmede duruyorlardı. İçeride sadece tahta bir masa vardı. Tepedeki, tavan fresklerine çizilmiş grotesk figürler dalga geçerek onlara bakıyor gibiydi.</p>

  <p>Burası bir çıkmazdı.</p>

  <p>Brüder'in adamlarından biri duvardaki bilgilendirme levhasını inceledi. "Bir dakika," dedi. "Yazılanlara göre, burada bir <i>finestra</i> var, <i>bir tür gizli pencere mi?"</i></p>

  <p>Brüder etrafına bakındı; ama gizli pencere falan göremedi. Gidip yazıyı kendi okudu.</p>

  <p>Anlaşıldığı kadarıyla, burası bir zamanlar Düşes Bianca Cappello'nun özel çalışma odasıymış ve odada Bianca'nın Beş Yüz Salonu'nda konuşma yapan kocasını izleyebileceği gizli bir pencere; <i>una finestra segret</i>a varmış.</p>

  <p>Brüder odayı tekrar dikkatle inceledi ve bu kez yan duvarda akıllıca gizlenmiş kafesli pencereyi gördü. <i>Buradan mı kaçtılar?</i></p>

  <p>Yanma gidip Langdon'ın cüssesindeki birinin geçemeyeceği kadar küçük olan pencereyi inceledi. Brüder yüzünü kafese dayayıp ileriye bakınca kimsenin buradan kaçamayacağına emin oldu; kafesin diğer tarafında Beş Yüz Salonu'na inen birkaç kat yüksekliğinde dik bir boşluk vardı.</p>

  <p><i>Peki hangi cehenneme gittiler?</i></p>

  <p>Brüder küçük taş bölmeye doğru dönerken, günün gerginliğinin içinde gitgide tırmandığını hissetti. Kendine hâkim olamadığı o nadir anda başını geriye atıp öfkeyle bağırdı.</p>

  <p>Çıkan ses, o dar alanda kulakları sağır edici türdendi.</p>

  <p>Aşağıda, Beş Yüz Salonu'nda turistler ve polis memurları dönüp duvarın yukarısındaki kafesli pencereye baktılar. Gelen seslerden anlaşıldığı kadarıyla düşesin gizli çalışma odası artık vahşi bir hayvanın kafesi olarak kullanılıyordu.</p>

  <p><br /></p>

  <p>Sienna Brooks ve Robert Langdon zifiri karanlıkta ayakta duruyorlardı.</p>

  <p>Dakikalar önce Sienna, Langdon'ın Ermenistan haritasını sabit tutmak için kordonu zekice kullanışını, sonra da dönerek kaçışını izlemişti.</p>

  <p>Ne var ki Langdon onu şaşırtarak koridorun aşağısına doğru ilerlememiş, VIETATA USCITA diye belirtilmiş dik merdivenleri tırmanmıştı.</p>

  <p>Kafası karışan Sienna, "Robert!" diye fısıldadı. "Tabelada 'çıkış yok' yazıyordu. Ayrıca, <i>aşağı</i> inmek istediğimizi sanıyordum."</p>

  <p>Langdon omzunun üzerinden bakarak, "İstiyoruz," dedi. "Ama bazen aşağı inmek için... yukarı çıkmak gerekir." Cesaret verici bir ifadeyle göz kırptı. "Şeytanın göbeğini hatırlıyor musun?"</p>

  <p><i>Neden bahsediyor?</i> Kafası karışan Sienna söylediklerini anlamlandırmaya çalıştı.</p>

  <p>Langdon, <i>"Cehennem'</i>i okudun mu?" diye sordu.</p>

  <p><i>Evet... ama sanırım yedi yaşındaydım.</i></p>

  <p>Bir saniye sonra kafasına dank etti. "Ah, şeytanın göbeği!" dedi. "Şimdi hatırladım."</p>

  <p>Biraz zaman geçmişti; ama Sienna şimdi, Langdon'ın Dante'nin <i>Cehennem'</i>inin son kısmından bahsettiğini anlamıştı. Bu kantolarda, Dante cehennemden kaçmak için dev şeytanın kıllı karnından aşağı inmek zorunda kalıyordu ve şeytanın göbeğine ulaştığında –sözde dünyanın merkezine– yerçekimi aniden yön değiştiriyor ve Dante <i>aşağıya,</i> arafa doğru inişine devam edebilmek için... aniden <i>yukarı</i> tırmanmaya başlıyordu.</p>

  <p>Sienna, <i>Cehennem'</i>den dünyanın merkezindeki tuhaf yerçekimi olaylarına şahit olduğunda hissettiği hayal kırıklığı dışında çok az şey hatırlıyordu. Anlaşılan, Dante'nin dehası vektörel kuvvet fiziğini kavrayamamıştı.</p>

  <p>Merdivenin tepesine vardıklarında Langdon orada buldukları tek kapıyı açtı, üzerinde; SALA DEI MODELLI DI ARCHITETTURA<a href="../Text/Section0114.xhtml#Footnote0088" id="Feedback0088"><sup>[88]</sup></a> yazıyordu.</p>

  <p>Langdon aceleyle Sienna'ya içeri girmesini işaret ettikten sonra kapıyı arkalarından kapatıp kilitledi.</p>

  <p>Salon küçük ve sadeydi, Vasari'nin sarayın iç kısımları için yaptığı mimari tasarımların tahta modellerini sergileyen vitrinlerle doluydu. Sienna modelleri fark etmedi bile. Ama salonun kapısı, penceresi ve tabelada yazdığı gibi... çıkışı olmadığını fark etti.</p>

  <p>Langdon alçak sesle, "1300'lerin ortalarında," dedi. "Atina dükü sarayda iktidarı ele geçirmiş ve saldırıya uğradığında kullanmak için bu gizli kaçış yolunu yaptırmış. Buraya, Atina Dükü Merdivenleri deniyor ve yan sokaktaki küçük bir kaçış kapısına doğru iniyor. Oraya ulaşırsak, kimse çıktığımızı görmez." Modellerden birini gösterdi. "Bak. Yan tarafta, görüyor musun?"</p>

  <p><i>Beni buraya modelleri göstermek için mi getirdi?</i></p>

  <p>Sienna endişeli bir ifadeyle minyatüre baktı ve sarayın tepesinden sokak seviyesine kadar inen gizli merdiveni gördü, binanın iç ve dış duvarları arasına gizlenmişti.</p>

  <p>Sienna ters ters, "Merdivenleri görebiliyorum Robert," dedi. "Ama sarayın <i>ters</i> tarafındalar. Oraya asla ulaşamayız!"</p>

  <p>Robert çarpık bir gülümsemeyle, "Biraz inanç," dedi.</p>

  <p>Aşağıdan gelen ani bir gümbürtü, Ermenistan haritasının biraz önce kırıldığını anlatıyordu. Koridordan aşağı doğru ilerleyen askerlerin ayak seslerini dinlerken hiç kımıldamadan beklediler. İçlerinden hiçbiri avlarının, özellikle de ÇIKIŞ YOK yazılı ufak bir merdivenden o kadar yukarı tırmanacağını düşünmüyordu.</p>

  <p>Aşağıdan gelen sesler azalınca Langdon kendinden emin bir şekilde salonda vitrinlerin arasından ilerledi. Diğer duvardaki büyük vitrine doğru yürüdü. Yaklaşık bir metrekare büyüklüğünde ve yerden bir metre yukarıdaydı. Langdon hiç tereddüt etmeden kolunu tutup kapağı açtı.</p>

  <p>Sienna şaşkınlıkla geri çekildi.</p>

  <p>İçerisi ıssız bir mağaraya benziyordu. Sanki vitrin başka dünyaya açılan bir kapıydı. Arkasında sadece karanlık vardı.</p>

  <p>Langdon, "Beni izle," dedi.</p>

  <p>Açıklığın yanındaki duvarda asılı duran el fenerini aldı. Sonra, şaşırtıcı bir çeviklik ve kuvvetle kendini yukarı çekip tavşan deliğinin içinden geçerek gözden kayboldu.</p>
</body>
</html>
