<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>30. Bölüm</h1>

  <p>Langdon ve Sienna bir fırsat yakalamışlardı. İriyarı asker kapıyı yumruklarken, onlar emekleyerek mağaranın daha derinlerine gidip son bölmeye saklanmışlardı. Minik alan, kabaca kesilmiş mozaikler ve satirlerle süslenmişti. Ortasında, Yıkanan Afrodit'in doğal ölçülerde bir heykeli duruyordu. Duruma çok uygun düşen bir endişeyle omzunun üzerinden bakıyor gibi görünüyordu.</p>

  <p>Langdon ve Sienna, dar heykel kaidesinin ucuna yerleşmişlerdi. Mağaranın en derindeki duvarında yükselen iğ şeklindeki dikite bakıyorlardı.</p>

  <p>Dışarıdaki bir asker, "Tüm çıkışlar güvenli!" diye bağırdı. Langdon'ın çıkaramadığı bir aksanla İngilizce konuşuyordu. "Helikopteri yukarı gönderin. Bu mağarayı ben kontrol edeceğim."</p>

  <p>Langdon, Sienna'nın vücudunun gerildiğini hissedebiliyordu.</p>

  <p>Saniyeler sonra mağaranın içinde ağır botların sesi duyuldu. Adımları hızla ilk bölmede ilerledi, ikinci bölmeye girip onlara doğru ilerlerken sesleri iyice duyulur oldu.</p>

  <p>Langdon ve Sienna birbirlerine sokuldular.</p>

  <p>Uzaktan başka bir ses, "Hey!" diye seslendi. "Onları bulduk!"</p>

  <p>Langdon birinin çakıltaşı zeminde mağaraya doğru hızla koştuğunu duyabiliyordu. Nefes nefese bir ses, "Kimlik doğrulandı!" diye bildirdi. "Biraz önce birkaç turistle konuştuk. Birkaç dakika önce kadın ve adam onlara sarayın kostüm galerisinin yerini sormuşlar... Orası, sarayın sol kanadında."</p>

  <p>Langdon belli belirsiz gülümseyen Sienna'ya baktı.</p>

  <p>Asker soluklanarak devam etti. "En önce batıdaki çıkışlar kilitlendi... Onları bahçelerin içinde yakalayacağımıza eminiz."</p>

  <p>Yakındaki asker, "Görevini yerine getir," diye karşılık verdi. "Ve başarılı olduğun anda bana haber ver."</p>

  <p>Çakıltaşlı zeminde uzaklaşan ayak sesleri ile yeniden havalanan helikopterin sesi duyuldu ve sonra, çok şükür ki ortama sessizlik hâkim oldu.</p>

  <p>Langdon heykel kaidesinin arkasından bakmak için yan dönmek üzereydi ki Sienna onu kolundan tutarak durdurdu. Parmağını dudaklarına götürüp, başıyla arka duvardaki belli belirsiz insan gölgesini gösterdi. Öncü asker sessizce hâlâ mağaranın ağzında duruyordu.</p>

  <p><i>Ne bekliyor?!</i></p>

  <p>Aniden, "Ben Brüder," dedi. "Onları köşeye kıstırdık. Yakında onaylarım."</p>

  <p>Adam bir telefon görüşmesi yapıyordu ve sesi sinir bozucu derecede yakından geliyordu, sanki tam yanlarında duruyormuş gibiydi. Mağara parabolik mikrofon görevi görüyor, tüm sesleri toplayıp arka tarafta odaklıyordu.</p>

  <p>Brüder, "Dahası var," dedi. "Biraz önce en son bilgileri aldım. Kadının dairesinin başkası adına kiralandığı ortaya çıktı. Az mobilyalı oluşundan, kısa süreliğine kiralandığı anlaşılıyor. Biyotüpü bulduk; ama projektör yoktu. Tekrar ediyorum, projektör <i>yoktu.</i> Hâlâ Langdon'da olduğunu düşünüyoruz."</p>

  <p>Askerin ismini söylediğini duyan Langdon ürperdiğini hissetti.</p>

  <p>Ayak sesleri yaklaşmıştı ve Langdon, adamın mağaranın içine girdiğini fark etti. Birkaç dakika öncesinde olduğu gibi sert adımlarla yürümüyor, artık sadece geziniyordu. Telefonda konuşurken mağarayı inceliyormuş gibiydi.</p>

  <p>Adam, "Doğru," dedi. "Araştırmalarımız sonucu bu sahipsiz daireye girmeden kısa süre önce bir telefon görüşmesi yapıldığı doğrulandı."</p>

  <p>Langdon telefon görüşmesini ve kirpi saçlı suikastçının kısa bir süre sonra oraya varışını hatırlayarak, <i>Amerikan Konsolosluğu,</i> diye düşündü. Kadın ortadan kaybolmuş, yerini eğitimli askerlerden oluşan bir ekibe bırakmıştı.</p>

  <p>Askerin botlarının sesi artık sadece altı metre uzaktan geliyor ve gittikçe yaklaşıyordu. Adam ikinci bölmeye girmişti ve eğer uca kadar ilerlerse, onları Afrodit'in dar kaidesinin arkasına çömelmiş bir halde bulacağı kesindi.</p>

  <p>Adam aniden çok net bir şekilde, "Sienna Brooks," dedi.</p>

  <p>Sienna, Langdon'ın yanında irkilerek yukarı baktı. Askeri kendisine bakarken görmeyi bekliyordu. Ama orada kimse yoktu.</p>

  <p>Ses yaklaşık üç metre uzaklıktan, "Dizüstü bilgisayarını inceliyorlar," diye devam etti. "Henüz raporu almadım; ama onun Langdon'ın Harvard e-posta hesabına giren, izini sürdüğümüz cihaz olduğuna eminim."</p>

  <p>Sienna bu haberi duyunca şok oldu, sonra da ihanete uğramış bir ifadeyle dönüp Langdon'a baktı.</p>

  <p>Langdon da bir o kadar sarsılmıştı. <i>Bizi bu şekilde mi takip ettiler?!</i> O an bu aklına bile gelmemişti. <i>Sadece, bilgiye ihtiyacım vardı.</i> Langdon'ın sessizce özür dilemesine fırsat kalmadan Sienna başını çevirip boş gözlerle karşısına baktı.</p>

  <p>Asker, "Doğru," dedi. Üçüncü bölmenin girişine varmıştı, artık Langdon ve Sienna'dan sadece bir buçuk metre uzaktaydı. İki adım daha atsa onları net bir şekilde görecekti.</p>

  <p>Bir adım daha yaklaşırken, "Kesinlikle," dedi. Asker aniden durdu. "Bekle biraz."</p>

  <p>Langdon olduğu yerde kaskatı kesilip yakalanmaya hazırlandı.</p>

  <p>Asker, "Bekle biraz, sesini duyamıyorum," dedikten sonra geri geri birkaç adım atarak ikinci bölmeye döndü. "Bağlantı kötü. Devam et..." Biraz dinledikten sonra cevap verdi. "Evet, sana katılıyorum; ama en azından kiminle karşı karşıya olduğumuzu biliyoruz."</p>

  <p>Bununla birlikte ayak sesleri mağaranın içinde daha az duyulur oldu, çakıl zeminde ilerleyen adımlar sonra tamamıyla duyulmaz oldu.</p>

  <p>Langdon'ın omuzları gevşemişti. Sienna'ya doğru dönünce öfke ve korkuyla parlayan gözlerle karşılaştı.</p>

  <p>"Dizüstü bilgisayarımı mı kullandın?!" diye sordu. "E-postanı kontrol etmek için?"</p>

  <p>"Üzgünüm... ben anlayacağını düşünmüştüm. Öğrenmem gerekiyordu..."</p>

  <p>"Bizi bu şekilde buldular! Ve artık ismimi biliyorlar!"</p>

  <p>"Özür dilerim Sienna. Ben bilemezdim..." Langdon vicdan azabından kahroluyordu.</p>

  <p>Genç kadın başını çevirip boş gözlerle arka duvarda göze çarpan iğ şeklindeki dikite baktı. Yaklaşık bir dakika boyunca ikisi de konuşmadı. Langdon, Sienna'nın masasının üzerinde duran <i>Bir Yaz Gecesi Rüyası'</i>nın broşürünü ve dâhi çocuğun hayatı hakkındaki gazete kupürlerini hatırlayıp hatırlamadığını merak etti. <i>Onları gördüğümden de şüphelendi mi?</i> Şüphelenmiş olsa bile sormuyordu ve şu an yeteri kadar sorunları olduğu için bu konudan bahsetmeye hiç niyeti yoktu.</p>

  <p>Sienna, Langdon'ın zar zor duyabildiği bir sesle, "Kim olduğumu biliyorlar," dedi. On saniye boyunca birkaç kez yavaş ve derin nefes aldı, bu yeni gerçeği sindirmeye çalışıyormuş gibiydi. Bunu yaparken, Langdon onun şüphelerinin kuvvetlendiğini hissedebiliyordu.</p>

  <p>Sienna hiçbir uyarıda bulunmadan ayağa kalktı. "Gitmeliyiz," dedi. "Kostüm galerisinde olmadığımızı öğrenmeleri uzun sürmez."</p>

  <p>Langdon onunla birlikte ayağa kalktı. "Evet ama... nereye gideceğiz?"</p>

  <p>"Vatikan'a?"</p>

  <p>"Efendim?"</p>

  <p>"Daha önce ne söylemeye çalıştığını sonunda anladım... Vatikan'ın Boboli Bahçeleri'yle ortak noktasının ne olduğunu." Küçük gri kapıyı gösterdi. "Giriş burası, öyle değil mi?"</p>

  <p>Langdon başını salladı. "Aslında, burası çıkış; ama denemeye değeceğini düşündüm. Ne yazık ki kapıdan geçemiyoruz." Langdon, nöbetçiyle askerin konuşmalarından bu kapının bir seçenek olmadığını anlayacak kadarını duymuştu.</p>

  <p>Sienna afacan bir tonla, "Ama o kapıdan <i>geçebilirsek,"</i> dedi. "Bunun ne anlama geleceğini biliyor musun?" Dudaklarından belli belirsiz bir gülümseme geçti. "Aynı Rönesans ressamının bugün ikinci kez bize yardım ettiği anlamına gelir."</p>

  <p>Langdon'ın aklından da birkaç dakika önce aynı düşünce geçmişti, gülümsemeden edemedi. <i>"Vasari. Vasari."</i></p>

  <p>Şimdi Sienna'nın yüzünde daha geniş bir gülümseme vardı ve Langdon onun kendisini affettiğini hissetti, en azından şimdilik.</p>

  <p>Sienna yarı şaka yarı ciddi, "Bence, bu yukarıdan bir işaret," dedi. "O kapıdan geçmeliyiz."</p>

  <p>"İyi de... nöbetçinin yanından öylece geçip gidecek miyiz?"</p>

  <p>Sienna eklemlerini çatırdatıp mağaranın çıkışına doğru ilerledi. "Hayır, onunla biraz konuşacağım." Parlayan gözlerle Langdon'a baktı. "Güven bana profesör. Gerektiğinde çok inandırıcı olabilirim."</p>

  <p><br /></p>

  <p>Küçük gri kapı tekrar yumruklanıyordu.</p>

  <p>Sertçe ve aralıksız.</p>

  <p>Güvenlik görevlisi Ernesto Russo öfkeyle homurdandı. Tuhaf, soğuk bakışlı asker anlaşılan geri dönmüştü; ama zamanlaması daha kötü olamazdı. Televizyonda yayımlanan futbol maçı, Fiorentina'da bir oyuncu eksikle uzatmalara kalmıştı ve her şey pamuk ipliğine bağlıydı.</p>

  <p>Yumruklama sesi devam etti.</p>

  <p>Ernesto aptal değildi. Bu sabah tüm o sirenler ve askerleri görünce ortada bir sorun olduğunu anlamıştı; ama kendisini doğrudan etkilemeyen olaylara asla karışmazdı.</p>

  <p><i>Pazzo è colui che bada ai fatti altrui.</i><a href="../Text/Section0114.xhtml#Footnote0044" id="Feedback0044"><sup>[44]</sup></a></p>

  <p>Ama belli ki asker önemli biriydi ve onu görmezden gelmek büyük ihtimalle akıllıca olmayacaktı. Bugünlerde İtalya'da iş bulmak oldukça zordu, sıkıcı bir iş olsa bile. Ernesto son bir kez maça bakıp yumruklanan kapıya doğru ilerledi.</p>

  <p>Bu minik odada bütün gün oturup televizyon izlemesi için kendisine maaş verildiğine hâlâ inanamıyordu. Bazen günde iki kere Uffizi Galerisi'nden onca yolu yürüyen bir VIP turu ofisinin dışına gelirdi. Ernesto onları karşılar, çelik ızgara kapının kilidini açar ve grubun küçük gri kapıdan geçmesine izin verirdi. Grubun turu da Boboli Bahçeleri'nde sona ererdi.</p>

  <p>Yumruklama sesi artarken Ernesto çelik kapıyı açıp içinden geçti, sonra kapıyı kapatarak arkasından kilitledi.</p>

  <p>Aceleyle gri kapıya doğru ilerlerken yumruklama sesine karşılık olarak, <i>"Si?"</i> diye bağırdı.</p>

  <p>Karşılık gelmedi. Yumruklama devam etti.</p>

  <p><i>Insomma!</i><a href="../Text/Section0114.xhtml#Footnote0045" id="Feedback0045"><sup>[45]</sup></a> Sonunda kapının kilidini açtı. Kapıyı çekerek açarken bir dakika önce gördüğü aynı donuk bakışları görmeyi bekliyordu.</p>

  <p>Ama kapıdaki yüz çok daha çekiciydi.</p>

  <p>Sarışın, güzel bir kadın tatlı bir ifadeyle ona gülümseyerek, <i>"Ciao,"</i><a href="../Text/Section0114.xhtml#Footnote0046" id="Feedback0046"><sup>[46]</sup></a> dedi. Elindeki katlanmış kâğıdı ona uzatınca Ernesto çekinmeden aldı. Kâğıdı eline alır almaz yerden toplanmış çöpten başka bir şey olmadığını anladı; ama kadın o sırada bileğini narin elleriyle tutup avucunun bileğe yakın kısmındaki kemikli bölgeye parmağını batırdı.</p>

  <p>Ernesto sanki bir bıçak bileğini kesmiş gibi hissetti. Bıçağın acısını elektrik şoku izledi. Kadın ona doğru bir adım atarken basınç katlanarak arttı. Acı döngüsü yeniden başladı. Geriye doğru sendeleyerek kolunu geri çekmeye çalıştı; ama bacakları uyuşmuştu, dizleri üzerine çöktü.</p>

  <p>Gerisi bir anda oldu.</p>

  <p>Koyu renk takım elbiseli uzun boylu bir adam kapı aralığında belirip içeri girdi ve gri kapıyı hemen arkasından kapattı. Ernesto telsizine uzandı; ama yumuşak el bir kez boynunu sıkınca nefessiz kaldı. Kadının hareketleri karşısında en az Ernesto kadar şaşırmış olan uzun boylu adam yaklaşırken, kadın telsizini aldı.</p>

  <p>Sarışın kadın uzun boylu adama gayet doğal bir ifadeyle, <i>"Dim mak,"</i> dedi. "Çin basınç noktaları. Üç bin yıldır kullanılmalarının bir sebebi var."</p>

  <p>Adam hayret içinde izliyordu.</p>

  <p>Kadın, Ernesto'nun boynundaki basıncı azalttı. <i>"Non voglio farti del male."</i><a href="../Text/Section0114.xhtml#Footnote0047" id="Feedback0047"><sup>[47]</sup></a></p>

  <p>Basınç azaldığı anda Ernesto elinden kurtulmaya çalıştı; ama basınç anında geri döndü ve kasları tekrar sıkıştı. Acıdan soluğu kesildi, güçlükle nefes alıyordu.</p>

  <p>Kadın, <i>"Dobbiamo passare,"</i><a href="../Text/Section0114.xhtml#Footnote0048" id="Feedback0048"><sup>[48]</sup></a> dedi. Ernesto'nun neyse ki arkasından kilitlediği çelik kapıyı işaret etti. <i>"Dov'è la chiave?"</i><a href="../Text/Section0114.xhtml#Footnote0049" id="Feedback0049"><sup>[49]</sup></a> Ernesto, <i>"Non ce l'ho,"</i><a href="../Text/Section0114.xhtml#Footnote0050" id="Feedback0050"><sup>[50]</sup></a> diyebildi.</p>

  <p>Uzun boylu adam yanlarından ızgaraya doğru ilerleyip mekanizmayı inceledi. Amerikan aksanıyla kadına, "Bu şifreli bir kilit," diye seslendi.</p>

  <p>Kadın, Ernesto'nun yanına çömeldi, kahverengi gözleri buz gibiydi. <i>"Qual'è la combinazione?"</i><a href="../Text/Section0114.xhtml#Footnote0051" id="Feedback0051"><sup>[51]</sup></a> diye sordu.</p>

  <p><i>"Non posso!"</i><a href="../Text/Section0114.xhtml#Footnote0052" id="Feedback0052"><sup>[52]</sup></a> diye cevapladı. "Buna iznim yok..."</p>

  <p>Omurgasının tepesinde bir şey oldu ve Ernesto tüm vücudunun uyuştuğunu hissetti. Bir saniye sonra bayıldı. Kendine geldiğinde bilincinin birkaç dakika boyunca açılıp kapandığını hissetti. Bir tartışma... yeni bıçak acıları... belki de sürükleniyordu. Her şey bulanıktı.</p>

  <p>Örümcek ağları temizlendiğinde tuhaf bir şey gördü. Ayakkabıları yerde bağcıksız bir halde duruyordu. Tam o sırada güçlükle hareket edebildiğini anladı. Elleri ve ayakları, büyük ihtimalle ayakkabılarının bağcıklarıyla arkadan bağlanmış bir halde yan yatıyordu. Bağırmayı denedi; ama sesi çıkmadı. Çoraplarından biri ağzına tıkıştırılmıştı. Gerçek korku anı bir saniye sonra başını kaldırıp televizyonda yayımlanan futbol maçını görünce geldi. Ofisimde... ızgara kapının İÇİNDEYİM!</p>

  <p>Ernesto koridorda koşarak hızla uzaklaşan ayak seslerini az da olsa duyabiliyordu... ve sonra sesler yavaş yavaş yerini sessizliğe bıraktı. <i>Non e possibile!</i><a href="../Text/Section0114.xhtml#Footnote0053" id="Feedback0053"><sup>[53]</sup></a> Sarışın kadın Ernesto'yu asla yapmamak üzere işe alındığı şeyi yapmaya bir şekilde ikna etmişti; ünlü Vasari Koridoru'nun girişindeki şifreyi açıklamaya.</p>
</body>
</html>
