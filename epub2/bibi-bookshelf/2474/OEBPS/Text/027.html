<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h1 class="h11"><a id="ncx2948"></a>YİRMİBEŞİNCİ BÖLÜM</h1>

  <p>DONUP kalmıştım. Ciddi mi söylemişti acaba? Ciddi de olsa, yalan da olsa bu kadın beni çıldırtacaktı. Hışımla kapıya yüklendim yeniden. Sert bir omuz attım. Kapı yerinden bile kımıldamadı. Var gücümle bağırdım.</p>

  <p>"Aç şu kapıyı, yoksa fena olacak."</p>

  <p>"Açmayacağım."</p>

  <p>Yine tepem atmıştı.</p>

  <p>"Bak, aç diyorum. Dışarı çıkarsam çok fena şeyler olacak."</p>

  <p>"Biliyorum," dedi. "Adamlarım gelince seni eşek sudan gelinceye kadar fena halde dövecekler. Ben de hiç karışmayıp, keyifle seyredeceğim. Sonra da seni sokağa attıracağım."</p>

  <p>Kendimi tutamayıp okkalı bir küfür savurdum. Galiba biraz ileri gitmiştim. Bütün bu yaptıklarının hâlâ oynadığı oyunun ileri bir hamlesi olduğunu düşünmeliydim. Ona hakaret etmiş, ağzımdan çirkin laflar çıkmıştı. Belki sarhoşluğumun da etkisi vardı. Kendimi tutamamış, namusuna dil uzatmıştım.</p>

  <p>Kilit birden döndü, kapı ardına kadar açıldı.</p>

  <p>Karşımdaki kadını tanıyamadım. Öylesine hiddetlenmişti ki, bu kadarını hiç tahmin etmemiştim. Gözleri yuvalarından uğramış, her an şuursuzca tehlikeli bir saldırıya geçecek hale gelmişti. Nitekim ben daha ağzımı açmadan iri bir kristal kül tablasının havada uçarak kafama doğru geldiğini gördüm. Güç-bela kafamı eğdim, ancak arkamdaki banyonun kocaman aynası şangırtı ile parçalanıp tuzla buz oldu.</p>

  <p>Gürültü ile yerimden sıçrarken bu sefer cam bir vazo göğüs kafesime indi. Acı ile yerimde sıçradım. Sevgilim eline ne geçerse üstüme fırlatıyordu. Gerçekten öfkeden kudurmuş haldeydi. Üçüncü, dördüncü savurduğu sert eşyalardan korunmak için sağa sola kaçıyordum. Fırlattığı cep telefonu bacağıma rastlamıştı.</p>

  <p>Öfke baldan tatlı derlerdi; gerçekten de öyleydi. Aslında incir çekirdeğini doldurmayacak sebeplerle bir anda sinirleniyor, muhakeme ve düşünce yeteneğimizi kaybediyor, sanki başka çözümü yokmuş gibi incitmek için birbirimize hakaret yağdırıyorduk. Bu da bizi tatmin etmeyince şiddete başvuruyorduk. Trajikomik bir durumdu, ama önüne geçemiyorduk.</p>

  <p>Bânû etrafında fırlatacak sert bir şey bulamayınca bu defa yatağın kuştüyü yastıklarını savurmaya başlamıştı üstüme. Onlardan etkilenmezdim; artık saldırı sırası bana gelmişti. Neyse ki hem yaptığım hatayı anlamış hem de hiddetim birden kaybolmuştu. Zira sevgilimin bütün bu tutarsız davranışları aslında aşırı sevgisinden kaynaklanıyordu.</p>

  <p>Bir hamlede yanına yaklaşıp kollarımın arasına aldım. Bu seferki direnci sahte değil, gerçekti. Zira daha ilk hamlede dişlerini koluma geçirmiş, olanca hızıyla ısırmıştı. Vahşiliği de ayrı bir güzeldi; tam bir dişi pars olmuştu sanki. Onu bu haliyle de ilk defa görüyordum. Canımın müthiş yanmasına rağmen itiraf edeyim ki zevklendim. Bu kadar değişken bir kadınla hayatı paylaşmak beni mest edecekti. Kollarımın arasında zapt etmeye çalışırken bir yandan da onun normal zamanlardaki yumuşak, munis, sokulgan halini gözlerimin önünde canlandırdım. Her haliyle mükemmeldi. Tabii beni banyoya kilitledi zaman korumaları çağıracağı filan söz konusu değildi. Bütün sorunu beni kızdırmak, çileden çıkarmaktı.</p>

  <p>Bu kez öylesine sıkı kavramıştım ki, nefes alamıyordu.</p>

  <p>"Bırak beni!" diye bağırdı. "Canımı acıtıyorsun."</p>

  <p>"Bırakmayacağım" dedim. "Hem de ölünceye kadar bırakmayacağım."</p>

  <p>Gevşer gibi oldu.</p>

  <p>O iri, enfes gözlerinde bir an muzafferiyet parıltıları okudum. Başarıya ulaşmanın tatminiydi bu. Aynı anda tekrar yatağa yuvarlandık. Nefes nefeseydik, ama ikimiz de karşılıklı yenilgilerimiz kabul etmenin gevşemesini yaşıyorduk.</p>

  <p>"Söyle," dedim. "Neden bana işkence uygulamaya başladın? Neden durmadan bana hakaretler edip, tehditler savuruyorsun."</p>

  <p>"Neden olacak, sen aptalın tekisin."</p>

  <p>"Ne demek oluyor şimdi bu?"</p>

  <p>"Sen ödlek, geri kafalı, düşüncesizin birisin."</p>

  <p>"İyi de neden?"</p>

  <p>"Çünkü evlenme teklifimi geri çevirdin. O lanet gururun yüzünden. Kimse bana bunu yapamaz, beni reddedemezdi. Neymiş, işsizmişsin, benim şoförüm sayılırmışsın, toplum bu izdivaca gülermiş falan filan. Toplumun değerlerinden bana ne? Mademki biz birbirimizi sevdik, gerisi fasa fiso."</p>

  <p>Kollarım gevşedi. Ilık nefesi yüzümü yalıyordu. Etli dudaklarına hafif bir öpücük kondurdum.</p>

  <p>"Tamam," diye fısıldadım. "Sen haklısın. Artık bu konuyu mesele yapmayacağım. Çünkü seni seviyorum. Her şeyi kabule hazırım."</p>

  <p>"Hah, şöyle yola gel."</p>

  <p>Gülümsedim. "Sen kazandın," dedim.</p>

  <p>"Orası kesin. Zaten kaybedeceğimi hiç düşünmemiştim ki."</p>

  <p>"O kadar emin olma. Bugün burayı terk ederken bir daha dönmemeye kesin kararlıydım. Yaptığın hakaretlere kesinlikle tahammül edemezdim. Senden nefret ediyordum."</p>

  <p>"Biliyorum. O da planımın bir parçasıydı. Gerçek sevgimi anlayabilmen için biraz burnunun sürtülmesi gerekiyordu."</p>

  <p>Hafifçe kaşlarımı çatarak sordum.</p>

  <p>"Ya bir daha dönmeseydim, izimi nasıl bulacaktın?"</p>

  <p>"Bazen ne kadar saf oluyorsun sevgilim" dedi.</p>

  <p>"Ne demek istiyorsun?"</p>

  <p>"Bunu hesaba katmadığımı mı sandın? Evi terk ettiğin andan itibaren peşine adam taktık zaten."</p>

  <p>"Beni lokanta da bulan o iki adamı mı?"</p>

  <p>"I-ıh. Onlar babamın adamlarıydı. Seni Laz Dursun'dan korumakla görevli olanlar. Ama ben de peşinden iki korumamı göndermiştim. Bahçeden çıkar çıkmaz peşine takılmışlardı. Her adımını bana telefonla bildiriyorlardı."</p>

  <p>"İnanmıyorum."</p>

  <p>"Başka şansım olabilir miydi?"</p>

  <p>"Ama onları hiç fark etmedim."</p>

  <p>"Normal değil mi? Hiddetten burnunun ucunu göremiyordun."</p>

  <p>"Galiba gerçekten aptalmışım."</p>

  <p>"Evet, ama aptalların en ünlüsü."</p>

  <p>Kaşlarım biraz daha çatıldı. "Bu da bir hakaret mi?" dedim. O da güldü.</p>

  <p>"Hayır. Ama bir düşün."</p>

  <p>"Neyi?"</p>

  <p>"Mesela seninle kol kola bir restorana yemek yemeğe gittiğimizi farz et."</p>

  <p>"Eee?"</p>

  <p>"Bizi görenler ne der? Kim geldi derler?"</p>

  <p>"Ne bileyim?"</p>

  <p>"Sence Dr. Bânû Aksoy'la kocası mı, yoksa bir zamanların ünlü aktörü Metin Kazak'la karısı mı derler?"</p>

  <p>"Allah bilir."</p>

  <p>"Saçmalama. Tabii ki ünlü aktörle karısı diyeceklerdir."</p>

  <p>"Şimdi de benim gönlümü almaya çalışıyorsun. Metin Kazak diye birisi yok artık. O çoktan unutulup gitti."</p>

  <p>"Yine yanılıyorsun."</p>

  <p>"Neden?"</p>

  <p>"Haberin yok da ondan."</p>

  <p>"Neden haberim yok?"</p>

  <p>Bânû kollarımın arasında muzip bir şekilde sırıttı. "Babamın ne işle meşgul olduğunu biliyor musun?"</p>

  <p>"Uyuşturucu, değil mi?"</p>

  <p>"Çok ayıp! Kayınpederin için böyle konuşmamalısın. Belki bir zamanlar onu da yapmıştır bilemem, ama şimdi gerçek yatırım sahası inşaatçılık. Özellikle büyük devlet ihalelerine giriyor."</p>

  <p>"Eee, ne olmuş?"</p>

  <p>"İnşaatçılıktan çok para kazandı."</p>

  <p>"Allah daim etsin."</p>

  <p>"Dün gece ona telefon ettim. Biraz konuştuk."</p>

  <p>"Öyle mi? Hangi konuda?"</p>

  <p>"Elindeki büyük sermayeyi başka hangi alanlarda kullanabileceği hususunda."</p>

  <p>"İlginç. Yoksa senin bir önerin mi vardı?"</p>

  <p>"Evet, oldu."</p>

  <p>"Ne teklif ettin?"</p>

  <p>"Yeni bir prodüksiyon firması kurmasını."</p>

  <p>Şaşkın şaşkın yüzüne baktım. "Yani baban film işine mi soyunacak şimdi de?"</p>

  <p>"Neden olmasın? Kârlı bir saha değil mi?"</p>

  <p>"Oynattın mı sen? Baban o işten ne anlar?"</p>

  <p>"Anlamasına lüzum yok ki? O işle zaten babam meşgul olmayacak."</p>

  <p>Sevgilimin ne demek istediğini yavaş yavaş anlamaya başlamıştım galiba.</p>

  <p>"Kim meşgul olacak peki?" diye sordum.</p>

  <p>"Tabii ki sen," dedi yüzüme bakıp gülerek. "Babam bu konuda senden daha deneyimli birini bulacak değil ya. Bu işe zamanında senelerini vermişsin. Şüphesiz kurulacak şirkette belirli bir hissen de olacak."</p>

  <p>Gülmekten kendimi alamadım.</p>

  <p>"Sen bir çılgınsın," dedim.</p>

  <p>"Hiç de değil. Kocamın sadece arabamı kullanmasını kabul edemem. O da çalışmalı, kazancımıza katkıda bulunmalı doğru düşünmüyor muyum?"</p>

  <p>Gülmeye devam ediyordum.</p>

  <p>Gözlerimin içine bakıp söylendi.</p>

  <p>"Niye gülüyorsun? Yanlış mı düşünüyorum?"</p>

  <p>"Gülmem teklifine değil," dedim.</p>

  <p>"Ya neye peki? Yoksa bunu da mı gururuna yediremiyorsun?"</p>

  <p>"Yo, hayır" diye mırıldandım. " Şu işe bir baksana. Kendi yaşantım bile film gibi. Önce şöhretli bir aktör oluyorum sonraları sefahat, kumar, içki ile tüketilmiş bir hayata dönüşüyor ömrüm. Serserilik, ayyaşlık ve rezil bir hayat başlıyor. Arkasından Beyoğlu'nun arka sokaklarında bıçaklanıyorum Derken dünyanın en güzel cerrahının sihirli parmakları vücuduma dokunuyor. Derken doktoruma âşık oluyorum."</p>

  <p>Sevgilim sözümü kesti.</p>

  <p>"Yalnız sen değil. O da seni deliler gibi sevmeye başlıyor "</p>

  <p>"Evet. Ve sonra da beni yeniden hayata kazandırıyor, eski şaşaalı günlerime döndürecek bir iş düzeni kuruyor."</p>

  <p>"Doğru. Ne var bunda gülecek?"</p>

  <p>"Nasıl gülmeyeyim? Sana da öyle gelmiyor mu?"</p>

  <p>"Nasıl yani?"</p>

  <p>"Sanki tam bir Yeşilçam masalı, filmlik bir konu."</p>

  <p>Bânû karşılık vermedi.</p>

  <p>Uzanıp dudaklarımı öpmeye başladı...</p>

  <p>&nbsp;</p>

  <p class="p3"><span class="t3">SON</span></p>
</body>
</html>
