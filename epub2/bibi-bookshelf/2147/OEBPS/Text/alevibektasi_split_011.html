<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alevibektasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_11">III- Eserleri</h2>

  <p class="normal1"><span class="idebold">A)</span> MAKÂLÂT</p>

  <p class="normal">Hacı Bektaş’ın aslı Arapça olduğu söylenen ve birçok nüshası bulunan en tanınmış eseridir. 1954 ve 1958’de Sefer Aytekin tarafından Ankara’da Emek Basım ve Yayınevinde bastırılmıştır. Said Emre Türkçeye çevirmiş, Taceddin Muhammed b. Hatib İbrahim (Hatipoğlu) ise halkın daha çok faydalanması için Said Emre’nin metninden manzum olarak Türkçeye çevirmiştir.<sup class="calibre2"><a href="../Text/alevibektasi_split_071.html#footnote-464-51" id="footnote-464-51-backlink">[51]</a></sup> Bu kitap, genellikle Hacı Bektaş’ın temel eseri kabul edilse de ne yazık ki, kitabın asıl yapısının elimizde olmadığı sonradan medreseliler tarafından Sünni nitelikli eklemeler yapıldığı ve Hacı Bektaş’a ait olmadığı iddiaları da vardır.</p>

  <p class="normal1"><span class="idebold">B) MAKÂLÂT-I GAYBİYYE VE KELİMÂT-I AYNİYE</span></p>

  <p class="normal">Bir nüshası Farsça olarak İran İslâm Şurası Kütüphanesinde, diğeri de 948/1 numaralı yazmada 1a-23a yaprakları içinde, İstanbul kütüphanesinde Osman Nuri Ergin Yazmaları arasında bulunmaktadır. Davut Duman çevirisiyle Gazi üniversitesi Türk Kültürü ve Hacı Bektaş Araştırma Merkezi tarafından neşredilmiştir. Her ne kadar Gölpınarlı (ö. 1402/1982), eserin Hacı Bektaş adına üretildiğini söylese de<sup class="calibre2"><a href="../Text/alevibektasi_split_072.html#footnote-464-52" id="footnote-464-52-backlink">[52]</a></sup> eserin dil, anlatım ve konularının 13. yüzyıl özelliği taşıdığı, <span class="ideitalik">Makâlat</span> ve diğer eserleriyle birçok konuda benzerlik arzettiği görülmektedir. Eserin Hacı Bektaş’ın öğrencisi veya bir ardılı tarafından ele alınmış olması muhtemel olsa da eser Hacı Bektaş’ın dır. Eser sistematik bir biçimde tasavvufun temel konu ve kavramlarını ihtiva etmektedir.</p>

  <p class="normal1"><span class="idebold">C) BESMELE TEFSİRİ</span></p>

  <p class="normal">Bir nüshası Manisa kütüphanesinde bulunan bu eser 1985’te Rüştü Şardağ tarafından neşredilmiştir. Eserin muhtevası Besmele’deki “Allah” “er-Rahman”, “er-Rahim” isimlerinden hareketle tamamen Bektaşi geleneğine uygun esirgeyen bağışlayan lütufkâr Tanrı anlayışına ayrılmıştır. Eserin neşrinde bilimsel kurallara uyulmamıştır.</p>

  <p class="normal1"><span class="idebold">D) FEVÂİD</span></p>

  <p class="normal">İstanbul Üniversitesinde bulunan bu nüshanın, Osmanlıcadan sadeleştirilmeleri yapılmıştır. Eser, <span class="ideitalik">Makâlat</span> ve <span class="ideitalik">Makâlat-ı Gaybiyye</span> ile muhteva açısından benzerlik gösterir. Gölpınarlı, eserin Hacı Bektaş’a ait olmadığını belirtse de<sup class="calibre2"><a href="../Text/alevibektasi_split_073.html#footnote-464-53" id="footnote-464-53-backlink">[53]</a></sup> Fuat Köprülü eserin Hacı Bektaş’a ait olduğu hususunda kuşkunun olmadığını belirtir. Baha Said de Hacı Bektaş’ın bu eserinden bahsetmiştir.<sup class="calibre2"><a href="../Text/alevibektasi_split_074.html#footnote-464-54" id="footnote-464-54-backlink">[54]</a></sup> Esad Coşan ise eserin muhteva yönünden <span class="ideitalik">Makâlat</span> ile benzerlik arzettiğini ancak bazı ilave ve tahriflerin yapıldığını belirtir. Eser tasavvufî bir içeriğe sahiptir.</p>

  <p class="normal1"><span class="idebold">E) VİLAYETNÂME</span></p>

  <p class="normal">Gölpınarlı, manzum ve mansur nüshaları olan bu eserin, Bektaşi geleneği mayalanıp yoğrulduktan sonra 1481-1501’de Firdevs-i Rumî<sup class="calibre2"><a href="../Text/alevibektasi_split_075.html#footnote-464-55" id="footnote-464-55-backlink">[55]</a></sup> (ö. 918/1512) tarafından yazılmış olabileceğini belirtir. Eserin muhtevası Hacı Bektaş’ın kudsiyetine, kerametlerine ve Anadolu’da irşad faliyetlerine ve çağdaşlarıyla olan ilişkilerine ayırt edilmiştir. Dolayısıyla anlatım ve içerik diğer eserlerinden tamamen farklıdır. Birçok araştırmacı tarafından eserin menkıbevî özelliğinden dolayı tarihi kıymete haiz olmadığı ifade edilmiştir.</p>

  <p class="normal1"><span class="idebold">F) HACI BEKTAŞ’IN NASİHATLERİ</span></p>

  <p class="normal">Bir nüshası Hacı Bektaşi İlçesi Halk Kütüphanesi 29. numarada, diğeri de İstanbul Arkeoloji Kütüphanesi numara 891’de “Mecmuatü’r-Resail”de kayıtlı bulunmaktadır. Ancak eserin Hacı Bektaş’a ait olup olmadığı kesin değildir.<sup class="calibre2"><a href="../Text/alevibektasi_split_076.html#footnote-464-56" id="footnote-464-56-backlink">[56]</a></sup></p>

  <p class="normal1"><span class="idebold">G) ŞATHİYE</span></p>

  <p class="normal">İki sahifedir. Öz Türkçe oluşu çağının dil özelliklerini göstermesi bakımından önemlidir. Barak Baba’nın şathiyesine benzeyen bu parçayı, Enverî’nin <span class="ideitalik">Tuhfetü’s-Sâlikin</span> adı ile Türkçe olarak açıkladığı bilinir. Ancak Gölpınarlı bu eserin bulunduğu yeri zikretmemiştir.</p>

  <p class="normal1"><span class="idebold">H) FATİHA TEFSİRİ</span></p>

  <p class="normal">Baha Said, Manisa Valide Camii kitaplığında Derviş Aliyyü’l-Mevleviyyü’l-Bektaşi tarafından 1315 yılında yazılmış bir eserden bahsetmiş ve bu eserin Tire’de Hacı Necip Paşa Kitaplığında bulunan Hacı Bektaş’ın Fatiha Tefsiri’nin bir kopyası olduğunu söylemiştir. Fakat Bedri Noyan ve Esat Coşan Tire’de ve Manisa kitaplığında bu esere ulaşamadıklarını belirtmektedirler</p>

  <p class="normal1"><span class="idebold">İ) ÜSSU’L-HAKİKA VE HURDE-NÂME</span></p>

  <p class="normal">Bedri Noyan Ali Naci Baykal Dedebaba’nın, Hacı Bektaş’ın <span class="ideitalik">Üssü’l-Hakika</span> adında bir eserinin olduğundan kendisine bahsettiğini yazmaktadır. Aynı şekilde Bedri Noyan, Girit Kandiye Horasanlı, Ali Baba dergâhına bağlı bir zat tarafından yazılmış “Erkan” adlı bir yazmada Hacı Bektaş’a nispetle <span class="ideitalik">Hurde-Nâme</span> adında bir eserin geçtiğini belirtir. Ali Naci Baykal Dedebaba’nın da bu isimde bir eserden söz ettiğini belirtir. Ancak bu eserlerin elde edilmiş kayıtları bulunamamıştır.</p>
</body>
</html>
