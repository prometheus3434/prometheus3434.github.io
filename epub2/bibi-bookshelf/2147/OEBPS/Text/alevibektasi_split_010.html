<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alevibektasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_10">II- Çağdaşları ve Diğer&nbsp; Tasavvufî Akımlarla İlişkisi</h2>

  <p class="normal">Biz tarikat silsilesi ve eğitimi bölümünde Hacı Bektaş’ın hocası ve mürşidi olan Lokman Perende’den bahsetmiştik. Onun müridi konumunda İdris Hoca ve Kadıncık Ana’dan (Fatma Nuriye) ve bazı halifelerinden <span class="ideitalik">Vilâyetnâme</span>’de bahsedilse de biz daha çok tasavvufî yönden paralellik arzeden kitlelere mal olmuş meşhur mutasavvıflardan selefi, çağdaşı ve halefi olanlarla birebir ve fikrî ilişkilerini ele alacağız.</p>

  <p class="normal">Biz Hacı Bektaş’ın hayatı hakkında bilgi ve belgelerimizin az olduğunu, var olanların kendisinden sonra yazılmış sınırlı olarak birbirinden farklı bilgiler veren Elvan Çelebi’nin <span class="ideitalik">Menâkıbu’l-Kudsiyye</span>’sinden, yaklaşık yüzyıl sonra yazılmış Eflaki’nin (ö. 761/1360) <span class="ideitalik">Menâkıbu’l-Ârifîn</span>’inden, XV. yüzyılın çeyreğinde ele alınmış tarihi gerçeklerle menkıbelerin birbirine karıştığı <span class="ideitalik">Menâkıb-ı Hünkâr Hacı Bektaş Veli</span>’den, yine aynı yüzyılda yazılmış Lamîî Çelebi’nin (ö. 938/1532), <span class="ideitalik">Nefahatü’l-Üns</span>’ünden, Aşıkpaşa’nın (ö. 889/1484) <span class="ideitalik">Tevârih-i Âli Osman</span> adlı eserinden ve XVI. yüzyılda yazılmış Taşköprülüzade’nin (ö. 968/1561) <span class="ideitalik">eş-Şakaiku’n-Numaniyye</span> adlı eserinden elde etmekteyiz. Biz bu ve buna benzer kaynaklardan hareketle onun çağdaşlarıyla olan ilişkilerini ortaya koymaya çalışacağız.</p>

  <h3 class="ortayazi1" id="calibre_toc_17"><span class="idebold">A) AHMET YESEVİ</span></h3>

  <p class="normal">Daha önce de ifade ettiğimiz gibi Hacı Bektaş ile ilgili en fazla bilgiyi veren <span class="ideitalik">Vilâyetnâme</span>’de bir yandan Hacı Bektaş’ın Lokman Perende’nin müridi olduğu belirtilirken, diğer yandan da Ahmet Yesevi’nin müridi olduğu, Anadolu’ya doğrudan doğruya Ahmet Yesevi tarafından gönderildiği ifade edilir.<sup class="calibre2"><a href="../Text/alevibektasi_split_048.html#footnote-464-28" id="footnote-464-28-backlink">[28]</a></sup> Ayrıca Fevâid’de de Hacı Bektaş’ın Ahmet Yesevi’nin müridi olduğu anlayışı devam ettirildiği ve birçok konuda Ahmet Yesevi’nin Hacı Bektaş’a doğrudan doğruya öğüt verdiği belirtilir. Bütün bunların yanında Hacı Bektaş’a en yakın belge niteliği taşıyan Abdu’l-Ferec el-Vasiti’nin (ö.1275/1343) <span class="ideitalik">Tiryaku’l-Muhibbin</span> adlı eserinde de Hacı Bektaş’ın Ahmet Yesevi’ye mensup olduğu belirtilir.<sup class="calibre2"><a href="../Text/alevibektasi_split_049.html#footnote-464-29" id="footnote-464-29-backlink">[29]</a></sup> Ancak Hacı Bektaş ile Ahmet Yesevi’nin ölüm tarihleri esas alındığında bu iki şahsın görüşmelerinin tarihen mümkün olmadığını, tamamen Bektaşi geleneğinin bir ürünü olduğunu görürüz. Bu geleneğin oluşturulmasındaki en büyük etken de Hacı Bektaş’ın Yesevi Ocağına bağlı olması, fikir ve düşünce bakımından bu ocaktan beslenmiş olmasıdır.<sup class="calibre2"><a href="../Text/alevibektasi_split_050.html#footnote-464-30" id="footnote-464-30-backlink">[30]</a></sup> Öyle ki, Ahmet Yesevi’nin <span class="ideitalik">Fakr-Name</span> ve <span class="ideitalik">Divan-ı Hikmet</span>’inin muhtevasına baktığımız da Hacı Bektaş’ın <span class="ideitalik">Makâlat</span>’ıyla tertip, muhteva, anlatış tarzı, kırk makam,<sup class="calibre2"><a href="../Text/alevibektasi_split_051.html#footnote-464-31" id="footnote-464-31-backlink">[31]</a></sup> itikat ve ibadet konularına göre âyet ve hadislerin sıralanışı açısından benzerlik arzettiği görülür. Her ne kadar Yeseviliğin Sünni bir kuruluş olduğundan hareketle, kendi özüne aykırı kurumların doğmasına elverişli olmadığı yani Bektaşiliğin Yesevilikten doğmuş olmasının doğru olmadığı ileri sürülse de<sup class="calibre2"><a href="../Text/alevibektasi_split_052.html#footnote-464-32" id="footnote-464-32-backlink">[32]</a></sup> Bektaşi geleneği ve bu geleneğe ait eserler Bektaşiliğin Yesevi düşüncesinin Anadolu’daki devamı niteliğinde olduğunu gösterir.</p>

  <h3 class="ortayazi1" id="calibre_toc_18"><span class="idebold">B) MEVLÂNÂ</span></h3>

  <p class="normal">Hacı Bektaş’ın çağdaşlarından biri de Mevlânâ (ö. 672/1273)’dır. Ahmet Eflaki <span class="ideitalik">Ariflerin Menkıbeleri</span>’nde ve <span class="ideitalik">Vilâyetnâme</span>’de Hacı Bektaş’ın Mevlevi şeyhi olan Mevlânâ Celaleddin ile ilişkilerinden bahsetmişlerdir. Ancak Mevlevi meşrepli Eflaki bütün insanların Mevlânâ’ya teveccüh edip mürit olduklarını, dolayısıyla Hacı Bektaş’ın da Mevlânâ’yla görüşerek onun yüceliğini doğrudan kabul ettiğini belirtirken,<sup class="calibre2"><a href="../Text/alevibektasi_split_053.html#footnote-464-33" id="footnote-464-33-backlink">[33]</a></sup> Hacı Bektaş yanlısı <span class="ideitalik">Vilâyetnâme</span>’de bunun tam aksine başta Mevlânâ olmak üzere Şems-i Tebrizî ve Sultan Veled gibi Mevlevi şeyhlerinin Hacı Bektaş’tan keramet kabilinden birçok yardım gördükleri, dolayısıyla da Hacı Bektaş’ın büyüklüğünü kabul edip boyun eğip saygı duydukları ve Hacı Bektaş’ın âsitânesine gidip ondan öğüt ve icazet aldıkları belirtilir.</p>

  <p class="normal">Görüldüğü gibi her ne kadar Eflaki’de Mevlânâ üstünlüğü, <span class="ideitalik">Vilâyetnâme</span>’de de Hacı Bektaş üstünlüğü vurgulanarak yanlı bir Hacı Bektaş-Mevlânâ ilişkisinden bahsedilse de bütün bu anlatılan ilişkilerin türü ve boyutu ne olursa olsun Sulucakaraöyük’teki Hacı Bektaş dergâhı ile Konya’daki Mevlânâ tekkesi arasında bir ilişki olduğunu ortaya koyar. Bütün bunlarla birlikte Hacı Bektaş’ın Mevlevilerle değil Ahilerle yakınlık içinde olduğunu, bunun nedeninin, Mevlevilerde Türkmen zevki yerine İran zevkinin egemen olması, Selçuklu sarayı ile aynı zevkleri paylaşıyor olmalarında temellendiğini ileri sürenler de vardır.<sup class="calibre2"><a href="../Text/alevibektasi_split_054.html#footnote-464-34" id="footnote-464-34-backlink">[34]</a></sup></p>

  <h3 class="ortayazi1" id="calibre_toc_19"><span class="idebold">C) YUNUS EMRE</span></h3>

  <p class="normal">Bektaşi geleneğinde Hacı Bektaş’ın ilişkilendirildiği kişilerden biri de Yunus Emre’dir (ö. 720/1320). <span class="ideitalik">Vilâyetnâme</span>’de, Ali’nin (ö. 1008/1600), <span class="ideitalik">Künhü’l-Ahbar</span>’ında Hacı Bektaş’ın Yunus Emre ve mürşidi Taptuk Emre ile olan ilişkisinden bahsedilir.<sup class="calibre2"><a href="../Text/alevibektasi_split_055.html#footnote-464-35" id="footnote-464-35-backlink">[35]</a></sup><span class="ideitalik">Vilâyetnâme</span>’deki bu ilişki doğrudan veya dolaylı da olsa Hacı Bektaş ile Yunus arasında fikrî açıdan son derece benzerlik hatta iç içelik söz konusudur.<sup class="calibre2"><a href="../Text/alevibektasi_split_056.html#footnote-464-36" id="footnote-464-36-backlink">[36]</a></sup> Yunus’un <span class="ideitalik">Divan</span> ve <span class="ideitalik">Risalet-i Nushiye</span>’si ile Hacı Bektaş’ın <span class="ideitalik">Makâlat</span>’ı arasında fikir ve muhteva yönünden benzerlik arzettiği görülür. Yunus’un şiirlerinin tetkikinde onun dört kapı, kırk makam, vücut ve kâinatla ilgili benzetmeleri, iyi ve kötü huyların içimizdeki savaşı, yetmiş iki milleti hor görmemek, toprak olmak, akıl, aşk, şevk, münacât vb. konularda adeta <span class="ideitalik">Makâlat</span>’ın fikirlerini nazmettiği görülür.<sup class="calibre2"><a href="../Text/alevibektasi_split_057.html#footnote-464-37" id="footnote-464-37-backlink">[37]</a></sup> Ve menkıbevî bir tarzda da olsa Yunus’un <span class="ideitalik">Divan</span>’ının Hacı Bektaş’ın nefes himmeti sonucunda gözünden perdenin kalkmasıyla oluştuğunun ifade edilmesi<sup class="calibre2"><a href="../Text/alevibektasi_split_058.html#footnote-464-38" id="footnote-464-38-backlink">[38]</a></sup> Yunus Emre’nin Hacı Bektaş’tan etkilendiğinin açık bir ifadesidir.</p>

  <p class="normal">Esad Coşan’ın (ö. 2001) ifadesiyle bütün bunlar, Hacı Bektaş ile Yunus arasında doğrudan doğruya veyahut dolaylı yoldan kuvvetli bir irtibat bulunduğunu, <span class="ideitalik">Vilâyetnâme</span>’deki menkıbelerin tamamen boş olmadığını kesinlikle ispat ediyor.</p>

  <h3 class="ortayazi1" id="calibre_toc_20"><span class="idebold">D) YENİÇERİLER</span></h3>

  <p class="normal">Hacı Bektaş’ın çevresiyle olan ilişkilerinde en tartışmalı meselelerden biri de Onun Osmanlı devletinin kuruluşunda yer alıp almadığı ve yeniçerilerle bir ilişkisinin olup olmadığı meselesidir. Haririzade (ö. 1299/1882), <span class="ideitalik">Tibyanu’l-Vasail</span>’inde, Ma’sumi Şirazi <span class="ideitalik">Taraiku’l-Hakaik</span>’inde, Hacı Bektaş’ı Orhan devri uleması ve Taşköprüzade <span class="ideitalik">eş-Şakaiku’n-Numaniyye</span>’sinde I. Murat dönemi uleması arasında zikrederek onun Osmanlı ve yeniçerilerle olan ilişkilerini ortaya koyarlarken, ciddi bir tarihçi olan Aşıkpaşazade de onun, Osmanlı soyu ile görüşmediğini, Bektaşilerin iddia ettiği yeniçerilerin başındaki akbörkün Hacı Bektaş’a aidiyetinin yalan olduğunu, bunun Orhan Gazi zamanında Abdal Musa vasıtasıyla ortaya çıktığını, dolayısıyla her kim görüştüğünü iddia ederse yalan söylemiş olacağını ileri sürer.<sup class="calibre2"><a href="../Text/alevibektasi_split_059.html#footnote-464-39" id="footnote-464-39-backlink">[39]</a></sup> Ayrıca <span class="ideitalik">Vilâyetnâme</span>’de de onun XIII. Yüz yılın ikinci yarısında sağ olan Mevlânâ’nın (ö. 1207/1273), Seyyid Mahmud Hayrani’nin (ö. 667/1268), Nureddin Caca, Hacım Sultan’ın çağdaşı olduğunun ifade edilmesi ve Eflaki’nin de <span class="ideitalik">Menâkıbu’l-Ârifîn</span>’de Mevlânâ’nın çağdaşı olduğunu vurgular nitelikte Mevlânâ-Hacı Bektaş ilişkisinden bahsetmesi, onun Osmanlı ya da yeniçerilerle doğrudan bir bağlantısının olmadığını ortaya koyar. Yine Hacı Bektaş’ın Orhan Gazi ile görüşmesinin ve yeniçeri ocağına dua etmiş olmasının mümkün olmadığını, bunun hiçbir tarihî kıymetinin olmadığının,<sup class="calibre2"><a href="../Text/alevibektasi_split_060.html#footnote-464-40" id="footnote-464-40-backlink">[40]</a></sup> bu tür rivayetlerin hükümsüz ve uydurma olduğunun, dahası XV. yüzyılın sonlarıyla XVI. yüzyılın başlarında bu ilişkinin ortaya çıktığının ifade edilmesi,<sup class="calibre2"><a href="../Text/alevibektasi_split_061.html#footnote-464-41" id="footnote-464-41-backlink">[41]</a></sup> Hacı Bektaş’ın Orhan devriyle ve Yeniçeri ocağıyla doğrudan bir ilişkisinin olmadığı düşüncesinin daha manidar olduğunu ortaya koyar. Ancak bu, Bektaşilikle yeniçerilerin hiçbir bağlantısı olmadığını da göstermez. Hacı Bektaş ile Osmanoğulları arasında bir manevi bağ vardır ki, o da Osmanlı devletinin kuruluşunda ve ahi / fütüvvet teşkilatının oluşturulmasında yer alan, her sanat ve mesleğin bir pir’e, ocağa nispet edilmesi geleneğinden veya Vezir Hacı Bektaş Paşayla Hacı Bektaş soyundan Timurtaş Dede’nin ve Mevlânâ soyundan Emirşah’ın askere börk giydirilmesinde adlarının geçmesinden<sup class="calibre2"><a href="../Text/alevibektasi_split_062.html#footnote-464-42" id="footnote-464-42-backlink">[42]</a></sup> yahut Kutbeddin Haydar ve Ahmet Yesevi geleneğine bağlı olan bu fütüvvet teşkilatının aynı ocağa bağlı Hacı Bektaş’a yakınlık duymalarından kaynaklandığının muhtemel olduğu ileri sürülmektedir.</p>

  <h3 class="ortayazi1" id="calibre_toc_21"><span class="idebold">E) BABA İLYAS VE BABAİLER</span></h3>

  <p class="normal">Hacı Bektaş ile ilgili en fazla tartışılan meselelerden biri de onun Babai İsyanı lideri Baba İlyas ve Babailerle ilişkisinin olup olmadığı meselesidir. Ahmed Eflaki’nin <span class="ideitalik">Menâkıbu’l-Ârifîn</span>’de ve Sahih Ahmet Dede’nin <span class="ideitalik">Tevarih-i Mevleviyye</span>’sinde Hacı Bektaş’ın Baba Resul’ün has halifesi olduğunu, marifet dolu bir kalbe sahip olmasına rağmen namaz kılmayan, şeriata uymayan bir şahıs olarak kendisinden bahsedildiği görülür. Buradaki Baba Resul’un de meşhur Babai isyanını çıkaran Baba İshak olması muhtemeldir.<sup class="calibre2"><a href="../Text/alevibektasi_split_063.html#footnote-464-43" id="footnote-464-43-backlink">[43]</a></sup> Ancak güvenilir bir tarihçi ve aynı zamanda Baba İlyas’ın torunu olan Aşıkpaşazade, Hacı Bektaş ile Baba İshak arasında bir halife ilişkisinden bahsetmez. Babai isyanına ismi karışan Baba İlyas’ı, Horasan’dan geldiklerinde kardeşi Menteş ile Amasya’da ziyaret ettiklerini, Kırşehir’e, oradan Kayseri’ye geldiklerini, kardeşinin Kayseri’den kendisinden ayrılıp Sivas’ta öldürüldüğünü, Hacı Bektaş’ın ise Karaöyük’e gittiğini ifade eder. Titiz bir tarihçi Aşıkkpaşazade’nin Hacı Bektaş’ın Baba İshak ve Babai isyanıyla bir ilişkisinden bahsetmemesine rağmen çağımızda Fuat Köprülü, Abdulbaki Gölpınarlı, Irene Melikoff ve Ahmet Yaşar Ocak gibi bazı araştırmacıların Mevlevi fanatiği Eflaki’nin menkıbevî mitos muhtevalı eserinden hareketle onu, Baba İshak’ın halifesi ve Babai isyanı ile ilişkilendirmeleri<sup class="calibre2"><a href="../Text/alevibektasi_split_064.html#footnote-464-44" id="footnote-464-44-backlink">[44]</a></sup> şaşırtıcı olmanın yanında bir o kadar da üzücüdür. Çünkü Hacı Bektaş’ı Babai halifesi olarak göstermek, devletin resmi tarihçileri olan Mevlevi tarihçilerinin (özellikle de Eflaki Dede’nin) Türkmen babalara karşı Haricî, Bâtınî, İbahî ve Rafizî gibi menfi propagandalarla tahkir etme gibi, karalama politikasından ileri geldiği düşünülebilir. Dolayısıyla Hacı Bektaş’ın, kardeşiyle birlikte Baba İlyas’ı ziyaret etmeleri, tasavvufî manada bir intisap-mensubiyet değil, her iki şahsın da Horasanî olmasından<sup class="calibre2"><a href="../Text/alevibektasi_split_065.html#footnote-464-45" id="footnote-464-45-backlink">[45]</a></sup> ve dayandıkları kitlenin aynı olması gibi birçok konuda uzlaşır olmalarından kaynaklanan hemşerilik ve fikirdaşlığın bir ifadesi olabilir. Çünkü her iki lider de Horasan menşelidir.</p>

  <h3 class="ortayazi1" id="calibre_toc_22"><span class="idebold">F) DİĞER İTİKAT SİSTEMLERİ</span></h3>

  <p class="normal">Hacı Bektaş ve Bektaşilikle ilgili tartışılan meselelerden biri de onun düşünce sistemi ve çizgisinin nereye dayandığı meselesidir. Kimileri Hacı Bektaş ve Bektaşiliği / Aleviliği Bâtınîliik, Hurufilik, Şiîlik,<sup class="calibre2"><a href="../Text/alevibektasi_split_066.html#footnote-464-46" id="footnote-464-46-backlink">[46]</a></sup> Şamanizm, Zerdüştlük, Manihaizm ve Mazdeizm’e dayandırmanın yanında bazıları da İlk Çağ, Ortaçağ, Asya, Eski Anadolu,<sup class="calibre2"><a href="../Text/alevibektasi_split_067.html#footnote-464-47" id="footnote-464-47-backlink">[47]</a></sup> Eski İran din ve geleneklerine dayalı bir itikat sistemi olarak ele almaktadırlar. Yine kimileri Alevi / Bektaşiliğin tamamen İslâm’dan ayrı bir din olduğunu,<sup class="calibre2"><a href="../Text/alevibektasi_split_068.html#footnote-464-48" id="footnote-464-48-backlink">[48]</a></sup> bir madde dini, materyalist felsefe üzerine kurulmuş bir hayat tarzı olduğunu ileri sürerken, kimileri de Muhammed Ali yolunda yürüyen, tamamen İslâm’ın içinde yer alan, mezhebi Caferilik olan bir sistem olarak ele almaktadırlar.<sup class="calibre2"><a href="../Text/alevibektasi_split_069.html#footnote-464-49" id="footnote-464-49-backlink">[49]</a></sup> Bütün bunların dışında bir başka yaklaşım vardır ki o da Bektaşiliği Hacı Bektaş öncesi ve Hacı Bektaş sonrası Bektaşilik şeklinde Bektaşiliği iki döneme ayırarak Hacı Bektaş dönemi Bektaşiliğini tamamen Kur’ân ve Sünnet’e dayanan Türk İslâm sufi geleneğinde değerlendirmekteler ve bu harici heretik unsurların Alevi-Bektaşiliğe sonradan girdiğini ileri sürmekteler. Dolayısıyla Hacı Bektaş sonrası dönemde bozulmaya başlayan, özellikle de XVI. yüzyılın başlarında Bâtınî, Hurufî ve Şii tesirlerle gelişen Bektaşilik yerine, Hacı Bektaş’ın otantikliği kesinleşmiş eserlerinin sergilediği düşüncelerin hareket noktası alınması gerektiği,<sup class="calibre2"><a href="../Text/alevibektasi_split_070.html#footnote-464-50" id="footnote-464-50-backlink">[50]</a></sup> bu durumda da onun, XIII. ve XIV. yüzyılda Anadolu’da bulunan İbn Arabi, Necmüddin Daye, Bahauddin Veled, Burhaneddin Muhakkık Tirmizi, Evhaduddin Kirmani, Ahi Evren, Mevlânâ ve Yunus gibi aynı kaynaktan beslenen bir Türkmen sufisi olduğunun ortaya çıkacağı belirtilir.</p>

  <p class="normal">Gerçekten de Hacı Bektaş’a ve Bektaşiliğe ait eserler objektif bir biçimde ciddi bilimsel tetkiklerle ele alındığında Bektaşiliğin / Aleviliğin yukarıdaki iddialardan uzak Kur’ân ve Sünnet merkezinde zengin, deruni bir tasavvufî yorum geleneğinde yer aldığı görülecektir. İşte biz bu çalışmamızın ileriki bölümlerinde Hacı Bektaş’ın fikri kökenlerini belirtmekle bu gerçeği ortaya koyacağız.</p>
</body>
</html>
