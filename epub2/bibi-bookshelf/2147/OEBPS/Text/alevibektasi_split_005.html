<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alevibektasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">Takdim</h1>

  <p class="normal">Alevilik-Bektaşilik, kökeni Orta Asya’da Ahmet Yesevi’ye dayanan dinî, sosyal kültürel ve siyasi alanda, yayıldıkları coğrafyalarda Türk kitlelerini derinden etkileyen bir oluşumdur. Göçebe ve yarı göçebe Türk kitlelerinin dinî, sosyal ve kültürel aydınlanmasının merkezinde yer alan bu hareket Anadolu’nun ve Balkanların İslâmlaşıp Türkleşmesinde de önemli bir rol oynamıştır. Halk İslâmı diye tanımlayacağımız bu hareket seçkin bir elitin İslâmını temsil eden medresenin ulaşamadığı kırsal alandaki Türk kitlelerin dinî şuur ve heyecanını büyük ölçüde bugüne kadar temsil edegelmiştir.</p>

  <p class="normal">Bununla beraber Anadolu ve Balkanlardaki tekkeler, dinî nassların yorumunda şekilsel formları dışlamamakla birlikte derûnî/içsel yorumları esas almaları, kültürel ve sosyal açıdan farklı kitleleri temsil etmelerinden dolayı dinin salt zâhirî/şekilsel yorumunu önceleyen medrese ve onu temsil eden çevrelerle zaman zaman anlaşmazlıklar yaşamışlardır. Dinin özünü ve ahlâkî boyutunu temsil ettiklerini ileri süren tekke çevresi, dinî emirleri terk ve ibahiyyecilikle suçlanarak belli tarihlerde rıfz, ilhad ve zındıklıkla itham edilmişlerdir. Maalesef günümüzde de bu iki kitlenin dinî nassları anlama ve yorumlama farklılığından kaynaklanan ayrışmalar aynen devam etmektedir.</p>

  <p class="normal">Tarihten gelen bu farklılaşmanın yanında özellikle son otuzlu yıllarda Alevilik-Bektaşiliğe din, mezhep, tarikat, mistik oluşum, cemaat vb. farklı sosyal grup nitelemeleri nispet edilmiş, Alevi-Bektaşilerin dinî inançları, ibadetleri örf ve gelenekleriyle ilgili araştırmalar yapılmıştır. Bu çalışmaların bazılarında Alevilik-Bektaşilik yeniden tanımlanarak dinî inanç ve gelenek kökenleri Şamanizme, Hıristiyanlığa, Eski Anadolu dinlerine, Mazdeizme, Manihaizme, Zerdüştlüğe indirgenmiş, Şiiliğin Anadolu’daki devamı şeklinde tanımlanmaya çalışılmıştır. Bu inşacı tanımlayıcı araştırmaların geçerliliğinin belirlenmesi, Alevilik-Bektaşilikle ilgili yazılı kaynakların neşredilmesi veya doğrudan yazılı kaynaklar üzerinde yapılacak araştırmalarla mümkündür.</p>

  <p class="normal">Alevilik-Bektaşilikle ilgili eserlerin gün yüzüne çıkarılması ve bunlarda Kur’ân ve hadislere referansların, inanç, ibadet ve geleneklerle ilgili konularda âyetleri yorumlayış tarzlarının, günümüzde Alevi-Bektaşilerin tartışılan inanç, ibadet ve geleneklerle ilgili gerçek kimliklerinin ortaya çıkarılması araştırmacılara ilmî bir vazife haline gelmiştir.</p>

  <p class="normal">İşte bu eser böyle bir sorumluluğun sunucu ortaya çıkmıştır. Araştırmacı bu çalışmasında, özelde Hacı Bektaş Veli’ye atfedilen eserleri, genelde Buyruklar ve günümüzdeki çeşitli kitapları esas alarak Alevi-Bektaşilerin geleneksel Kur’ân tasavvurlarını, günümüzdeki inanç ibadet anlayışlarının Kur’ânî temellerini ve onu yorumlama biçimlerini ortaya koymaya çalışmıştır. Bu bakımdan Alevi-Bektaşilerin dinî kimlik ve anlayışlarının yeniden inşa edilmeye çalışıldığı günümüzde, onların din anlayışlarının Kur’ânî temellerinin ortaya konulmaya çalışıldığı bu eserin, Türkiye’de alanında büyük bir boşluğu dolduracağı ve benzeri çalışmalara örnek olacağı aşikârdır. Eser aynı zamanda Aleviler için yeni bir kimlik inşası değil, tarihî geleneğinde var olan bir tasavvuru keşfedip ortaya koyma çabasını da yansıtır.</p>

  <p class="normal">Günümüzde gerek Sünniler gerekse bazı Alevi ve Bektaşiler tarafından farklı noktalara çekilen Alevi-Bektaşi tasavvurları sağlıklı bir zemine oturması için Alevi-Bektaşilerin klasik eserlerindeki inanç, ibadet ve gelenekle ilgili gerçeklerin ve yorum tarzlarının ortaya konulması için bu tür çalışmalara duyulan ihtiyaç izahtan varestedir.</p>

  <p class="sagnormal"><span class="idebold">Prof. Dr. M. Saffet Sarıkaya<br class="chapter" /></span>S.D.Ü. İlahiyat Fakültesi<br class="chapter" />
  Temel İslâm Bilimleri Bölüm Başkanı</p>
</body>
</html>
