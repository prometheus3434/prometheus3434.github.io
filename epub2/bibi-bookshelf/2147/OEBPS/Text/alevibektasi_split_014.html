<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alevibektasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_13">I- Kur’ân Anlayışı</h2>

  <h3 class="ortayazi1" id="calibre_toc_23"><span class="idebold">A) İLAHİ KELAM OLARAK KUR’ÂN</span></h3>

  <p class="normal">Hacı Bektaş’ın Kur’ân’ı yorumlama yöntemine geçmeden önce onun nasıl bir Kur’ân algısına sahip olduğunu ortaya koymamız gerekir.</p>

  <p class="normal">İslâm bilginlerinin, Kur’ân’ın Allah tarafından Peygamber’e (s.a) indirilen ilahi bir kitap olgusu inancı, Hacı Bektaş’ta da aynen devam etmektedir. O dervişlerine hitaben “Ey derviş! Bilesin ki Kur’ân Allah’ın kelamıdır. Hz Peygamber’e (s.a) amel etmek ve elçi olarak halka tebliğ etmek için indirilmiş bir kitaptır.”<sup class="calibre2"><a href="../Text/alevibektasi_split_092.html#footnote-464-72" id="footnote-464-72-backlink">[72]</a></sup> diyerek Kur’ân’ın, Hz Muhammed’e tebliğ edilip tatbik edilmesi için indirilen ilahi bir kelam olduğunu belirtir.</p>

  <p class="normal">Bu tanımlamanın yanında onun asıl Kur’ân algısı şu mistik yaklaşımda yatmaktadır: <span class="ideitalik">“Bil ki Ku’ran Âşıktan mâşuka bir mektuptur.”<sup class="calibre2"><a href="../Text/alevibektasi_split_093.html#footnote-464-73" id="footnote-464-73-backlink">[73]</a></sup></span>Dünya ve insan anlayışında ve bütün varlıklar arasındaki ilişkide aşkı, sevgiyi esas alan Hacı Bektaş, Allah ile insan arasındaki iletişimin bir ifadesi olan vahyi de (Kur’ân) bu iletişim biçiminin bir parçası olarak görmektedir. Çünkü Hacı Bektaş’ta Tanrı ile insan arasındaki ilişki, efendi-köle ilişkisine değil seven (Allah) sevilen (insan) ilişkisine dayanır. Dolayısıyla Kur’ân da Âşıktan mâşuka gönderilen ilahi buyruklar bütünüdür.</p>

  <p class="normal">Hacı Bektaş buna paralel olarak Kur’ân’ı ve hatta dört kitabı merhamet unsuru olarak görür ve bunu şöyle ifade eder: “Ulu Allah, yüce Kitab’ına Rahman ve Rahim’i koydu. Elbette âsilere armağanı ulu dergâhına yaraşır niteliktedir. Kur’ân <span class="ideitalik">ve</span> dört kitap rahmetle bezenmiştir<span class="ideitalik">”.</span> Dolayısıyla Kur’ân ona göre, insanı azapla tehtid eden bir kitap değil, sevgiliden gelen bir müjde mektubudur.</p>

  <h3 class="ortayazi1" id="calibre_toc_24"><span class="idebold">B) KUR’ÂN’IN MANA VE MUHTEVA YÖNÜYLE KAPSAMI</span></h3>

  <p class="normal">Kur’ân’ın mana ve muhtevasının sınırlarıyla ilgili geçmişte ve günümüzde farklı görüşler ileri sürülmüştür. Kimileri onu yalnızca din ve ahlâka indirgerken, kimisi de Allah’ın ilmi ve kelamı olduğunu, O’nun ilminin sınırsız olduğunu, dolayısıyla da evrende olan her şeyi ve her ilmi kapsadığını ileri sürer.<sup class="calibre2"><a href="../Text/alevibektasi_split_094.html#footnote-464-74" id="footnote-464-74-backlink">[74]</a></sup></p>

  <p class="normal">Hacı Bektaş da “Yaş ve kuru ne varsa hepsi apaçık bir kitaptadır.”, “Bu kitabı da sana, her şey için bir açıklama…kaynağı olarak indirdik.”,<sup class="calibre2"><a href="../Text/alevibektasi_split_095.html#footnote-464-75" id="footnote-464-75-backlink">[75]</a></sup> “Biz her şeyi apaçık bir kitapta (levh-i mahfuzda) sayıp yazmışızdır.”<sup class="calibre2"><a href="../Text/alevibektasi_split_096.html#footnote-464-76" id="footnote-464-76-backlink">[76]</a></sup> ve “Bundan daha küçüğü ve daha büyüğü yoktur ki apaçık kitapta (levh-i mahfuzda) bulunmasın.”<sup class="calibre2"><a href="../Text/alevibektasi_split_097.html#footnote-464-77" id="footnote-464-77-backlink">[77]</a></sup> anlamındaki âyetlerden hareketle, “Çalab’ın, cümle türlü nesnenin varlığını Kur’ân içinde yad kıldığını” ifade eder. Hacı Bektaş bununla da kalmaz, Kur’ân’dan hareketle Allah’ın ilminin sınırsız olduğunu, bunu da “Şayet yeryüzündeki ağaçlar kalem, deniz de, arkasından yedi deniz katılarak (mürekkep olsa) yine Allah’ın sözleri yazılmakla tükenmez…”<sup class="calibre2"><a href="../Text/alevibektasi_split_098.html#footnote-464-78" id="footnote-464-78-backlink">[78]</a></sup> âyetiyle ifade eder. Dolayısıyla Kur’ân ona göre sonsuz ilim sıfatına sahip olan Allah’ın sınırsız ve sonsuz ilim ve esrarını ihtiva eden bir Kitaptır.</p>

  <p class="normal">Benzeri düşünceler için aynı âyetlerin iktibası Sünni mutasavvıflarda da yer almaktadır. Mesela, Tüsteri (ö. 283–296/896–905) ve Serrac (ö. 378/988), aynı âyet ve benzeri âyetleri iktibasla Kur’ân’ın, Allah’ın sonsuz ilminin bir tezahürü olduğunu, onun kelamının manalarının nihayetinin olmadığı, mevcut her şeyi ve bütün ilimleri kapsadığını belirtirler.</p>

  <p class="normal">Hacı Bektaş’ın Allah’ın, Kur’ân’da hiçbir şeyin bilgisini eksik bırakmadığı düşüncesi, O’nu, kitaplarında ortaya koyduğu her bir fikir için bir veya birkaç âyet istidlal etmeye sevk etmiştir. Öyle ki felsefesinin merkezini oluşturan 4 kapı 40 makamı tamamen âyetlerle süslemiştir. Alemdar Yalçın’ın ifade ettiği gibi “Onun kitaplarının <span class="ideitalik">Makâlat-ı Gaybiyye</span> en dikkat çekici yönlerinden biri de Yaratan ve yaratılmışla ilgili olarak vermiş olduğu hükümlerin tümünü Kur’ân’dan bunu açıklayan bir âyetle desteklemiş olmasıdır…”<sup class="calibre2"><a href="../Text/alevibektasi_split_099.html#footnote-464-79" id="footnote-464-79-backlink">[79]</a></sup> Hacı Bektaş’ın bir düşünceyi âyetle ifade etme işi <span class="ideitalik">Makâlat’</span>ta daha da çoşkulu işlenmiştir. Tarikatın ilkelerinden hakikatin makamlarını tek tek sayarken, her bir ilkeye bir âyet delil getirmeye çalışmıştır. Örneğin Kur’ân da “Sevinmek var, gönenmek var” dedikten sonra “(Resulüm!) De ki Allah’ı seviyorsanız bana uyun ki, Allah da sizi sevsin ve günahlarınızı bağışlasın”<sup class="calibre2"><a href="../Text/alevibektasi_split_100.html#footnote-464-80" id="footnote-464-80-backlink">[80]</a></sup> âyetini, “İlim var” dedikten sonra “Şayet yeryüzünde ağaçlar kalem, deniz de arkasından yedi deniz katılarak (mürekkep olsa) yine Allah’ın sözleri (yazmakla) tükenmez”<sup class="calibre2"><a href="../Text/alevibektasi_split_101.html#footnote-464-81" id="footnote-464-81-backlink">[81]</a></sup> âyetini, “Nişan var” dedikten sonra “Eğer biz Kur’ân’ı bir dağa indirseydik, muhakkak ki onu, Allah korkusundan baş eğerek parça parça olmuş görürdün”<sup class="calibre2"><a href="../Text/alevibektasi_split_102.html#footnote-464-82" id="footnote-464-82-backlink">[82]</a></sup> âyetini, “Ümit var” dedikten sonra “De ki: Ey kendi nefisleri aleyhine haddi aşan kullarım! Allah’ın rahmetinden ümit kesmeyin! Çünkü Allah bütün günahları bağışlar”<sup class="calibre2"><a href="../Text/alevibektasi_split_103.html#footnote-464-83" id="footnote-464-83-backlink">[83]</a></sup> âyetini, “Korku var” dedikten sonra “Allah erkek münafıklara da kadın münafıklara da kafirlere de içinde ebedi kalacakları cehennem ateşini vaat etti. O, onlara yeter. Allah onlara lanet etmiştir. Onlar için de devamlı bir azap vardır”<sup class="calibre2"><a href="../Text/alevibektasi_split_104.html#footnote-464-84" id="footnote-464-84-backlink">[84]</a></sup> âyetini, “Hüccet var” dedikten sonra “(Ehl-i Kitap) Yahudiler yahut Hıristiyanlar hariç hiç kimse cennete giremeyecek, dediler. Bu onların kuruntusudur. Sen de onlara: eğer sahiden doğru söylüyorsanız delilinizi getirin, de”<sup class="calibre2"><a href="../Text/alevibektasi_split_105.html#footnote-464-85" id="footnote-464-85-backlink">[85]</a></sup> âyetini, “Helallik var “dedikten sonra “Hem size hem de yolculara fayda olmak üzere (faydalanmanız için) deniz avı yapmak ve onu yemek size helal kılındı”<sup class="calibre2"><a href="../Text/alevibektasi_split_106.html#footnote-464-86" id="footnote-464-86-backlink">[86]</a></sup> âyetini, “Haramı belirtmek var” dedikten sonra “Analarınız, kızlarınız, kız kardeşleriniz, halalarınız, teyzeleriniz, kardeş kızları, kız kardeş kızları, sizi emziren analarınız, süt bacılarınız, eşlerinizin anaları, kendileriyle birleştiğiniz eşlerinizden olup evlerinizde bulunan üvey kızlarınız size haram kılındı”<sup class="calibre2"><a href="../Text/alevibektasi_split_107.html#footnote-464-87" id="footnote-464-87-backlink">[87]</a></sup> âyetini, “Hizmet var” dedikten sonra “Ey iman edenler! Seslerinizi Peygamber’in sesinin üstüne yükseltmeyin. Bir birinize bağırdığınız gibi, Peygamber’e yüksek sesle bağırmayın: yoksa siz farkına varmadan amelleriniz boşa gidiverir”<sup class="calibre2"><a href="../Text/alevibektasi_split_108.html#footnote-464-88" id="footnote-464-88-backlink">[88]</a></sup> âyetini, “Fazıl var” dedikten sonra “Bir kötülüğün cezası, ona denk bir kötülüktür. Kim bağışlar ve barış sağlarsa, onun mükâfatı Allah’a aittir. Doğrusu O, zalimleri sevmez”<sup class="calibre2"><a href="../Text/alevibektasi_split_109.html#footnote-464-89" id="footnote-464-89-backlink">[89]</a></sup> âyetini, “Şifa var” dedikten sonra “Biz, Kur’ân’dan öyle bir şey indiriyoruz ki o, müminler için şifa ve rahmettir, zalimlerin ise yalnızca ziyanını artırır”<sup class="calibre2"><a href="../Text/alevibektasi_split_110.html#footnote-464-90" id="footnote-464-90-backlink">[90]</a></sup> âyetini, “Müjde (beşaret) var” dedikten sonra “De ki: Cebrail’e kim düşman ise şunu iyi bilsin ki, Allah’ın izniyle Kur’ân’ı senin kalbine bir hidayet rehberi, önce gelen kitapları doğrulayıcı ve müminler için müjdeci olarak o indirmiştir”<sup class="calibre2"><a href="../Text/alevibektasi_split_111.html#footnote-464-91" id="footnote-464-91-backlink">[91]</a></sup> âyetini, “Fısk veya sapıklık var” dedikten sonra “Onlar öyle fasıklar ki, kesin söz verdikten sonra sözlerinden dönerler”<sup class="calibre2"><a href="../Text/alevibektasi_split_112.html#footnote-464-92" id="footnote-464-92-backlink">[92]</a></sup> âyetini, ve “Pişmanlık (hasret) var” dedikten sonra “Muhakkak ki o, kafirler için bir iç yarasıdır”<sup class="calibre2"><a href="../Text/alevibektasi_split_113.html#footnote-464-93" id="footnote-464-93-backlink">[93]</a></sup> âyetini getirerek her bir kavram için bir âyet iktibas etmiştir.<sup class="calibre2"><a href="../Text/alevibektasi_split_114.html#footnote-464-94" id="footnote-464-94-backlink">[94]</a></sup></p>

  <p class="normal">Hacı Bektaş <span class="ideitalik">Makâlat</span>ta vermiş olduğu dört kapı ve kırk makamın hepsinin Allah tarafından ifade edilmiş olduğunu, birisi eksik olunca hakikatin tamam olmayacağını ifade eder. Dolayısıyla Hacı Bektaş’ın, dört kapı ve kırk makam düşüncesine olan titizliği, her bir ahlâkî ilkeyi, tamamen Kur’ân’a dayandırmış olmasından kaynaklanmaktadır.</p>

  <p class="normal">Kısaca Kur’ân, Hacı Bektaş’a göre bütün evrenin ilmi ve sırrını kapsayan bir kitaptır.</p>

  <h3 class="ortayazi1" id="calibre_toc_25"><span class="idebold">C) DİĞER KUTSAL KİTAPLAR VE KUR’ÂN</span></h3>

  <p class="normal">Bektaşi geleneğinde Kur’ân’a vurgu yapıldığı yerde genellikle diğer kutsal kitaplara da değinilir. Dört Kitabın özünün de bir olduğu söylenir. Bu da yine temelde Hacı Bektaş’ın, “Göklerde ve yerde zerre miktarı bir şey bile O’ndan gizli kalmaz. Bundan daha küçük ve daha büyüğü de şüphesiz, apaçık kitaptadır (yazılıdır).”<sup class="calibre2"><a href="../Text/alevibektasi_split_115.html#footnote-464-95" id="footnote-464-95-backlink">[95]</a></sup> âyetiyle, “Ol padişah-ı âlem Tanrı zerreyi Kur’ân içinde bildirdi.”<sup class="calibre2"><a href="../Text/alevibektasi_split_116.html#footnote-464-96" id="footnote-464-96-backlink">[96]</a></sup> diyerek zerreye varıncaya kadar her şeyin Kur’ân’da dürüldüğü fikrini ileri sürmesinden kaynaklanır.</p>

  <p class="normal">Hacı Bektaş, dolayısıyla da Kur’ân’ın, diğer ilahi kitapları cemettiğini ifade eder. Bunu da Hz. Peygamber’den naklettiği şu hadisle delillendirir; “Ya Muhammed! Gökten inen dört kitapta ne varsa, hepsini toplayıp fatihanın içine koydum. Fatiha da ne varsa, hepsini bismillahirrahmanirrahim içine koydum...”<sup class="calibre2"><a href="../Text/alevibektasi_split_117.html#footnote-464-97" id="footnote-464-97-backlink">[97]</a></sup> Hacı Bektaş’ın hadise dayandırdığı bu düşünce tefsir usul tarihinde de Ebu İshak ez-Zeccac (ö. 311/9239), tarafından Kur’ân kelimesinin anlamlarından birinde Kur’ân lafzının “Geçmiş kitapların meyvelerini toplama anlamını tazammun eder.” şeklinde dile getirilmiştir. Dolayısıyla Bektaşilikte fatiha ve besmelenin ehemmiyetinin temeli de bu hadise dayanır.</p>

  <p class="normal">Hacı Bektaş’ın bu düşüncesini Cavit Sunar da şöyle ifade etmiştir. “Bektaşilikte dört kitabı okuyup anlayabilmek çok önemlidir. Bütün “suhuflar” dört kitapta (Zebur, Tevrat, İncil, Furkan) toplanmış ve bu kitapların aslı da Kur’ân’da toplanmış…”<sup class="calibre2"><a href="../Text/alevibektasi_split_118.html#footnote-464-98" id="footnote-464-98-backlink">[98]</a></sup> Cavit Sunar’ın da ifade ettiği gibi Hacı Bektaş’a göre Kur’ân, Tevrat, Zebur ve İncilin bir özetidir. Fatiha da üç kitabın kendisinde dürüldüğü Kur’ân’ın bir özetidir. Allah’ın Rahman ve Rahimliğini ifade eden besmele ise bütün bu dört kitabın özetidir. Aslına bakılırsa O’nun bu düşüncesi, Kur’ân’da birçok âyette “Kendinden öncekileri tasdik eden bir kitap…”<sup class="calibre2"><a href="../Text/alevibektasi_split_119.html#footnote-464-99" id="footnote-464-99-backlink">[99]</a></sup> şeklinde ifade edilen ilahi düsturun bir açılımıdır.</p>

  <p class="normal">Kısaca Hacı Bektaş’ta Kur’ân, bütün ilahi kitapların özü, fatiha Kur’ân’ın, besmele (Allah’ın Rahman ve Rahimliği) ise bütün bunların hepsinin özüdür.</p>

  <h3 class="ortayazi1" id="calibre_toc_26"><span class="idebold">D) KUR’ÂN VE İNSAN</span></h3>

  <p class="normal">Alevi-Bektaşi geleneğinde farklı bir Kur’ân algısı da vardır. O da insana verilen değerden dolayı insanın “Kur’ân-ı Nâtık” yani konuşan Kur’ân olmasıdır. Çünkü Hacı Bektaş, Hz. Peygamber’in hadisine dayanarak var olan her şeyin ilim ve esrarının Kur’ân’da olduğunu, Kitab’ın ve kâinatın esrarının ise insanda dürüldüğünü ifade eder. Dolayısıyla kâinatın ve Kuran’ın özü ve özeti olan insan, Hacı Bektaş’a göre en ulu değerdir. Bu ululuğu da şöyle ifade eder; “Arş ile ferş arasında çok türlü nesneler vardır, lakin adamdan ulusu yoktur.”<sup class="calibre2"><a href="../Text/alevibektasi_split_120.html#footnote-464-100" id="footnote-464-100-backlink">[100]</a></sup></p>

  <p class="normal">Bektaşilikte insanın, (Hz. Ali şahsında insanlar) “Kur’ân-ı natık olarak algılanması, Allah’ın ve Hz. Peygamber’in (a.s) dünya da ona biçtiği değerden kaynaklanır. Bedri Noya’nın ifadesiyle “Bektaşilikte Tanrı’nın sıfatlarının hepsi insanda tecelli etmiş olduğundan insana çok değer verilmiş ve Hz. Peygamber’in “el-insan ve’l-Kur’ân tev’eman” = insan ve Kur’ân ana karnında ikizler gibidir hadisi şerifi gereğince insana Kur’ân-ı Natık = Konuşan Kur’ân” denmiştir. İşte Bektaşilikte insanın, Tanrı’nın sıfatlarının tecellisi, evrenin ve Kur’ân’ın özeti olma fikri onun canlı bir Kur’ân olarak algılanmasına neden olmuştur. Bu nedenledir ki Hacı Bektaşta Kur’ân-ı anlamak, evreni keşfetmek ve Tanrı’yı tanımak, Kur’ân’ın kendisinde dürüldüğü insanı anlamak ve keşfetmekten geçer. Öyle ki O, önce Kur’ân-ı Natık olan insanın anlaşılması gerektiğini ifade eden Hz. Peygamber’in “Kendini bilen rabbini bilir”<sup class="calibre2"><a href="../Text/alevibektasi_split_121.html#footnote-464-101" id="footnote-464-101-backlink">[101]</a></sup> hadisine hemen hemen bütün kitaplarında başvurmuştur.</p>

  <p class="normal">Hacı Bektaştaki bu konuşan Kur’ân düşüncesi, sonraki dönemlerde dört kapı fikrine de uyarlanmıştır. Farklı yorumlar olmakla birlikte şeriat “Kur’ân, Kitap” tarikat “Konuşan Kur’ân pir” ma’rifet “Kişi kendisi Kur’ân olur” ve hakikat’ te ise “Kişi Kur’ân-ı yazan olur” şeklinde de yorumlanmıştır.</p>

  <p class="normal">Bununla birlikte Hacı Bektaş’ta işlenen Kur’ân-ı Natık’ın, Alevi ve Bektaşilerce Hz. Ali olduğu ve Kur’ân’ın gerçek anlamının (zâhir-bâtın) Ali tarafından bilindiği<sup class="calibre2"><a href="../Text/alevibektasi_split_122.html#footnote-464-102" id="footnote-464-102-backlink">[102]</a></sup> şeklinde de yorumlanmıştır. Şii yorum geleneğine ait olan bu düşünce, XV. yüzyıl yarısında ortaya çıkan <span class="ideitalik">Vilâyetnâme</span>’de “Hz. Muhammed’in ve Hz. Ali’nin Hacı Bektaş’ın yanına gelip biri zâhir bilgisinden diğerinin de bâtın bilgisinden bahsetmeleri ve Kur’ân’ı ona belletmeleri”<sup class="calibre2"><a href="../Text/alevibektasi_split_123.html#footnote-464-103" id="footnote-464-103-backlink">[103]</a></sup> şeklindeki ifadeler bu tür bir düşünceyi andırır olsa da gerçekte onun Horasan’da ciddi bir Kur’ân eğitimi aldığını gösterir. Zaten <span class="ideitalik">Vilâyetnâme</span>’de Hocası Lokman Perende’nin, bilginin evvelinden bahsetmesi, onun da sonundan haber verdiğinin belirtilmesi<sup class="calibre2"><a href="../Text/alevibektasi_split_124.html#footnote-464-104" id="footnote-464-104-backlink">[104]</a></sup> ve İmam Ali’nin Hacı Bektaş’a Fatiha’yı ta’lim ettirmesi halinde, onun da hatmesinden haber vermesi, bila-ta’lim her ilmi üstadına tefhim kılmasının bir ifadesidir.</p>

  <h3 class="ortayazi1" id="calibre_toc_27"><span class="idebold">E) KUR’ÂN VE AMEL</span></h3>

  <p class="normal">Hacı Bektaş’ta Kur’ân, ne yalnızca şeklen okunup ezberlenen, ne de insanın gönlünde olan bir şey değildir. Aksine kişinin kendisiyle aydınlandığı, rahmet ve izzetinden yararlandığı ve hayatına tatbik ettiği bir inanç ve amel kitabıdır. O’na göre kişinin Kur’ân’a olan inancı ne ise davranışı da o olmalıdır. Öyle ki kibir, haset, cimrilik, tama, öfke, gıybet, kahkaha ve maskaralık gibi kitapların reddettiği hasletlere sahip olan insanlara hitaben; “Hani kitaplarına ve haberlerine inandığın?”<sup class="calibre2"><a href="../Text/alevibektasi_split_125.html#footnote-464-105" id="footnote-464-105-backlink">[105]</a></sup> diyerek Bektaşiliğin temel düsturu olan özde (inanç) ve sözde (amel) birliğin vazgeçilmezliğini ortaya koymanın yanında hayata yansımayan bir inancın sorgulanması gerektiğini de ortaya koyar.</p>

  <p class="normal">Hacı Bektaş, Kur’ân’a inanıp onu okuyup, işitip de amel etmeyenlerin durumunu şöyle ifade etmiştir; “Kendini Kur’ân’a layık hale getirmeyen, onunla aydınlanmayan, onun rahmet ve izzetini kazanmayan kör olmuş demektir. (o kişi) karanlıkta kalmış sayılır. Her kim onu okur, duyar ve unutursa, onunla amel etmezse Yüce Allah’ın şu “Kim de beni anmaktan yüz çevirirse şüphesiz onun sıkıntılı bir hayatı olacak ve biz onu kıyamet günü kör olarak haşredeceğiz. O: Rabbim! Beni niçin kör olarak haşretttin? Oysa ben, hakikaten görür idim! der. (Allah) buyurur ki: İşte böyle. Çünkü sana âyetlerimiz geldi; ama sen onları unuttun. Bugün de aynı şekilde sen unutuluyorsun.”<sup class="calibre2"><a href="../Text/alevibektasi_split_126.html#footnote-464-106" id="footnote-464-106-backlink">[106]</a></sup> buyruğundan kurtulamaz.”<sup class="calibre2"><a href="../Text/alevibektasi_split_127.html#footnote-464-107" id="footnote-464-107-backlink">[107]</a></sup> diyerek Kur’ân’la amel etmeyen kişinin kör ve karanlıkta kalan şahsa benzediğini ve ahirette Allah tarafından unutulacağını belirtir.</p>

  <p class="normal">Bu âyete ilişkin benzeri yorumları, es-Sülemi (ö. 412/1021) ve el-Kuşeyri’de (ö. 465/1072) yapmıştır. Es-Sülemi, farklı yorumların yanında Kitap ve Sünnete uyma şeklinde, el-Kuşeyri de Allah’ı anmaktan gafil olanın dünya ve ahirette sıkıntıya düşeceği şeklinde yorumlar getirmişlerdir.<sup class="calibre2"><a href="../Text/alevibektasi_split_128.html#footnote-464-108" id="footnote-464-108-backlink">[108]</a></sup></p>

  <p class="normal">Hacı Bektaş, “Tanrı Tabârake ve Ta’ala’nın buyurduğunu tutmayıp yasakladığından kaçınmamak, Tanrı’ya inanmamaktır.”<sup class="calibre2"><a href="../Text/alevibektasi_split_129.html#footnote-464-109" id="footnote-464-109-backlink">[109]</a></sup> ve “İman taattir” ifadeleriyle daha da ileri giderek amelin, imanın vazgeçilmez bir unsuru olduğunu bir daha vurgular. Yaşar Nuri Öztürk’ün ifadesiyle Hacı Bektaş’ın ameli olmayan kişinin iman etmiş sayılmayacağı fikriyle ilgili “Bu tespiti, O’nun dine ve sonuç olarak yükümlülüklere saygıyı esas alan sûfilerin bile ötesine geçen bir titizlik içinde”<sup class="calibre2"><a href="../Text/alevibektasi_split_130.html#footnote-464-110" id="footnote-464-110-backlink">[110]</a></sup> olduğunu gösterir.</p>

  <p class="normal">Sonuç olarak Hacı Bektaş’ta Kitaba, Kur’ân’a iman, Onun ihtiva ettiği emir ve yasaklara karşı duyarlı olmakla eş değerdir. Özün (inanç) ve sözün (amel) birliği esastır.</p>
</body>
</html>
