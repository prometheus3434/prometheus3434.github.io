<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alevibektasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_9">I- Hayatı</h2>

  <p class="normal">Horasan’ın Nişabur kentinde şeyh Ahmet’in kızı Hatem Hatun ve Seyyid Sultan İbrahim Sani’den dünyaya gelen, asıl adı Mehmet (Muhammed), mahlası Bektaş olan<sup class="calibre2"><a href="../Text/alevibektasi_split_021.html#footnote-464-1" id="footnote-464-1-backlink">[1]</a></sup> Hacı Bektaş’ın hayatı ile ilgili bilgi ve belgelerimiz yok denecek kadar azdır, var olanlar da gerçek ile taban tabana zıt menkıbelerle örülüdür. Onun doğumu, yetişmesi ve Anadolu’ya kadarki hayatı hakkında güvenilir belgeler maalesef yok denecek kadar azdır. Bu bakımdan hayatının o dönemi ile ilgili söylenenler menakıbnâmeler ve dolaylı belge ve rivayetlerden derlenmiş genellemelerdir. Dolayısıyla mevcut belgelerdeki bilgi farklılıklarından dolayı onun doğum ve ölüm tarihleri, Anadolu’ya ne zaman geldiği, evli olup olmadığı, Osmanlılarla-Yeniçeri ocağı ile bir bağlantısının olup olmadığı ve Türk mü yoksa Hz. Ali soyundan mı geldiği hususunda görüş birliğine varılamamıştır.</p>

  <p class="normal1"><span class="idebold">A) DOĞUMU VE ÖLÜMÜ</span></p>

  <p class="normal">Hacı Bektaş’ın doğum ve ölüm tarihi ile ilgili kaynaklarda iki farklı yaklaşım vardır. Birincisi, (606/1209-1210) yıllarında doğduğunu, 63 yıl yaşayıp (669/1270-1271) tarihinde vefat ettiğini, ikincisi de (646/1248) yıllarında doğup (680/1281) tarihinde Anadolu’ya gelip, 92 yıl yaşadıktan sonra, (723/1325- 738/1337) tarihinde vefat ettiğini ileri süren yaklaşım<sup class="calibre2"><a href="../Text/alevibektasi_split_022.html#footnote-464-2" id="footnote-464-2-backlink">[2]</a></sup>. Her iki yaklaşıma has bilgi ve belgeler vardır. Orhan devri Osmanlı ve yeniçerilerle görüştüğü tarihi esas alanlar birinci tarihin ilmi değerinin olmadığını ileri sürerlerken, birinci tarihi esas alanlar da bu ikinci tarih kabulünün Hacı Bektaş’ı Osmanlı ile görüştürüp, onu yeniçerinin sırtını sıvazlatan gayretin bir iddiası<sup class="calibre2"><a href="../Text/alevibektasi_split_023.html#footnote-464-3" id="footnote-464-3-backlink">[3]</a></sup> ve Osmanlı devletinde hisse sahibi olmak isteyenler tarafından ortaya atılan tarihi gerçekliği ispatlanmamış iddialar olarak görülmesi gerektiği belirtilir. Fuat Köprülü de (ö. 1386/1966), Hacı Bektaş’ın Orhan Gazi ile görüşmüş olmasının, yeniçeri ocağına dua etmiş olmasının ve (646/1248-49) tarihinde Nişabur’da doğduğu, (680/1281-82) tarihinde Anadolu’ya geldiği, (738/1337-38) tarihinde de öldüğü rivayetlerinin hiçbir tarihî kıymetinin olmadığını belirtir.<sup class="calibre2"><a href="../Text/alevibektasi_split_024.html#footnote-464-4" id="footnote-464-4-backlink">[4]</a></sup> Irene Melikoff ise Hacı Bektaş’ın yeniçeri ocağını himaye işinin, tarihî olmaktan ziyade manevi olduğunu çünkü Hacı Bektaş’ın 1271 yılında vefat ettiğini belirtir.</p>

  <p class="normal1"><span class="idebold">B) SOYU</span></p>

  <p class="normal">Hacı Bektaş’ın validesi Nişabur müftüsü Şeyh Ahmet Amil Nişaburî’nin kızı Hateme, Babası ise Muhammed varidu’l-Horasanî’dir. Ancak Hacı Bektaş’ın Arap mı yoksa Türk mü olduğu hususunda da soy şecerelerine dayanarak farklı görüşler ileri sürülmüştür. <span class="ideitalik">Vilâyetnâme’</span>de ve bu geleneği takip eden yazarlarda onun soy şeceresi çeşitli tariklerle Hz Ali ve Hz. Muhammed’e dayandırılır. Özellikle de Horasan’ın fethedilmesinden sonra Arap nüfusunun ve Emevi baskısından kaçan Ali neslinin Horasan’a sığınması, Nişabur’un ordugâh ve bölgenin siyasi merkezi olması hasebiyle Arap nüfusunun çokluğu ve <span class="ideitalik">Makâlat</span>’ı Arapça yazmış olması gibi nedenlerle Hacı Bektaş’ın Hz. Ali soyundan olduğuna yönelik şartların lehte olduğu belirtilir.<sup class="calibre2"><a href="../Text/alevibektasi_split_025.html#footnote-464-5" id="footnote-464-5-backlink">[5]</a></sup> Ancak bütün bunlarla birlikte soyunun Hz. Ali’ye dayandırılmasıyla ilgili şecerelerin gerçekliğini tahkik ve tespitin mümkün olmadığı, tarihî vakıalara uygunluğu henüz tahkik imkânlarından son derece uzak olduğu<sup class="calibre2"><a href="../Text/alevibektasi_split_026.html#footnote-464-6" id="footnote-464-6-backlink">[6]</a></sup> ve bu tür menkıbelerin tarihî bir değerinin olmadığı da belirtilir. Onun Türk olduğunu ileri sürenler, soyunu Hz. Ali’ye, Hz Muhammed’e dayandıran şecerelerin sonradan asırlar boyunca meydana getirildiği,<sup class="calibre2"><a href="../Text/alevibektasi_split_027.html#footnote-464-7" id="footnote-464-7-backlink">[7]</a></sup> dolayısıyla bunun da Hz. Ali’nin manevi mirasına sahip çıkmaktan, Ali sevgisinin belirgin olmasından,<sup class="calibre2"><a href="../Text/alevibektasi_split_028.html#footnote-464-8" id="footnote-464-8-backlink">[8]</a></sup> tarikat çevrelerinde şeyhlerin Hz. Ali ve soyuna bağlanması anlayışının daima önde gelen bir gelenek olmasından yahut da bu şecerelerin soy kütüğü olmak yerine tarikat silsilesini gösterir birer belge niteliği taşımasından kaynaklandığını ileri sürerler.<sup class="calibre2"><a href="../Text/alevibektasi_split_029.html#footnote-464-9" id="footnote-464-9-backlink">[9]</a></sup> Ayrıca Ahmet Yesevi’nin de <span class="ideitalik">Vilayetnâme</span>’de Ehli Beyt soyuna dayandırılması<sup class="calibre2"><a href="../Text/alevibektasi_split_030.html#footnote-464-10" id="footnote-464-10-backlink">[10]</a></sup> kanaatimizce bu Türkistan pirlerinin milliyetini ifade etme yerine Ehli Beyt’e sevgiden kaynaklanan bir nispet yahut tarikat silsilesi ifadesidir. Çünkü verilen soy şecereleri ile tarikat silsileleri karşılaştırıldığında aşağı yukarı aynı kişiler olduğu görülecektir. Dolayısıyla Bektaşi dede babası Bedri Noyan’ın ifadesiyle Hz. Ali soyu ile bağlantısı mümkün olmakla birlikte onun babasının ve anasının Türk, kendisinin ise halis Türkoğlu Türk<sup class="calibre2"><a href="../Text/alevibektasi_split_031.html#footnote-464-11" id="footnote-464-11-backlink">[11]</a></sup> olduğu aşikârdır.</p>

  <p class="normal1"><span class="idebold">C) EVLİLİĞİ</span></p>

  <p class="normal">Bektaşiliği çelebiler, dede babalar kolu olarak ikiye ayıran ve aralarında yıllarca post kavgalarına neden olan olaylardan biri de Hacı Bektaş’ın evlenmiş olup olmadığı meselesidir. Bu olay da <span class="ideitalik">Vilâyetnâme</span>’de İdris Hoca’nın eşi Kadıncık Ana’nın Hacı Bektaş’a olan manevi saygısından dolayı onun burun kanıyla karışık abdest suyunu içmesi ve durumun Hacı Bektaş’a malum olması üzerine Kadıncık Ana’ya “Bizden umduğun nasibi aldın, senden iki oğlumuz gelecek, adımızla onlar yurdumuz oğlu olacak…”<sup class="calibre2"><a href="../Text/alevibektasi_split_032.html#footnote-464-12" id="footnote-464-12-backlink">[12]</a></sup> demesine dayanır. İşte bu olaydan hareketle Çelebiler Hacı Bektaş’ın Sulucakarahöyük’te (Nevşehir’de) İdris Hoca’nın kızı Fatma Nuriye (Kadıncık Ana) ile nikâhlanmış olduğu, Kadıncık Ana’dan Hacı Bektaş’ın, Timurtaş isminde bir evladı olduğunu ve bunun Hızır Lala adıyla şöhret bulduğunu belirtirler. Çelebi Ahmet Cemaleddin Efendi de Hacı Bektaş’ın Hz. Peygamber’in “Evlenin üreyin” “İslâmda ruhbanlık yoktur” beyanlarına muhalefet edemeyeceğini belirttikten sonra Hacı Bektaş’ın Fatma Nuriye’den (Kadıncık Ana) Timurtaş, ondan da Mürsel ve Resul adında iki evladıyla soyunun teselsül ettiğini belirtir.<sup class="calibre2"><a href="../Text/alevibektasi_split_033.html#footnote-464-13" id="footnote-464-13-backlink">[13]</a></sup> Dolayısıyla onun evlendiğini ifade edenler “mücerred” “tecerrüd” kavramlarını da farklı yorumlamışlardır. Mesela Münci Baba, Hacı Bektaş için söylenen “tecerrüd” kelimesinin yalnızca evlenmemeyi ifade etmediğini, tarikat çevrelerinde “Allah’tan başka her şeyden ilgiyi kesmeyi, Cenab-ı Hakk’a ve erenlere yönelmeyi” ifade ettiğini belirterek Hacı Bektaş’ın Kadıncık Ana ile evlenmiş olduğunu, mücerretlik fikrinin 1552 yılından sonra ortaya çıktığını ileri sürer.<sup class="calibre2"><a href="../Text/alevibektasi_split_034.html#footnote-464-14" id="footnote-464-14-backlink">[14]</a></sup></p>

  <p class="normal">Babagan kolu ise aynı olaydan mülhem olarak onun evlenmediğini, Fatma Nuriye’nin (Kadıncık Ana’nın) Hacı Bektaş’ın eşi değil, İdris Hoca’nın karısı olduğunu, dünyadan mücerred göçtüğünü, ona nispet edilen evlatların “bel evladı” değil “nefes evladı”<sup class="calibre2"><a href="../Text/alevibektasi_split_035.html#footnote-464-15" id="footnote-464-15-backlink">[15]</a></sup> olduğunu ileri sürer.<sup class="calibre2"><a href="../Text/alevibektasi_split_036.html#footnote-464-16" id="footnote-464-16-backlink">[16]</a></sup> Kısaca Hacı Bektaş’ın “mücerred” olduğunu ileri sürenlerin tarihî ve makul delillerinin olmadığı, çelebilerin iddialarının ise ferman, vakfiye ve vesaike müstenit olduğu, bundan dolayı da evli olduğunun kabul edilmesi gerektiği ileri sürülse de yaşadığı dönemle ilgili bilgi ve belgeler yok denecek kadar, var olanların da menkıbelerle örülü olması kesin bir yargıda bulunmamıza manidir. Dolayısıyla yeni bilgi ve belgelerin ele geçmesiyle bu konunun aydınlanması ancak mümkün olabilir.<sup class="calibre2"><a href="../Text/alevibektasi_split_037.html#footnote-464-17" id="footnote-464-17-backlink">[17]</a></sup></p>

  <p class="normal1"><span class="idebold">D) TARİKAT SİLSİLESİ VE EĞİTİMİ</span></p>

  <p class="normal">Hacı Bektaş’ın tarikat silsileleri de farklılık arzetmektedir. Kimi silsileler Ammet Yesevi kanalıyla Hz. Peygamber’e, oradan da dört büyük meleğe, kimileri Lokman Perende ve Ahmet Yesevi kanalıyla Hz. Ali’ye, kimileri Ahmet Yesevi (ö. 1093/1166) ve Yusuf Hemedani (ö. 535/1140) ile devam eden ve Cebrail’de noktalanan bir silsileye, kimileri de Lokman Perende ile başlayıp Ahmet Yesevi ile devam edip Hz. Ebubekir’de son bulan bir silsileye dayandırıldığını görüyoruz. Bu silsilelerde ilk zincir bazen Lokman Perende - Ahmet Yesevi ile başlarken bazen de sadece Ahmet Yesevi ile başladığı görülür. Bu tarikat silsilelerinin ortak noktası ise Hz. Ali’ye ve oradan da Hz. Muhammed’e varan imamlar ve bazı ünlü mutasavvıflar zincirinin yer almasıdır. Her ne kadar bu silsilelerin Bektaşiliği, Ahmet Yesevi’ye istinat etme ürününün bir çabası olduğu söylense de<sup class="calibre2"><a href="../Text/alevibektasi_split_038.html#footnote-464-18" id="footnote-464-18-backlink">[18]</a></sup> gerçekte Ahmet Yesevi geleneğinin bir devamı olduğunu ortaya koyar. Ayrıca bu silsilelerde Cafer-i Sadık, Bayezid-i Bistamî, Cüneyd-i Bağdadî, Seriyyu’s-Sakatî, Ma’ruf el-Kerhi, Davud et-Taî, el-Vasitî ve Kutbeddin Haydarî gibi bir kısmı Hacı Bektaş’ın kaynakları arasında yer alan bu şahısların olması, ileride ortaya koyacağımız Hacı Bektaş’ın mensup olduğu tasavvufî çizgiyi de ortaya koymaktadır.</p>

  <p class="normal">Hacı Bektaş’ın eserlerindeki muhtevadan hareketle onun İslâmî ilimlere vâkıf iyi bir ilim, fikir adamı ve bir tasavvuf lideri olduğu aşikârdır. Ancak onun bu eğitimi nereden, nasıl ve kimlerden aldığı hususunda bilgi ve belgelerimiz yetersizdir. <span class="ideitalik">Vilâyetnâme</span>’de çocukluğu ve dinî tedrisatı ile ilgili bilgiler yeterli olmasa da Hacı Bektaş’ın zâhirî ve manevi ilimleri Ahmet Yesevi’nin halifesi / talebesi Lokman Perende’den aldığı, babası İbrahim al-Sani’nin Hacı Bektaş’ı üstün bir insanda tahsil ettirmek istediği, ona hocalık edebilecek tek kişinin Ahmet Yesevi’nin halifesi Lokman Perende olduğu ve Lokman Perende’nin ona Hoca tayin edildiği belirtilir. <span class="ideitalik">Vilâyetnâme</span>de doğrudan doğruya ona mürşitlik yapanın Lokman Perende olduğu belirtilse de yine aynı eserin çeşitli bölümlerinde ve Hacım Sultan <span class="ideitalik">Vilâyetnâme</span>sinde<sup class="calibre2"><a href="../Text/alevibektasi_split_039.html#footnote-464-19" id="footnote-464-19-backlink">[19]</a></sup> ve Evliya Çelebi’nin (ö. 1093/1682), <span class="ideitalik">Seyahatname</span>’sinde mürşid-mürid (halife) ilişkisi Hacı Bektaş-Ahmet Yesevi ilişkisi şeklinde de verilmektedir. Bu tür çelişkili ifadelerden dolayıdır ki kimileri bunun halk geleneğine göre oluşturulmuş gerçek dışı bir unsur olarak görmüşlerdir.<sup class="calibre2"><a href="../Text/alevibektasi_split_040.html#footnote-464-20" id="footnote-464-20-backlink">[20]</a></sup> Tarihî bakımdan Hacı Bektaş’ın doğrudan Ahmet Yesevi’nin halifesi olması mümkün değildir. Çünkü Ahmet Yesevi’nin vefat tarihi 1166 ile Hacı Bektaş’ın doğum tarihi 1210 arasında yaklaşık 45 yıl fark vardır. Kanımızca Hacı Bektaş’ın Ahmet Yesevi’nin halifesi olarak gösterilmesi Hacı Bektaş’ın Yesevî mektep ve geleneğine bağlı olmasından kaynaklanmaktadır. Her ne kadar mürşidinin kim olduğu hususunda ihtilaf olsa da <span class="ideitalik">Vilâyetnâme</span>’deki “Şeyh Lokman Hacı Bektaş’a bilginin evveline ait söz söylerken Hacı Bektaş sonundan haber vermekteydi” şeklindeki ifadeler ve yine bir gün Lokman Perende mektebe girdiğinde Hacı Bektaş’ın sağında ve solunda iki kişinin oturduğunu bunların kimler olduğunu sorması üzerine Hacı Bektaş’ın “Sağımda oturan iki cihan güneşi ceddim Muhammed Mustafa idi, solumda oturan Tanrı aslanı, inananların emiri Murtaza Ali, biri gelip zâhir bilgisinden, öbürü gelip bâtın bilgisinden bahseder, Kur’ân’ı belletir.”<sup class="calibre2"><a href="../Text/alevibektasi_split_041.html#footnote-464-21" id="footnote-464-21-backlink">[21]</a></sup> şeklindeki bu ifadeleri, Kur’ân’ın hem zâhir hem de esrârına yönelik ilim yuvası Horasan’da ciddi bir “Ulûmü’l-Kur’ân” eğitimi aldığının bir ifadesidir. Ayrıca Bedahşan halkının onu kendilerine beylik lideri yapmak istemelerine karşılık, onun Anadolu’ya gelip halka “Kur’ân okumayı, namaz kılmayı öğretmeyi”<sup class="calibre2"><a href="../Text/alevibektasi_split_042.html#footnote-464-22" id="footnote-464-22-backlink">[22]</a></sup> tercih etmesi, Horasan’da aldığı bu eğitimle Anadolu’da yeni İslâm’a girmiş Türk kitlelerine Kur’ân eğitim seferberliğini başlatması, öğrendiğiyle yetinmeyip âlim, ârif olmasının yanında aynı zamanda aksiyoner bir fikir adamı kişiliği ortaya koyduğunun da bir göstergesidir. Bütün bunlara rağmen konar göçer bir Türkmen sûfisinin İslâmî ilimlerde otorite olacak bir ilmî seviyeye yükselme imkânının olamayacağı, bir Türkmen şeyhinin âlim olmasının gerekli olmadığı söylense de Elvan Çelebi’nin <span class="ideitalik">Menâkıbu’l-Kudsiyye</span>’sinde, Câmî’nin <span class="ideitalik">Nefahatü’l-Üns</span>’ünde, Taşköprüzade’nin, eş-<span class="ideitalik">Şekaiku’n-Numaniyye</span>’sinde ve Ali’nin <span class="ideitalik">Künhü’l-Ahbar</span>’ında gerek Hacı Bektaş’ın gerekse de onun mürşidi Lokman Perende’nin şer’î ilimlerde âlim ve âmil, tarikatta ârif olduğunun belirtilmesi onun âlim ve arif şöhretini ortaya koymaktadır.<sup class="calibre2"><a href="../Text/alevibektasi_split_043.html#footnote-464-23" id="footnote-464-23-backlink">[23]</a></sup> Dolayısıyla o Anadolu’ya kitlesel göçün içinde sıradan bir insan olarak değil de özel yetiştirilmiş âlim ve ârif kişiliğiyle Anadolu’yu Türkleştirme ve İslâmlaştırma maksadıyla gönderilmiştir.</p>

  <p class="normal1"><span class="idebold">E) ANADOLU’YA GELİŞİ</span></p>

  <p class="normal">Hacı Bektaş’ın doğum ve ölüm tarihleri ihtilaflı olduğundan Anadolu’ya geliş tarihiyle ilgili de farklı görüşler ileri sürülmüştür. Ölüm tarihini 1270-71 kabul edenler, onun yaklaşık 1220-1230’lu yıllar arasında olgunluk çağında Anadolu’ya geldiğini kabul ederlerken,<sup class="calibre2"><a href="../Text/alevibektasi_split_044.html#footnote-464-24" id="footnote-464-24-backlink">[24]</a></sup> vefatını yaklaşık 1337 kabul edenler de 1270-1280 miladi yıllarını esas alırlar. Hacı Bektaş’ın Anadolu’ya hangi tarihte geldiğinin yanında niçin ve nasıl geldiği de önemlidir. Hacı Bektaş Anadolu’ya <span class="ideitalik">Vilâyetnâme</span>’de “Var seni Rum’a saldık Sulucakaraöyük’ü sana yurt verdik. Rum abdallarına seni baş yaptık. Rum’da gerçekler, budalalar, sarhoşlar çoktur; artık hiçbir yerde eğlenme, hemen yürü” ifadelerinde olduğu gibi menkıbevî bir dille de olsa yüce bir dava için gelmiş olduğu anlaşılmaktadır. Ancak onun Anadolu’ya nasıl ve hangi yolla geldiği hususunda farklı bilgiler vardır. <span class="ideitalik">Vilâyetnâme</span>’de Hacı Bektaş Anadolu’ya gelmeden önce Horasan’dan Mekke, Medine, Necef, Kudüs, Halep’e ve Elbistan’a gittiği ve buralarda erbain çıkardığı,<sup class="calibre2"><a href="../Text/alevibektasi_split_045.html#footnote-464-25" id="footnote-464-25-backlink">[25]</a></sup> daha sonra Anadolu’da Sulucakaraöyük’e (Hacı Bektaş İlçesi) geldiği belirtilir. Aşıkpaşazade ise Hacı Bektaş’ın kardeşi Menteş ile Horasan’dan Anadolu’ya, Sivas’a oradan Baba İlyas’a, (geliş sebebi yoktur) Kırşehir’e, Kayseri’ye oradan da Karaöyük’e geldiğini ve mezarının orada olduğunu belirtir.<sup class="calibre2"><a href="../Text/alevibektasi_split_046.html#footnote-464-26" id="footnote-464-26-backlink">[26]</a></sup> Hacı Bektaş’ın neden diğer beldelere değil de Kırşehir’e yerleştiği gerçeğini kimileri, Babai isyanında kardeşinin öldürülmesi nedeniyle kendisinin de öldürülme korkusuyla, gözden uzak olma düşüncesiyle Sulucakaraöyük’e saklandığını ileri sürseler de gerçekte de Anadolu’ya geliş gayesine uygun düşen Moğullara karşı derlenip toparlanmasına ve dostluk ilişkilerinin yoğun olduğu Ahilerin Kırşehir civarında yerleşmiş olmasına dayanır.<sup class="calibre2"><a href="../Text/alevibektasi_split_047.html#footnote-464-27" id="footnote-464-27-backlink">[27]</a></sup></p>
</body>
</html>
