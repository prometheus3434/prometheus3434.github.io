<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilimkurgu_Oykuleri__FK_</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h3 class="heading3"><b class="calibre2">HERBERT G. WELLS</b></h3>

  <p class="heading3">İngiliz yazar, gazeteci, sosyolog ve tanınmış tarihçisidir. 21 Eylül 1866'da Bromley'de (Kent) doğmuştur.&nbsp;</p>

  <p class="heading3">18 yaşında iken daha sonraları Kraliyet koleji olarak anılacak olan okulda biyoloji bursu kazanır. 1888'de Londra Üniversitesinden mezun olan Wells, fen bilimleri öğretmeni olur. Yaşamının bu bölümü bir dizi hastalık ve mali problemlerle dolu olarak geçmiştir. 1891 yılında kuzeni Isabel Mary Wells ile evlenen H. G. Wells'in bu evliliği başarısızlıkla sonuçlanır. Sonradan 1894 yılında önce öğrencisi sonra karısı olacak yazar Amy Calilerine Robbins ile karşılaşır, 1895 yılında da evlenirler.</p>

  <p class="heading3">Wells'in ilk yayınlanan kitabı "Textbook of Biology −1893−" dür. İlk romanı ise "The Time Machine −1895− (Zaman Makinası)"'dır. Romanının büyük başarı kazanmasından sonra bu türde bir dizi roman daha yazmıştır. "The Wonderful Visit −1895− (Şahane Ziyaret)", "The Island of Dr. Moreau −1896− (Doktor Moro'nun Adası)", "The Invisible Man. −1897− (Görünmeyen Adam)", "The War of the Worlds −1898− (Dünyalar Savaşı)", "When the Sleeper Wakes −1899− (Uyuyan Uyanıyor)" "The First Men in the Moon. −1901− (Ay'da İlk İnsanlar)". "The Food of the Gods −1904− (Tanrıların Besini)", "A Modern Utopia −1905− (Modern bir Ütopya)", "In the Days of the Comet− 1906− (Kuyruklu Yıldız Altında)" ve "The War in the Air −1908− (Havada Savaş)".</p>

  <p class="heading3">Pek çok kısa öyküsünü de "The Stolen Bacillus −1895− (Çalınan Basil)". "The Plattner Story −1897− (Plattner'in Öyküsü)" ve "Tales of Space and Time −1899− (Uzay ve Zaman Öyküleri)" adlı kitaplarında toplamıştır. 1908 yılında yayınlanan "The War in the Air" adlı kitabında, ilerdeki yıllarda yapılacak olan hava savaşlarının ve kullanılacak yöntemlerin çok ileri bir teknikle anlatıldığı gözlemlenir. Düş gücü Jules Verne gibi mekanik alanda değil, daha çok biyoloji ve astronomi dallarının sınırlarını aşan bir konumdadır. En çok da "The First Man On the Moon", "The Food of the Gods" ve "The War of the Worlds" adlı üç romanında yarattığı 'Marslılar' ile popüler mitolojiye geçmiştir.</p>

  <p class="heading3">"Anticipations −1901− (Ümitler)", "Mankind in the Making −1903− (Üretimde İnsanoğlu)" ve "A Modern Utopia −1905− (Modern Bir Ütopya)" romanları ile toplumun belleğinde sosyal ilerleme doktrininin öncülerinden biri olarak yer etmiştir. Zamanının en aktif sosyalistlerinden biri olan Wells 1903'te Fabian Topluluğuna katılmıştır. Ancak bir süre sonra bu topluluğun metotlarını eleştirmeye başlamış ve sosyalizm konusunda kendi düşüncelerini geliştirerek bu düşüncelerini "New Worlds for Old −1908− (Eskisi için Yeni Dünyalar)" ve "First and Last Things −1908− (İlk ve Son Şeyler)" adlı romanlarında açıklamıştır. 1933'de bir film senaryosunu romanlaştırarak yayınlamıştır "The Shape of Things to Come (Gelen Şeylerin Biçimi)" adını taşıyan bu romanın filmi. A.B.D'de "Things to Come (Gelen Şeyler)" adıyla oynamıştır. Bu romanı iyimser bir gelecek öngören ilk romanlarını andırmaktaysa da daha sonra yazdığı "Mr. Bletts Worthy on Rampole Island (Rampole adasındaki Mr. Bletts) ve iki yıl sonra yayınlanan "The Autocracy of Mr. Parham −1930− (Mr. Parham'ın Otokrasisi)" romanları keskin birer hiciv örneğidir. "The Croquet Player, −1936− (Kriket Oyuncusu)". "The Brothers −1937− (Kardeşler)" ve "The Holy Terror −1939− (Kutsal Korku)" adlı romanlarını yazdığı sırada ise hem yaşlı, hem de hastadır. H.G. Wells 13 Ağustos 1946'da Londra'da ölmüştür. İyi bir yazar ve etkili bir düşünce adamı olan Wells hem kendi kuşağını, hem de kendinden sonra gelen kuşakları etkileyerek bir devre damgasını vurmuş olan önemli bir sosyolog, yazar ve tarihçidir.</p>

  <p class="heading3">Ünlü İngiliz bilimkurgu yazarı ve kritikçisi Brian W. Aldiss, Herbert G. Wells'i "Bilimkurgu'nun Shakespeare"i olarak adlandırmıştır.</p>
</body>
</html>
