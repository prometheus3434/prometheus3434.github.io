<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>7-22.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:d61bf9f5-a38b-46c8-b93a-20fc2a15f51a"/>
	</head>
	<body>
		<div id="x7-22.html" xml:lang="tr-TR">
			<div class="Basic-Text-Frame">
				<p class="split-1"/>
				<p class="resimust"><span class="char-style-override-17"><img alt="23.png" class="image" height="135" src="images/23_fmt.jpeg" width="73"/></span></p>
				<p class="anabaslik-2" id="toc_marker-19">Ucundan azıcık</p>
				<p class="arabaslik-sol"><img alt="3.png" class="image" height="28" src="images/3_fmt4.jpeg" width="28"/> Neler Bekliyor?</p>
				<p class="paragraf-5">Eğer bir erkek bebek bekliyorsan ya da erkek çocuk annesiysen kaçınılmaz bir gerçek seni bekliyor: Sünnet. O tüylü şapka, süslü yatak, elinde asasıyla gezen oğlunuz, parlak ayakkabılar, sizinle birlikte eğlenen dostlar, ailen vs. Unut bunları, iş kesme meselesine gelince “nasıl kaçarım”ın, “bu işten nasıl yırtarım”ın peşine düşüyorsun. Oğlun değil, seennn… </p>
				<p class="bos-2"/>
				<p class="paragraf-5"><span class="char-style-override-17">Doğar doğmaz sünnet:</span> Doktorlar bu konuda ikiye ayrılmış durumda. Bir kısmı ilk altı ayda doktorlar neyi kestiğini bilmiyorlar, kestirmeyin diyorlar. Bir kısmı da eğer bebeğiniz acı çekmesin istiyorsanız en temizi doğar doğmaz sünnet diyorlar. Çocukların sünneti gündeme geldiğinde bir doktor bize, bebeğe doğduğunda şekerli su içiriyoruz, o anestezi görevi görüyor ve sünnet ediyoruz, demişti. Ne kadar doğrudur bilmiyorum. Göbek bağı ile birlikte pipisi de iyileşiyormuş. Süreci hem anne hem bebek daha kolay atlatıyormuş. Sünnetli derinin 4-5 günde iyileştiğini düşünürsek, zaten doğumdan sonraki iki günü hastanede geçiriyorsun. Sünnetin ilk iki gününü hastanede atlattınız demektir. Eğer ikizlerde bunu önceden düşünmüş olsaydık, Name kız değil de erkek bebek olsaydı, kesinlikle doğar doğmaz sünnet ettirirdim.</p>
				<p class="bos-2"/>
				<p class="paragraf-5"><span class="char-style-override-17">6 aydan 2 yaşına kadar sünnet:</span> Eğer doğar doğmaz sünnet ettirmeyecekseniz bu işi ya 2 yaşına kadar halledin ya da oğlunuz büyüyene kadar bekleyin diyor doktorlar. Sünnet meselesi bilinçaltına fena halde etki ediyormuş, bu da ileride oğlunuzun cinsel yaşantısını etkileyebilirmiş. Bir doktora, ülkemizde her erkeğin sünnetli olduğunu, eskiden anestezi de olmadığını, çocukları sünnet ederken yaş da gözetmediklerini, herkesin çocuğunu kendisi için ne zaman uygunsa o zaman sünnet ettirdiğini hatırlattım. Doktor da bana Türk erkeklerinin büyük kısmının cinsel hayatının sorunlu olduğunu, bu yüzden ülkemizde tecavüz olaylarının fazla olduğunu, iktidarsız erkek sayısının diğer ülkelere göre daha fazla olduğunu söyledi. A aaaaa, çok ayıpçı şeylermiş, dedim, konuyu kapattık.</p>
				<p class="bos-2"/>
				<p class="paragraf-5">Bir de bu yaş aralığında bebeğin altı bezli olduğu için yara daha çabuk iyileşiyormuş. Daha büyük çocuklar pipiyi istedikleri zaman elleyebildikleri için iyileşme daha geç oluyormuş.</p>
				<p class="bos-2"/>
				<p class="paragraf-5"><span class="char-style-override-17">Anestezi: </span>Sünneti ya genel anestezi ile ya da lokal anestezi ile yaptıracaksınız. Bu konuda da doktorlar ikiye ayrılmış. Bir kısmı beni öldürseniz gene de lokal anestezi ile sünnet yapmam, çocuk kıpırdar zaptedemem, ben genel anestezi taraftarıyım diyor. Bir kısmı da yahu ne gerek var çocuğa anestezi vermeye, uyutmaya, aç bırakmaya, anestezi baygınlığı yaşatmaya, lokal anestezi bu işi çözer diyor. İkisi de kendine göre haklı. Genel anestezi için oğlunu 8 saat aç bırakman gerekiyor. Bu sekiz saatlik açlık onu ne kadar huzursuz edecek sen düşün artık. Anesteziden sonra da baş dönmesi ve bulantı yaşıyorlarmış ve bu yüzden çok ağlıyorlarmış. Ameliyat olan ve anestezi alan bir yetişkinin bile kendine gelmesi zor olurken, bir bebeğin bunu nasıl atlatacağını ben hayal bile edemedim. Lokal anestezide de evet bebekler çok kıpırdıyorlar, ya doktor yanlış bir şey yaparsa diye düşünmeden edemiyor insan.</p>
				<p class="bos-2"/>
				<p class="paragraf-5">Neticede buna doktor değil anne baba karar verecek. Hangi yöntemi seçeceksen o yöntemle sünnet yapacak bir doktor bulmalısın. Seni ikna eden, sana pozitif gelen ve güven veren bir doktorla anlaşmak en doğrusu değil mi?</p>
				<p class="arabaslik-sol"><img alt="4.png" class="image" height="25" src="images/4_fmt5.jpeg" width="25"/> Ben ne yaptım?</p>
				<p class="paragraf-5">Mete’nin sol böbreğinde milimetrik bir dolgunluk vardı. Bu dolgunluğun takibi idrar kültürü ile yapılıyordu. İki aylıkken başladık idrar kültürlerine. Git hastaneye, pipiye torba bağlasınlar, bekle ki Mete Bey işesin. Hop tam işedi derken torba kaysın, bu idrar işe yaramaz tekrar bekleyin desinler, tekrar torba takılsın. Tam işedi derken aynı anda kakasını da yapsın, hadi başa dönelim. Hastanede boş yere geçen saatler… Sonra  Mete’nin böbreğini takip eden doktor, sünnet ettirmemizi, böylece çocukları idrar yolu enfeksiyonundan koruyabileceğimizi söyledi. Nasıl olsa yaptıracağız, çocuklar küçükken yaptıralım dedik ve başladık doktor araştırmaya. Profesöründen fenni sünnetçisine kadar pek çok kişiyle görüştüm. </p>
				<p class="bos-2"/>
				<p class="paragraf-5">Sonra bir arkadaşım şu bilgiyi paylaştı: Bir sünnetçinin unvanından, nerede çalıştığından ziyade önemli olan ne kadar çok sünnet yaptığıdır… Bizi, sünnet meselesini kendine iş edinmiş bir uzman doktorla tanıştırdı. Anlattıkları bana mantıklı geldi, kendisi de güven verdi. </p>
				<p class="bos-2"/>
				<p class="paragraf-5">Sonuçta çocukları Alisklamp yöntemi ile, onlar bilgisayarda çizgi filme kitlenmişken, lokal anestezi ile sünnet ettirdik. O kadar görüşme sonunda o kadar rahatlamıştım ki, sünnet olurken çocukların elinden tuttum ve sünnetin her aşamasını izledim. Hastanede olsaydı sanırım beni ameliyathaneye almazlardı. </p>
				<p class="bos-2"/>
				<p class="paragraf-5">Evdeki ilk gecemiz biraz sıkıntılı geçti. Çişleri geldiğinde ağlayarak uyandılar, sonra tekrar uykuya daldılar. Üçüncü günün sonunda her şey normale dönmüştü. Sonunda Mete ve Tuna 15 Ekim 2011’de 6 aylıkken sünnet oldular. Eve gelince onlara “Hadi bakalım abi oldunuz artık” dedim, birkaç gün de “Mete abiii, Tuna abiii” diye seslendim. Meğer çocuklar zaten abi olmuşlar!</p>
				<p class="bos-2"/>
				<p class="paragraf-5">O tarihte Name’ye hamile olduğumu ben de bilmiyordum.</p>
				<p class="arabaslik-sol"><img alt="5.png" class="image" height="27" src="images/5_fmt4.jpeg" width="27"/> Püf Noktaları</p>
				<ul class="List-2">
					<li class="paragraf-5">İyi araştır. Sana güven veren doktoru bulana kadar araştır. </li>
					<li class="paragraf-5">Kamera ve fotoğraf makinesi hazırda bulunsun, ileride arkadaşlarıyla geyiğini yapabilsinler, ama pipiyi çekme tabii.</li>
					<li class="paragraf-5">Sakin ol, anne sakinse bebek de çoğu zaman sakin oluyor.</li>
					<li class="paragraf-5">Eğer oğlunla ilgili bir idrar yolu enfeksiyonu sorunu yaşıyorsan, doktorunuzla sünnet meselesini konuş.</li>
					<li class="paragraf-5">Nasıl olsa yaptıracaksınız, size en az sorun yaratacak zamanda yaptır, geç.</li>
				</ul>
				<p class="arabaslik-sol"><img alt="6.png" class="image" height="29" src="images/6_fmt5.jpeg" width="28"/> Sıkıcı Tarafı</p>
				<p class="paragraf-5">Her ne kadar bu ülkedeki bütün erkekler aynı tecrübeyi yaşasa da sonuçta yavrunuzun vücudundan bir parça kesiyorlar.</p>
				<p class="arabaslik-sol"><img alt="7.png" class="image" height="30" src="images/7_fmt5.jpeg" width="30"/> Eğlenceli Yanı</p>
				<p class="paragraf-5">Komik işte canım, sonuçta bütün olay küçücük bir pipide geçiyor.</p>
			</div>
		</div>
	</body>
</html>