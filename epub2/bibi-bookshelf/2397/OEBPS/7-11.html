<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>7-11.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:d61bf9f5-a38b-46c8-b93a-20fc2a15f51a"/>
	</head>
	<body>
		<div id="x7-11.html" xml:lang="tr-TR">
			<div class="Basic-Text-Frame">
				<p class="split-1"/>
				<p class="resimust"><img alt="15.png" class="image" height="74" src="images/15_fmt.jpeg" width="96"/></p>
				<p class="anabaslik-2" id="toc_marker-11">Düştü bu, şimdi napıcaz?</p>
				<p class="paragraf-5">Bir hafta, iki hafta artık neyse göbekbağı düşsün diye bekledik, e düştü, şimdi napıcaz? Batıl inançların yok mu? Hay Allah çok şanslısın, atıver çöpe gitsin. Diğerleri nereye gömeceğini düşünsün!</p>
				<p class="bos-2"/>
				<p class="paragraf-5">Düşene kadar ayrı dert, düştükten sonra ayrı dert. Hâlâ bebeğin üzerindeyken kötü görünüyor tabii. Nasıl dokunacağını, altını alırken, banyo yaptırırken nasıl zarar vermeden bu işi halledeceğini bilemiyorsun. Hastanede bebeğin altını nasıl bağladıklarına dikkat et. Bezi dışarı doğru kıvırıp göbeği açıkta bırakıyorlar.</p>
				<p class="bos-2"/>
				<p class="paragraf-5">Bezi göbeğe değmeyecek şekilde ayarladın mı işlem tamamdır. Yıkarken de işte az önce anlattık, kaynatılmış soğutulmuş ve ılıştırılmış suyla yıkayıp, oraya da çok su dökmeyip, böyle temiz bez ya da pamukla hafif hafif kurutunca o da oldu. Sonra badisini giydir ve çabucak düşsün şu diye dua et. Düştükten sonra azıcık kanayabilir, bunda korkulacak bir şey yokmuş. Ama kanama devam ediyorsa, doğru doktora. Name’nin göbekbağı düştükten sonra iki üç gün göbeğinden hafif kan geldi. Doktora gittik, kanıyor bu kızın göbeği napıcaz dedik, K vitamin iğnesi yaptılar, geçti. </p>
				<p class="bos-2"/>
				<p class="paragraf-5">Sonuç olarak üç çocuktan elimize 3 tane kurutulmuş göbek kordonu kaldı. İşte malum evin bahçesine gömersen evde kalır, okul bahçesine gömersen öğretmen, adliyeye gömersen avukat olur vs. Ne yapacağıma, nereye gömeceğime karar veremedim. Aklıma meclis, cumhurbaşkanlığı, şirket binası falan geldi. Sonra düşündüm, ben ne karışıyorum çocukların ne olacağına! Bir gelecek zaman etkinliğinde kullanmak üzere, paketleyip kaldırdım. 7-8 yaşına geldiklerinde kendilerine teslim edeceğim. Bir hafta sonu çıkar istedikleri yere hep birlikte gömeriz. Kim ne olmak istiyorsa onu olsun, yeter ki mutlu olsun.</p>
			</div>
		</div>
	</body>
</html>