<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>7-3.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:d61bf9f5-a38b-46c8-b93a-20fc2a15f51a"/>
	</head>
	<body>
		<div id="x7-3.html" xml:lang="tr-TR">
			<div class="Basic-Text-Frame">
				<p class="split-1"/>
				<p class="arabaslik-orta para-style-override-7">Uyuyan Çocuğu Uyandıran ve Anneyi Sinir Eden Etkenler </p>
				<p class="arabaslik-sol">Kapı zili:</p>
				<p class="paragraf-5">Birkaç dilim kek getirmek gibi gayet masum bir niyetle kapınızı çalan komşun uyuyan çocuğu uyandırabilir. Bu yüzden bizim kapıda “Lütfen zile basmayınız” yazan bir kağıt var. Kapıyı tıklatıyorlar, ancak duymuyoruz. Birkaç denemeden sonra mecburen zile basıyorlar. O yüzden cümleyi uzattım. Artık kapıda, “Lütfen zile basmayınız, ısrarla kapıyı çalınız” yazıyor. Bu noktada diğer önlemleri de almanız lazım. Ben apartman girişindeki güvenlik görevlimize durumu sık sık hatırlatıyorum, icap ettiğinde bizi aşağıdan aramıyorlar. Geleni doğrudan yönlendiriyorlar. Kurallara aykırı ama uyanan çocuğu uyandırmaktan daha basit bir suç.</p>
				<p class="bos-2"/>
				<p class="paragraf-5">Dışarıdan yemek siparişi falan verdiğinde, “Çocuk uyuyor, zile basmayın” notunu ekle. Onlar da basmasın. Sinir bozucu olurum diye düşünme. 30 km mesafeye bir küçük tost isteyen birinden daha az sinir bozucusun emin ol.</p>
				<p class="arabaslik-sol-kucuk">Telefon sesi:</p>
				<p class="paragraf-5">Çocuklar uyurken telefonumu sessize alıyorum ve ev telefonunun fişini çekiyorum. Bunun önüne başka türlü geçemezsin.</p>
				<p class="arabaslik-sol-kucuk">Ezan sesi:</p>
				<p class="paragraf-5">Allah’ım ne olur yazacaklarım için beni affet ya da çocukların uyanmamalarını sağla, ikisi de senin elinde. Mevsimlerden yaz, hava sıcak, çocuğu uyuttun ve hava girsin diye pencereyi açtın. En yakın ezan sesiyle birlikte bebek ağlayarak uyanıyor. Evde olduğum zamanlarda ezan okunma saatlerine yakın pencereleri kapatıyordum, ezan bittikten sonra tekrar açıyordum. Bir gün bizim mahallenin imamı ile karşılaştım, ikindiyi atlasan, yatsıyı biraz sessiz okusan olmaz mı dedim, hiç gülmedi. </p>
				<p class="arabaslik-sol-kucuk">Hapşıran, öksüren, yüksek sesle konuşan insan sesleri: </p>
				<p class="paragraf-5">İşte buna yapacak bir şeyin yok. Eşin bile olsa evdeki diğer insanlara sessiz ol diyemezsin. Yanlış anlar, alınırlar. </p>
				<p class="arabaslik-sol-kucuk">Güneş ışığı:</p>
				<p class="paragraf-5">İşte bu hem uyutan hem uyandıran bir şey. Eğer evde çocuğu uyutamadıysan, koy bebek arabasına çık sokağa. Yüzü güneşe gelecek şekilde çevir bebeği. Gözüne güneş gelince gözlerini açamaz ve bir süre sonra uyur. Name’ye hamileliğim sırasında ikizlerin bakımına yardımcı olan kuzenlerimin keşfettiği bir şey bu. Mete’yi bebek arabasına yatırıp bahçeye iniyorlar, 10 dakika sonra uyutup geri geliyorlar. Ben götürüyorum yarım saatte ancak uyuyor. Ne yapıyorsunuz siz? dedim. Abla gölgede yarım saatte, güneşte beş dakikada uyuyor, dediler! Aynı güneş ışığı evde olunca sıkıntı. O yüzden önce kumaşçıdan simsiyah ve kalın kumaşlar aldım. Sonra şu hani ıslanınca cam ve seramik yüzeylere yapışan, eskiden havlu falan astığımız vakumlu askılar var ya onlardan aldım. Kumaşa diktim ve çocuklar uyuduğunda, uyudukları odanın camına astım. Karanlıkta daha uzun süre uyudular. İşe yaradığını fark edince, evin tüm perdelerine ilave güneşlikler yaptırdık. Sabahları Tuna 06:45’te uyanıyordu, bu perdelerle birlikte 07:00’ye çekebildik saati. 15 dakika komik mi geldi? O kadar önemli ki, bilen bilir. </p>
				<p class="arabaslik-sol-kucuk">Ağlayan diğer çocuk:</p>
				<p class="paragraf-5">Hepsini farklı odalara yatırıyorum ama artık kaç desibelde ağlıyorlarsa, gene de uyanan uyuyanı uyandırıyor.</p>
				<p class="bos-2"/>
				<p class="paragraf-5">Biraz daha büyüdüklerinde işin rengi değişti. Akşamları yattıklarında uyumalarını beklerken geçen o süre, onların dünyalarına girmek için eşsiz bir zaman dilimi oldu. Bazen uykuya geçemedikleri için çok geriliyorum ama çoğu zaman çok eğleniyorum. Saçma sapan şeyler anlatıyorlar, yok kedi gelmiş yatağa, tavanda köpek varmış, yatağın altında timsah varmış, o aslında bir canavarmış falan. Hepsi uyduruk.</p>
				<p class="arabaslik-sol"><img alt="6.png" class="image" height="29" src="images/6_fmt1.jpeg" width="28"/> Sıkıcı Tarafı</p>
				<p class="paragraf-5">Sallarsın sallarsın uyur, tam yatağına yatırırsın, bebek uyanır. Tam uyutursun kapının zili çalar, bebek uyanır. Uyutursun, tam yatağına yatar uykuya dalacak gibi olursun, bebek uyanır.</p>
				<p class="arabaslik-sol"><img alt="7.png" class="image" height="30" src="images/7_fmt1.jpeg" width="30"/> Eğlenceli Yanı</p>
				<p class="paragraf-5">Bebeği uyuturken kitap okuyabilir, cep telefonundan internete girebilirsin. Bazen uyurken yanına alabilir, sarılıp uyursun, ohhh mis gibi bebek kokusu. Ama kısa sürüyor. İki saat sonra çişli bez kokusu olaya hakim olur ve birkaç saat sonra tıkanırsın, tatatataaaaa kaka yapmış.</p>
			</div>
		</div>
	</body>
</html>