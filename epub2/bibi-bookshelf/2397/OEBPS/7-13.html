<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>7-13.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:d61bf9f5-a38b-46c8-b93a-20fc2a15f51a"/>
	</head>
	<body>
		<div id="x7-13.html" xml:lang="tr-TR">
			<div class="Basic-Text-Frame">
				<p class="split-1"/>
				<p class="resimust"><img alt="17.png" class="image" height="127" src="images/17_fmt.jpeg" width="79"/></p>
				<p class="anabaslik-2" id="toc_marker-13">Bu ses nerden geliyor?</p>
				<p class="paragraf-5">Çocuk odasından… Hamileyken bir dergide Amerikalı bir çocuk doktorunun röportajını okumuştum. Adam diyor ki, anne karnı çok gürültülü bir ortam, annenin kalp atışları var, kan akışı var, dışarıdan gelen sesler var, anne konuşunca çıkan sesler var ve bebek bunları suyun içinde uğultuyla duyuyor. Biz diyor, bebek doğunca bebeği, alışık olduğunun dışında çok sessiz bir ortama sokuyoruz. Bebek de, doğal olarak huzursuzlanıyor.</p>
				<p class="bos-2"/>
				<p class="paragraf-5">O yüzden, anne karnındaki sesleri modelledik ve bir müzik cd’si yaptık, diyor. Yetişkinlerin arabaya ya da otobüse falan bindiklerinde uykularının gelmesi bilinçaltındaki bu alışkanlıktandır, diyor. Doğrusun doktor, anladım seni dedim ve o cd’den bir tane sipariş verdim. Oyyyy o ne gürültü, ne şamata! Amaaa işe yarıyor… Ağlayan bebeğin başına koyuyorsun mucizevi bir şekilde sakinleşiyor ve öyle etrafa bakınmaya başlıyor. Bu müzikler benim arabamda, bilgisayarımda, cep telefonumda, her yerde var ve ihtiyacım olan her an imdadıma koştu.</p>
				<p class="bos-2"/>
				<p class="paragraf-5">Özellikle kolik denilen… Kolik, kolik. Hiç duymadın mı? İnşallah hiç duymazsın ve sen ne olduğunu bilmeyen ya da sadece bir yerlerde okuduğu kadar bilgi sahibi olan o şanslı annelerden biri olursun. Kolik, iki kelimeyle “gaz sancısı”, tek kelimeyle “felaket”… Çok şükür ki ben evlatlarımın üçünde de yaşamadım. </p>
				<p class="bos-2"/>
				<p class="paragraf-5">Ama yaşayan arkadaşlarımın nasıl uykusuz birer zombiye dönüştüklerini, hayattan nasıl bezdiklerini gördüm. Kolikli bir bebekle üç ayını geçiren bir arkadaşıma, bu bölümde yazabilmek için, anlatsana nasıl bir şey dedim. Kolik anlatılmaz yaşanır, dedi. Ben de yaşamadığım için anlatmamaya karar verdim…</p>
				<p class="bos-2"/>
				<p class="paragraf-5">Ne diyordum, hah, özellikle kolik denilen ve bebeği ağlama krizlerine sokan rahatsızlıklar için önerilen bu müzikler beyaz gürültü cd’leri adıyla satılıyor. Ama kendin de yapabilirsin. Bebeğin dinlemesi için saç kurutma makinesini aç, elektrik süpürgesini çalıştır ve kendin için kuvvetli bir ağrı kesici al! Adamda kafa bırakmıyor…</p>
			</div>
		</div>
	</body>
</html>