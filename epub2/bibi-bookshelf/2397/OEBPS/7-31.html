<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>7-31.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:d61bf9f5-a38b-46c8-b93a-20fc2a15f51a"/>
	</head>
	<body>
		<div id="x7-31.html" xml:lang="tr-TR">
			<div class="Basic-Text-Frame">
				<p class="split-1"/>
				<p class="resimust"><img alt="29.png" class="image" height="97" src="images/29_fmt.jpeg" width="90"/></p>
				<p class="anabaslik-2" id="toc_marker-25">İyi ki doğdun, çok yoruldum!</p>
				<p class="paragraf-5">Bir sene ne de çabuk geçti. Şimdi kutlama zamanı. Elbette bebeğinin ilk yaş doğum gününü kutlayacaksın. Her kutlamada olduğu gibi burada da hayal gücünde sınır yok.</p>
				<p class="bos-2"/>
				<p class="paragraf-5">Bir gün işim gereği yolum dijital baskı yapan bir yere düştü. Çalışanlar harala gürele, üstünde bir bebeğin fotoğrafı olan renkli bir şeyler kesip yapıştırıyorlar. Ne olduğunu sordum. Bir müşterinin oğlunun 1. yaş günü dediler. Özel olarak tasarlanmış ve üzerinde oğlanın fotoğrafı olan davetiyeler, balonlar, pet bardaklar, su şişeleri, kaşıklar, şapkalar, amaaan neler neler. Bir doğum günü için bunları yapıyorlarsa, bu çocuğun düğününü düşünemiyorum diye konuştuk bir arkadaşımla.</p>
				<p class="bos-2"/>
				<p class="paragraf-5">Hayal gücünde sınır yok ama bir gerçek var: İlk doğum gününde çocuk o kutlamadan hiçbir şey anlamıyor, partiyi siz karı koca kendinize veriyorsunuz. Gelen davetliler sizin davetliniz, gelen hediyeler sizin beğeninize göre alınmış hediyeler… Hiçbir şey anlamadığı gibi o kalabalıktan da huzursuz oluyor. Bütün gözler onun üzerinde, herkes kucağına almak istiyor, herkes öpmeye çalışıyor ve çocuk bir yandan ağlıyor… Ve sonunda alıp odasına götürüyorsun. </p>
				<p class="bos-2"/>
				<p class="paragraf-5">Bence ilk yaş gününü pek de abartmamak lazım. Çok yakın akrabalar ve birkaç aile dostu… Sakin ve bebeği bunaltmayacak bir kutlama ve bol bol fotoğraf… </p>
				<p class="bos-2"/>
				<p class="paragraf-5">Sonraki yaşlar daha keyifli. Her yıl davet edilecek çocuk sayısı artıyor ve çocukları mutlu edecek etkinlikler düşünmen gerekiyor. Onlara özel kurabiyeler, pastalar, süslemeler hem senin çocuğunu hem de arkadaşlarını mutlu eder.</p>
				<p class="bos-2"/>
				<p class="paragraf-5">Doğum günü hazırlıkları konusunda sevgili dostum Neslihan’la anlaşamıyoruz. Ben doğum günlerinin çocuklar için yapıldığını düşünüyorum. Gelen anne babalar da neticede yemek yemeye değil doğum günü pastası kesmeye geliyor. O yüzden pastanın yanına birkaç çeşit tuzlu yiyecek ve kurabiye hazırlamak bana yetiyor. Neslihan’ım 12 çeşitten aşağıya düşmüyor. Ben doğum günü masasını hazır örtüler, kağıt tabaklar, kağıt bardaklar ve plastik çatal bıçaklarla donatıyorum.</p>
				<p class="bos-2"/>
				<p class="paragraf-5">Rengarenk bir masamız oluyor. O en güzel yemek takımlarını çıkartıyor. Doğum günü bittiğinde ben masa örtüsünü dört ucundan tutup içindeki her şeyle birlikte çöpe atıyorum, o bir saat bulaşık yıkıyor. Tamamen tercih meselesi, hangisi sana uyuyorsa.</p>
			</div>
		</div>
	</body>
</html>