<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>7-26.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:d61bf9f5-a38b-46c8-b93a-20fc2a15f51a"/>
	</head>
	<body>
		<div id="x7-26.html" xml:lang="tr-TR">
			<div class="Basic-Text-Frame">
				<p class="split-1"/>
				<p class="resimust"><span class="char-style-override-17"><img alt="26.png" class="image" height="174" src="images/26_fmt.jpeg" width="147"/></span></p>
				<p class="anabaslik-2" id="toc_marker-22">Meraklı insanlarla başa çıkabilmenin yolları</p>
				<p class="paragraf-5">Çocuk seni topluma yakınlaştırır, ciddi söylüyorum bak. Göbeğini gören kadın, değişik bir yüz ifadesiyle sana gelir ve kaç aylık diye sorar. İçinden, sana ne, sen mi doğuracaksın demek gelir, ama diyemezsin, mecburen 3, 5, 7 bir şeyler söylersin cevaben. Bu kadın seni tanımıyordur. Otobüste, asansörde, avm’de, market kasasında, banka kuyruğunda, kitapçıda, mağazada vs. tesadüfen karşılaşmışsınızdır. </p>
				<p class="bos-2"/>
				<p class="paragraf-5">Cevabı alır almaz, ikinci soru gelir. Sen bir balıksın onun için, ilk soruyla yemi yuttun, devamı gelir. Kız mı, erkek mi der? İçinden, sana ne, hediye mi alacaksın demek gelir, ama diyemezsin, mecburen söylersin. Çekip gitmez. Devam eder. İlk bebeğin mi? diye sorar. Söylersin. Bebek doğsa da kurtulsam dersin, ama boşuna. Aynı teyzeyle başka yerde kucağında bebekle karşılaşırsın. Gene sorar kaç aylık diye. Gene söylersin. Kesin, seninkiyle yaşıt bir torunu, kızı, komşusunun kızı, yeğeni falan vardır, başlar onu anlatmaya. Allah uzun ömürler versin der, arkanı dönersin. Amaaaaa eğer bebeğin ikizse bu kadar kolay kurtulamazsın. Çünkü olay boyut değiştirmiş, merak edilecek konu sayısı ikiye katlamıştır.</p>
				<p class="bos-2"/>
				<p class="paragraf-5">O meraklı kadın, gözlerini kısıp hafiye gibi  gelir ve kısık sesle “Tüp bebek mi?” diye sorar. Niye? Çünkü ikizler genelde tüp bebek olur. Evet, dersen ayrı; hayır, dersen ayrı sorular vardır cebinde. Hayır, dersen kurcalar meseleyi. Ailede var mıydı, diye sorar. Evet, benim tarafımda da, eşimin tarafımda da vardı dersin, susar. Hayır, dersen, bittiğinin resmidir.</p>
				<p class="bos-2"/>
				<p class="paragraf-5">Sorun kimdeydi, kaç yıl olmadı, kaç kere denediniz, aşılama denemediniz mi, hangi doktora gittiniz, kartı varsa verir misin, der ve konunun nerede biteceğini Allah bilir. (Bir keresinde öyle cüretkar bir kadınla karşılaştım ki, bana benim de ikizlerim var ama tüp bebek değil, çok şükür kendiliğinden oldu, dedi! Aferin size, hadi gidin bi daha yapın, demek geldi içimden, lanet olsun yine diyemedim.)</p>
				<p class="bos-2"/>
				<p class="paragraf-5">İkizlerin menşei ile ilgili sorular bitince, tek yumurta mı çift yumurta mı sorusu gelir. Yaaaavvvv sana ne, demek gelir içinden, diyemezsin, mecburen söylersin. Belli, zaten benziyorlar ya da benzemiyorlar, der. Bebek arabasına doğru eğilip sever çocukları, kafayı kaldırıp gözleri pörtletip, “Bakmak zor oluyor mu” diye sorar. İçinden, gelip yardım mı edeceksin, demek gelir ama diyemezsin, oluyor tabi, ama bakıyoruz şükür, dersin. Sonra çocuklara bakar ve “Üçüncüyü yapmazsın herhalde” der. Ve işte o zaman ben ona, “Hahahaaaa yaptım bile, üçüncü evde, hadi bas git” derim…</p>
				<p class="bos-2"/>
				<p class="paragraf-5">Tabi ki içimden derim. Aslında vakti zamanında aldığım kişisel gelişim eğitimlerinin birinde, şunu öğrenmiştim: Biri size cevabını vermek istemediğiniz bir soru sorduğunda cevap vermek yerine, ona kibarca, “Niçin öğrenmek istiyorsunuz?” diye sorun. Yüksek ihtimal cevap veremez ve konuyu değiştirir. Gerçekten de öyle olur. Fakat hiç yapamadım. Ayıp olur diye sorulan her soruya cevap verdim. İçimden başka, dışımdan başka… </p>
			</div>
		</div>
	</body>
</html>