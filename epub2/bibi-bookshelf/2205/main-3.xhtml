<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font4">5</span></h2>
<p><span class="font9">Bir adam kalabalıktan sıyrılıp Julia'mn kıvranan vücuduna doğru koşturdu. Çayırlık'ta Gemler için çalışan Imp kölelerinin gri tulumlarından giyiyordu. Gerçek hayatta kaba kumaşları ve kötü dikişleriyle çok rahatsız göründüklerini fark etmeden duramadım. Kızın oluşturduğu kan gölüne doğru çömeldi ve tek hareketle onu geniş göğsüne kaldırdı. Kızın elleri vücudundan uzaklaşıp sanki rüyanın kıyılarındaymış gibi seğirmeye başladı. Seğirmeler gittikçe daha belirgin hâle geliyordu. Hâlâ hayatta olup olmadığını merak etmeye başlarken ufak vücudunun, üzüntüsüne gömülmüş Imp'in hareketlerinden görünmediğinin farkma vardım. Birden, kafamı çevirmem gerekiyormuş, sanki bir şeye izinsiz şahit oluyormuşum gibi hissettim.</span></p>
<p><span class="font8">Muhafızlar ateş açmaya başlaymca etraftaki toz toprak havalandı. Ona, </span><span class="font8" style="font-style:italic;">&quot;Kaç, uzaklaş,&quot;</span><span class="font8"> diye bağırmak istiyordum ama dudaklarım kıpırdamadı. Başını kaldırınca bir sebepten dolayı gözleri benimkilerle buluştu. Birbirimize bakarken yüzünü inceledim. Esmer teninin her kırışıklığına pislik doluşmuştu ve birçok kez yumruk yemiş gibi görünen bir burnu vardı. Onu filmden tanıdım. Matthew. Thorn'un en güvendiği asilerden biriydi. En azından kısmen de olsa Rose'u gruba almak konusunda sorumluydu. Boynundaki damarlar çubuk gibi ortaya çıkmıştı. O da bu âna izinsiz şahit olduğumu düşünüyordu.</span></p>
<p><span class="font7">Silah ateşi birkaç Gem'in dönmesine sebep olmuştu. Yanaklarını tutarlarken güzel yüzlerindeki sevinç ifadesi korkuya dönüşmüştü. Kalabalığın arkalarında panik ortaya çıktı. Birkaç Gem Kolezyum'un Çayırhk'a giden büyük, metal kapılarına doğru atıldı.</span></p>
<p><span class="font7">Yanlış kişileri vurmaktan korkan muhafızlar ateş etmeyi kesince, aynı şekilde gri üniforma içerisindeki bir kadın hızla Matthew'un üzerine kapandı. Adamın sırtındaki kıyafetleri çekiştirirken ince dudakları emirler savuruyordu. Ara ara grilerin düşmüş olduğu simsiyah saçları yüzüne doğru savruluyordu. Bu kişi Rose'u gruba alan bir diğer asi olan Saskia'ydı. Filmdeki aktörle aynı sert hatlara sahipti ama yine de biraz değişik görünüyordu.</span></p>
<p><span class="font7">Matthew ayağa kalkarken, uyuyan bir çocukmuş gibi Ju-lia'yı tutuyordu. Duraklayınca yine bakışlarımız buluştu. Sonra Nate'e bakmca içinde bir dürtü oluşmuş gibi karanlık gözlerindeki değişimi gördüm. Julia'yı tekrar kan gölünün üzerine bırakırken, sadece onun duyması gereken bir şeyler fısıldayıp kollarım uzatarak bize doğru koştu. İnanamaz bir şekilde donakaldığım için irkilmedim ama tuniğimi kavrarken ellerindeki kam fark ettim.</span></p>
<p><span class="font7">&quot;Çabuk,&quot; diye bağırdı. &quot;Benimle gel.&quot;</span></p>
<p><span class="font7">Nate'in umursamaz bir şekilde başını sallamasını bekliyordum ama yüzü endişeyle kaskatı kesilmişti. Darağacı Dansı </span><span class="font10" style="font-style:italic;">'nın içindeyiz,</span><span class="font7"> diyordu gözleri. Neredeyse gülmeye başlayacaktım. Darağacı Dansı</span><span class="font10" style="font-style:italic;">'nın içindeyiz.</span></p>
<p><span class="font7">Matthew omuzlarımı kavradı. &quot;Tanrı aşkına, bu Gemler arasında bir saniye bile hayatta kalamazsın.&quot; Burnum ona değecek kadar beni yakınına çekmişti.</span></p>
<p><span class="font7">Benimle aynı boydaydı; bu bana tuhaf gelmişti. Sinemada çok büyük görünüyordu. Sonra basamaklarda dikildiğimi hatırladım. Ama hareket edemiyordum çünkü şaşkınlık ve kahka-</span></p>
<p><span class="font7">ha atma isteği arasında kalmıştım. Bu kadar yakından bakınca, filmin aksine, biraz daha değişik görünüyordu. Yüzünün yapısı kabaydı ve gözleri daha koyu bir kahverengiydi.</span></p>
<p><span class="font7">Hüsrana uğramış bir şekilde beni geri ittirdikten sonra kaygan ve sıcak parmaklarıyla yanağımı tuttu. &quot;Bak.&quot; Beni sahneye bakmaya zorladı. Dokuz tane vücut iplerden sallanıyordu. Boyunları neredeyse kuğu gibiydi. Ayakları artık dans etmek yerine zemini işaret ediyordu.</span></p>
<p><span class="font7">Saskia adamın yanına koştu. &quot;Bırak onları, Matthew. Lanet olsun, bırak.&quot;</span></p>
<p><span class="font7">Ama Matthew yerinden kıpırdamadı. &quot;Sonunun onlar gibi olmasını mı istiyorsun?&quot; Yanaklarımı sıkıp dudaklarımın öne çıkmasına sebep oldu. &quot;Eğer hemen kıçını kaldırmazsan olacağı bu.&quot;</span></p>
<p><span class="font7">Kelimeleri belli ki tuniğimi çekiştiren Nate'i kendine getirmişti. &quot;Hadi, Violet.&quot;</span></p>
<p><span class="font7">Bunlar sonunda bacaklarımı çözen kelimelerdi. Eğer gerçekten </span><span class="font10" style="font-style:italic;">Darağacı Dansı'nm</span><span class="font7"> içindeysek, o zaman düşünebileceğimiz en tehlikeli yerdeydik. Genetik olarak geliştirilmemiş insanları astıkları yerde. Ben. Nate. Yüzümü Matthew'un tutuşundan çekip elini kavrarken boştaki kolumu kardeşime doladım. Kalabalığın arkalarından çömelerek, daha fazla kurşun beklentisiyle koşmaya başladık.</span></p>
<p><span class="font7">&quot;Nereye gidiyoruz?&quot; diye bağırdı Katie, bize yetişerek.</span></p>
<p><span class="font7">Ancak Katie'yi görünce dördümüzün de bu kâbusa girdiğini hatırlayıp suçluluk duydum.</span></p>
<p><span class="font7">&quot;Alice,&quot; diye bağırdım. &quot;Alice!&quot;</span></p>
<p><span class="font7">Ama onu herhangi bir yerde göremiyordum. İçimde bir panik belirdi. Matthew bizi Gemlerin arasından sürüklemeye başladı. Mükemmel figürlere çarparak ilerlerken bize baktıklarında yüzlerinde iğrenme beliriyordu ama iğrenme bizi güvende tutup sanki bulaşıcı hastalığımız varmış gibi bizden kaçınmalarına sebep oluyordu. Birkaç bağırış duydum. </span><span class="font10" style="font-style:italic;">Maymunlar, pis maymunlar.</span><span class="font7"> Ama Alice hâlâ ortada yoktu. Bir anlığına yavaşlayıp</span></p>
<p><span class="font7">san saçlarını yakalamaya, kalabalıktan en az bir kafa uzunlukta parlamasını görmeye çalıştım. Ama normalde onu diğer insanlardan ayıran şey, şu anda seçilmesini imkânsız hâle getiriyordu.</span></p>
<p><span class="font7">&quot;Muhafızlar,&quot; diye bağırdı bir Gem. &quot;Muhafızlar, Kolez-yum'da asi Impler var.&quot;</span></p>
<p><span class="font7">&quot;Hadi gel,&quot; dedi Matthew tutuşunu sıklaştırarak.</span></p>
<p><span class="font7">&quot;Alice!&quot; Sesim kalabalığın üzerinde süzülüyordu.</span></p>
<p><span class="font7">Saskia arkamızdan koşuyordu. &quot;Çeneni kapat, seni aptal. Hepimizin öldürülmesine sebep olacaksın.&quot;</span></p>
<p><span class="font7">Sonra uzaktan bir ses duydum. Sesin bana tanıdık geldiğini, tınısının derinden dikkatimi çekmiş olduğunu söylemek isterdim ama sadece ismimi söylüyor olduğu için dikkatimi çekmişti. Violet. Violet. Bize doğru tökezlerken sadece yüzünü lekeleyen is ve korku sayesinde diğerlerinden ayırt edilebiliyordu.</span></p>
<p><span class="font7">Kendini bana doğru savurdu. &quot;Hangi cehennemdeyiz? Burada ne haltlar dönüyor?&quot;</span></p>
<p><span class="font7">&quot;Gitmemiz gerekiyor,&quot; diye cevapladım.</span></p>
<p><span class="font7">Beni kalabalıktan duyabildiğini sanmıyordum ama yüzümdeki aceleyi görmüş olmalıydı. Tek kelime etmeden çömelerek kalabalığın arasından ilerlerken bizi takip etti.</span></p>
<p><span class="font7">Bizi Imp şehrine yönlendirmesi gereken küçük, tahta bir kapıya vardık. Kokuşmuş et kokusu gittikçe artarak midemi bulanıyordu. İnfaz edilen Implerin yakınlarının bulunduğu, sevdiklerinin ölümüne şahit olmalarını sağlayan Imp ağılının yanındaydık. Donakalmış, gözyaşıyla lekelenmiş yüzlerle parmaklıkların arasmdaki boşluklardan bizi izlediler.</span></p>
<p><span class="font7">Matthew bizi kapıya doğru yöneltti ve belinden bir silah çıkarıp muhafızların gelişini bekledi. &quot;Hızlı.&quot;</span></p>
<p><span class="font7">Titreyen ve bembeyaz ellerim uzanarak kapının kolunun etrafındaki tahtayı tırmaladı. Parmaklarım yuvarlakla buluştuğu an Gem muhafızların konuştuğunu duydum. </span><span class="font10" style="font-style:italic;">Kaçmalarına izin vermeyin.</span><span class="font7"> Boynumun hemen üzerinde, öfkeli ateş böceği sürüsü gibi lazerlerin gezindiğini hayal edebiliyordum. Yeni bir panik dalgası vücudumda dolandı.</span></p>
<p><span class="font7">Ama bakmadım. Sadece ellerimin altındaki metal parmaklıklara odaklandım. Kolu sarstım. Neredeyse kendi kolumu yerinden çıkaracaktım. Ama kapı sımsıkı kapalı kaldı. Saskia beni kenara çekerek şaşırtıcı şekilde hiç titremeyen elleriyle kolu ustaca hareket ettirdi. Sonunda kapı açıldı ve şehre doğru yuvarlandık.</span></p>
<p><span class="font11">BÖl, Ü M</span></p>
</body>
</html>