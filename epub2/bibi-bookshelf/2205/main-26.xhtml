<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font4">48</span></h2>
<p><span class="font7">B ugün asılacaktım.</span></p>
<p><span class="font7">Arkadaşlarım, ailem ve her şeyden önce aşk için asılacaktım. Ama tek bir adama olan sevgim yüzünden olmayacaktı bu. Ondan çok daha fazlası için asılacaktım. İnsanlarıma olan sevgim yüzünden. Implere karşı olan sevgimden. Ash'e, Saskia ve Matthew'a duyduğum sevgimden. Katie, Nate... hatta Alice için. Kendine insan deme hakkma sahip olan, doğanın tüm kusurlu rastlantıları için.</span></p>
<p><span class="font7">Kitaptaki gibi gösterişli, manikürlü stilistler hücreme geldiler. Bana pudra, allık ve çeşitli boyalarla saldırarak kirpiklerime bir şeyler sokuşturdular, parmaklarımı boyadılar ve sonra tenimi parlayana kadar ovaladılar. Bana inceleyen, eleştirel gözlerle bakarlarken sabahlığımın içinde huzursuzca kıpırdandım.</span></p>
<p><span class="font7">Stilistlerden biri kırmızı rujunun çatlamasına sebep olarak gülümsedi. &quot;Eh, artık maymuna kesinlikle daha az benzi vor.&quot;</span></p>
<p><span class="font7">Sanırım Stoneback sokak faresi gibi görünürsem Willow'un bana aşkını ilan etmeyeceğinden endişeleniyordu. Elime bir iç çamaşırı tutuşturdular ve sabahlığımın altından giymeye çalışmamı izlediler. Çamaşırı henüz giymiştim ki sabahlığımı çekip çıkararak belime metal bir kuşak geçirdiler. Kuşak kendi kendine sıkılaşıyormuş gibi hareket ederek midemi göğsüme doğru çekilmeye zorladı. Göğüslerimi iki beden büyük gösteren mucize bir sutyenin içine sığdırdılar. Bu kesinlikle Rose'un başına gelmemişti. Yaklaşan ölümüme rağmen, benim vücudum onunkine kıyasla biraz daha fazla müdahale gerektirdiği için sinir olmuştum. Tulumumu giyip aynaya baktım. Kendimi güçlükle tanıyabildim.</span></p>
<p><span class="font7">îki muhafız geldi. Onları hikâyeden hatırlıyordum. Sertçe omuzlarımdan tuttular. Beni hava aracının bulunduğu uzun, beton alana doğru iteklediler. Güneş gökyüzünde en tepeye ulaşmıştı ve aracın metalinden, barikatların tepesine kondurulmuş dikenli tellerin halkalarından yansıyordu. Çılgınca Ash'i aradım ama ortalıkta görünmüyordu.</span></p>
<p><span class="font7">Beni aracın rampasına doğru ittirdiler.</span></p>
<p><span class="font7">&quot;Ölü adamın yürüyüşü,&quot; dedi muhafızlardan biri.</span></p>
<p><span class="font7">Diğeri, &quot;Ölü </span><span class="font10" style="font-style:italic;">maymunun</span><span class="font7"> yürüyüşü diyelim ona&quot; diye cevapladı.</span></p>
<p><span class="font7">Araç aynı hikâyedeki gibiydi. Hava soğuktu ve ekşimsi bir antiseptik ve barut karışımı gibi kokuyordu. Beni aracın arka kısmındaki hücreye yönlendirdiler ve hücrenin kapısını kapattılar. İşte o zaman onu, boynunun kıvrımını, saçının koyuluğunun teninin beyazıyla buluştuğu noktayı gördüm. Ash. Kollan yukarıya kaldırılmıştı ve bilekleri metal bir boruya bağlanmıştı. O anda bana kanatları açılmış bir kuşu hatırlattı.</span></p>
<p><span class="font7">Muhafızlar beni de aynı şekilde kelepçeleyip parmak ucumda durmaya zorladılar. Kelepçeler tenimi kesiyordu. Kapı tekrar kayarak kapandı ve uçan aracın ritmiyle yan yana sallanmaya başladık.</span></p>
<p><span class="font7">Görünüşe göre stilistler Ash'i doğrudan es geçmişti. Saçı çamur ve kanla sertleşmiş gibiydi. Vücudundaki morluklar cidden belirginleşmeye başlamıştı. Mor ve sarı dalgalar, sol gözünü tuhaf bir tek camlı gözlük gibi çevrelemişti. Boynuna doğru sokuldum. Teninde ve tulumunda hâlâ nehrin kokusu vardı. Teni alnımda nemli ve sıcak bir his bıraktı.</span></p>
<p><span class="font7">Ama sonunda yüzüne baktığımda gözlerinin hâlâ, olabilecek en soğuk mavi renkte olduğunu gördüm. Ona doğru sokulurken bir anlık huzur buldum. Bir an Rose'un bu hücrede yalnız dikilişini, yanında kimse yokken ölümüne yolculuk edişini düşündüm ve onun için üzüldüm.</span></p>
<p><span class="font7">Alnımı o kadar nazikçe öptü ki dokunuşunu güçlükle hissedebildim. &quot;Çok özür dilerim, Violet. Eğer seni takip etmeseydim, Thorn'a Et Evi'nden bahsetmek zorunda kalmayacaktın... Bunların hiçbiri olmayacaktı.&quot;</span></p>
<p><span class="font7">&quot;Bu senin hatan değil.&quot;</span></p>
<p><span class="font7">Birden hızlıca nefes verdi. Nefesindeki ekşilikten, tutuklanmamızdan beri hiçbir şey yiyip içmediğini anladım. Duşumu ve sıcak yiyeceklerden oluşan tepsimi düşününce suçluluk duygusuna kapıldım.</span></p>
<p><span class="font7">Bileklerimi boru boyunca ittirip parmaklarımla elinin tersini okşamaya çalıştım. &quot;Endişelenmemeye çalış. Her şeyin düzeleceğine söz veriyorum.&quot;</span></p>
<p><span class="font7">Yamuk gülümsemesini takınırken dudağınm ortası çatladı. &quot;Endişeli olduğumu kim söylemiş?&quot; Sanırım benim adıma cesur görünmeye çalışıyordu ama sesi çok kırılgan çıkmıştı ve kirpiklerinde bekleyen bir gözyaşı damlası vardı. Gözyaşı bir yağ damlasını andırıyor, vücudundaki yaraların renklerini yansıtıyordu.</span></p>
<p><span class="font7">Tek yapmak istediğim kendini biraz daha iyi hissetmesini sağlayıp acısını dindirmeye çalışmaktı. Dudaklarını öptüm. Benimkilere dokunan kurumuş dudakları çok sertti. &quot;Keşke bir şekilde açıklayabilseydim ama bu ikimiz içinde bir son değil.&quot;</span></p>
<p><span class="font7">&quot;Spiritüellikle ilgilenen biri olduğunu fark etmemiştim.&quot;</span></p>
<p><span class="font7">&quot;Çabucak bitecek ve sonra...&quot;</span></p>
<p><span class="font7">&quot;Ve sonra?&quot;</span></p>
<p><span class="font7">Dudaklarımı deniz kabuğu gibi kıvrılmış solgun kulaklarına bastırdım. &quot;Eğer söyleseydim kafayı sıyırdığımı düşünürdün ama hiçbir şey göründüğü gibi değil.&quot;</span></p>
<p><span class="font7">Bana dönerken burnu yanağıma çarptı. &quot;Bana zaten zamanda yolculuk eden bir suikastçı olduğunu söylemiştin. Bundan fazlası ne olabilir ki?&quot;</span></p>
<p><span class="font7">Dudaklarım tekrar onunkileri buldu. Dudağının her girintisini, kenarlarının özgün yapısını hissettim. Aynı parmak izindeki halkalar gibiydiler. Sanırım yine ağlayacaktım. O yüzden geri çekildim.</span></p>
<p><span class="font7">Gülümsedi. &quot;Umut minik bir çiçekle başlayacak.&quot;</span></p>
<p><span class="font7">Şiirin mısraları aklımda sürekli dönüyordu. Sanki önemli bir şeyi kaçırıyormuş gibi hissediyordum ama cevaba her yaklaştığımda görüntüden kayboluyordu.</span></p>
<p><span class="font7">Ash yüzümdeki aklı karışık ifadeyi görünce, &quot;Demek istediğim, dünya seninle tanıştığımda hayat buldu,&quot; dedi.</span></p>
<p><span class="font7">Hüznün pençeleri tekrar boğazıma sarıldı - başka kayıplar da yaşayacağımın bir hatırlatmışıydı bu. Biraz çaresizlikle aydınlanan samimi sözlerle konuştum. &quot;Hiç deja-vu hissine kapıldın mı? Sanki hayatını çoktan yaşamışsın gibi, bazı yankı veya yansımalar hissettin mi?&quot;</span></p>
<p><span class="font7">Kaşlarmı çattı. &quot;Yine spiritüel konulara mı giriyorsun?&quot;</span></p>
<p><span class="font7">Hayal kırıklığımı gizlemeye çalıştım. Ama göğsüm sanki uzun, keskin ve amansız bir şeyle deliniyormuş gibiydi. Öldüğümde, hikâye başa döndüğünde Ash beni hatırlamayacaktı.</span></p>
<p><span class="font7">&quot;Ne oldu?&quot; diye sordu.</span></p>
<p><span class="font7">&quot;Önemli değil.&quot; Yüzünün her çizgisini, her gözeneğini, kışı andıran gözlerindeki her lekeyi inceleyip görüntüsünü retinama kazımaya çalıştım çünkü aklıma daha da yürek burkan bir düşünce geldi.</span></p>
<p><span class="font7">Ben de onu hatırlamayacaktım.</span></p>
<p><span class="font11">B Ö L Ü M</span></p>
</body>
</html>