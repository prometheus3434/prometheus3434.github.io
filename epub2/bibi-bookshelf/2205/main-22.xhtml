<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font4"> 41</span></h2>
<p><span class="font4">A</span><span class="font7">şk. insanlar aşktan bir akıl hastalığıymış gibi bahsederlerdi. Delice âşık, bağımlı, kara sevdalı, takıntılı... Belki de haklılardı. Alice, Willow'u iki yıl boyunca sevmişti.</span></p>
<p><span class="font7">Sadece aktör Russell Jones'u değil, kurgusal karakter Willow'u sevmişti. Bu, deliliğin sınırında gezinmekti, değil mi? Eğer bunu bilecek birileri varsa, o da bendim. Aynı ıstırabı yaşamıştım sonuçta.</span></p>
<p><span class="font7">Tamam, Alice kâh futbol oyuncularıyla, kâh erkeklerden oluşan pop müzik gruplarıyla (evet, bütün grupla!) çıkmıştı. Ama her seferinde yine klavyesine, Willow ile olan fantazilerini yazdığı tek yer olan kurgularına dönmüştü... Ta ki şimdiye kadar. Fakat aşk uğruna, gerçekten en iyi arkadaşının ölümüne sebep olabilir miydi? Belki de aklını kaybetmişti. Ben de Ash yüzünden hikâyeyi tehlikeye atmıştım ne de olsa. Ama birini öldürmek de neydi?</span></p>
<p><span class="font7">&quot;Onu ilkokuldan beri tanıyorum,&quot; dedim.</span></p>
<p><span class="font7">&quot;Onu doğduğumdan beri tanıyorum,&quot; dedi Nate.</span></p>
<p><span class="font7">&quot;O... </span><span class="font10" style="font-style:italic;">iyidir.&quot;</span><span class="font7"> Saten örtüye dolanmış dört tane bronz bacağm görüntüsü aklımda belirdi. &quot;Şey, yani en azından bir canavar olmadığına eminim.&quot;</span></p>
<p><span class="font7">Nate başıyla onayladı. &quot;Haklısın. Bu yer bizi paranoyak yapıyor.&quot;</span></p>
<p><span class="font7">&quot;Hey ikiniz, çabuk olun,&quot; diye bağırdı Ash. Rögar kapağını yana çekmişti ve aşağı doğru gelen rüzgâr yüzümü okşuyordu. Kalbim tekrar gümbür gümbür atmaya başladı. Delikten çıkıp betonda el, ayak ve dizlerimizle çamur izleri bıraktık. Gece soğuk ve karanlık olmasına rağmen yalnızca havanın hareketi ve özgürlük hissi bile sanki mezardan çıkıp bir yaz gününe adım atmışız gibi hissettiriyordu. Elbette Alice Gemlere baskından bahsetmemişti. Bunu düşündüğüm için bile suçlu hissediyordum.</span></p>
<p><span class="font7">Etrafıma bakındım. Hikâyedeki sığmak -turuncu bir garaj kapısıyla kapatılmış bir başka kokuşmuş ara sokak- karşımızda duruyordu. Vücutlarımızı duvara yasladık. Ash etrafta sorun ararmış gibi silahmı havada döndürdü ama sokak, olması gerektiği gibi sakindi. Solmuş boyayla kaplı tanıdık kapıya doğru gizlice ilerledik. Sürgüyü çekince ardına kadar açıldı.</span></p>
<p><span class="font7">&quot;Bingo,&quot; dedi Nate.</span></p>
<p><span class="font7">Karanlıkta pek bir şey göremiyordum ama boğucu havadan kapının bir süredir açılmadığı belliydi. Nate meşaleyi odanın içindekilere doğrulttu. Yerden yükselen, muşamba ve çarşafların altına gizlenmiş şekiller vardı. Unutulmuş bir müze. Tıpkı kitabı okurken hayal ettiğim gibiydi. Filmdeki oda ise daha büyük, daha iyi aydınlatılmış, daha az klostrofobik bir yerdi. Hum-vee'nin üzerindeki muşambayı hızlıca çekerek tozları ve üzerine dolanmış örümcek ağlarım havaya saçtık. Öksürüğümü bastırdım. Ash dolaplarm birinde bulduğu su şişesini bana uzattı.</span></p>
<p><span class="font7">Serin su dilimle buluşana kadar ağzımın ne kadar kuruduğunun fark etmemiştim. Boğazımın içi pislikle dolmuştu. Ancak Nate'in öksürüğünü duyunca suyu yutmayı bırakmam gerektiğini düşünebildim.</span></p>
<p><span class="font7">&quot;Özür dilerim.&quot; Ağzımı kolumla silip şişeyi ona uzattım.</span></p>
<p><span class="font7">Ash, Humvee'ye binip parmaklarını kontroller üzerinde gezdirdi. &quot;Nasıl süreceğime dair hiçbir fikrim yok.&quot;</span></p>
<p><span class="font7">&quot;Silahı nasıl ateşlemen gerektiğini de bilmiyordun ama üstesinden gayet iyi geldin,&quot; dedim.</span></p>
<p><span class="font7">Ash sırıttı. &quot;Iskaladım. Aslında kasıklarını hedef almıştım.&quot; Bir düğmeye basınca arabanın farkları sokak duvarına vurdu ve bana helikopterin arama ışıklarını andırdı.</span></p>
<p><span class="font7">Tekerleme sayesinde kanalizasyondan rekor zamanda çıkabilmiştik. Katie'yi alıp el değmemiş toprakların güvenliğine vardıklarından emin olmak için yeterli zamanımız olmalıydı. Elbette hikâye peşimizi bırakmayarak kendisine sadık kalmamızı sağladığı ve bizi doğru yola sürüklediği sürece.</span></p>
<p><span class="font7">Nate arabanın önünü incelerken kocaman gülümsedi. &quot;Bir DeLorean değil tabii ama idare eder.&quot; Aracı bütünüyle inceleyebilmek için sokağa çıktı. Tenini aydınlatıp saçlarını altın sarısına dönüştüren farların ışığı, onu cennetten gelen bir varlığa benzetiyordu. O anda, sokakta benim görüş alanımın dışındaki bir şey Nate'in dikkatini çekti. Kahverengi gözleri korkuyla koyulaştı. Elindeki su şişesi yere düştü.</span></p>
<p><span class="font7">Panik dolu sözcüğünü duydum. &quot;Buradalar.&quot;</span></p>
<p><span class="font7">Önce gölgeleri gördüm. Kafa lambalarının altında öfkeli dikenleri andıran üç tane canavar, sokak duvarmı aşmaya çalışıyordu. Nate'e doğru koşup vücuduna siper oldum. Askerleri ancak şimdi miğferlerin altındaki gölgeler olarak görebiliyordum. Silahlarıyla kafamızı hedef almışlardı. Kanona göre askerlerin sığmakta olmaması gerekiyordu. Bizi nerede bulacaklarını nereden biliyorlardı? Bu bir tesadüf olamazdı.</span></p>
<p><span class="font7">Ash'i sürükleyerek Humvee'den çıkardılar ve kolunu sırtına bükerek elinden silahı aldılar. Silah yerde kayarak yakındaki bir oluğa düştü. Sokağın en uzak köşesinde bir helikopterin iniş sesini duyabiliyordum. Pervanelerin hareketi tozları ve ensemdeki tüyleri havaya kaldırdı.</span></p>
<p><span class="font7">Ash muhafızın ellerinden kurtulup bana doğru koştu. Hızlıca bir hesap yaptım. Ağır zırhlı, silahla donanmış, uzun boylu, geniş omuzlu ve iyi eğitilmiş üç tane asker. Üç tane silahsız Imp. Duyduğum korku ağlamamı engelliyordu ama yine de gözyaş-larımın alt kirpiklerimde toplandığını hissedebiliyordum.</span></p>
<p><span class="font7">Askerlerden biri, &quot;Yere yatın, yoksa ateş ederiz,&quot; diye bağırdı.</span></p>
<p><span class="font7">Humvee'nin ışığı gözlerimizi acıtırken tutarsız hareketlerle diz çöktük.</span></p>
<p><span class="font7">Bir adam helikopterden çıkıp koşmaya başladı. Önce sadece ana hatlarını görebildim ama yaklaştıkça renk ve form kazanmaya başladı. Askerlerden farklı görünüyordu. Hareket ediş şeklinde daha dik, daha resmî olan bir şeyler vardı ve zırhının altına ince çizgili bir takım elbise giymişti. Bana yaklaşırken, yakışıklı yüzü tanıdık bir kötü niyetle çarpıldı. Sarı buklelerinden bazılan kaskının altından görünüyordu. Howard Stoneback. Bu kesinlikle tesadüf olamazdı. Howard, Et Evi'nden beri peşimdeydi ve görünüşe göre biri ona beni nerede bulabileceğini söylemişti.</span></p>
<p><span class="font7">Yanımıza gelip tepemde dikildi. &quot;İşte bizi uyuşturan küçük sürtük.&quot;</span></p>
<p><span class="font7">Bir asker, &quot;Onları yapacağız, Bay Stoneback?&quot; diye sordu.</span></p>
<p><span class="font7">Howard işkenceyi uzatarak bizi aheste aheste inceledi ve baştan aşağı süzdü. Sonra uzanıp yanağımı soğuk, kuru parmaklarıyla okşadı. Sanki yine teşhir odasında titreyen ellerimle fermuarımı tutarak dikiliyormuşum gibi hissettim.</span></p>
<p><span class="font7">Doğruldu. &quot;Bu tatlı şeyin en kısa zamanda ipte sallandığını görmek istiyorum. Başkanla şimdi koştum, onun için yarınki Darağacı Dansı'nda özel bir yer ayırdı.&quot;</span></p>
<p><span class="font7">Bu benim için bir avantaj olabilirdi. Aslında yakalanmadan önce Nate, Ash ve Katie'yi el değmemiş topraklara göndermek istemiştim ama bu dünyada her şeyin plana göre gitmediğini hızla öğreniyordum.</span></p>
<p><span class="font7">Kılıfından bir silah çıkardı. Elinin her çizgisini ve kılım fann ışığında görebiliyordum ama yüzü gölge karmaşasından başka bir şey değildi. Parmağını tetiğe yerleştirirken silahı parıldıyordu. &quot;Sadece şu fahişeye ihtiyacım var.&quot; Bana baktı. &quot;Bir daha birilerini kızdırmadan önce Başkan'ın akrabası olmadıklarından emin ol.&quot;</span></p>
<p><span class="font7">Gırtlağımın dibini dürten soğuk su beni yukarı çıkmakla tehdit etti. Güçlükle yutkunup sesimi bulabildim. &quot;Beni tutukla. Ama lütfen diğerlerini bırak.&quot;</span></p>
<p><span class="font7">Kahkaha attı. &quot;Bir bana Imp emir veriyor... ilginç.&quot; Tekrar yakınıma eğildi. Sıcak ve tükürükle dolu nefesini yanağımda hissedebiliyordum. &quot;Bu Impler senin için önemli mi?&quot;</span></p>
<p><span class="font7">Başımla onayladım.</span></p>
<p><span class="font7">&quot;Ne kadar tatlı.&quot; Sırıttı ve silahının namlusunu kaldırdı.</span></p>
<p><span class="font7">&quot;Önemli bir hayat dersi: Impler önemli değildir.&quot;</span></p>
<p><span class="font7">Parmağının tetiğe basışını izledim. Çıkan ses kafamda ve sokaklarda Tanrı'nın çığlığı gibi yankılandı. Bir anlığına vurulduğumu sandım. Kendimi acıya hazırlarken, aşağıya bakıp kamıma kırmızı bir lekenin yayılmasını bekledim.</span></p>
<p><span class="font7">Fakat acı hissetmedim ve kırmızılık göremedim.</span></p>
<p><span class="font7">Sadece Nate'i gördüm - güçlükle nefes alırken elleriyle karnını tutuyordu.</span></p>
<p><span class="font7">Tulumun üzerine kırmızı bir leke yayılıyordu.</span></p>
<p><span class="font7">Ona uzandım ama Nate yana doğru devrilirken ellerim sadece havayı yakaladı. Askerler beni yere bastırırken kanın betonda siyah, şurup kıvamında bir su gibi bana doğru yayılmasını izledim.</span></p>
<p><span class="font7">Sesler bulanıklaştı. Girdiğim şokun içinde Ash'in çığlıklarını zorlukla seçebiliyordum. &quot;Piç kuruları. Sizi öldüreceğim, aşağılık herifler.&quot; Ash'in çığlık atan, Nate'in kanıyla lekelenmiş suratını gördüm. Askerler onu demir sopalarla kaldırıma devirdiler. Sopalarm Humvee'nin sarı ışığında neredeyse altın renginde parlamasmı izledim. Gözlerim Nate'in yere yığılmış, kanayan vücuduna çevrildi. İçimde bir şeyler kaskatı kesildi. Sadece Imp-lere ait olan, öfke ve dürüstlükten yaratılmış tek bir matruşka bebeği. Vernikli kabuğu sertleşip güçlendi ve beni bir görev hissiyle kapladı.</span></p>
<p><span class="font7">Fırsatımı gördüm. Kaslarım patlamaya hazır bir hâlde, öfkeyle gerilip şişti. Howard Stoneback'e doğru fırlayıp omzuna atladım ve onu hazırlıksız yakaladım. Yere düşerken birkaç kere havaya mermi sıktı. Yumruklarımı ulaşabildiğim her yere, göğsüne, yüzüne savururken içimdeki tüm öfke vücudumda dolanıyor, çığlık ve hıçkırıklar hâlinde dışarı çıkıyordu. Ama Gemler güçlüydü ve Howard beni hızlıca yakalayıp döndürdü. Kaldırımda kayarken yumruklarım sanki nasıl duracaklarını bilmiyorlarmış gibi hâlâ havada savruluyordu.</span></p>
<p><span class="font7">Ash'in güçlükle çıkan sesini hâlâ duyabiliyordum. “Violet, hayır.&quot;</span></p>
<p><span class="font7">Howard silahın namlusunu bana çevirirken kusursuz kaşları hayretler içinde çatılmıştı. Şimdi öleceğimi biliyordum. Gözlerim kapandı ve kurşunların göbeğimi, kollarımı, boynumu delmesini bekledim.</span></p>
<p><span class="font7">Kısa aralıklarla edilen dört ateş. Dört </span><span class="font10" style="font-style:italic;">pat</span><span class="font7"> sesi.</span></p>
<p><span class="font7">Gözlerimi açtığımda Howard ile askerlerin kâğıt parçaları gibi yere dağılmış olduğunu gördüm. O sarı bukleler kırmızıya boyanmıştı ve o sapık bakış ortadan kaybolmuştu. Güçlü eller kollarımdan tutup beni ayağa kaldırdı ve kafamı kaslı bir göğse bastırdı. Matthew.</span></p>
<p><span class="font7">&quot;Yaralandın mı?&quot; diye sordu.</span></p>
<p><span class="font7">Cevap vermedim. Konuşmak bir yana, güçlükle nefes alıyordum.</span></p>
<p><span class="font7">Matthew, Nate'i omzuna atarak onu Humvee'ye götürdü.</span></p>
<p><span class="font7">Saskia bana doğru koştu. &quot;Violet, çok özür dilerim. Nate, Et Evi'ndeyken bizden kaçtı.&quot;</span></p>
<p><span class="font7">Yine cevap vermedim.</span></p>
<p><span class="font7">&quot;Gitmemiz gerekiyor.&quot; Ash'in kalkmasma yardım etti. &quot;Gemler diğer araçlarımızı mahvettiği için buradaki Humvee'ye almaya gelmiştik Şansınız varmış.&quot;</span></p>
<p><span class="font7">Matthew, Nate'i kollarıma yatırdı. Vücudunun ağırlığı beni uyuşmuş hâlimden uyandırdı. Sarı kafasını dirseğimin oyuntusuna yasladım ve onu sanki yeni doğmuş bir bebek gibi kucağımda tutarak arabanın arka tarafına tırmandım. Göğsünün ufak hareketlerini, nefes almaya çalışırken dudaklarının kenarından sızan kanı fark ettim.</span></p>
<p><span class="font7">Saskia ile Matthew, Humvee'nin ön tarafına bindi.</span></p>
<p><span class="font7">Saskia, Matthew'a döndü. &quot;Belli ki aramızda bir casus var. Gemler bulmadan önce kiliseyi yakmalıyız.&quot; Yüzünü arkaya çevirdi. Bir anlığına Nate'in kanının onun alnına sıçradığını düşündüm ama sonra bunun doğum lekesi olduğunu hatırladım. &quot;Thorn ortalarda yok. Öldü veya yakalandı, o yüzden her şey artık bize bağlı,&quot; dedi.</span></p>
<p><span class="font7">Bu haberin Nate'i üzeceği düşüncesi aklımdan geçti ama Thorn'u ölü olarak düşününce şahsen pek bir şey hissedemedim. En azından artık Katie'ye zarar veremezdi. Ash bana yanaşmaya çalışırken aracın hareketlendiğini hissettim. Nate'in yarasına basınç uygulamama yardımcı oldu. Parmaklarımın arasından sızan kan sıcacıktı.</span></p>
<p><span class="font7">&quot;Kan akışmı durdurmak için bir şeye ihtiyacım var.&quot; Sesim kesik kesik çıkıyordu.</span></p>
<p><span class="font7">&quot;Karnından yaralanmış,&quot; dedi Saskia. Nate'in öleceğini doğrudan söylemedi ama bunu demek istediğini kelimelerinin ağırlığında hissettim.</span></p>
<p><span class="font7">Nate'in yüzüne baktım. Yıldızların ışığında o kadar soluk görünüyordu ki neredeyse kaybolacaktı. Altın rengi kirpikleri kıpırdandı ve nefesi tıkandı. O anda ilk kez, rüyamdan hatırladığım, uzaktan gelen soluk </span><span class="font10" style="font-style:italic;">bip</span><span class="font7"> seslerini fark ettim.</span></p>
<p><span class="font7">Tekerleklerin acı çığlıkları eşliğinde garajdan fırladık. Matthew farları kapattı. Hangi yöne sürmesi gerektiğini nasıl anladığından emin değildim ama yine de sokaktan aşağı doğru gazı kökledi. </span><span class="font10" style="font-style:italic;">Bip... bip... bip.</span><span class="font7"> Parmağımı Nate'in yüz hatlannda gezdirdim. Acı onu en az yirmi yıl yaşlandırmış ve teninde büyük çukurlar oluşturmuştu. O anda yüzünün, asla sahip olamayacağı geleceğe bir pencere açtığını düşündüm. Büyüyüp bir adam olan Nate - belki de kendi çocukları olan, kız ve erkek yeğenlerimin babası olan Nate. Gözyaşlarını yanaklarımdan süzülerek alnına damladı.</span></p>
<p><span class="font7">Bütün bunlar benim hatamdı. Alice, Gemlere sığınaktan bahsetmiş olmalıydı. Nasıl bu kadar aptal olabilirdim? Alice'ten bir türlü şüphelenmeyi becerememem, askerleri doğrudan bize -küçük kardeşime yönlendirmişti. Suçluluk hissi benden her şeyi emen bir karadelik gibiydi. Umudu, sevinci, aşkı. Beni bir hiçliğe doğru çekiyordu.</span></p>
<h3><a id="bookmark1"></a><span class="font10" style="font-style:italic;">Bip... bip... bip.</span></h3>
<p><span class="font7">&quot;Violet,&quot; diye fısıldadı Nate. Ağzının kenarlarından damlayan kan, yanağının beyazlığında kıpkırmızı görünüyordu. &quot;Annemle babama onları sevdiğimi söyle.&quot;</span></p>
<p><span class="font7">&quot;Kendin söyleyeceksin.&quot;</span></p>
<p><span class="font7">Odağını kaybederken gözkapakları kıpırdadı ve </span><span class="font10" style="font-style:italic;">bip</span><span class="font7"> seslerinin, zamanı şaşıran bir saat gibi gibi yavaşladığını fark ettim.</span></p>
<p><span class="font7">&quot;Korkuyor musun?&quot; diye sordu.</span></p>
<p><span class="font7">&quot;Neden?&quot;</span></p>
<p><span class="font7">&quot;Asılmaktan.&quot;</span></p>
<p><span class="font7">Yüksek sesle hıçkırmaya başladığımda gözyaşlarına Nate'in yüzüne yağmur gibi yağmaya başladı. &quot;Hayır,&quot; diye yalan söyledim. &quot;Elbette korkmuyorum. Bu sadece bir hikâye. Baba bana bir hikâyenin içinde gerçekten ölçmeyeceğimizi söyledi. Uyandığında annem ve babamla beraber evde olacaksın.&quot;</span></p>
<p><span class="font7">&quot;Ve gerçek yemek, futbol, bir de güzel, yumuşak bir yastıkla.&quot;</span></p>
<p><span class="font7">&quot;Evet.&quot; Karnımdan beni ikiye ayırmakla tehdit eden bir inleme yükseldi.</span></p>
<h3><a id="bookmark2"></a><span class="font10" style="font-style:italic;">Bip... bip... bip.</span></h3>
<p><span class="font7">Tuhaf bir şekilde, kendimi her şeyden soyutlanmış gibi hissettim. Vücudumun dışına çıktım ve Nate'in yavaşça hareket-sizleşen yüzünü izledim. Üstümdeki boşluğun gittikçe daha çok farkına varıyordum. Sonsuz bir gökyüzü. Kapkara ve yıldızlarla dolu. Aşağıda ise kendimi gördüm. Yüzüm yamulmuştu, sırtım bükülmüştü ve parmaklarım altın saç tellerinin arasından geçiyordu. Sevgimin vücutlarımızı çevreleyen bir güç kalkanı gibi parladığını, bizi kocaman bir baloncukla birbirine bağladığım neredeyse görebiliyordum. Eğer istersem uzanıp baloncuğa dokunabilirdim ama yok olacağmdan korkuyordum.</span></p>
<p><span class="font10" style="font-style:italic;">Bip... bip...</span><span class="font7"> Son </span><span class="font10" style="font-style:italic;">bip</span><span class="font7"> sesini bekledim. Ne olduklarını, ne anlama geldiklerini elbette biliyordum. Hastane odasında yankılanan, tenekemsi, içi boş ve korkutucu sesler. Gözlerimi silerek vücutlarımızın bitmek bilmez sokak köşelerinden dönen Hum-vee'yle birlikte sarsılıp tek parçaymış gibi hareket etmesini izledim. Nate'in yüzü artık tamamen gevşemiş görünüyordu... </span><span class="font10" style="font-style:italic;">bip...</span><span class="font7"> ve sonunda göğsü hareketsizleşti.</span></p>
<p><span class="font7">Düz çizginin monoton sesi kulaklarıma çarptı.</span></p>
<p><span class="font7">Ve öldüğünü anladım.</span></p>
<p><span class="font11">BÖL Ü M &#160;42</span></p>
<p><span class="font4">B</span><span class="font7">u dünyaya vardığımızdan beri mümkün olabileceğini düşündüğümden daha fazla fiziksel acı tatmıştım. Tekmelenmiş, itilmiş, çekiştirilmiş, asılmıştım; Baba elini alnıma koyduğunda duyduğum tarif edilmez acıdan bahsetmiyorum bile. Ama hiçbiri Nate'i kaybetmenin acısıyla kıyaslana-mazdı.</span></p>
<p><span class="font7">Fiziksel acı vücudumu odak noktasına getirip beni doldurur, şişirir ve çok daha büyük bir şeye çevirirken, kayıp hissi tam tersini yapmıştı. Beni bir top hâline getirmiş, ikiye katlamış ve ben yok olana kadar içimdeki her şeyi söküp almıştı. Etrafımdaki dünya bir karbon kopyaya dönüşmüştü. Belki de kopya bendim. Artık ayırt edemiyordum.</span></p>
<p><span class="font7">Humvee'nin arkasında ne kadar süre boyunca oturduğumu, bir o yana bir bu yana savrulduğumu bilmiyordum. Gözlerim ağlamaktan kurumuş, beynim hissizleşmiş şekilde sadece Nate'in cansız vücudunu tutuyordum. Düz çizginin monoton sesi hâlâ kafamda yankılanıyordu. Bunun korkunç, sapkın bir rüya olması için defalarca dua ettim. Uyandığımda Nate'in gülümseyip kahkahalar atarak Sheldon Cooper sesiyle bana rasgele şeyler anlatacağını umdum.</span></p>
<p><span class="font7">Kilisenin önünde durduğumuzu güçlükle fark ettim.</span></p>
<p><span class="font7">Matthew gözlerime baktı. &quot;Öldü mü?&quot;</span></p>
<p><span class="font7">O kadar küçük ama bir o kadar da zor ve nihai bir kelimeydi ki.</span></p>
<p><span class="font7">Başımla onayladım.</span></p>
<p><span class="font7">&quot;Üzgünüm.&quot; Durakladı. &quot;Gökyüzü boş.&quot;</span></p>
<p><span class="font7">Gem helikopterlerinden bahsettiğini biliyordum ama yıldızları düşünmeden edemedim.</span></p>
<p><span class="font7">&quot;Yaralarımızı sarmaya zamanımız yok,&quot; dedi Saskia. &quot;Kiliseyi yakıp nehri geçerek kaçmamız gerekiyor.&quot;</span></p>
<p><span class="font7">El değmemiş topraklar. Bizimle aynı fikirde olmaları hiç de şaşırtıcı değildi.</span></p>
<p><span class="font7">Matthew, Humvee'den aşağıya atladı. &quot;Burada bekleyin.&quot;</span></p>
<p><span class="font7">&quot;Ama Katie'yi almam gerekiyor,&quot; dedim.</span></p>
<p><span class="font7">Matthew, Nate'e bakınca gözleri yaşlarla doldu. &quot;Ama çabuk ol.&quot; Nate'i kucağımdan aldı. &quot;Onu kilisede bırakabiliriz. Gerçek bir kahraman cenazesi olur.&quot;</span></p>
<p><span class="font7">İtiraz edemeyecek kadar uyuşuk hissederek başımı salladım. Yaşayanlara, Katie ile Ash'e odaklanmalıydım. Artık hikâyeyi tamamlamayı umursadığımdan bile emin değildim. Ev, Nate olmadan ev değildi. Humvee'den inerken kanla ıslanmış, yorgunluktan tükenmiş bacaklarım ağırlığımı güçlükle taşıyordu.</span></p>
<p><span class="font7">Matthew'u kiliseye doğru takip ederken Ash kollarını sıkıca belime doladı. Nate'in bacaklarının Matthew'un ritimleriyle sallandığını izlemeden edemedim. Yukarı, aşağı, yukarı, aşağı. Çok daha küçük hâlinin salıncakta ileri geri sallandığını, deniz kenarındaki köpükleri tekmelediğini, Abba dinlerken yatak odamda dans ettiğini hatırlıyordum. Karadelik geri döndü ve yine içim-dekileri emerek boşalttı.</span></p>
<p><span class="font7">Kilise sanki çekirge saldırısına uğramış gibiydi. Bir dizi kutu dışında her şey yok olmuştu. Neredeyse bütün asiler Kolez-yum'da yakalanmıştı ve gece ışıkları çoktan sönmüştü. Sadece kuytu köşeleri aydınlatan birkaç tane mum kalmıştı.</span></p>
<p><span class="font7">Kafası kan ve yara bere içinde kalmış, elinde ufak siyah bir kutu tutan Thorn'un mihraba yaslanarak dikildiğini gördüm.</span></p>
<p><span class="font7">Saskia onu görünce durdu. &quot;Thorn, hayattasın.&quot;</span></p>
<p><span class="font7">Thorn kafasını kaldırdı; göz bandı yoktu ve güzelliğinin tüm gücü ortaya çıkmıştı. Bakışları bana döndüğünde, gözlerinin örümcek ağlarını andıran kırmızı kılcal damarlarla dolu olduğunu gördüm. &quot;Bunu sen yaptın, Minik Çiçek.&quot;</span></p>
<p><span class="font7">Kelimeleri üzerimde hiçbir etki bırakmadı.</span></p>
<p><span class="font7">Matthew, Nate'i kilisenin en öndeki sırasına yatırdı. Nate'in birkaç saat önce uyukladığı sıraya. Cansız bedenin üzerine eğilip saçını yüzünden çekerek yanağını öptüm. Hâlâ biraz sıcaktı. Yeşil battaniyeyi bacaklarının üzerine çekerken, kendi kendime yakında uyanacağını söylüyordum.</span></p>
<p><span class="font7">&quot;Gemler baskmdan nasıl haberdar oldu?&quot; dedi Thom.</span></p>
<p><span class="font7">Saskia usulca, &quot;Bırak artık, Thom,&quot; dedi. Bana nemli bir bez uzattı ve Nate'in yüzündeki kan ve kiri silmeye başladım. Yine eskisi gibi küçük görünmeye başladı. Yüzü artık acı çekme kabiliyetine sahip değildi. Boğazım bir hıçkırıkla düğümlendi. Ash elini nazik bir şekilde omzuma koyunca hiç düşünmeden parmak eklemlerine bir öpücük kondurdum.</span></p>
<p><span class="font7">&quot;Baskın, Minik Çiçek. Baskmdan nasıl haberleri oldu?&quot; diye ısrar etti Thom.</span></p>
<p><span class="font7">Ama sanki bir camm ardından konuşuyormuş gibiydi. Hain olduğumu düşünmesi umurumda bile değildi. Canımı bundan daha çok ne yakabilirdi? Nazikçe, Nate'in kollarmı kalbinin üzerinde duracak şekilde ayarladım. Ona yaklaştım. &quot;Özür dilerim,&quot; diye fısıldadım. &quot;Çok özür dilerim, Jonathan.&quot; Ağlamaya başladığımı duydum ve beni teselli edeceğini umarak kafamı göğsüne dayadım.</span></p>
<p><span class="font7">Thom'un arkamda dikildiğini hissettim. &quot;Bize ihanet ettin ve kardeşin öldü. Uygun bir ceza olduğunu düşünüyorum.&quot;</span></p>
<p><span class="font7">Kafamı çevirip ona öfkeli bir bakış attım. &quot;Onun kahramanı olmayı hiçbir zaman hak etmedin. Cehennemin dibine git.&quot;</span></p>
<p><span class="font7">&quot;Önce beni öldürmen gerekiyor.&quot;</span></p>
<p><span class="font7">içimdeki bütün öfke ve haksızlık hissi patlak verdi. Mükemmel Gem suratına bakarken onu incitmeye, öldürmeye dair çok güçlü bir arzuya kapıldım. Tekmeler savurup tükürükler saçarak ona doğru koştum. &quot;Senden nefret ediyorum/' diye bağırdım. &quot;Senden nefret ediyorum.&quot; Bu sözcükleri tüm Gemlere, bizi esir alan ve kardeşimi çalan evrene haykırıyordum.</span></p>
<p><span class="font7">Thorn beni yerden kaldırıp kilisenin dışına taşıdı. Kıpırdanmaya çalıştım ama yararı yoktu. Ash yardım etmeye yeltendi ama Thom onu bir sinek gibi uzaklaştırdı. Saskia ile Matthew yüzlerinde endişeli bir ifadeyle bizi takip ettiler.</span></p>
<p><span class="font7">&quot;Hayır,&quot; diye bağırdım. &quot;Veda etmeme izin ver. Lütfen. Sadece veda etmek istiyorum.&quot;</span></p>
<p><span class="font7">Thom kahkaha attı. &quot;Peki, artık küçük arkadaşın Katherine'e veda edebilirsin.&quot;</span></p>
<p><span class="font7">&quot;Hayır, bari Katie ölmesin. Katie'yi öldürmezsin.&quot;</span></p>
<p><span class="font7">Beni Humvee'ye doğru götürdü. &quot;Yanışını izleyebilirsin. Bütün istihbaratımız ve yılların birikimiyle birlikte. Hepsinin yanması gerekiyor.&quot;</span></p>
<p><span class="font7">Thorn'un bana ve Gemlere olan nefretinin, Ruth'a olan aşkına baskın geldiğini fark ettim. Güzel olarak başlayan şey iğrenç bir şeye dönüşmüştü. İntikam ve öfkeden oluşan karanlık bir karmaşaya. Ruth'a olan hislerinin Katie'ye biraz koruma sağlayacağım düşünerek çok saf davranmış, aptallık etmiştik. Katie'yi de kaybetmek üzere olduğumu fark edince kulağımda bir çınlama duymaya başladım.</span></p>
<p><span class="font7">Thom beni yere fırlatıp ayağıyla kamıma bastırdı. Ash sırtına atladı ama Thorn onu tek bir silkinişle üzerinden attı. Bir balık gibi çırpınıp dönmeye çalıştım ama Gem gücüne sahipti ve botu yerinden bile kıpırdamıyordu. Küçük kara kutudaki butona bastı. İnsansız uçaktan iki ufak patlayıcı fırladı ve cam parçalan yola yağdı. Kilise camları Cadılar Bayramı'ndaki balkabaklan-nın gözleri gibi turuncu bir parıltıyla aydınlandı.</span></p>
<p><span class="font7">&quot;Hayır!&quot; diye haykırdım. &quot;Katie olmaz.&quot; Nate ölmüştü. Alice beni terk etmişti. Daha da kötüsü, bana ihanet etmişti. Dördümüz arasında yalnızca benim burada kalmam beni öyle inanılmaz bir yalnızlık hissiyle doldurmuştu ki samrım patlayacaktım.</span></p>
<p><span class="font7">&quot;Katie'yi de kaybedemem.&quot; Botla uğraşmaya devam ederken asfalt bacaklarıma ve sırtıma batıyordu.</span></p>
<p><span class="font7">Ash, Matthew'a bağırarak, &quot;Bir şeyler yap,&quot; dedi.</span></p>
<p><span class="font7">&quot;Bu doğru değil, Thorn,&quot; dedi Matthew.</span></p>
<p><span class="font7">Saskia bana doğru koştu. &quot;Arkadaşının içeride kızarmasına gerçekten göz yummayacaksın, değil mi?&quot;</span></p>
<p><span class="font7">Thorn botunu o kadar sert bastırdı ki göğsümde bir şeyin çatırdadığını duydum. &quot;Bize tuzak kurdular,&quot; dedi.</span></p>
<p><span class="font7">Elbette. Katie'nin de ona ihanet ettiğini düşünüyordu. Bu yüzden ölmesini istiyordu.</span></p>
<p><span class="font7">&quot;Alice yaptı.&quot; Nefessiz ve umutsuz kalınca sesim kısılmıştı. &quot;Sana... </span><span class="font10" style="font-style:italic;">Bize</span><span class="font7"> ihanet eden kişi Alice'ti. Yemin ederim, Katie de-ğildi.&quot;</span></p>
<p><span class="font7">&quot;İyi denemeydi. Ama Alice'in baskından haberi yoktu.&quot;</span></p>
<p><span class="font7">&quot;Vardı. Baba'ya sor, lütfen, sadece sor,&quot; demeyi başardım.</span></p>
<p><span class="font7">Thorn kahkaha attı. Botunu tekrar bastırdı ve çatırdama sesiyle birlikte ikinci bir acı dalgası daha hissettim. &quot;Kime, medyuma mı?&quot; dedi. &quot;Geleceği görebiliyor, sence havai fişek gösterimizi izlemek için burada kalmış olabilir mi?&quot;</span></p>
<p><span class="font7">Thorn'un botlarının baskısı azalırken, ciğerlerime havanın dolduğunu hissettim ama rahatlamam kısa sürdü. Beni dizlerimin üzerine oturtup yanaklarımdan tutarak, kiliseye bakmaya zorladı. Kırmızı ve altın rengindeki alevler camlardan gökyüzüne yayılıyor, sürekli değişen gölge ve ışık desenleri oluşturuyordu.</span></p>
<p><span class="font7">Kulağıma fısıldadı. &quot;Kokusunu alıyor musun, Minik Çiçek? Üzerimize bir kibrit attığında hepimiz aynıyız. Gemler, Impler, kardeşlerin, arkadaşların. Hepimiz kızarmış domuz gibi kokup küle dönüşürüz.&quot;</span></p>
<p><span class="font7">Nate ve Katie'nin tenlerinin ateşten kabardığını düşündükçe midem bulandı. Alevler yukarı doğru yükselip kiliseyi kırmızı, sarı, siyah dumanlara gömüyordu. Katie </span><span class="font10" style="font-style:italic;">'yi de kaydedemezsin. Düşün,</span><span class="font7"> Violet, </span><span class="font10" style="font-style:italic;">düşün.</span><span class="font7"> Altın pelikanın kendini feda ederek göğsünü gagalamasını düşündüm. Katie'nin mektubundaki mürekkep içimde çalkalandı ve kelimeleri zihnimde belirdi: </span><span class="font10" style="font-style:italic;">Bütün dünya bir sahnedir, kadın, erkek bütün insanlar da oyuncudur.</span><span class="font7"> Ve birden, onu kurtarmak için hangi rolü oynamam gerektiğini anladım.</span></p>
<p><span class="font7">“Haklısın.&quot; Sesim derinlerdeki bir yerden güç alıyordu. &quot;Sana ihanet ettim. Gemlere baskından söz ettim. Pusuya yatmalannı sağladım.&quot;</span></p>
<p><span class="font7">&quot;Hayır,&quot; diye bağırdı Ash. &quot;Violet, ne yapıyorsun? Seni öldürecek.&quot;</span></p>
<p><span class="font7">Ash'in haklı olduğunu biliyordum ama yine de zorladım. &quot;Katie'nin bir şeyden haberi yoktu. Ona hiç anlatmadım çünkü senin tarafına geçmiş olduğundan şüphelendim. Sana ihanetimden bahsedeceğinden endişelendim.&quot;</span></p>
<p><span class="font7">Thorn kahkaha atarken yüzümdeki parmakları sıkılaştı. Gözümü kırmızı ve altın renklerine bakmaya zorlarken güçlükle nefes alabiliyordum. &quot;Sen olduğunu biliyordum, Minik Çiçek.&quot; Yanağımı gerilmiş, pençelenmiş gibi hissedecek kadar çekiştirdi ve beni öne doğru fırlattı. Kafa üstü asfalta düştüm. Bana bir anlığına baktı; gerçek anlamda baktı. &quot;Katherine'in benim tarafıma geçmiş olduğunu mu düşündün?&quot;</span></p>
<p><span class="font7">Başımla onaylamayı başarırken ağzımdaki tuzlu, sıcak sıvıyı tükürdüm. &quot;Sapma kadar asidir.&quot;</span></p>
<p><span class="font7">Thorn bir an alevlere baktı ve yüzü kehribar rengine bürünürken duyamadığım bir şeyler fısıldadı. Birden her şeyini kaybetmek üzere olan bir adamın acelesiyle hareket edip vücudunu kiliseye doğru savurdu. Ash'e baktım. Katie'yi </span><span class="font10" style="font-style:italic;">de kaybedemem. </span><span class="font7">Bunu yüzümde görmüş olmalıydı çünkü tek kelime etmeden elimi tuttu ve Thom'un peşinden gittik.</span></p>
<p><span class="font7">Thorn'dan birkaç saniye sonra tahta kapıdan içeri daldık. Yüzüme ilk olarak vuran şey duman oldu - kalın ve yoğundu, gözlerimi acıtıyor, burnumun içini yakıyordu. Peşinden sanki Imp otobüsünün egzoz dumanı veya babamın kristal bardakta kalmış viskisi gibi tuhaf, acı bir koku geldi. Thorn çoktan uzaktaki bir siluete dönüşmüştü bile. Geniş omuzları ona sislerin arasında yükselen bir mezar taşı havası veriyordu.</span></p>
<p><span class="font7">Ash'in elini biraz daha sıktım ve kilisenin ana merkezini dolduran dumanın arasında ilerlemeye başladık. Masaların ve haçların alev tarafından parçalandığını gördüm. Altın pelikan ve etrafını çevreleyen melekler diz çökmüştü. Ama yollarımız mucizevi bir şekilde ateşten yoksundu.</span></p>
<p><span class="font7">Bir anlığına donakaldım.</span></p>
<p><span class="font7">Nate.</span></p>
<p><span class="font7">Alevlerin onun ufak vücudunu yuttuğu düşüncesi beni tamamen felce uğratmakla tehdit ediyordu. Ama Katie'ye, onun yumuşak Liverpool aksanma, bezelye yeşili gözlerine odaklandım. Nefesimi tutup bacaklarımı hareket etmeye zorladım ve mezar taşmı takip ederek Ash'i kuleye doğru çekiştirdim.</span></p>
<p><span class="font7">Katie'nin kaldığı hücreye inen merdivenlere baktım. Thom çoktan ilk basamağa varmış, çaresizce kapıyı açmaya çalışıyordu. Beni görünce tek bir kasvetli sözcük haykırdı: &quot;Kilitli.&quot; Belli ki anahtar onda değildi.</span></p>
<p><span class="font7">Gözlerimden çaresizlik ve dumanın tetiklediği yaşlar boşandı. Öylece yere çöküp ağlamayı düşünürken, yüksek bir ses dikkatimi çekti. Kapı sarsılıyor, menteşelerinden oynuyor, bize doğru eğiliyordu. Katie'nin korkmuş, kapana kısılmış hâlde tüm ağırlığını tahta panele fırlattığını hayal ettim. Thom da aynısını yapmaya başladı ve kısa bir süre boyunca, yardım çağrısı ve cevap şeklinde ilerleyen tuhaf bir türkü tutturdular. Ama kapı çok sağlamdı ve Thom arkasmdaki merdivenler nedeniyle geriye çekilip koşamadığı için ağırlığını avantajına kullanamıyordu.</span></p>
<p><span class="font7">Ash beni basamaklarda ikişer ikişer yukarıya çekti. Thom'a, &quot;Bıçağın,&quot; diye bağırdı. &quot;Bana bıçağmı ver!&quot;</span></p>
<p><span class="font7">Thorn'un yüzündeki panik ifadesi yerini şüpheye bıraktı. Ama Katie hâlâ kapıya vuruyordu. Bu ses ona neyin tehlikede olduğunu hatırlattı. Bıçağını kemerinden çıkarıp kabzasını Ash'e uzattı.</span></p>
<p><span class="font7">Ash hızlıca kapının menteşelerine uzandı ve bıçağın ucunu bir tornavida olarak kullanıp vidaları sökmeye başladı.</span></p>
<p><span class="font7">&quot;Acele et,&quot; diye bağırdı Thorn.</span></p>
<p><span class="font7">Ash'in parmakları sanki malikânede elma topluyor veya bezelye ayıkhyormuş gibi çevik ve dikkatliydi. Bir dakikadan az bir sürede altı vidayı da sökmüştü. Üçümüz ağır tahtayı menteşelerinden kaldırıp çerçevesinden ayırmaya çalıştık. Sonunda açıklıktan içeriye daldım ve Katie'yi neredeyse devirerek ona sarıldım. Mühürlenmiş sarı odanın dumansız havasını solurken bir saniye boyunca ona sarılarak durdum.</span></p>
<p><span class="font7">&quot;Violet! Thom!&quot; Gözyaşları boynumu ıslattı. &quot;Beni kurtarmaya geldiniz.&quot;</span></p>
<p><span class="font7">&quot;Gitmeliyiz,&quot; dedim.</span></p>
<p><span class="font7">&quot;Hemen,&quot; dedi Thorn.</span></p>
<p><span class="font7">Katie, Ash'e baktı. &quot;Bu da kim?&quot;</span></p>
<p><span class="font7">Thom, &quot;Zaman yok, Katherine,&quot; diye bağırdı.</span></p>
<p><span class="font7">Sanırım Thom'un yüzündeki aceleyi görmüştü çünkü bu seferlik itiraz etmedi. Merdivenlerden fırlayarak boğucu sise girdik. Bunun mümkün olduğunu düşünmemiştim ama alevler çoğalmış ve binayı dumanla dolu bir fanusa çevirmişti. Delici, yakıcı ve geçit vermez. Kapıya doğru koşarken ağızlarımızı kolumuzla kapattık. Tenimiz sıcaklık yüzünden kızarmış ve has-saslaşmıştı. Dilim ve boğazım sanki alevlerden kavrulmuş gibiydi. Nefesimi tutmaya çalıştım ama bu beni öksürttü. Ne kadar öksürürsem boğazım o kadar çok yanıyordu ve ciğerlerim daha derin nefesler almaya çalışıyordu.</span></p>
<p><span class="font7">Çıkışa ulaştığımda omzumun üzerinden içeriye son bir bakış attım. Alevden duvarlarm ardmda, küçük kardeşim yatıyordu.</span></p>
<p><span class="font7">Alevlerin içine doğru, &quot;Elveda,&quot; diye fısıldadım.</span></p>
<p><span class="font10" style="font-style:italic;">Elveda,</span><span class="font7"> diye cevap verdi alevler.</span></p>
<p><span class="font11">R Ö L Ü M</span></p>
<p><span class="font11">43 </span></p>
<p><span class="font4">B</span><span class="font7">üyük bir patlama, binayı salladı. Büyük bir toprak ve sıcaklık dalgası bedenime çarparken yüzümü korudum. Elbette. Asiler etrafa da patlayıcı döşemişlerdi. Kilise çoğunlukla taştan yapılmıştı. O yüzden tahta döşemeler alevler tarafından yutulduğunda, yanacak çok az şey kalacaktı. Birbirimize tutunur ve öksürüp tükürürken tökezleyerek kapıdan uzaklaştık.</span></p>
<p><span class="font7">Saskia ile Matthew birden yanımızda belirdi; bizi kollarıyla sarıp dumandan uzaklaştırdılar. Sonunda havanın tenimizi serinletebileceği kadar uzaklaştığımızda, bir anlığına yere çöktük ve gözlerimiz turuncu ışıkla parlarken sanki doğu müzikleriyle dans eden kobraları izliyormuşuz gibi alevlere kilitlendik. Karargâh sonsuza kadar yok olmuştu. Yüzyıllardır tapınmak, insanlık, savaş ve teknoloji için kullanıldıktan sonra ateş kadar ilkel bir şey tarafından yerle bir edildiğini düşünmek tuhaftı. Gözlerinizi ayırmak imkânsızdı - dehşete ve ağır basan hüzne rağmen canavarın saf gücünü takdir etmemek elde değildi, tıpkı bir aslanın ceylanı yakalamasını izlerken olduğu gibi.</span></p>
<p><span class="font7">Sonunda Ash bana doğru eğildi. &quot;Kaçmalıyız.&quot;</span></p>
<p><span class="font7">Ama geç kalmıştı. </span><span class="font10" style="font-style:italic;">Ben</span><span class="font7"> çok geç kalmıştım. Thom önceki itirafımı unutmamış ve ben ayağa kalkmaya çalışırken çoktan üzerime atlayıp beni dizlerimin üzerinde sürüklemeye başlamıştı. Tekrar aslanı hatırladım. Artık ceylan ben olduğum için ona hayranlık duyamıyordum. Sadece acı, aşağılanma ve saf dehşet hissediyordum.</span></p>
<p><span class="font7">&quot;Hayır!&quot; diye bağırdı Saskia. &quot;Sadece arkadaşını kurtarmak için öyle söyledi.&quot;</span></p>
<p><span class="font7">&quot;Thorn, lütfen,&quot; diye bağırdı Katie.</span></p>
<p><span class="font7">Ash tüm vücuduyla Thorn'a vurdu ama onun güçlü yapısı karşısında pek bir etkisi olmadı.</span></p>
<p><span class="font7">Thorn, Matthew'a döndü. &quot;Şunun sevgilisini sıkı tut. Bunu görmesini istiyorum.&quot;</span></p>
<p><span class="font7">Matthew, Ash'in kolunu arkasına bükerken doğrudan kulağına bir şey fısıldadı. Matthew'un ne söylediğini bilmiyordum ama Ash'in tüm mücadele gücünün tükenmesine yetecek bir şeydi.</span></p>
<p><span class="font7">&quot;Hazır mısm, Minik Çiçek?&quot; diye sordu Thom.</span></p>
<p><span class="font7">Sert metal şakağıma battı. Nefes alamıyordum. Görüş alanımda beyaz noktalar belirdi. Uzuvlarım hissizleşti.</span></p>
<p><span class="font7">Katie önümüze geçti. Vücudu kiliseyi kaplamıştı, bu yüzden sanki alev almış korkutucu bir şeytan gibi görünüyordu. Bize avucunun içini gösterip Thorn'a şu </span><span class="font10" style="font-style:italic;">meşhur</span><span class="font7"> bakışını attı. &quot;Bunu yapmak zorunda değilsin. Lütfen onu bırak, benim için.&quot;</span></p>
<p><span class="font7">Thorn'un öfke ve nefretle dolu sesini duydum. &quot;O bize ihanet etti, Katherine. Et Evi'ndeki baskını Gemlere söyledi, bu yüzden bize Kolezyum'da pusu kurdular. Onları doğrudan bize yönlendirdi. Üzerinde bir çeşit takip cihazı olmalı. Düzinelerce insanımızı öldürdüler, diğerlerini de esir aldılar.&quot;</span></p>
<p><span class="font7">Saçının kızıllığı alevlerle birleşen Katie'nin sesi ölçülü ama sert bir tonda devam etti. &quot;Violet Implere asla ihanet etmez.&quot;</span></p>
<p><span class="font7">&quot;Nereden biliyorsun?&quot;</span></p>
<p><span class="font7">&quot;Çünkü Violet'ı tanıyorum.&quot; Bakışları bir anlığına arkamda bir şeye takıldı. Sakin tavrındaki ufacık çatlağı gördüm. &quot;Hücrede birlikteyken bana anlattığın şeyler hakkında düşünecek çok zamanım oldu,&quot; dedi taktik değiştirerek.</span></p>
<p><span class="font7">Thorn silahı tenime bastırdı. &quot;Hangi şeyler?&quot;</span></p>
<p><span class="font7">&quot;Bana Ruth hakkında anlattığın şeyler.&quot;</span></p>
<p><span class="font7">&quot;Onu bu işe karıştırma, Katherine.&quot;</span></p>
<p><span class="font7">Ama Katherine nazik bir tavırla sözlerine devam etti. &quot;İlk başta sana onu hatırlattığımı düşünmüştüm.&quot;</span></p>
<p><span class="font7">&quot;Hatırlatıyorsun.&quot;</span></p>
<p><span class="font7">&quot;Evet ama bundan daha fazlası da var, değil mi? İlk ipucu zamanlamaydı. Ruth neredeyse yirmi yıl önce asıldı.&quot;</span></p>
<p><span class="font7">Thom cevap vermedi ama silahtaki titreme bana ağlıyor olabileceğini düşündürdü.</span></p>
<p><span class="font7">&quot;O gün Ruth'tan daha fazlasını kaybettin, değil mi, Thom?&quot; Gözleri yine arkamızdaki bir noktaya takıldı. Sanki bir şeyi izliyor... bekliyor gibiydi.</span></p>
<p><span class="font7">&quot;Kes şunu,&quot; dedi Thom. &quot;Kes şunu, Katherine. Seni uyarıyorum.&quot;</span></p>
<p><span class="font7">Katie öne doğru bir adım attı. &quot;Senin için aynı derecede önemli olan bir şeyi, birini kaybettin.&quot; Kelimelerini uzatarak zaman kazanıyordu.</span></p>
<p><span class="font7">Silahın namlusu kafatasıma çarptı. Nefesim gittikçe düzen-sizleşmeye, görüşüm bulanıklaşmaya başlıyordu. Alevler gözlerimi yaktığı için Katie'ye bakmakta zorlanıyordum. Bakışlarım Ash'in mükemmel, asimetrik suratına kaydı. Sadece hiçliğin huzurunu ve sakinliğini bekliyordum. Ama o kış gözlerinin ardındaki bir şey beklentilerimi karşılamadı. Korkmuş, üzgün veya sinirli gözükmüyorlardı. Umutla doluydular. Heyecanla.</span></p>
<p><span class="font7">Katie bize doğru bir adım attı. &quot;Ama gerçek ipucu, bana bakış şeklindeydi.&quot;</span></p>
<p><span class="font7">Kendimi tekrar ona bakmaya zorladım. O kadar güçlü ve kontrolü elinde tutuyormuş gibi görünüyordu ki malikânedeyken bizi çaresizce güvende tutmaya, eve göndermeye çalıştığım onca sürece boyunca onun da sarı odada aynı şeyleri yaptığının farkına vardım. Öne doğru bir adım daha attı. Bu şekilde alevlerin tamamen önüne geçmişti. Sadece gökyüzüne yükselen dumanı görebiliyordum.</span></p>
<p><span class="font7">Yumuşak ve nazikçe gülümsedi. &quot;Çünkü bana bir âşık gibi bakmıyorsun. Asla bakmadın. Bana hep bir baba gibi baktın.&quot; Son bir adım daha atıp aramızdaki boşluğu kapattı. Thorn'a elini uzattı. &quot;Ruth öldüğünde hamileydi, öyle değil mi?&quot;</span></p>
<p><span class="font7">Ama Thom'un cevap verme şansı olmadı. Boğuk bir çığlık duydum. Sıcak, ıslak ve metalik tadı olan bir şey yüzüme sıçradı. Silah almmdan uzaklaştı. Dönünce asfaltta sektiğini gördüm. Sonra Thorn'u gördüm. İki eli de boğazına kapanmıştı ve parmaklarının arasından sızan kanlar kollarından aşağı akıyordu. Dizlerinin üzerine çöktü ve bana bakarken yavaşça gözlerini kırpıştırdı. Üst kirpiğin alttakiyle buluşmasıyla yumuşak bir </span><span class="font10" style="font-style:italic;">klik </span><span class="font7">sesi duyduğumu hayal ettim. Sanki bir kamera lensi sesi gibi. Sonunda yana düştü ve kanı dizlerimin etrafında birikti.</span></p>
<p><span class="font7">Gözlerini bir daha kırpmadı.</span></p>
<p><span class="font7">Eskiden Thom'un olduğu yerde, elinde kanlı bir bıçakla Saskia duruyordu. Sonunda Katie'nin, Saskia arkasından Thorn'a yanaşabilsin diye onu konuşturduğunu anladım. Derin bir nefes almamla titrek ve tuhaf bir ses geceye yayıldı.</span></p>
<p><span class="font7">Saskia bir kaşını kaldırdı. &quot;Yüce Tanrım, şerefsiz çok iri. Neredeyse boğazına erişebilmek için merdivene ihtiyacım olacaktı.&quot; Ama hızlıca inip kalkan göğsü, soğukkanlı ses tonuyla uyuşmuyordu.</span></p>
<p><span class="font7">Katie önüme çökerek vücudumu sıkıca kendine çekti. &quot;İyi misin, Vi? Tanrım, seni öldüreceğini sandım.&quot;</span></p>
<p><span class="font7">&quot;Evet,&quot; diye ciyaklamayı başardım.</span></p>
<p><span class="font7">Ash ve Matthew kalkmama yardım ettiler. Ash gözleri rahatlama gözyaşlarıyla ıslanmış bir hâlde alnımı öptü ve kollarını bana doladı. &quot;Öleceğinden emindim.&quot;</span></p>
<p><span class="font7">Ağzımı silince elime kan bulaştığını gördüm.</span></p>
<p><span class="font7">Saskia bıçağını temizledi ve kemerine soktu. &quot;Gem kanı, Imp kanı, hepsinin tadı aynı.&quot;</span></p>
<p><span class="font7">Yüzünün her hattını seçebildiğim! fark ettim. Burnunun güçlü hattını, gözlerinin safir rengini, şarap rengi doğum lekesinin hafif krepon kâğıdına benzer yapısını. Bu ancak tek bir şey anlamına geliyordu. Gem helikopterlerin arama ışıkları yaklaşıyordu. Thorn bizi değerli zamanımızdan etmişti. Acele etmeliydik.</span></p>
<p><span class="font7">Gökyüzüne bakınca helikopter ordusunun yaklaştığını gördük. Ufak, karanlık lekeler bize doğru geliyordu. Yeni bir patlama dalgası kiliseyi ateşe verdi ve üzerimize daha fazla taş ve moloz yağdırdı. Sol taraftan gelen patlama yerdeki döşeme taşlarını söküp kaburgalarıma fırlattı. Bir başka patlamayla Humvee alev aldı. Duraklayıp kaçış yolumuzun ateş hattıyla yok oluşunu izledik.</span></p>
<p><span class="font7">Sadece patlamanın çatırtılarını ve helikopter pervanesinin sesini duyabiliyordum. Patlama veya havaya uçan asfaltın sesi yoktu. İlk başta kulak zarımın delindiğini düşündüm ama gökyüzüne baktığımda bombaların kesildiğini gördüm.</span></p>
<p><span class="font7">Bir sürü halat kıvrılarak yere iniyordu.</span></p>
<p><span class="font7">&quot;Koşun, koşun,&quot; diye bağırdı Matthew.</span></p>
<p><span class="font7">Örümceklerin aşağıya inişini veya topuklarımıza sıkılan kurşun yağmurunu görmeyi beklemedik. Sadece dönüp koşmaya başladık. Yaralanmış vücutlarımızın izin verdiği ölçüde hızla şehrin labirent gibi ara sokaklarına daldık.</span></p>
<p><span class="font11">B Ö L Ü M</span></p>
</body>
</html>