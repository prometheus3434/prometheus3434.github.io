<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a><span class="font10" style="font-style:italic;">Sadece bir tekerleme,</span><span class="font7"> dedim kendi kendime. </span><span class="font10" style="font-style:italic;">Aptalca bir çocuk tekerlemesi. Şu anda bana özel bir kehanet varsa, bu muhtemelen kahrolası dandini-dastana ninnisidir.</span></h3>
<p><span class="font7">Düşüncelere o kadar gömülmüştüm ki merdivenleri çıkıp sarı boyalı odanın tahta kapılarına, Katie'nin yanına vardığımızı güçlükle fark ettim. Sadece onun yumuşak Liverpool aksanını düşünmek bile üzerime bir dinginlik hissinin çökmesini sağladı.</span></p>
<p><span class="font7">Darren kapının kilidini açtı. &quot;Patron son bir ödülünün daha olduğunu söyledi.&quot;</span></p>
<p><span class="font7">Küflü, rutubetli kokunun arasından geçtim. Kapı ardımdan kapandı.</span></p>
<p><span class="font7">Katie, duvara bitiştirilmiş gri, pejmürde bir kanepede uzanıyordu. Nazik yüz hatları bir gülümsemeyle aydınlandı. &quot;Violet!&quot; Kollarını etrafıma sardı.</span></p>
<p><span class="font7">Ben de ona sarılarak karşılık verdim.</span></p>
<p><span class="font7">&quot;Sen olduğuna inanamıyorum,&quot; dedi. &quot;Burası bıyıklılardan geçilmiyor.&quot;</span></p>
<p><span class="font7">Bu rahatsız odada kalmak onun için hoş olmamalıydı ama en azından mektubunda da söylediği gibi artık pencerelerdeki kirler temizlendiği için içeriye güneş ışığı giriyordu. Katie ve Thom'u yan yana çalışırken hayal ettim ve neler konuştukları konusunda biraz meraklanmadan edemedim.</span></p>
<p><span class="font7">Artık üzerinde tulum değil, mavi bir keten elbise ve kahverengi bir yün hırka vardı. Çiçeksi kokusuna bakılırsa Thom sıklıkla yıkanmasına izin veriyordu. Şu anda Jane Austen'e Sally King'den bile daha çok benziyordu. Yanakları sanki tepelerde yaptığı yürüyüşten yeni gelmiş gibi kızarmıştı.</span></p>
<p><span class="font7">Kollarmdan tutarak biraz geri çekildim. &quot;Senin için çok endişelendim.&quot;</span></p>
<p><span class="font10" style="font-style:italic;">&quot;Benim</span><span class="font7"> için mi endişelendin? Günlerdir bu korkunç dünyada dolaşan kişi ben değilim. Döndüğün için o kadar mutluyum ki.&quot;</span></p>
<p><span class="font7">&quot;Maalesef uzun sürmeyecek.&quot;</span></p>
<p><span class="font1">Birden yüzü düştü.</span></p>
<p><span class="font1">Ona anlayışlı bir şekilde gülümsedim. &quot;İşleri yoluna koymaya çalışıyorum.&quot;</span></p>
<p><span class="font1">Kanepeye kendini bırakırken etrafında bir toz bulutu oluştu. &quot;Gidişat nasıl?&quot;</span></p>
<p><span class="font7">Gözlerimi kaçırarak yanına oturdum. &quot;İşleri </span><span class="font1">fena batırdım, </span><span class="font7">Katie. Alice, Willow ile birlikte oldu, o yüzden yapması </span><span class="font1">gerektiği </span><span class="font7">gibi beni şehre kadar takip etmedi. Hikâye rayından çıktı </span><span class="font1">ve ne </span><span class="font7">yapacağımı bilmiyorum.&quot;</span></p>
<p><span class="font7">Katie'nin vücudu kaskatı kesildi. &quot;Alice ne yaptı dedin?&quot;</span></p>
<p><span class="font7">&quot;Tekrar söyletme bana.&quot;</span></p>
<p><span class="font7">Yumruğunu mindere vurarak havaya biraz daha toz kaldırdı. &quot;Pis aşüfte. Gem diyarına giderken biraz fazla mutlu göründüğünü düşünmüştüm zaten, bir de senin asılacağını düşününce... Özür dilerim, A kelimesinden nefret ettiğini biliyorum.&quot;</span></p>
<p><span class="font7">&quot;Sorun da bu zaten. Nefret ediyorum ama burada kalma fikrinden daha çok nefret ediyorum.&quot;</span></p>
<p><span class="font7">Yüzünden geçen hisleri tam anlamlandıramadım. Hüzün, öfke, inkâr. &quot;Henüz bitmiş sayılmaz, Vi,&quot; dedi. &quot;Bir günümüz daha var.&quot;</span></p>
<p><span class="font7">&quot;Bir gün... Ama Willow, Alice'i seviyor, beni değil. Şu anda Violet Takımı'nm durumu pek de iyi görünmüyor.&quot;</span></p>
<p><span class="font7">&quot;Sevmek mi?&quot; Gözlerini kıstı ve dudaklarını sıktı. &quot;Biz ona şehvet diyelim. Alice'in nasıl bir sürtük olduğunu biliyorsun. Muhtemelen zavallı çocuğun üzerine atlayıp memelerini göstermiştir. Willow çok yakında onun ne kadar sığ bir kişilik olduğunu anlayıp seni isteyecektir.&quot;</span></p>
<p><span class="font7">&quot;Yarına kadar mı?&quot;</span></p>
<p><span class="font7">İç geçirdi. &quot;Peki, aşılmazsan ne olacak? Gerçekten burada mı kalacağız?&quot;</span></p>
<p><span class="font7">&quot;Sanırım.&quot;</span></p>
<p><span class="font7">Elleri benimkileri buldu. Boşluğa daldık ve sadece tozun etrafta uçuşmasını, nefeslerimizin gelgitti hareketlerini takip etmesini izledik.</span></p>
<p><span class="font7">&quot;Mektup için teşekkür ederim,&quot; dedim sonunda.</span></p>
<p><span class="font7">Sırıttı. &quot;Evet, söylediklerim konusunda dikkatli olmam gerekiyordu çünkü Thom'un mektubu okuyacağını biliyordum ama senin ne demek istediğimi anlayacağından emindim.&quot;</span></p>
<p><span class="font7">&quot;Ee, nasıldı peki?&quot; Thorn ile flört etme olayından bahsettiğimizi ikimiz de biliyorduk.</span></p>
<p><span class="font7">Gülümsedi. &quot;İyiydi. Bana karşı iyi davrandı. Ruth hakkında konuşarak bayağı zaman geçirdik. Asılalı yirmi yıl olmasına rağmen hâlâ ona âşık.&quot;</span></p>
<p><span class="font7">&quot;Yirmi yıl mı? O kadar uzun zaman geçtiğinden haberim yoktu.&quot; Hikâyede özellikle belirtilmemişti ama bu yine de beni şaşırtmadı. Bu evrenin geçmiş hikâyeleri süsleme gibi bir huyu vardı.</span></p>
<p><span class="font7">&quot;Evet, yaşına bakılırsa gayet iyi görünüyor, değil mi? Kırklarına yaklaşmış olmalı. Sanırım Gemler böyleler.&quot;</span></p>
<p><span class="font7">&quot;Onun ürkütücü bir pezevenk olduğunu unutmadm, değil mi, Katie?&quot;</span></p>
<p><span class="font7">Katie kahkaha attı. &quot;Tanrım, hayır. Buraya ilk geldiğimizde bize ne kadar acımasız davrandığını asla unutamam. Ama burada sıkıldım ve biraz da yalnız kaldım. Biriyle konuşmak iyi geldi. Bazen, bana bakış şekli yüzünden ona kısmen acıyorum.&quot;</span></p>
<p><span class="font7">Yüzünü inceledim. &quot;Bu yaptığı pislik, biliyorsun, değil mi? Adam neredeyse kırk yaşında ve on yedi yaşında birinin peşinde koşuyor.&quot;</span></p>
<p><span class="font7">&quot;Sanırım. Bana hiç ahlaksızlık yapıyormuş gibi gelmedi gerçi. Daha çok, bilemiyorum, korumacı davranıyor gibi geliyor. Ve bana </span><span class="font10" style="font-style:italic;">hiçbir şey</span><span class="font7"> yapmadı, tam bir beyefendi gibi davrandı.&quot;</span></p>
<p><span class="font7">&quot;Sen yine de dikkatli ol.&quot; Kollarımı boynuna dolayıp kızıl kafasını omzuma çektim. &quot;Ateşle oynuyor sun.&quot;</span></p>
<p><span class="font7">Birden konuyu değiştirerek, &quot;Nate iyi mi?&quot; diye sordu.</span></p>
<p><span class="font7">&quot;Evet, bildiğin Nate işte.&quot;</span></p>
<p><span class="font7">Yüzü rahatladı ve o anda Gemlere kıyasla ne kadar tatlı göründüğünü fark ettim. Kaşlarının hafif yamukluğu, burnuna yayılan çilleri ve gülümsediğinde hafifçe sola doğru kıvrılan dudakları.</span></p>
<p><span class="font7">&quot;Peki, şimdi ne olacak?&quot; diye sordu.</span></p>
<p><span class="font7">&quot;Gerçekten bilmiyorum. Eğer her şey plana göre gitmiş olsaydı, Willow burada benimle olurdu. Bu akşam asilerden kaçışımızı planlıyor olurduk. Hatırlıyor musun? Şu genelevi basacaklardı.&quot;</span></p>
<p><span class="font7">Başıyla onayladı. &quot;Eğer o burada olsaydı ve kaçsaydınız, Gem yetkilileri tarafından yakalanacaktınız, değil mi?&quot;</span></p>
<p><span class="font7">Başımla onayladım. &quot;Evet. Willow ve Rose nehre kadar yol alabilmişlerdi. Ayak basılmamış topraklarm güvenliğine ulaşmaya çalışıyorlardı ama artık bunun olmasına imkân yok. Biz burada konuşurken Willow muhtemelen Alice'i beceriyordur.&quot;</span></p>
<p><span class="font7">Katie derin düşüncelere dalmış gibi göründü. Parmaklarının sanki çello pratiği yaparmış gibi koltuğun kumaşında hareket ettiğini fark ettim. &quot;Peki ya </span><span class="font10" style="font-style:italic;">sen</span><span class="font7"> yakalanırsan? Willow olmadan, yani. Ya her şeye rağmen yarm Darağacı Dansı'nda asılırsan?&quot;</span></p>
<p><span class="font7">&quot;İşe yaramaz. Willow bana aşkını ilan etmeden olmaz. Gemlerin sempatisini kazanıp devrime sebep olan şey buydu.&quot; </span><span class="font10" style="font-style:italic;">Çıkar silahlarını, taşlarını, sopalarını,</span><span class="font7"> diye düşündüm. Ama kendimi zorlayarak dikkatimi Katie'ye yönelttim. &quot;Willow olmadan hikâye tamamlanamaz. Ve ben...&quot;</span></p>
<p><span class="font7">Katie beni zorlamamak için, &quot;... sadece darağacmda ölmüş olursun,&quot; diyerek cümlemi tamamladı. Birbirimize bakarken benimle hiç tanışmamış olmayı, Comic-Con'a hiç gelmemiş olmayı diliyor mu diye merak ettim. Ama onun yerine, &quot;Pekâlâ, bunun olmasmı istemeyiz elbette. Eğer hayatımın geri kalanında bu boktan yerde yaşayacaksam, en azmdan en sevdiğim insanın burada olmasma ihtiyacım var,&quot; dedi.</span></p>
<p><span class="font7">Gülümsedim. &quot;Teşekkürler, Katie.&quot;</span></p>
<p><span class="font7">&quot;Sadece hayatta kalmaya çalış. Sen ve Nate, tamam mı?&quot;</span></p>
<p><span class="font7">&quot;Tamam. Sen de öyle.&quot;</span></p>
<p><span class="font7">Thorn odaya girdi. Katie'ye bakarak gülümsedi. Yüzünde alışılmadık bir yumuşaklık vardı ama bana baktığında sertliği geri döndü. &quot;Gitme vakti, Minik Çiçek.&quot;</span></p>
<p><span class="font7">Keşke bana böyle seslenmekten vazgeçseydi. Bu lakap bana sadece tekerlemeyi ve umudun ne kadar uzakta olduğunu hatırlatıyordu. &quot;Bir dakika daha?&quot; Sesim çok kırılgan çıkmıştı. Katie'ye Ash'i, Kopyaları, tekerlemeyi, Nate'in elinin neredeyse kesileceğini anlatmak istiyordum. Yükümün birazını boşaltmak istiyordum. Ama Thorn başını iki yana salladı.</span></p>
<p><span class="font7">&quot;Ben de gelebilir miyim?&quot; diye sordu Katie.</span></p>
<p><span class="font7">&quot;Hayır. Özür dilerim, Katherine ama burada olmana ihtiyacım var. Sen benim güvencemsin.&quot;</span></p>
<p><span class="font7">Kendimi, Thom'un Katie'yi bu kulede Rapunzel misali tutmasının güvenceden değil de, onu sadece kendine saklamak istediğinden kaynaklanıyor olabileceğini düşünmekten alamadım.</span></p>
<p><span class="font11">BÖL Ü M 34 </span></p>
<p><span class="font4">M</span><span class="font7">erdivenlerden inerek kilisenin ana bölümüne geldik.</span></p>
<p><span class="font7">Thom bana Kopyalardan ziyade, Et Evi'ne öncelik verdiğini söyledi. &quot;Zamanlama meselesi,&quot; dedi. &quot;Kopyaların bir yere gittikleri yok.&quot;</span></p>
<p><span class="font7">Kitaptaki asiler de aynen böyle yapmıştı - Rose'un asılmasından önceki cuma akşamı Et Evi'ne baskm düzenlemişlerdi. Willow ile Rose, yardımcı olmak istiyormuş gibi davranarak, onlara baskında eşlik etmişti. Asilerin geri kalanlarıyla beraber arka sokakta gizlenip, Saskia'nın Gem muhafızlarım kandırıp içeriye girmesini beklemişlerdi. Ama çifte kumrular, asilere yardım etmek yerine, bu karmaşayı asilerden kaçmak için kullanmışlardı: Bir rögar kapağından inerek terk edilmiş kanalizasyon sistemine girmiş ve sonra fareler gibi sıvışarak nehre, el değmemiş toprakların güvenliğine varmaya çalışmışlardı.</span></p>
<p><span class="font7">Şu anda düşününce Rose'un bu yaptığı çok kötü bir şey gibi geliyordu bana. Hayalindeki adamla beraber olabilmek için Imp arkadaşlarını terk etmişti. Her zaman Rose'un romantik ve fevri olduğunu düşünmüştüm. Ama şimdi, tüm bu öğrendiklerimden sonra gözüme bariz bir şekilde bencil görünmeye başlamıştı.</span></p>
<p><span class="font7">Thorn'a Et Evi hakkında hatırladığım her şeyi, yerini, zamanlamayı, baskının risklerini anlattım. Kiliseye girdiğimizde Thom fısıldayarak Saskia'ya bir şeyler söyledi. Bir saat içinde kiliseye düzinelerce asi doldu - aynen kitaptaki gibi silahlarını ayarladılar, planları incelediler ve kısık sesle heyecanlı konuşmalar yaptılar. Yine o iki iplik parçasını ve her şeye rağmen nasıl tekrar bir araya gelmeyi başardıklarını düşündüm.</span></p>
<p><span class="font7">Nate'i en ön sırada uyurken buldum. Biri üzerine yeşil bir battaniye örtmüştü ve battaniyenin altından sadece kum sarısı kafası görünüyordu. Yanında oturdum. Bu berbat yerde büyüdüğü düşüncesine katlanamıyordum. Geceleri malikânede didindiğini, gündüzleri ise şehrin kokuşmuş havasını soluduğunu düşünemiyordum. Ama durumu nasıl düzeltebileceğimi de göremiyor-dum. Baha'nın kelimeleri üzerine düşündüm. </span><span class="font10" style="font-style:italic;">Eğer burada, bizim dünyamızda tıkılıp kalsaydın, hayatını nasıl yaşardın? Nasıl bir Imp olurdun?</span><span class="font7"> Belki de elimde kalan tek şey buydu - kendime karşı dürüst olmak. Ve şu anda bu, Nate, Katie ve Ash'in hayatta kalmasını sağlayıp şu kahrolası Gemlere hadlerini bildirmekten geçiyordu.</span></p>
<p><span class="font7">Karanlık çökünce Nate'i uyandırdım. Kilisenin korunaklı duvarlarını terk ettik ve kemerden geçerek gecenin soğuk havasına adım attık. Bulutlar gökyüzünü gizliyordu ve etraftaki binaların hatlarını güçlükle seçebiliyordum. Asiler silahlarını Humvee model araçlar, uçan motorlar ve kamyonetlerden oluşan bir dizi külüstür arabaya yüklediler. Bunların hepsi aslmda çalınmış veya hurdaların arasmdan çıkarılmış Gem araçlarıydı.</span></p>
<p><span class="font7">Thom bizi soluk sarı renkli bir kamyonete yönlendirdi. Kargo bölgesi silahların karanlık, tırtıklı şekilleriyle doluydu. Bu kamyonet Willow ve Rose'un baskma gittikleri aracın aynısıydı, bu yüzden hikâye benimle yine dalga geçiyormuş gibi hissettim.</span></p>
<p><span class="font7">Nate ile birlikte, avuçlarımız kirli zemin yüzünden çizilirken kamyonun arkasına tırmandık ve kutularla tüfeklerin arasında kendimize yol açtık. Ufak tahta süpürgeliğe oturarak sırtlarımızı tıpkı Rose ve Willow'un yaptığı gibi aracın sert metaline yasladık.</span></p>
<p><span class="font7">&quot;Annem görse kriz geçirirdi,&quot; dedi Nate. Haklıydı. Annem yol güvenliği konusunda her zaman çok katıydı. Bir kaza anında kafamıza başıboş bir fasulye tenekesi fırlar diye alışveriş poşetlerini ortalıkta bırakmaz ve emniyet kemerlerimizi taktığımızdan mutlaka emin olurdu. Babam buna, </span><span class="font10" style="font-style:italic;">Fasulyeden gelen ölüm,</span><span class="font7"> derdi ve annem de şakacı bir şekilde onu masanın altından tekmelerdi. Bu görüntüyü aklımdan uzaklaştırdım; annemle babamın mutlu yüzlerini görmek yüreğimi sızlatıyordu.</span></p>
<p><span class="font7">Matthew'un Ash'i bir Humvee'ye bindirmesini izledim. Ash'in hareketleri seriydi ve ciddi bir yarası olmadığı için büyük bir rahatlama hissettim. Beni aracından arkasından, kirli panel nedeniyle eciş bücüş görünen yüzüyle izliyordu - siyah bir saç yumağının altındaki bir dizi solgun renk mozaiği. Uçan motorlar çalıştırıldı ve Ash sıcak, kumlu bir hava katmanının ardında kayboldu.</span></p>
<p><span class="font7">Saskia zıplayarak Thom'un yanına yerleştiğinde kamyonet titremeye başladı. Sıradan bir kamyonet gibi görünüyor olabilirdi ama petrol yakıtlarıyla çalışmadığı için hiç ses çıkarmıyordu.</span></p>
<p><span class="font7">&quot;Hidrojen,&quot; dedi Nate. &quot;Bu kamyonetten istiyorum.&quot;</span></p>
<p><span class="font7">&quot;Ben sadece bir emniyet kemerine de razıyım,&quot; diye cevapladım.</span></p>
<p><span class="font7">Hızlanmaya başladık. Merkezkaç kuvveti bizi aracın içinde savurdu ve bir mermi kutusuna kafayı gömmekten kıl payı kurtuldum. Ama sonrasında hız sabitlendi ve hem tutunmak hem de birbirimizi teselli etmek için kollarımızı birbirine sanp kamyonetin duvarma dayanarak dengemizi kurduk. Cadde boyunca sıralanmış sığınaklar bulanıklaşıp birbirine karıştı; etrafın griliği polietilenin içinden geçerek farların altmda gökkuşağı gibi görünüyordu. Ateşböcekleri gibi görünen loş ve soluk ışıklarıyla bizi takip eden diğer araçları güçlükle seçebiliyordum. Arabada pervane rüzgârı gibi bir esinti vardı ama yine de rüzgârdan gözlerim yaşardı, kulaklarım çınlamaya başladı ve önümüzdeki tehlikeyi düşünmeden edemedim. Nefeslerime odaklanmaya çalıştım - içeri, dışarı, içeri, dışarı.</span></p>
<p><span class="font7">Nate bana döndü. &quot;Sence bu iyi bir fikir mi? Baskın, yani.&quot;</span></p>
<p><span class="font7">Son derece masum bir ifadesi olduğunu bildiğim yüzüne bakamadım. &quot;Tek seçeneğimiz bu.&quot;</span></p>
<p><span class="font7">&quot;Rose ile Willow sadece asilerden kaçabilmek için oraya gitmişlerdi. Bunu asilerin dikkatini dağıtmak için kullanmışlardı; Et Evi'ne girmemişlerdi bile.&quot;</span></p>
<p><span class="font7">Pencereler ve tuğlalar uzun, tek bir fırça darbesi gibi birleşirken binaların yanımızdan geçip gidişini izledim. &quot;Thom'a bundan bahsetmek zorundaydım, başka seçeneğim yoktu.&quot; Rüzgâr, sözcüklerimden tüm özgüveni söküp almıştı.</span></p>
<p><span class="font7">&quot;Neden?&quot;</span></p>
<p><span class="font7">&quot;Bak, açıklaması çok zor, sadece bir kereliğine ablalık yapmama izin ver.&quot;</span></p>
<p><span class="font7">Hızlıca nefes verip kolunu benden çekti. &quot;Bana çocukmuşum gibi davranmayı bırak.&quot;</span></p>
<p><span class="font7">&quot;Sen bir çocuksun.&quot;</span></p>
<p><span class="font7">&quot;Neredeyse on beş yaşındayım.&quot;</span></p>
<p><span class="font7">Ona baktım. Rüzgâr saçındaki sivrilikleri düzleştirmişti ve kafasının tepesi yıldızların ışığı altında bir külçe altına benziyordu. Sorumluluğun yükü altında ezilecekmiş gibi hissediyordum. Kamyonet köşeyi dönünce yandaki metal panele doğru sendeledim. &quot;Thom'a bir şeyler söylemek zorundaydım, yoksa Ash'i öldürecekti.&quot;</span></p>
<p><span class="font7">&quot;Ah, demek bu hâlâ bir aşk hikâyesi. Anlıyorum.&quot;</span></p>
<p><span class="font7">&quot;Thorn'un elinde bıçak vardı. Çok hızlı düşünmek zorunda kaldım.&quot;</span></p>
<p><span class="font7">&quot;Yani tek bir bıçağı olan tek bir Gem'i, birçok silahı olan birçok Gem'e tercih ettin.&quot;</span></p>
<p><span class="font7">&quot;Eh, genelevde çalışan Imp metreslerinin bundan şikâyetçi olacağım hiç sanmıyorum.&quot; Sesim onu terslermiş gibi çıktı ve bundan anında pişmanlık duydum.</span></p>
<p><span class="font7">&quot;Asiler Et Evi'ne girdiği anda, yapmamız gerekenleri yapmalıyız - bir rögar kapağı bulmalı ve vurulmamak için kanalizasyona atlamalıyız.&quot;</span></p>
<p><span class="font7">&quot;Peki, Katie'ye ne olacak?&quot;</span></p>
<p><span class="font7">&quot;Bilmiyorum.&quot; Ses tonu suçlulukla doluydu.</span></p>
<p><span class="font7">&quot;Eğer kaçarsak onu öldürürler. Bir de... bir de...&quot;</span></p>
<p><span class="font1">&quot;Bir de ne?&quot;</span></p>
<p><span class="font1">&quot;Impler. Onlara ne olacak? Piç kurusu Gemlerin onlara yaptıkları ne olacak?&quot;</span></p>
<p><span class="font1">&quot;Şimdi bir de asi mi oldun?&quot;</span></p>
<p><span class="font7">&quot;Öyle bir şey demedim.&quot; Dudağımı ısırdım. &quot;Ama eğer hikâyeyi tamamlayamazsak, eğer eve gidemezsek, burada nasıl bir hayat sürmek istediğimizi düşünmemiz lazım.&quot; Tekerlemenin bir başka dizesi aklıma takıldı. </span><span class="font10" style="font-style:italic;">Çıkar silahlarını, taşlarını, sopalarını.</span><span class="font7"> Belki de Darağacı Dansı'nda asılmasam da Implere bir umut getirebilirdim. Belki de farklı bir şekilde devrim başlatabilirdim.</span></p>
<p><span class="font7">Nate'in sesindeki panik beni gerçekliğe döndürdü. &quot;Böyle söyleme, Violet. Elbette eve döneceğiz.&quot;</span></p>
<p><span class="font7">Ona, </span><span class="font10" style="font-style:italic;">Nasıl?</span><span class="font7"> diye bağırmak istedim. </span><span class="font10" style="font-style:italic;">Eve nasıl döneceğiz? Willow, </span><span class="font7">Alice'/ </span><span class="font10" style="font-style:italic;">seviyor. Beni sevmiyor. Bunu bir gün içerisinde nasıl değiştireceğim?</span><span class="font7"> Ama sanırım ağlamak üzereydi. O yüzden tek kelime etmedim. Saçımızdaki rüzgâra ve binaların aralıksız hareketine rağmen hâlâ dikkat çekici bir şekilde sabit duran yıldızlara baktım.</span></p>
<p><span class="font7">&quot;Annemle babamı özledim,&quot; dedi en sonunda.</span></p>
<p><span class="font7">&quot;Evet. Ben de.&quot;</span></p>
<p><span class="font7">&quot;Ve yiyecekleri.&quot;</span></p>
<p><span class="font7">&quot;Ve uykuyu.&quot;</span></p>
<p><span class="font7">Beni bir anlığına süzdü. &quot;Violet?&quot;</span></p>
<p><span class="font7">&quot;Evet?&quot;</span></p>
<p><span class="font7">&quot;Sen hiç... aşırı tuhaf rüyalar görüyor musun?&quot;</span></p>
<p><span class="font7">Ağırlığımı arabaya verdim. &quot;Sürekli.&quot;</span></p>
<p><span class="font7">&quot;Hayır, yani sesler falan duyduğun, </span><span class="font10" style="font-style:italic;">çılgınca</span><span class="font7"> tuhaf rüyalar, demek istedim. Bilirsin işte, sanki gerçek gibi gelen rüyalar.&quot;</span></p>
<p><span class="font7">&quot;Annemle babamın seslerini mi?&quot;</span></p>
<p><span class="font7">Heyecanlanmış gibi göründü. &quot;Evet, sanki, </span><span class="font10" style="font-style:italic;">Uyan, Jonathan, bunu yapabilirsin,</span><span class="font7"> tarzı şeyler söyledikleri.&quot;</span></p>
<p><span class="font7">Başımla onayladım. &quot;Bazen de hastane kokusu alıyorum.&quot;</span></p>
<p><span class="font7">Nate parmaklarının ısırıp dudaklarını kıvırırken, kamyonet bir tümsekten atlayarak sarsıldı. &quot;Sence rüya olan yer </span><span class="font10" style="font-style:italic;">burası</span><span class="font7"> olabilir mi?&quot;</span></p>
<p><span class="font1">Keşke bunu söylememiş olsaydı. Bu düşünce beni bu dünyaya geldiğimizden beri rahatsız ediyordu ama akıl sağlığımı koruyabilmek için onu bir kenara atıp bastırmıştım. Bir anlığına yıldızları inceledim. Dünya -bizim Dünya'mız- gerçekten oralarda bir yerlerde miydi? Bir süre sonra konuştum. &quot;Yani komadayken görülen rüyalar gibi mi?&quot;</span></p>
<p><span class="font7">&quot;Belki.&quot;</span></p>
<p><span class="font7">Ona makine seslerinden ve masallardan bahsetmeyi düşündüm. Kuşağımdan ve Rose'un kandan oluşmuş kemerinden. Onun metroda Alice'e yönelttiği Frankenstein hakaretinden ve bu hakaretin Kopyaların oluşmasına sebep olmuş olabileceğinden. Ama başım düşünmekten ve gözeneklerimin içinden geçerek tenime sızan amansız rüzgârdan ağrıyordu. Tüm bunlardan bahsetme fikrinin beni yan dikişlerimden yavaşça söküp parçalara ayırdığını hissedebiliyordum. Hayır, bu bir rüya olamazdı çünkü fazlasıyla korkutucuydu.</span></p>
<p><span class="font7">Kamyonetin freni beni düşüncelerimden çekip aldı. Yavaşlayarak bir sokak arasına girdik ve ateşböceklerini andıran farların ışıkları büyüyerek beyaz, parlak levhalara dönüştü. Dağılmak üzere olan iki tuğla duvarın arasında durduk. Tıka basa doldurulmuş bir çamaşır ipi yıldızları kapatıyordu.</span></p>
<p><span class="font7">Nate iç geçirdi. &quot;Bu arabaya bayıldım.&quot;</span></p>
<p><span class="font7">&quot;Doğum gününde sana bir tane alırım.&quot;</span></p>
<p><span class="font7">&quot;Olmaz. DeLorean'ı her zaman tercih ederim.&quot; Kargo bölümünün yan paneline hafifçe vurdu. &quot;Alınmak yok.&quot;</span></p>
<p><span class="font7">Uçan motorlar yaklaşıp yakınlardaki su giderine çamur ve pislik savururken yanağımda sıcak bir hava akımı hissettim. Asiler aşağı inip silahlarını kontrol ederek sessizce konuşmaya başladılar. Gözlerim Ash'i aradı ama etrafta Humvee'den hiçbir iz yoktu.</span></p>
<p><span class="font7">Thorn kamyonetin kapısını çarparak açtı ve beni tünediğim yerden çekip alırken kamyonetin kenarı kavalkemiğimi sıyırdı. &quot;Kanaryamız sen olabilirsin,&quot; dedi.</span></p>
<p><span class="font7">&quot;Ne?&quot; Sırtımı dikleştirmeye çalıştım ama kendimi panayırdaki bir dönme dolaptan yeni inmiş gibi hissediyordum.</span></p>
<p><span class="font7">&quot;Eski günlerde, Gemlerde önce, insanlar sadece insanken, zehirli gazların onları öldürüp öldürmeyeceğini anlamak için madenlere önce kanaryaları gönderirlerdi.&quot;</span></p>
<p><span class="font7">Hâlâ boş bir ifadeyle bakıyor olmalıydım ki gözlerini devirip, &quot;Sen önden giriyorsun, Violet. Bu senin fikrindi ve eğer yanıldıy-san bedelini sen ödeyeceksin. Kızlardan biriymişsin gibi davranacaksın ve Gemlerin içkilerine gizlice şunu atacaksın,&quot; dedi ve elime içinde turuncu bir sıvı bulunan bir şişe tutuşturdu. &quot;On dakikan var. Sonra kapı ve pencerelerden içeriye dalacağız. O zamana kadar kendini beladan uzak dur, yeter.&quot;</span></p>
<p><span class="font7">Gizlice küfür savurdum. Kitapta içeriye önce Saskia giriyordu. Muhafızları kandırarak içeri sızıyor ve Gemleri uyuşturup birlikleri çağırıyordu. Hepsi on dakikadan kısa sürede olup bitiyordu. Ben bunu asla başaramazdım.</span></p>
<p><span class="font7">Thom, Nate'in saçlarım karıştırdı. &quot;Eğer arazi olup bizi ele verirsen, burada küçük bir kanaryam daha var.&quot;</span></p>
<p><span class="font7">Saskia hızla bize doğru seğirtti. &quot;Bırak da önden ben gideyim. Violet işleri anca batırır, hep yaptığı gibi.&quot;</span></p>
<p><span class="font7">Thom başını iki yana sallayarak kamyonun arkasından bir av tüfeği aldı. &quot;Minik Çiçek'imizin kumaşı neymiş, görmek istiyorum.&quot;</span></p>
<p><span class="font7">&quot;Kız daha on yedi yaşında.&quot; Saskia gözleri kocaman açılmış hâlde Thom'un kolunu tuttu. &quot;Lütfen.&quot;</span></p>
<p><span class="font7">Endişesi beni şaşırtmıştı. Birden gözlerim doldu. Sekiz yaşma dönmüş gibiydim; sanki bisikletimden düştükten sonra yaralı dizimle birkaç kilometre boyunca yürüyerek eve varmış ama annemi görünce birden ağlamaya başlamışım gibi.</span></p>
<p><span class="font7">Ama Thorn etkilenmişe benzemiyordu. &quot;Gemler onun daha lezzetli bir et olduğunu düşünür.&quot;</span></p>
<p><span class="font7">Saskia itiraz etmedi ama hoşnutsuzluğu çenesinin etrafındaki kasların gerilmesine neden oldu. Benim etrafımda dolanmaya, yanaklarımı çimdikleyerek saçımdaki düğümleri elleriyle çözmeye başladı. &quot;Ash'i de mi gönderiyorsun?&quot; Sesi kısık çıkmıştı. &quot;Daha on sekiz yaşında, biliyorsun. İkisi de birer çocuk.&quot;</span></p>
<p><span class="font10" style="font-style:italic;">&quot;O</span><span class="font7"> geri kalanımızla beraber girebilir,&quot; dedi Thom. &quot;Ama gözlerini ondan sakın ayırma. Çifte kumruların kargaşa esnasında kaçmalarını istemiyorum.&quot;</span></p>
<p><span class="font7">Nate'in bakışlarını yakaladım. Şu anki Thorn kitaptakinden daha akıllıydı. Ama sonra asıl farkı hatırladım: Kitaptaki Thom, Rose'a güvenmişti, şimdiki Thorn ise bana hiç güvenmiyordu.</span></p>
<p><span class="font7">Saskia tulumumun fermuarını indirdi ve göğüs çatalımın olmayışına kaşlarını çattı. &quot;Oraya aitmişsin gibi davran, işin sırrı bu,&quot; diye fısıldadı.</span></p>
<p><span class="font7">Gülmemeye çalıştım - bu dünyaya vardığımdan beri yapmaya çalıştığım şey tam olarak buydu zaten.</span></p>
<p><span class="font7">&quot;Eğer başm belaya girerse,&quot; dedi, &quot;ana ışığı söndür, tamam mı? Yardımına geliriz.&quot;</span></p>
<p><span class="font7">Ash, Humvee'den aşağı atladı. &quot;Neler oluyor?&quot; Hızla yanıma geldi.</span></p>
<p><span class="font7">&quot;Kanarya benim,&quot; diye cevapladım.</span></p>
<p><span class="font7">&quot;Kanarya mı?&quot;</span></p>
<p><span class="font7">&quot;Bilirsin işte, içerisinin ne kadar güvenli olduğunu görmek için önce beni yolluyorlar.&quot;</span></p>
<p><span class="font7">&quot;Hayatta olmaz. Ben gideceğim,&quot; dedi Ash.</span></p>
<p><span class="font7">&quot;Bak sen, kahramanlık da taslarmış.&quot; Thom'un elini savurmasıyla birkaç tane asi, Ash'in etrafını sarıp bana ulaşmasını engelledi. Thorn yüzünde gergin bir gülümsemeyle bana dönüp omzunu silkti. &quot;Sokağın sonundan sola sap. On üçüncü sıra, unutmadın ya?&quot;</span></p>
<p><span class="font7">Gözlerimi Ash'ten ayırmadan, &quot;Üstesinden geleceğim,&quot; dedim.</span></p>
<p><span class="font7">Nate nemli gözlerle elimi sıktı. &quot;Çelik gibisin,&quot; diye fısıldadı.</span></p>
<p><span class="font7">&quot;Aynı Katniss gibi, Tris gibi, Rose gibi,&quot; diye fısıldayarak cevap verdim.</span></p>
<p><span class="font7">Nate'in gözyaşları süzülmeye başlamadan ve Ash tekrar dayak yemeden önce, uyku ilacını kol yenime gizleyerek sokakta bilinmeyene doğru yürümeye başladım.</span></p>
<p><span class="font11">B Ö L Ü M &#160;3 5 </span></p>
<p><span class="font4">A</span><span class="font7">ra sokaktan çıkıp etrafıma bakındım. Sağ tarafımda Ko-lezyum'a giden anayol, sol tarafımda ise sıra sıra evler bulunuyordu. Uzaktaki bir pencereden gelen pembe ışığı ve uzaktan gelen davul seslerini tanıdım. Burası kitaptaki Et Evi sahnesinin aynısıydı. Yan yana sıralanmış, ne oldukları belirsiz birkaç ev içeriden birbirine bağlanmış, kiraz kırmızısı bir ışık ve geleceğe ait bir müzikle doldurulmuştu.</span></p>
<p><span class="font7">Kaldırımda ihtiyat ve sükûnetle parmak uçlarımda ilerlerken davul sesi gitgide artıyordu. Yutkunmaya çalıştım ama vücudum, içindeki suyun tamammı ter bezlerime yönlendirmişti. Genelevin kapısı karşımda belirdi. Parmaklarım zilin aşınmış plastiğiyle buluşurken beynim çılgınca bilgilerini irdeliyor ve bir plan arıyordu. Saskia'nın içeri girerken muhafızlara ne söylediğine dair hiçbir fikrim yoktu. Kitapta bu sahne, sokağm köşesinden olanları izleyen ve kaçmak için fırsat kollayan Rose'un bakış açısmdan gösteriliyordu.</span></p>
<p><span class="font7">Metalin metal üzerinde kayma sesini ve kapının çerçeveden ayrılmasıyla çıkan tahta gıcırtısını duydum. Midem düğümlendi. Geniş omuzları arkasından vuran ışıkla siluet gibi görünen bir muhafız kapı eşiğinde belirdi.</span></p>
<p><span class="font7">Tüfeğini kaldırdı. &quot;Ne istiyorsun?&quot;</span></p>
<p><span class="font7">Konuşmaya çalıştım ama silahın görüntüsü ağzımın daha da kurumasına sebep oldu.</span></p>
<p><span class="font7">&quot;Evet?&quot; diye bağırdı.</span></p>
<p><span class="font7">En iyi Imp aksanımı kullanarak, &quot;Ş—şey, bana eğer gülümsersem birkaç ekstra Gem meteliği kazanabileceğim söylendi,&quot; dedim ve gözlerimi muhafızın yüzüne kalkmaya zorladım. Tüm açılarıyla ve simetrisiyle tipik bir Gem'di.</span></p>
<p><span class="font7">&quot;Sana bunu kim söyledi?&quot;</span></p>
<p><span class="font7">Silahın emniyet mandalının kaldırılma sesi kulağıma geldi. Adrenalin düşüncelerimi keskinleştirdi ve aklımda bir fikir oluştu.</span></p>
<p><span class="font7">&quot;Harper malikânesinde çalışıyorum. Efendi Harper<sup>7</sup>m Darağacı Balosu'ndaki hizmetlilerden biriydim. Bu akşam kendisine katılmamı isteyen bir beyefendi vardı.&quot;</span></p>
<p><span class="font7">Gözlerini kıstı. &quot;Peki bakalım, köle. Bu beyefendi neye benziyordu?&quot;</span></p>
<p><span class="font7">&quot;Kıvırcık sarı saçlı, uzun boyluydu. Çok önemli birinin akrabası olduğunu söylemişti.&quot; Korkmuştan ziyade, ağırbaşlı bir tavır takınmaya çalıştım. &quot;Howard bir-şeyler.&quot;</span></p>
<p><span class="font7">Biraz fazla aceleci davranarak başını salladı. &quot;Howard Stoneback. Tamam o zaman. Ama herhangi bir sorun çıkarırsan memelerinin arasından kurşunu yersin.&quot; Silahın ucunu bağrıma bastırdı.</span></p>
<p><span class="font7">&quot;Sorun çıkarmayacağım, söz veriyorum,&quot; dedim.</span></p>
<p><span class="font7">Girmemi işaret etti. Yanından geçerken göğsüm hâlâ silahının izi yüzünden sızlıyordu. Tütsü ve bayat ter kokusu burnuma doldu ve kendimi çürümüş kuş kokusuna özlem duyarken buldum. Kapıyı kilitleyip beni bir koridora yönlendirdi. Davul sesleri gittikçe artıyor, lambalardan duvarlara fuşya renkli bir ışık vuruyordu.</span></p>
<p><span class="font7">Beni tepeden tırnağa inceledi. &quot;Demek Howard Stoneback'in kanı sana ısındı? Eminim çok şanslı olduğunu düşünüyorsun-dur. Onunla yalnız bırakılan son köle, Stoneback'in işi bittiğinde o kadar da güzel görünmüyordu.&quot;</span></p>
<p><span class="font7">Yüzüm korkuyla dolmuş olmalıydı.</span></p>
<p><span class="font7">Kahkaha attı. &quot;Artık çok geç.&quot;</span></p>
<p><span class="font7">Yalnızca körü körüne Rose'un adımlarını takip etmiş olmayı dilemeye başladım. Öyle yapsaydım şu anda genetik olarak iyileştirilmiş bir sapık tarafından taciz edilmeye değil, özgürlüğüme koşuyor olurdum.</span></p>
<p><span class="font7">Muhafız küçük bir bekleme bölümünün kapısını açtı. Pencere yoktu, duvarlar kırmızıydı ve davul sesleriyle uyumsuz bir tempoda kıpırdaşan kırmızı bir lamba daha vardı. Basit görünümlü, beyaz bir kapının önünde dört tane Imp sıraya girmişti. Sıranın sonuna katıldım. Dönüp beni bir anlığına incelediler. Uç kız ve bir oğlan. Ama her birinde alışılmadık bir şey dikkatimi çekti. Oğlanın dudaklarının iki yanında kötü bir yara izi uzanıyordu; sanınm babam bunu bir keresinde Chelsea gülüşü olarak tanımlamıştı. Kızlardan birinin sırtında kocaman bir yanık izi vardı; koyu renkli saçları yukarıda toplanmıştı ve iş önlüğü parlak, gergin teninin açığa çıkması için kesilmişti. Diğer kızın ise ağaç gövdesindeki bir yarık gibi büzüşmüş tek bir gözü vardı - bana Baba'yı hatırlattı ve kendimi ona bakmaktan alamadım. Beni fark edince kocaman bir esnemeyle ağzını açtı ve dilinin olması gerektiği yerde duran karmakarışık bir yara izi açığa çıktı. Bakışlarımı kaçırdım.</span></p>
<p><span class="font7">Sanki Gemler mükemmelliğin yavanlığından sıkılmışlardı ve bu korkunç yer de sapkın bir panzehirdi. Belki de çok daha basit bir şeydi; belki insanlığın kusurlara ihtiyacı vardı, belki de insanlık buna </span><span class="font10" style="font-style:italic;">susamıştı</span><span class="font7"> çünkü kusurlar olmadan insanlık da olmazdı. Yine de, iğrenç piç kuruları bu kadar ileri gitmektense tek-kaşh orijinal hâllerini kabullenebilirlerdi.</span></p>
<p><span class="font7">Doğrudan önümdeki kıza baktım. Benim dışımda, herhangi bir yara izi olmayan tek kişiydi. Genç gözüküyordu. Belki de on beş yaşındaydı ve üzerinde çuval bezinden elle dikilmiş ve vücuduna tam oturması için teyellenmiş bej rengi bir iş elbisesi vardı. Tek bir omzuna dökülen kızıl saçları, frambuaz ışığın altında ateşten bir çarşaf gibi görünüyordu. Kız bana Katie'yi hatırlattı ve Gemlerin ona yapabileceklerini düşününce midem bulandı.</span></p>
<p><span class="font7">Bakışlarımı yakalayıp bana gülümsedi. &quot;İlk seferin mi?&quot; diye fısıldadı.</span></p>
<p><span class="font7">Başımla onayladım. &quot;Neler oluyor?&quot;</span></p>
<p><span class="font7">Kapı açıldı. Müzik sesi içeriye hücum etti. Chelsea gülümsemesi olan oğlan odaya girdi. Kapı ardından çarparak kapanınca sıra bir adım öne doğru ilerledi.</span></p>
<p><span class="font7">&quot;Teşhir odasına girmek için bekliyoruz. Gemlerin bizim için teklif verdiği yer orası. En yüksek teklifi yapan seni yukarı götürmeye hak kazanır.&quot; Tulumuma göz gezdirdi. &quot;Seni istemelerini istiyorsan çekici gözükmeye çalış... Hiç teklif yapılmaması çok, çok kötü bir şeydir.&quot;</span></p>
<p><span class="font7">&quot;O zaman ne olur?&quot;</span></p>
<p><span class="font7">Kehribar gözleri kocaman açıldı. &quot;Bir mermi... tabii eğer şanslıysan.&quot;</span></p>
<p><span class="font7">&quot;Bizi öldürüyorlar mı yani?&quot;</span></p>
<p><span class="font7">&quot;Ücretini ödedikleri sürece sana ne isterlerse yapabilirler.&quot;</span></p>
<p><span class="font7">Kapı açıldı. Yanık izleri olan kız ortadan kayboldu.</span></p>
<p><span class="font7">&quot;Birilerine söyleyemez misin?&quot; diye sordum ama kelimeler ağzımdan çıkar çıkmaz kulağa ne kadar safça geldiğinin farkına vardım. Neredeyse Ash'in sesini duyabiliyordum. </span><span class="font10" style="font-style:italic;">Gerçekten de başka bir gezegendensin, değil mi?</span></p>
<p><span class="font7">&quot;Öldürülmeyi göze mi alayım? Neyse, zaten kimsenin elinden bir şey gelmez. Bizler sadece Imp'iz.&quot; Gözlerini yere indirirken yüz hatları utançla çarpıldı. &quot;Bazıları iyi bahşiş veriyor. Artık Çayırlık'ta çalışamam.&quot; Ellerini kaldırdı. Ama bileklerinin ucunda eller yerine, biçimsizce gerilmiş birer deri parçası vardı. &quot;Ayrıca, ucubeler için fazladan para ödüyorlar.&quot;</span></p>
<p><span class="font7">Birdenbire zihnime önce çarşıda yere eğilen Nate'in, sonra da tankların içinde süzülen, bacaksız Kopyanın görüntüsü girdi. Kızı teselli etmek, yardımm yolda olduğunu söylemek istedim. Ama ne kadar az insan bilirse o kadar iyiydi. Bileğime baskı yapan küçük şişeyi hissederek nefes aldım. &quot;Çok üzgünüm.&quot;</span></p>
<p><span class="font7">Dili olmayan kızın da ortadan kaybolduğunu fark ettim.</span></p>
<p><span class="font7">Kızıl saçlı kız, gözlerini kapıya dikti. &quot;Sırada ben varım.&quot;</span></p>
<p><span class="font7">&quot;Her şey iyi olacak.&quot; Elini tutmak için uzandım ama yalnızca kesik bileklerinin üzerini örten buruşuk tenle karşılaştım.</span></p>
<p><span class="font7">Omuz silkti. &quot;Evet. Tekrar o sarışın şerefsize... Howard bil-mem-neye denk gelmediğim sürece sıkıntı yok.&quot;</span></p>
<p><span class="font7">Vücuduma kocaman bir titreme yayıldı. Howard Stoneback. Elbette buradaydı. Önceki yalanımı söylerken etraflıca düşünmediğim için kendimi aptal gibi hissettim. Korku ve endişe beynimi ele geçirmiş olmalıydı. İçeri girmeme izin veren muhafız, Howard'in bana teklif vermesini, belki de benimle doğrudan konuşmasını bekliyordu. Tek umudum asilerin yalanım ortaya çıkmadan önce gelmesiydi. Gemleri nasıl uyuşturacağım konusunda ise hâlâ bir fikrim yoktu.</span></p>
<p><span class="font7">Kapı ardına kadar açıldı ve kız benden uzaklaşırken kızıl saçlarının yerini boş, beyaz kapı aldı. Kırmızı odada tek başına dururken titreyen, bükülen bacaklarımı kilitlemekle tehdit eden şeyin korkudan çok, yalnızlık olduğunu şaşırarak fark ettim. Bir şeyler duyabilmek için kulağımı tereddütle duvara yasladım. Uzaktan gelen sesler bazı numaralar haykırıyordu. </span><span class="font10" style="font-style:italic;">Beş bin, yedi bin, sekiz bin.</span><span class="font7"> Bekleme alanına gelen genç Imp çocuğu fark etmedim ama boğazını temizlediğini duydum. Sanki yakalanmışım gibi yerimden fırlayarak arkamı döndüm.</span></p>
<p><span class="font7">&quot;Özür dilerim...&quot; diye lafa girdim.</span></p>
<p><span class="font7">Çocuk gülümseyerek kapıya yöneldi. İşte o zaman, iki eliyle bir şampanya şişesini tutuyor olduğunu fark ettim. Bu bir seks işçisi değil, garsondu. Çok genç göründüğü için ilk tepkim rahatlama oldu. İkinci tepkim ise küçük ilaç şişesi soğuk ve ısrarcı bir şekilde tenime baskı yaparken ani bir fikre kapılmaktı.</span></p>
<p><span class="font7">Yolunu kestim. &quot;Bekle, şuranda bir leke var,&quot; yanağını gösterdim, &quot;tam şurada.&quot; İlaç şişesini kapağmı açabileceğim bir açıda döndürdüm.</span></p>
<p><span class="font7">Ufacık burnunu buruşturup anlaşılmaz bir şeyler homurdandı.</span></p>
<p><span class="font7">&quot;İşte.&quot; Şişeyi ondan aldım.</span></p>
<p><span class="font7">&quot;Teşekkürler.&quot; Tuniğine tükürdü ve hızla yüzünü ovuşturdu. Şişenin içindekileri şampanya şişesine döktüğümü görmedi.</span></p>
<p><span class="font7">&quot;Böyle oldu mu?&quot; Yanakları kızarık ve tahriş olmuş görünüyordu.</span></p>
<p><span class="font7">&quot;Çok daha iyi.&quot;</span></p>
<p><span class="font7">Kapı açıldı. Dudaklarımın duruşunu düzelterek utangaç bir gülümseme takındım ve tenim terle kaplanmış bir hâlde, bacaklarıma ilerleme emri verdim. Kocaman bir oturma odasına girdim - birkaç küçük oda birbirine katılarak büyütülmüştü. Duvarlar tipik Imp duvarlarına benziyordu -çatlakla dolu, bel vermiş ve yıkılmayı bekleyen duvarlardı- ama duvarların dibine sıralanmış tekli koltuklar, akıllı deri koltuklar ve diğer mobilyalar açıkça Gemlere aitti. İçeride şampanyalarını yudumlayan ve purolarını içen birkaç müşteri kalmıştı, kapılarda ise birkaç muhafız dikiliyordu. Hepsinin elinde içkiler vardı.</span></p>
<p><span class="font7">Bakışlarım Howard Stoneback'in üzerinde sabitlendi. Onu Darağacı Balosu'ndan tanımıştım. Dağınık sarı bukleleri aynıydı; üzerinde ince çizgili bir takım elbise, yüzünde ise sapıkça bir gülümseme vardı. Yutkunmaya çalıştım ama önceki yalanım boğazımı yarı-çiğnenmiş kıkırdak parçası gibi tıkamıştı. En azından ön kapıdaki muhafız burada değildi ve beni suçüstü yakalayamayacaktı.</span></p>
<p><span class="font7">Erkek bir Gem öne doğru eğildi. &quot;Hadi bakalım, maymun. O giysilerin altında kılla mı kaplısın, bir görelim.&quot;</span></p>
<p><span class="font7">Kahkaha sesleri eşliğinde tökezleyerek odanm ortasına doğru ilerledim. Tüm gözler tulumumda, yüzümde ve göğsümde dolanıyordu. Midem altüst oldu. Ama tam o anda, davul seslerinin arasından, bardakla buluşan taze şampanyanm köpürme sesini işittim.</span></p>
<p><span class="font7">Bir Gem kadını bana puro fırlattı. Puro köprücük kemiğime çarpıp sekti ve oluşan kıvılcım yağmuru ayaklanma düştü. Kadın, muhafızlarından birine döndü. &quot;Eğer sıradan bir köle isteseydim evimde kalırdım.&quot;</span></p>
<p><span class="font7">Imp çocuk son kadehi de doldurduktan sonra sessizce odayı terk etti. Sadece biraz daha zaman kazanmaya ihtiyacım vardı. Göğsüme uzanıp terli ve titrek ellerimle fermuarımı yakaladım.</span></p>
<p><span class="font7">Tamamen giyinik olmama rağmen, kendimi daha önce bu kadar çıplak hissetmemiştim. Sanki yine arındırma tesisine dönmüştüm; cama mıhlanmış bir güve gibi hissediyordum.</span></p>
<p><span class="font7">&quot;Hadi ama, bize mallarını göster,&quot; diye bağırdı muhafız.</span></p>
<p><span class="font7">Başka bir kadın, &quot;Şunun kafasına bir tane sıkın,&quot; diye bağırdı.</span></p>
<p><span class="font7">Güzel dudakları iğrenç bir hırlamayla bükülmüştü.</span></p>
<p><span class="font7">Bir muhafız tüfeğini bana uzattığında oda sanki otuz santim sağa kaymış gibi hissettim. &quot;Bekle,&quot; dedi Howard. &quot;Bu maymunu tanıyorum. Harper malikânesinden. Mükemmel - Jeremy'nin oyuncaklarıyla oynamaya bayılırım.&quot; Şampanyayı dişlerinin arasından emerek, devam etmem için elini salladı.</span></p>
<div>
<p><span class="font11" style="font-style:italic;">'f</span></p>
</div>
<p><span class="font7">Yavaşça ve kasıtlı bir şekilde, fermuarla beraber tulumun kumaşını da omuzlarımdan aşağı çektim. Tenim pembe duvarlar arasında neredeyse mavi görünüyordu. Bu dünyaya geldiğimden beri vücudumda oluşan her morluk ve çiziğin farkına aa verici bir şekilde vardım. Kir ve terden lekelenmiş yeleğimle, alacalı bir midilliye benziyordum. Yanaklarım, gözyaşlanmın beklentisiyle kızardı.</span></p>
<p><span class="font7">&quot;Bu utanç verici,&quot; dedi Çirkin Hırıltı.</span></p>
<p><span class="font7">Howard kahkaha attı. &quot;Çok eğlenceli, tatlım. Bakalım onu ağlatabilecek miyiz?&quot;</span></p>
<p><span class="font7">Bana ihanet ettikleri için gözyaşlarıma, işi bitirmem Saskia'dan çok daha uzun sürdüğü için kendime ve her şeyden önce beni küçük düşüren şerefsizlere karşı büyük bir öfke duyarak, yavaşça döndüm. Ama şampanya neredeyse tükenmişti, bu yüzden dişlerimi sıkıp dönmeye devam ettim.</span></p>
<p><span class="font7">Kaslı elleri olan bir adam bana doğru eğildi. &quot;Orada tahta bir bacak mı saklıyorsun yoksa?&quot; Uyluklarıma uzandı.</span></p>
<p><span class="font7">Ağzımdan irkilmeyle dolu bir ses kaçtı ve onu ittirdim.</span></p>
<p><span class="font7">Howard kıkırdadı. &quot;Teklif vermeden eti ellemiyoruz. Kuralları biliyorsun.&quot; Boş kadehini bırakmak için masaya uzandı ama eli kaydı ve bardak masaya çarparak kırıldı.</span></p>
<p><span class="font7">Kaslı Eller tekrar sandalyesine çöktü. &quot;Kurallar yok, koduğu-mun olayı da bu zaten...&quot; Bunları söylerken sesi gitgide azaldı ve gözleri yuvalarında döndü.</span></p>
<p><span class="font7">Howard, &quot;Albert? İyi misin?&quot; diye sordu ama onun da sesi titriyordu. Sandalyenin arkalığına tutunup ağırlığıyla zeminde kaymasına sebep oldu.</span></p>
<p><span class="font7">Muhafızlardan bir tanesi silahını kaldırmaya yeltendi. Güçlükle uyluğuna kadar kaldırabilmişti ki yavaşça duvarın dibine çöktü. Odayı inceledim. İşkencecilerimin her biri güçten düşmüştü ve dilleri ağızlarından dışarı çıkmıştı.</span></p>
<p><span class="font7">Fermuarımı çektim. &quot;Bir oda dolusu sapık.&quot;</span></p>
<p><span class="font7">Kapı açıldı. Thom'un yüzünü görmeyi bekliyordum ama onun yerine ön kapıdaki muhafızı gördüm. Elbette, zehirlenmiş şampanyadan hiç içmemişti. Böylesi ölümcül bir hataya dönüşebilecek bir şeyi gözden kaçırdığım için kendimi tekmeleyebilirdim.</span></p>
<p><span class="font7">&quot;Bu da nedir?&quot; Silahını o akşam ikinci kez bana doğrulttu.</span></p>
<p><span class="font7">&quot;Lütfen, bilmiyorum...&quot; Bir şekilde tuğlaların arasına sızıp sıva olmayı dileyerek vücudumu duvara yasladım.</span></p>
<p><span class="font7">Silahını hiç indirmeden yakmdaki bir kadehi alıp kokladı. Bana bakarken yukarıdaki lamba yüzünden çıkık elmacık kemikleri belirginleşmişti. &quot;Seni gidi sinsi kaltak.&quot;</span></p>
<p><span class="font7">Elimi ışık düğmesine vurarak Saskia'ya sinyal göndermek istiyordum ama donakalmıştım. Muhafız ağır çekimde gülümseyerek doğrudan göğsüme hedef aldı. O anda, kırılan kemiklerin sesini işittim. Muhafız yere yığılırken tetiğe bastı. Kurşunlar kafamdan biraz öteye saplanırken alçı panellerin tozu yüzüme saçıldı.</span></p>
<p><span class="font7">Sopasını ikinci bir vuruş için havaya kaldırmış olan Thom kapıdan içeri girdi. &quot;İyi misin?&quot;</span></p>
<p><span class="font7">Başımla onayladım.</span></p>
<p><span class="font7">Odayı inceleyip gülümsedi. &quot;Aferin kızıma.&quot;</span></p>
<p><span class="font7">İçimde beklenmedik bir gurur dalgası hissettim ama bu his ateş sesleri ve parçalanan tahtaların gürültüsüyle çabucak yok oldu. Ellerinde silahlar ve halatlarıyla içeriye giren asiler, etrafa emirler yağdırıyordu.</span></p>
<p><span class="font7">Thorn, hemen ardından gelen asilerle birlikte, hızla odayı geçerek üst kata çıkan kapıya yöneldi.</span></p>
<p><span class="font7">Arkasından, &quot;Üst kattakiler baygın değil,&quot; diye bağırdım.</span></p>
<p><span class="font7">Kahkaha attı. &quot;Hareket eden hedeflere bayılırım.&quot;</span></p>
<p><span class="font7">Geldikleri gibi hızla ortadan kayboldular. Bu, ardıma bile bakmadan kaçıp gitmem için bir fırsattı. Güvende hissetme ihtiyacım, Implere yardım etme arzumla çelişiyordu. Kendimi mat-ruşka bebekleri gibi hissediyordum. İçimde her biri farklı hatıralar ve duygulardan oluşan, farklı boyutlardaki Violet katmanları varmış gibiydi. Ailesinin bahçesinde baloncuklar üfleyen kız çocuğu Violet. Russell Jones'a abayı yakmış olan ergen Violet. Çaresizce eve dönebilmeyi dileyen, Rose kılığındaki Violet. Bastırılmış, saldırıya uğramış ve öfkeyle dolu Imp Violet. Artık kim olduğumdan emin değildim.</span></p>
<p><span class="font7">Birileri sanki bana kim olduğumu hatırlatmak istermiş gibi adımı haykırdı. &quot;Violet!&quot;</span></p>
<p><span class="font7">Arkamı döndüğümde Ash'i gördüm. Elinde beceriksizce tuttuğu küçük bir tabanca vardı ama yüzüne yerleşmiş olan gülümseme koskocamandı. Hızla bana doğru koştu ve birbirimize sarıldık. Yanağıma değen boynunun sıcaklığı, saçlarmdaki is ve saman kokusu, biraz önce hissettiğim utancın buharlaşmasına sebep oldu.</span></p>
<p><span class="font7">&quot;Nate?&quot; diye sordum.</span></p>
<p><span class="font7">&quot;İyi durumda. Saskia ve Matthew onu kolluyorlar. Hadi, gel de seni buradan çıkaralım.&quot;</span></p>
<p><span class="font7">Ama derinlerdeki bir şey beni devam etmeye zorladı. Gemlerin bakışlarının baskısını hâlâ üzerinde hisseden öfkeli matruşka bebeği. &quot;Bekle. Yardım etmek istediğim bir kız var.&quot;</span></p>
<p><span class="font7">&quot;Ciddi olamazsın? Dışarıda güvenli bir yer bulup bekleyebiliriz.&quot;</span></p>
<h3><a id="bookmark1"></a><span class="font7">Baha'nın sorusu aklımda yankılandı. </span><span class="font10" style="font-style:italic;">Eğer burada, bizim dünyamızda tıkılıp kalsaydın, hayatını nasıl yaşardın? Nasıl bir İnip olurdun?</span></h3>
<p><span class="font7">Ash'in elini tutup güzel gözlerine baktım. &quot;Bunu yapmak zorundayım,&quot; dedim.</span></p>
<p><span class="font11">BÖL Ü M &#160;36</span></p>
<p><span class="font4">B</span><span class="font7">ana bir ömür gibi gelen bütün bu süre boyunca kırmızı ışıklar altında göz kırpıştırmamın ardından harika serinlikte olduklarını düşündüğüm o mavi gözleriyle bana baktı, sonra da iç çekip silahını kaldırdı. &quot;Daha önce hiç kimseyi vurmadım.&quot;</span></p>
<p><span class="font7">&quot;Umarım vurmak zorunda kalmazsın.&quot;</span></p>
<p><span class="font7">Teşhir odasını geçtik ve sırtlarımızı duvara yaslayıp üst kata sızmaya çalıştık. Yukarısı koridorlardan oluşuyordu. Her biri kendi hikâyesini anlatan birkaç girişten geçtik: Gemleri yakalayan asiler, elleri ve ağızları bağlanmış askerler, darmadağın görünen genç Impler. Bir sürü kapı, bir sürü hikâye vardı... ama kızıl saçlı kız yoktu.</span></p>
<p><span class="font7">Bir öncekinden daha kısa olan ikinci kat merdivenlerini gizlice çıktık. Boynumdan aşağıya süzülen ter damlaları göğsümün arasında boncuk boncuk birikmişti. Davulun ritmi tam olarak nabzımı yansıtıyordu ve kendimi ele geçirilmiş, sanki bu ev bir şekilde damarlarıma sızmayı başarmış gibi hissediyordum. Önümüzde, sönmek üzere olan bir sarı ışık tarafından aydınlatılan uzun bir koridor uzanıyordu. Çatı katında olmalıydık; tavan meyilli ve alçaktı. Birden, davul seslerinin devam etmesine minnettar kaldım çünkü çaresizliğimiz artarken zeminin tahtaları üzerindeki adımlarımızın da ağırlaştığından emindim.</span></p>
<p><span class="font7">Buradaki kapıların kapalı ve kurcalanmamış olduğunu fark ettim.</span></p>
<p><span class="font7">&quot;Burada kimse yok,&quot; diye fısıldadı Ash.</span></p>
<p><span class="font7">Tam oradan ayrılmak üzere arkamızı döndüğümüzde bir ciyaklama sesi dikkatimi çekti. Gözlerim yandaki kapıya çevrildi. Kulağımı tahtaya yasladığımda genç bir kızın ağlamasını duydum. Ash'e baktım. Tabancasını kaldırdı ve hiç düşünmeden odaya daldık.</span></p>
<p><span class="font7">Karanlık bir odaya girdik. Mor bir ağ tavandan sarkıyor ve dört ayaklı yatağı çevreliyordu. Duvarlarda mumlar yanıyor, hava ise yağ ve ter kokuyordu. Kızıl saçlı kız yatakta oturuyordu. Elbisesinin yakası kesilmiş ve omuz başları ortaya çıkmıştı. Alt dudağının titremesini fark etmemek imkânsızdı. Bir av tüfeğinin namlusu şakağma dayanmıştı. Tüfeğin diğer ucunda, gömleğinin düğmeleri açık duran bir Gem vardı.</span></p>
<p><span class="font7">Gem'in gözleri Ash ile buluştu. &quot;Burada bir şeyler dönüyor. Ateş seslerini duyabiliyorum. Beni bırakın, yoksa Imp'i vururum.&quot;</span></p>
<p><span class="font7">Ash silahını kaldırdı. &quot;Nereye gideceksin? Ev asilerle dolu ve cidden çok öfkeliler.&quot;</span></p>
<p><span class="font7">Ona doğru bir adım attım. &quot;Kızı bize ver, yoksa alnının ortasına bir kurşun yersin.&quot; Sesim güçlü çıkmıştı. Giysimin altında tüylerimin ürpermiş olduğunu göremiyordu elbette.</span></p>
<p><span class="font7">Ash kıza baktı. Gözleri bir anlığına kızın ellerinin olması gerektiği yere gidince eli titredi ve hedefi şaştı. Gem bu fırsatı yakalayıp tüfeğini göğsüme doğrulttu. Ama bu sefer donakalmadım. Bu sefer öfkeyle doluydum. Vücudum beynimden önce hareket etti. Silahı Gem'in elinden düşürdüm. Bu ani hareketim Ash'i irkiltmiş olmalıydı çünkü havayı parçalayan bir ses çıkararak ateş etti. Gem ciyaklayarak omzunu tuttu.</span></p>
<p><span class="font7">Kızın kuş bacağından kalın olamayacak kollarından birini yakaladım. &quot;Beni takip et.&quot;</span></p>
<p><span class="font7">Hızla alt kata inerken boş odaları taradık. Mobilyalar devrilmiş, halılara cam kırıkları serpilmiş, yatak çarşafları ise kanla lekelenmişti. Hiçbir yaşam belirtisi yoktu - Imp ya da Gem. Teşhir odasına girdik. Burada da yalnızca hayaletler var gibiydi.</span></p>
<p><span class="font7">&quot;Eve git,&quot; dedim kıza.</span></p>
<p><span class="font7">Gözlerinde yaşlar birikirken başını salladı. &quot;Teşekkür ederim.&quot; Tökezleyerek odadan çıktı.</span></p>
<p><span class="font7">Ash ile yalnız kaldığımızda müziği ve nefeslerimizin sesini dinledik. Elleri titriyordu ve silahı ritmik bir şekilde bacağına çarpıyordu.</span></p>
<p><span class="font7">&quot;Nereye gittiler?&quot; diye sordum sonunda. Kitapta asiler seks işçilerini serbest bırakıp Gemleri dayak yemiş, utanç içinde ve uzun bir süre Imp genelevleri açamayacak hâlde arkalarında bırakmışlardı.</span></p>
<p><span class="font7">&quot;Kolezyuma,&quot; dedi Ash. &quot;Thom bize Gemleri Kolezyum'a götürmemizi söyledi.&quot;</span></p>
<p><span class="font7">Nedenini sormaya uğraşmadım. Cevabı zaten biliyordum. Thorn'un akima bu fikri sokan beceriksiz kelebek bendim. Önceki kelimelerimi hatırlarken, omurgamın dibinde beliren kasılma beni midemi boşaltmakla tehdit etti. </span><span class="font10" style="font-style:italic;">Darağacında dans edip bunun nasıl bir his olduğunu anlamayı fazlasıyla hak ediyorlar.</span></p>
<p><span class="font11">B Ö L Ü M</span></p>
</body>
</html>