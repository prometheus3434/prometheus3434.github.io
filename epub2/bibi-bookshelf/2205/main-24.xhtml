<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font2"> 4 6 </span></h2>
<p><span class="font4">A</span><span class="font7">ğzımda çamur tadıyla, yalnız başına uyandım. Birkaç kâbusun kalıntıları aklımda dolanıyordu. Kanın betonda yayılması, nehir yatağmdaki iki tatlısu incisinin parıltısı, metal kolların suda hareket edişi. Gözkapaklarım titreşirken beyaz, steril bir oda ritmik hareketlerle odağıma girip çıkmaya başladı. Rose'unkine benzer bir hücreydi. Oturmaya çalıştım ama kollarım ağırlığımın altmda büküldü. Hayır, kâbus değil - hatıralardı. Görüntüler gözümün önünde şeffaf ve ruhani bir şekilde, sanki en iyi ipek kumaşlara dokunmuş gibi dalgalanmaya devam etti.</span></p>
<p><span class="font7">Kapı açıldı ve birkaç asker içeriye girdi. Yanıma havlu, sıcak bir içecek, beyaz bir sabahlık ve bir tepsi yiyecek gibi çeşitli şeyler bıraktılar. Odadan çıktıklarında kapının kilidi tekrar yerine oturdu. Yakında Başkan Stoneback ile tanışacaktım. Thom'un bile yanında Noel Baba gibi kaldığı adam. Sığınakta yeğeninin ölümüne şahit olduğum adam. Gözlerimi kapatıp derin ve sakin nefesler aldım.</span></p>
<p><span class="font7">Yemek, Noel yemeği ile doğum günü pastası kadar harika kokuyordu. Dünkü ekmekten beri bir şey yemediğimi fark ettim ve tek bir ekmek kırıntısına dahi dokunamayacak durumda olmam gerektiği hâlde midemdeki sıvı hareketlenmeye başladı.</span></p>
<p><span class="font7">O yüzden tepsinin önünde diz çöktüm ve sanki annemin evine dönmüşüm gibi yiyecekleri ağzıma tıkıştırmaya başladım.</span></p>
<p><span class="font7">Midemde alışık olmadığım bir doluluk hissiyle, hücremde etrafıma bakındım. Köşede ufak bir banyo duruyordu. Temiz, pırıl pırıl ve çiçek kokuluydu. Tökezleyerek oraya yöneldim ve bir süre için yerde oturup fayansların sertliğinde biraz rahatlık bulurken, yemeğin tekrar karşımda belirmesini bekledim. Ama bir süre sonra mide bulantım azaldı. Uyandığımdan beri ilk defa giysilerimin tenime ince bir buz tabakası gibi yapıştığını fark ettim ve titremeden duramıyor olmama, düşüncelerimin birbirine karışmış olmasına ve nefesimin düzensizleşmesine -yani hipotermi başlangıcının tüm belirtilerine- rağmen, soyunacağım o kaçınılmaz ânı olabildiğince geciktirdim. Çünkü sona doğru, hikâyenin bitişine doğru hızla ilerlediğimi biliyordum. Belki eve dönecektim, belki bir direniş başlatacak ve Implere umut getiren o minik çiçek olacaktım ama Ash de benimle birlikte asılacaktı. Eve dönemeyecekti. Sadece ölecekti. Gözlerimin kenarında yaşlar birikti ama eğer hayatta kalmasını sağlamak istiyorsam düzgün düşünmem gerekiyordu. O yüzden kendime kıyafetlerimi çıkarıp kurutma kapsülüne koymayı emrettim.</span></p>
<p><span class="font7">Duşa girdim. Su ilk başta yakıcıydı; sanki yüzlerce ufak demir tenimi dağlıyordu. Ama acı giderek azaldı ve sıcaklığın tenime, 1.emiklerime işleyişini hissettim. Beynim yavaşça tekrar çalışmaya başladı. Kafamın karışıklığını toparlamak için biraz ağırdan aldım. Pusu, sığınak... Alice'in ihaneti.</span></p>
<p><span class="font7">Düşüncelerim ilmeğe ve yerdeki kapakların uçarcasına açılmasına gitti. Ne kadar acıtacağını merak ettim. Ash'in yaşamı vücudundan çekilirken bacaklarmın benimkilerin yanında sallandığını fark edebilecek miydim? Baha'nın haklı olup olmadığını, asılmanın işe yarayıp yaramayacağını bile bilmiyordum. Bir an hayat benden boğularak alınırken, bir sonraki an Co-mic-Con'daki moloz yığınında ya da hastane yatağında uzanıyor olacaktım. Bunların hepsi, şu anda askeri bir sığınıkta duş alıp asılmaya hazırlanırken gözüme inanılmaz görünüyordu.</span></p>
<p><span class="font7">Sorular panikle beraber gittikçe artıp kontrolden çıktı. Katie ve Alice de yanımda uyanacaklar mıydı? Ya Alice, Willow'u bana karşı tekrar doldurursa ne olacaktı? Ya Willow aşkını ilan edip hikâyeyi tamamlamazsa ne olacaktı? Gerçekten ölecek miydim? Katie ve Alice sonsuza kadar bu dünyada mı yaşayacaklardı? Na-te'e ne olacaktı? Benim komik, zeki ve garip kardeşim. O da uyanacak mıydı? Sorular vücudum gerilip çatlama noktasına gelene kadar çoğaldı. Duştan çıkıp bütün yaralarım acıyana kadar kendimi havluyla sildim. İhtiyaç duyduğum bir dikkat dağınıklığıydı.</span></p>
<p><span class="font7">Temiz beyaz sabahlığı giymem gerektiğini biliyordum ama burnumu kırıştırarak tulumumu tekrar üstüme geçirdim. Şehrin pis kokusu üzerine sinmişti ve tenimi çok fena kaşındırıyordu. Ash, Thom, Nate ve bana ait olan kurumuş kanlar ve çamur yüzünden sertleşmişti. Ama kendimi daha güvende hissettiriyordu. Yatağın kenarma iliştim ve gözlerimi beyaz tavana diktim. Üstümde baloncuklarla dolu bir gökyüzü olmasını ve Nate'in yanımda, </span><span class="font10" style="font-style:italic;">Daha fazla baloncuk,</span><span class="font7"> Violet, </span><span class="font10" style="font-style:italic;">daha fazla, lütfen,</span><span class="font7"> diye bağırdığını duymayı dileyerek orada ne kadar oturduğumu bilmiyordum.</span></p>
<p><span class="font7">Başkan'm bana ne söyleyeceğini merak etmeye başladım. Rose ile konuşmasını hatırlıyordum. O kadar küçümseyen bir tavrı vardı ki onu tokatlamak istemiştim. </span><span class="font10" style="font-style:italic;">Bakın şu işe. Nihayet şu meşhur</span><span class="font7"> Rose 7a </span><span class="font10" style="font-style:italic;">tanıştık. Implerin güzel ve korkusuz asisi. Willow Harper'in kalbini çalan ama karşılığında kendininkini kaybeden kız. Lütfen, gelip yanıma otur.</span><span class="font7"> Ama artık senaryoyu unutabilirdim. Nehirden Willow ile değil de Ash ile birlikte çıkarıldığım düşünülürse, böyle bir sahne çok mantıksız olurdu.</span></p>
<p><span class="font7">Sonunda askerler geri döndü. Zambak ve temizlik ürünleri gibi kokan uzun ve steril bir koridorda bana eşlik ettiler. Önünde çok sayıda muhafızın bulunduğu ve Gem bayrağının renklerine boyanmış büyük, tahta bir kapı gördüm. Alışkanlıktan gözlerimi sildim ama gözyaşı yoktu. Vücudumdaki her bir su damlası yok olmuştu. Kısmen eklemlerimin kırılmasını, vücudumun yere devrilip parçalarına ayrılmasını umarak kapıya doğru küçük, titrek adımlar attım.</span></p>
<p><span class="font7">Muhafızlar kapıyı açınca onu gördüm. Kitaptaki adamı. Rose'un düşmanını. Gem Başkanı'nı. Kadife bir koltukta oturmuş, porselen fincanından çayını yudumluyordu.</span></p>
<p><span class="font7">Sahte bir tebessümle, &quot;Bakın şu işe. Nihayet şu meşhur Rosela tanıştık. Implerin güzel ve korkusuz asisi. Willow Harper'ın kalbini çalan ama karşılığında kendininkini kaybeden kız. Lütfen, gelip yanıma otur,&quot; dedi.</span></p>
<p><span class="font7">Dudaklarım aralandı ama kafam konuşamayacak kadar karışmıştı. Bunlar hikâyedeki sözlerdi. Başkan, Rose ile tanıştığında da aynı şeyleri söylemişti. Willow'u nereden biliyordu? Ne yapacağımı, ne söyleyeceğimi bilmiyordum. O yüzden körü körüne hikâyeyi takip ederek, güçlükle repliklerimi söyledim. &quot;Willow. Nerede o?&quot;</span></p>
<p><span class="font7">&quot;Malikâneye döndü. Yaralarmı sarıyor. Merak etme. Onu tekrar göreceksin. Elbette yarınki asılma gösterine o da katılacak.&quot;</span></p>
<p><span class="font7">Başkan hâlâ senaryoyu takip ediyordu. Bir şekilde, Willow'un pusudan kaçmama yardım ettiğini öğrenmişti. Başka ne yapacağımı bilmediğim için bir sonraki repliğe geçtim. &quot;Hayır, lütfen.&quot;</span></p>
<p><span class="font7">Başkan gülümsedi. &quot;Hadi ama, Violet. Repliğine biraz daha enerji katabilirsin.&quot;</span></p>
<p><span class="font7">İlk başta onu yanlış duyduğumu sandım. Yorgunluk, endişe ve uyuşturucunun kalıntıları olmalıydı. &quot;Pardon?&quot;</span></p>
<p><span class="font7">&quot;Ah, özür dilerim. Senaryonun dışına mı çıktım?&quot; Askerlere döndü. &quot;Teğmen, lütfen misafirimize biraz çay ikram edin. Ne de olsa bize katılmak için çok uzun yollardan geldi.&quot;</span></p>
<p><span class="font7">Dünyanın küçüldüğünü hissettim. Orta sehpa, resim çerçeveleri, zambak vazoları, etrafımdaki her şey küçülerek bir dizi bibloya dönüşüyor gibiydi. Teğmen bana biraz çay ikram etti, ben de çay tabağını kucağıma yerleştirdim. Koyu renkli sıvı titremeye başladı. Sonunda, &quot;Ne demek istediğini anlamadım,&quot; dedim.</span></p>
<p><span class="font7">&quot;Bana aptalı oynamana gerek yok, Violet. Sen yeni kahramansın, değil mi? En sevdiğin hikâyenin cesur kadın kahramanı.&quot; Beni tepeden tırnağa inceledi. &quot;Oldukça da ikna edicisin.&quot;</span></p>
<p><span class="font7">Ona ağzım açık bir hâlde bakakaldım.</span></p>
<p><span class="font7">Yine o tuhaf, sahte gülümsemesini takındı. &quot;Yüzü olmayan kadını </span><span class="font10" style="font-style:italic;">ben de</span><span class="font7"> tanıyorum.&quot;</span></p>
<p><span class="font7">&quot;Baba.&quot; Onun ismini söylediğim anda her şey yerine oturdu.</span></p>
<p><span class="font7">Başıyla onayladı. &quot;Mükemmel bir öngörü yeteneği var; nereye gideceğini senden önce biliyor, Violet. Ne psişik güçler ama -beni bile rüyamda ziyaret edebilecek bir köstebektir o. Görünüşü değişik olabilir ama tepeden tırnağa Gem'dir.&quot;</span></p>
<p><span class="font7">Boğazımda karanlık, çirkin bir duygu karmaşası yükseldi. Baba, Gemlere baskının, sığınağın, nehirdeki kaçışın haberini vermişti. Baba bize ihanet etmişti. Baba Nate'i öldürmüştü. Çay fincanım tabakta tıkırdamaya başladı. &quot;Ama kanonda...&quot;</span></p>
<p><span class="font7">&quot;Implerin tarafında mıydı?&quot;</span></p>
<p><span class="font7">&quot;Evet.&quot;</span></p>
<p><span class="font7">&quot;Hâlâ fark etmedin mi? Senin 'kanon' dediğin şey sadece bizim zengin ve detaylı evrenimizi üzerine işlediğimiz bir iskelet, bir çerçeve.&quot;</span></p>
<p><span class="font7">Gözlerimi kocaman açtım. Düşünmek artık gerçekten canımı acıtıyordu, sanki düşünceleri kafamın içinden teker teker sökü-yormuşum gibiydi. &quot;Baba sana </span><span class="font10" style="font-style:italic;">bizim</span><span class="font7"> evrenimizden, kitaptan mı bahsetti?&quot;</span></p>
<p><span class="font7">Başıyla onayladı. &quot;Bunu çok ama çok uzun zamandır biliyorum.&quot;</span></p>
<p><span class="font7">Bütün sorularım genişlemeye başladı. Basınç yüzünden ellerimin arkasında, bileklerimde ve tenimde yırtıkların oluştuğunu neredeyse görebiliyordum. &quot;Ama Baba bunu daha bir hafta önce, benimle kilisede tanıştığında öğrendi.&quot;</span></p>
<p><span class="font7">Başkan kendi kendine kıkırdarken çayını yudumladı. &quot;Sadece aptalı oynadı. Bunu yıllardır biliyordu. </span><span class="font10" style="font-style:italic;">Darağacı Dansı</span><span class="font7"> ilk kez yayımlandığından beri.&quot;</span></p>
<p><span class="font7">&quot;A-anlamıyorum.&quot;</span></p>
<p><span class="font7">&quot;Evet, galiba anlamıyorsun. O küçük maymun beynin hepsini algılamakta zorlanıyor olmalı.&quot; Ayağa kalktı ve zümrüt yeşili perdelerin ardındaki küçük pencereye yürüdü. Bir kordonu çektiğinde perde açıldı. Arkasındaki şey bir pencere değil, bir port-</span></p>
<p><span class="font2">r</span></p>
<p><span class="font7">reydi. Sally King. &quot;Onu hafızamda kaldığı kadarıyla resmettim. Baba bizi bir rüyada tanıştırdı. Kim olduğunu biliyorsundur, elbette?&quot;</span></p>
<p><span class="font7">Başımla onayladım.</span></p>
<p><span class="font7">&quot;Burada durup beni gözetmesini uygun gördüm. Ne de olsa beni o yarattı.&quot; Resme bakarken sesinde alışılmadık bir yumuşaklık vardı. &quot;Onun evreninin, senin evreninin bir şekilde bizimkini yarattığını biliyorum. Baba buna kolektif bilincin gücü diyor.&quot;</span></p>
<p><span class="font7">&quot;Kolektif bilinç mi?&quot;</span></p>
<p><span class="font7">&quot;Evet. Bir grup insan aynı görüşü, aynı fikirleri paylaştığında...&quot;</span></p>
<p><span class="font7">&quot;Hayranlık'tan mı bahsediyorsun?&quot;</span></p>
<p><span class="font7">&quot;Öyle de diyebilirsin. Hatta, hadi öyle diyelim. Hayranlık. Kulağa daha hoş geliyor. Hayranlık'tan yayılan enerji bir şeyleri oluşturdu... gerçek bir şeyleri.&quot; Elini dramatik bir tavırla sallayarak havada bir çember çizdi. &quot;Bunu!&quot;</span></p>
<p><span class="font7">Masaya eğilerek parmağını çayına batırdı. Çayın dumanı hâlâ üzerindeydi ama irkilmedi bile. Parmağının nemiyle sehpa-L ya bir çember çizdi. &quot;Baba sana hikâyelerin birer yaşam döngüsü gibi olduğunu söylemişti. Doğumdan ölüme.&quot;</span></p>
<p><span class="font7">Başımla onaylamaya çalıştım.</span></p>
<p><span class="font7">Donuk bakışlarını gözlerime dikti. &quot;İşte, olan da bu. Hiç bitmeyen bir döngü. Ebediyete kadar süren bir döngü... Öyle olduğunu biliyorum, çünkü içinde tıkılıp kaldım.&quot; Parmağını tekrar çaya batırdı ve halkanın etrafına çizgiler çekerek, çemberi özensiz bir saat kadranına benzetti.</span></p>
<p><span class="font7">Bunlar bana kanalizasyondaki işaretleri ve Nate'in sarı boyaları heyecanla takip ederken yüzünün aydınlanmasını hatırlattı. Göğsümde nefes almamı zorlaştıran bir sancı belirdi. Ama Başkan H lafına devam etti. En üstte duran, on ikiyi gösteren çizgiyi işaret etti. &quot;Döngünün başlangıcı. Burası. Ben ofisimde oturuyorum. Darağacı Dansı'ndaki devedikeni bombası olayının haberini alıyorum. </span><span class="font10" style="font-style:italic;">Bazı asiler mahkûm Impleri serbest bıraktı, endişelenecek bir şey değil, efendim,</span><span class="font7"> diyorlar.&quot; Sonra saat üçü gösteren çizgiye geçti. &quot;Burası. Bana Willow Harper'in kaybolduğunu söylüyorlar. </span><span class="font10" style="font-style:italic;">Asiler işin içinde, endişelenecek bir şey yok, efendim.</span><span class="font7"> Bir arama ekibi oluşturuyoruz.&quot; Parmağını halkanın alt kısmına, altıyı gösteren çizgiye getirdi. &quot;Burası. Rose adlı kaba saba bir asiyi yakalıyorlar.&quot; Parmağı saat dokuzu gösteren çizgiye doğru ilerledi. Sesi gittikçe hızlanarak artıyordu. &quot;Onunla Ofisimde görüşüyorum ve hiçbir pişmanlık emaresi göstermiyor. İpte sallanırken ne kadar tatlı görüneceğini düşünüyorum.&quot; Parmağını ilk çizginin, saat on ikinin yakınma getirdi. &quot;Kaltağın asılmasını izliyorum. Kalabalık dönüp darağacını yerle bir ediyor ve sonra... </span><span class="font10" style="font-style:italic;">Bam.”</span><span class="font7"> Parmağını tekrar döngünün en başına koydu. &quot;Tekrar ofisimdeyim ve sanki yeni olmuş gibi devedikeni bombası haberini duyuyorum.&quot;</span></p>
<p><span class="font7">Parmağını tekrar çaya batırdı ve silikleşen halkayı tazeledi. &quot;İlk başta akıl sağlığımdan şüphe ettim. Ben BaşkanTm, çok baskı altındayım. Bazı ilaçlar aldım ama tekrar aynı döngüden geçtim.&quot; Parmakları hız kazanarak masada daireler çizmeye devam etti. &quot;Kaltakla tanışıyorum, asılmasını izliyorum, darağacı düşüyor, sonra </span><span class="font10" style="font-style:italic;">bam”</span><span class="font7"> Parmağını sehpaya o kadar sertçe bastırdı ki birkaç damla kanın çaya karıştığına yemin edebilirdim. &quot;Ofis. Devedikeni bombası. Kaltak asılıyor. Darağacı düşüyor. </span><span class="font10" style="font-style:italic;">Bam.” </span><span class="font7">Parmağı gittikçe hızlandı ve halka sonunda tamamen kırmızıya döndü. &quot;Ofis. Devedikeni bombası. Kaltak asılıyor. Darağacı düşüyor. </span><span class="font10" style="font-style:italic;">Bam.”</span></p>
<p><span class="font7">Hüsranla çığlık atıp sehpayı devirdi. Yerde seken tahtanın ve kırılan porselenin sesi odayı doldurdu. Donakaldım. Sadece göğsüm hareket ediyor, kesik kesik nefeslerle inip kalkıyordu. Bana dönerken yüzüne o kadar banal bir gülümseme oturttu ki böyle bir öfke patlaması yaşama kabiliyeti olduğuna inanmakta zorluk çektim.</span></p>
<p><span class="font7">Sonra yumuşak ve kısık bir sesle konuştu. &quot;Döngüde kapana kısılıp kaldım ve kaçamıyorum. Bu bir kâbus, Violet.&quot;</span></p>
<p><span class="font7">Başkan ceketini düzeltirken teğmen sessizce masayı değiştirdi. Stoneback takım elbisesinin kolunu düzeltmeden hemen önce, bileğinin iç tarafında ufacık bir işaret olduğunu fark ettim: Ortası boş olan ve ufak bir halkaya benzeyen siyah bir ben.</span></p>
<p><span class="font7">&quot;Yani hikâye her tamamlandığında başa mı sarıyor?&quot;</span></p>
<p><span class="font7">Başıyla onayladı. Umudun hayaletini göğsümde hissettim. Bu his kendimi biraz daha cesur hissetmemi sağladı. Parmağımı yaladım ve kan izini ovalayarak saat on ikiyi gösteren çizgiyi kararttım. &quot;Peki, hikâye başa sardığında, ölen insanlara ne oluyor?&quot;</span></p>
<p><span class="font7">&quot;Yeniden doğuyorlar.&quot;</span></p>
<p><span class="font7">Ağzımdan titrek bir kahkaha kaçtı. Ash ve Matthew tekrar doğacaktı. Umudum birden büyüyerek elle tutulabilir, sıcak bir şey gibi içimden taştı. &quot;Ya kardeşim?&quot;</span></p>
<p><span class="font7">Parmağını benimkinin üzerine koyarak bana doğru kaydırdı. Onun kanıyla karışmış tükürüğüm sehpada ince bir çizgi oluşturdu. &quot;Senin evrenin döngüsel değil. Doğrusal. Eğer erkek kardeşin bu gerçeklikte, </span><span class="font10" style="font-style:italic;">Darağacı Dansı'nda</span><span class="font7"> ölürse ne bu evrende ne de seninkinde tekrar doğabilir.&quot;</span></p>
<p><span class="font7">Kederden oluşan bir kelepçe boğazımı düğümledi.</span></p>
<p><span class="font7">Parmağını benimkinin üzerinden kaldırarak, dik ve resmî bir duruşla tekrar yerine oturdu. &quot;Sanırım dünyamdaki herkes mutlu bir cehalet içindeyken benim bu döngüyü nereden bildiğimi merak ediyorsun?&quot;</span></p>
<p><span class="font7">Sadece Nate'i, parıldayan gözlerini, muzip sırıtışını düşünüyordum ama yine de başımı salladım.</span></p>
<p><span class="font7">&quot;Bazı Gemler fazla gelişmişlerdir. Çok sevdiğin yaşlı medyum gibi. O psişik yeteneklere sahip olurken, birkaçımız da gelişmiş hafızalara sahip olduk. En iyi bilimciler, en iyi mühendisler, en popüler politikacılar. Yankılarını, yansımaları, her şeyi, her kahrolası döngüyü hatırlıyoruz. Ve bundan fazlasıyla bıktık. Hayatın devam etmesi, gelişmesi gerekiyor.&quot; Hüzünlü bir şekilde kandan halkaya baktı. &quot;Ama biz hikâyeyi değiştiremiyoruz. Kahrolası tek bir şey bile yapamıyoruz çünkü döngünün bozulmasının doğuracağı sonuçlar çok kötü olabilir. Bu riski göze alamayız.&quot;</span></p>
<p><span class="font7">Parmaklarımı sanki beynime ulaşıp bütün bu bilgilerimi düzene sokabilirmişim gibi kafama bastırdım. &quot;Ama sizi Hayranlık yarattıysa, nasıl bir çocukluğa, bir geçmişe sahip olabiliyorsunuz? Bu hiç mantıklı değil. Varlığınız sadece hikâyenin başında oluşuyor.&quot;</span></p>
<p><span class="font7">&quot;Boyutlarası kuantum rezonansında bir sürü paradoks vardır ki maymun beyninin bunları anlamasını beklemiyorum. Belki bir benzetmenin yardımı dokunur. Al sana başka bir kalıcı döngü: tavuk ve yumurta.&quot;</span></p>
<p><span class="font7">&quot;Hangisi önce gelir?&quot; diye fısıldadım. Baba da aynı benzetmeyi kullanmıştı. O zaman bile benimle oyun oynuyordu.</span></p>
<p><span class="font7">&quot;Evet. Aferin. Sana bir muz getireceğim. Hayranlık mı bizi yarattı yoksa biz mi Hayranlık'ı yarattık? Kitap mı bizi yarattı yoksa biz mi kitabı yarattık? Bir önemi yok. Çözümlenemez bir soru. İkisi de doğru. Evrenlerimiz birlikte yaşıyorlar. Gemlerin çocuklukları var, bir tarihimiz var. Hatta tarihimizin bir kısmı sizin evreninizle ortak. Ama zaman bizim evrenimizde farklı akıyor.&quot;</span></p>
<p><span class="font7">&quot;Anlamıyorum.&quot; Kendimi aptal gibi hissediyordum. Keşke Nate burada olsaydı; Sheldon Cooper nanesini yapar ve adamın dediklerini anlardı. Kaybını yoğun bir şekilde, eskiden kalbimin bulunduğu oyukta hissediyordum.</span></p>
<p><span class="font7">&quot;Hayır, anladığını sanmıyorum.&quot;</span></p>
<p><span class="font7">Gözyaşlarımı yuttum ve nefeslerimi yavaşlatmaya çalıştım.</span></p>
<p><span class="font7">Sonunda, &quot;O zaman ben neden buradayım?&quot; diye sordum.</span></p>
<p><span class="font7">&quot;Genetik olarak üstün ırk olmanın olayı budur. Yeterli zamanımız varsa çoğu problemi çözebiliriz. Evrenlerimiz arasındaki katmanda bir çatlak oluşturmanın yolunu bulduk. Ona ulaşmanın bir yolunu.&quot; Sally King'in portresini işaret etti.</span></p>
<p><span class="font7">&quot;Ama... Sally King öldü.&quot;</span></p>
<p><span class="font7">&quot;Şu anda ölü. Ama bir zamanlar değildi. Nasıl öldüğünü hatırlıyor musun?&quot;</span></p>
<p><span class="font1">&quot;Kendini öldürdü.&quot;</span></p>
<p><span class="font1">&quot;Kafasındaki sesler yüzünden mi?&quot; Uzun ve zarif parmağıyla şakağına dokundu. &quot;Bazen deliler gerçekten deli değildir.&quot;</span></p>
<p><span class="font1">&quot;O sesler sana mı aitti?&quot;</span></p>
<p><span class="font7">Başıyla onayladı. &quot;Bayan King'i bir devam kitabı yazması ve döngüyü kırması konusunda ikna etmeye çalıştım.&quot;</span></p>
<p><span class="font7">Sally'nin yüzüne baktım. Kocaman gözlüklerinin ardında hüzün vardı. &quot;Onu sen mi öldürdün?&quot; Bu adama karşı içimde çok büyük bir öfke ve nefret hissediyordum. Sally, Nate, Matthew ve öldürdüğü onca Impler için. Konuşmaktan kaçınmak için fincanımı dudaklarıma götürdüm. Bağıracağımdan, çığlık atacağımdan veya lanet okuyacağımdan korkuyordum.</span></p>
<p><span class="font7">&quot;Bilerek yapmadım. O bizim tek umudumuzdu. Problem şu ki, </span><span class="font10" style="font-style:italic;">Darağacı Dansı'nm</span><span class="font7"> ikinci kitabına başladığında, onunla sanatsal açıdan farklı görüşlere ayrıldık.&quot; Kendi kendine gülümsedi. &quot;Implerin galip gelmesini istiyordu. Bense bunu istemiyordum. Korkarım ki onu biraz fazla zorladım.&quot;</span></p>
<p><span class="font7">&quot;Implerin geleceğini korurken mi öldü?&quot; Tekrar pelikanı, kendi kanıyla yavrularına hayat verişini hatırladım ve dudaklarıma kısacık bir tebessüm dokundu.</span></p>
<p><span class="font7">Beni duymazdan geldi. &quot;Ama sonra yeni bir umut belirdi. Yükselen bir hayran kurgusu yazarı.&quot;</span></p>
<p><span class="font7">Aklımda net bir resim belirdi. Sanki iki ayrı tomurcuğa ayrılan, birbirine geçmiş iki dal gibi üst üste sarılmış esmer bacaklar. Uyuyan âşıklar -iki tomurcuk- neredeyse kalp şeklini almışlardı. Kolyeme uzandım ama sonra onu kırdığımı hatırladım. En iyi arkadaşım, hayran kurgusu yazarı, bir Gem'e âşık olan güzel Imp. İsmini söylemek neredeyse canımı yakıyordu. &quot;Alice.&quot;</span></p>
<p><span class="font7">Başkan, başıyla onayladı. &quot;Anime Alice. Onun sayesinde yeni bir Hayranlık büyüdü ve bu sonsuz döngünün ardında yeni bir hikâye vaadi oluşturdu. Bu yeni Hayranlık'ın varlığını hissedebiliyorduk. Hikâyede yeni olayların belirmesi, arada sırada olan bozukluklar gibi ufak değişimleri fark etmeye başladık. Maalesef, geleceğimizi değiştirip döngüyü bozacak kadar dramatik bir değişim olmadı. Ama bu Alice'in dünyanıza geri dönüp tamamen yeni bir okuyucu kitlesine ulaşacak bir devam kitabı yazdığını hayal et. Bu döngüyü kıracak güçte bir Hayranlık'a sahip olurduk. Geleceğimiz olurdu.&quot;</span></p>
<p><span class="font7">&quot;Başka bir kitabınız, başka bir döngünüz olurdu.&quot;</span></p>
<p><span class="font7">Ellerini uzun süre yavaşça çırptı. &quot;Fıstık kapmak için işaretler yapıp türlü numaralar çevirebilen zeki maymunlardan biri olmalısın. Hayır. Yeni bir olanağa sahip olurduk. Özgür kaldığımızda neler olacağını kim bilebilir. Sizin şu A artı B eşittir C mantığınız bayağı antika.&quot;</span></p>
<p><span class="font7">Kaşlarımın çatıklığını hissettim. Bacaklarım titremeye devam ederken porselenin tıkırtısını duydum. &quot;O zaman </span><span class="font10" style="font-style:italic;">ben</span><span class="font7"> neden buradayım?&quot;</span></p>
<p><span class="font7">&quot;Sally King öldüğünde hatamızın farkına vardım. Sally elbette ki Implerin yanındaydı. O bir Imp'ti, sizin evreninizdeki herkes gibi. Ona Gemlerin tarafında olması gerektiğini söylemek işe yaramamıştı. Alice'in Gem gibi yaşamasına, Gem olmasına, Implerin gerçekte nasıl hayvanlar olduklarını öğrenmesine ihtiyacımız vardı. O yüzden şimdi sizin dünyanıza dönüp ikinci kitabımızı yazarken, buradaki ufak macerasını hatırlamayacak ama tepeden tırnağa bir Gem yanlısı olacak. Gemlerin yaşamaktan hoşlanacağı bir gelecek yaratacak.&quot;</span></p>
<p><span class="font7">Midem bulanmaya başladı. &quot;Sen miydin? Bizi Comic-Con'dan buraya sen mi getirdin?&quot; Porselen sesi gittikçe arttı ve fincanm devrilmesiyle birlikte aniden durdu. Sıcak sıvı bacaklarımı ıslattı ama acıyı algılamakta güçlük çektim.</span></p>
<p><span class="font7">Başkan sadece kahkaha attı. &quot;Evet. Daha önce de söylediğim gibi, çok zeki bilimcilerimiz var. Eğer istersen onlardan birini buraya getirebilirim. Evrenler arası tünel oluşturmanın kuantum fiziğini sana açıklayacaktır ama ilkel beyninin patlamasından endişeleniyorum. Şu anda en sevdiğim takım elbisemi giyiyorum.&quot;</span></p>
<p><span class="font7">Yerde kırılmış duran fincanıma baktım. Kusursuzca ikiye ayrılmıştı. &quot;Alice'in bundan haberi var mı?&quot;</span></p>
<p><span class="font7">&quot;Hayır. Alice hiçbir şey bilmiyor. Alice'e sorarsan sadece Gemlerle hoşça vakit geçiriyor. Hâlâ sen hikâyeyi tamamlamadığın sürece burada yaşamaya devam edebileceğini sanıyor. Eğer gerçeği öğrenseydi... kendini kullanılmış hissederdi.&quot;</span></p>
<p><span class="font7">&quot;Peki, beni neden getirdin? Ya da Katie'yi?&quot; İsmini söylemeden önce yutkunmak zorunda kaldım. &quot;Nate'i?&quot;</span></p>
<p><span class="font7">&quot;Aslında sadece Alice'i getirmeye niyetlenmiştim. Ama işler planladığımız gibi gitmedi. Hepiniz buraya geldiğinizde ise işler ilginçleşti. Baba beni durumdan haberdar ediyordu.&quot;</span></p>
<p><span class="font7">&quot;Rose'un ölmemesi mi gerekiyordu?&quot;</span></p>
<p><span class="font7">Fincanımı yerden alıp iki yarısını bir bütün olacak şekilde birleştirdi. &quot;O gün ölmemesi gerekiyordu, hayır. Yarın Darağacı Dansı'nda asılması, bir devrim başlatması ve döngüsünü tamamlayıp Alice'i evine göndermesi gerekiyordu.&quot; Normalde küçümsemeyle dolu olan bakışlarında bir gurur parıltısı belirdi. &quot;İtiraf etmeliyim ki, Violet, bir dublör olarak beklentilerimin üstüne çıktın. Baba böyle olacağını söylemişti.&quot;</span></p>
<p><span class="font7">&quot;Yani Rose'un yerine ben asılacağım.&quot;</span></p>
<p><span class="font7">Sırıttı. Dişleri bana çocukken sevdiğim köpükten şekerleri hatırlattı. &quot;Bu doğru. İçine düştüğün sıkıntılı duruma bak. Kendini en çok korktuğun yerde, celladın ilmeğinde bulacaksın. Merak etme, bütün kadın kahramanlar kendilerini ikilemde bulur. Bu her zaman hikâyenin gerilimini artırır.&quot;</span></p>
<p><span class="font7">Kâğıt bebek zincirlerini, bedenimi yoklayan elleri, Kopyaları, yarımay şeklindeki tırpanı, Et Ev'indeki Impleri hatırladım. Nate'in betonda ölü yatan vücudunu. Öylesine bir öfke hissettim ki. Sonra annemi, babamı, Malteser çikolatasını, Netflix'i, A sınıfını, birinin evinde yatıya kalmayı düşündüm. Başkan haklıydı; ikilemde kalmıştım ama hangisinde olduğumu yanlış öngörmüştü.</span></p>
<p><span class="font7">&quot;Yapmayacağım,&quot; diye tısladım.</span></p>
<p><span class="font7">&quot;Pardon?&quot;</span></p>
<p><span class="font7">&quot;Yapmayacağım. İşbirliği yapmayacağım. Willow yarın Darağacı Dansı'nda bana olan aşkını ilan ettiğinde ondan nefret ettiğimi, onu kullandığımı haykıracağım. Hikâyeyi tamamlamayacağım. Sonra da Alice eve dönüp Gem yanlısı ikinci kitabı yazamayacak. Gemler hiçbir zaman kazanamayacak.&quot;</span></p>
<p><span class="font7">&quot;Ne kadar da ilginç. Alice kendini Gemlerle bir tutarken, sen kendini Implerle bir tutuyorsun.&quot;</span></p>
<p><span class="font7">&quot;Ben zaten bir Imp'im.&quot;</span></p>
<p><span class="font7">Dudağını büktü. &quot;Daha önce de söylediğim gibi, döngünün tamamlanmamasının öngöremeyeceğim bazı sonuçları var. Ortaya kötü bir sonuç çıkabilir. Senin kendi dünyana geçmeyi başaramaman bir yana, aynı zamanda bu evren de yok olabilir.&quot;</span></p>
<p><span class="font7">&quot;Belki de bu riski göze alıyorumdur.&quot;</span></p>
<p><span class="font7">&quot;Yok oluştan bahsediyoruz, Violet. Sen yok olacaksın, lağım maymunu erkek arkadaşın ve sevdiğin onca insan yok olacak. Kendi hayatınla kumar oynayabilirsin ama onların hayatlarıyla kumar oynayacağından cidden şüpheliyim.&quot;</span></p>
<p><span class="font7">Beni suçüstü yakalamıştı. O da, ben de bunu biliyorduk. Gururu kırılmış, yenilgiye uğramış bir hâlde başımı iki yana salladım.</span></p>
<p><span class="font7">&quot;O zaman Willow Harper Darağacı Dansı'nda öne çıkıp,&quot; sandalyesinden fırlayıp elini kalbine götürerek melodramatik bir poza girdi, &quot;'Seni seviyorum, Rose,' dediğinde ne diyeceksin?&quot;</span></p>
<p><span class="font7">&quot;Ben de seni seviyorum.&quot;</span></p>
<p><span class="font7">&quot;Gemler darağacını yıkacak, devrim başlayacak, hikâye sonlanacak ve sen de evine gidebileceksin.&quot; Bana yukarıdan bakarken sahte suratında alaycı bir gülüş belirdi. &quot;Aferin, küçük maymun.&quot;</span></p>
<p><span class="font11">B Ö L Ü M</span></p>
</body>
</html>