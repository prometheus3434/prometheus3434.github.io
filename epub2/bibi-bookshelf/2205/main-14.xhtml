<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font2"> 20 </span></h2>
<p><span class="font4">I</span><span class="font7">mp kulübelerine tadım kaçmış ve en büyük korkularım onaylanmış şekilde döndüm - erkekler konusunda tam bir umutsuz vakaydım. Bir senaryonun içinde de olsam, görünüşüm konusunda yakışıklı ekürimden yardım da almış olsam, erkekler konusunda umutsuz vakaydım.</span></p>
<p><span class="font7">Nate yüzüme bir bakış attı. &quot;Seni öpmedi, değil mi?&quot;</span></p>
<p><span class="font7">Başımı iki yana salladım.</span></p>
<p><span class="font7">&quot;Neden?&quot; dedi. &quot;Ağzının suları akmadı veya osurup burnunu karıştırmadın, değil mi? Çünkü o konuda seni uyarmıştım.&quot;</span></p>
<p><span class="font7">Sırf sakin kalamadım diye senaryo dışına çıkıp çok şeyi riske ettiğimi söyleyemedim. Çok utanıyordum, çok mahcup durumdaydım. Onun yerine ranzama çöktüm. &quot;Sanırım beni Rose kadar çekici bulmadı.&quot;</span></p>
<p><span class="font7">Nate avucuyla alnına vurdu. &quot;Violet, bugün pazartesi. Willow'un perşembe akşamı sana sonsuz aşkını açıklayıp seni şehre kadar takip etmesi lazım. Üç gününüz daha var. Eğer onu kendine âşık edemezsen burada... Impler olarak, Implerin sazlıklardan bile daha değersiz görüldüğü bir dünyada tıkılıp kalacağız. Bunu biliyorsun, değil mi?&quot;</span></p>
<p><span class="font7">&quot;Biliyorum,&quot; diye tersledim. Eğer Willow'u kendime âşık edemezsem burada sıkışıp kalacaktık. Eğer Willow'u kendime âşık etmezsem, darağacında asılacaktım. Sanırım ağlamak üzereydim. &quot;Daha fazla üstüme gelme, tamam mı? Zaten çatlayacak gibi hissediyorum.&quot; Birden Katie'nin aklı başında sözlerini duymayı, nazik Liverpool aksanıyla bana her şeyin yolunda olduğunu söylemesini diledim.</span></p>
<p><span class="font7">Nate yanımda oturdu. &quot;Ama Willow sana danstan bahsetti, değil mi?&quot;</span></p>
<p><span class="font7">&quot;Evet. Ben de ona dans ayakkabıları hakkmdaki aptal repliği söyledim.&quot;</span></p>
<p><span class="font7">&quot;Tamam, o zaman işler tekrar rayına oturacak.&quot; Nate yine sanki büyük kardeş oymuş gibi gülümsedi. &quot;Üzülme, ablacığım. Zaten çok bayağı bir öpüşme sahnesiydi. Ahırların arkasında filan. Hadi ama, kendine gel.&quot;</span></p>
<p><span class="font7">Ash o anda Imp kulübesine girdi. Yorgun görünüyordu. Gözlerinin mavisi solmuş ve teni grileşmiş gibiydi. Ama beni gördüğünde yorgunluğu birden kayboldu ve yüzünde kocaman bir gülümseme belirdi. &quot;Zorlu bir gece mesaisine daha hazır mısın?&quot; diye sordu.</span></p>
<p><span class="font7">Ayaklarımı ranzamdan sallandırarak yere saman yağdırdım. &quot;Daima.&quot;</span></p>
<p><span class="font7">&quot;Ben de geleceğim,&quot; dedi Nate.</span></p>
<p><span class="font7">Ash'in yüzündeki gülümseme silinmedi ama sesindeki sertlik bu konuda tartışmayacağım belli ediyordu. &quot;Üzgünüm, dostum. Bu iki kişilik bir iş.&quot;</span></p>
<p><span class="font7">&quot;Evet, eminim öyledir,&quot; dedi Nate.</span></p>
<p><span class="font7">Ranzadan inerken yanlışlıkla-ama-bilerek Nate'e botumla çelme taktım.</span></p>
<p><span class="font7">Ash ile gece dışarı çıkmak bana çok iyi geliyordu. Kitapta Rose ve Ash birkaç geceyi arazide beraber çalışarak geçirmişlerdi. Ama sahnelerin çoğu kitapta üstü kapalı olarak anlatılmıştı. Filmdeyse buna hiç yer verilmemişti. Yani istesem de izleyebileceğim bir replik yoktu. Bu düşünce beni şaşırtıcı derecede rahatlatıyordu. Doğru şeyi yapmak veya doğru şekilde durmak zorunda değildim.</span></p>
<p><span class="font7">Kulübenin arkasından çimenliklere doğru yol aldık. Polenin ağır kokusu olmadan hava daha hafif ve temiz geliyordu.</span></p>
<p><span class="font7">&quot;Neden arazide kalmıyorsun?&quot; diye sordum. &quot;Neden geri kalanımız gibi kulübede uyumuyorsun? Neden her gün şehre dönüyorsun?&quot; Willow'un Imp otobüsüne koca, eski şey dediğini hatırlayarak yüzümü buruşturdum.</span></p>
<p><span class="font7">&quot;Orası benim evim.&quot; Yerdeki bir çam kozalağını tekmeleyerek yolundan uzaklaştırdı ve kozalak taş duvara vurup geri sekti.</span></p>
<p><span class="font7">&quot;Ama çok pis ve kirli bir yer.&quot;</span></p>
<p><span class="font7">&quot;Evet ama buna alışığım. Ailem orada yaşıyor.&quot;</span></p>
<p><span class="font10" style="font-style:italic;">Ev gibisi yoktur.</span><span class="font7"> Karnımda bir sızı hissettim. &quot;Sınırı geçmekte hiç sorun yaşadm mı?&quot;</span></p>
<p><span class="font7">Omuz silkti. &quot;Evet. Bir keresinde annem için birkaç malzeme aşırmaya çalıştım ve muhafızlar onları buldu.&quot;</span></p>
<p><span class="font7">Ayın altında neredeyse gümüş gibi görünen yüzünü inceledim. &quot;Ne oldu?&quot;</span></p>
<p><span class="font7">&quot;Erzakları alıp beni bayıltana kadar dövdüler.&quot;</span></p>
<p><span class="font7">Dizlerim kilitlenir gibi oldu. Ona döndüm. &quot;Bir şey oldu mu?&quot;</span></p>
<p><span class="font7">Sanki sakinleştirilmeye ihtiyacı olan benmişim gibi, kolumun üst tarafını okşadı. &quot;Evet. Şansa bayılmıştım. Beni vurmakla uğraşmadılar ve uyanınca bir şekilde eve kadar sürünmeyi başardım.&quot;</span></p>
<p><span class="font7">&quot;Bu çok korkunç.&quot; İçimde kabaran öfkenin dalgalar hâlinde yayıldığını hissettim.</span></p>
<p><span class="font7">&quot;Gemler böyle işte.&quot;</span></p>
<p><span class="font7">Tekrar Willow'u, mükemmel dudağının o nefret uyandıran sözlerle kıvrılışını düşündüm. </span><span class="font10" style="font-style:italic;">İşler her zaman böyle yürüyordu. </span><span class="font7">Onu ahırm arkasında öpmeye çalıştığım için kendimi çok suçlu hissetmeye başladım.</span></p>
<p><span class="font7">&quot;Ya sen?&quot; diye sordu Ash.</span></p>
<p><span class="font7">&quot;Evet. Yani neredeyse ama bir Symp araya girdi.&quot; Yanaklarımın kızardığını hissettim ve kollarımı göğsümde birleştirdim.</span></p>
<p><span class="font7">&quot;Üzüldüm,&quot; dedi.</span></p>
<p><span class="font7">&quot;Teşekkürler. Şu malzemeler neydi?&quot;</span></p>
<p><span class="font7">&quot;Basit şeyler. Antiseptik, bandajlar. Annemin ihtiyaç duyacağı şeyler.&quot;</span></p>
<p><span class="font7">&quot;Ona hiç yardımcı oluyor musun?&quot; diye sordum.</span></p>
<p><span class="font7">&quot;Bebek doğurtma konusunda mı?&quot;</span></p>
<p><span class="font7">Başımla onayladım. Bebek doğurtmak. Bunu çok basit ve temiz bir şeymiş gibi söylemişti; sanki postacı kapıda beliriyor ve kafasında bir posta pulu olan bebeği içeri uzatıyordu. Ama gerçekte ellerinde ilaç, antiseptik veya araç gereç yoktu. Korkunç bir şey olduğuna emindim.</span></p>
<p><span class="font7">&quot;Evet, bazen yardımcı oluyorum. Çoğunlukla ona ıslak bez verip dağınıklığı temizliyorum. Tipik angarya işler.&quot;</span></p>
<p><span class="font7">&quot;Oldukça korkutucu şeyler görmüş olmalısın.&quot;</span></p>
<p><span class="font7">Gülümsedi. &quot;Sana ismimin nereden geldiğini anlattım mı?&quot;</span></p>
<p><span class="font7">Başımı iki yana salladım. King'in yazmadığı bir özgeçmiş daha. Ama bu özgeçmiş bana bir hikâye değil de gerçekmiş gibi geliyordu. Öğrenmeye can attığım bir şey.</span></p>
<p><span class="font7">Sanki anımsamaya çalışırmış gibi aya baktı. &quot;Annem beni doğururken saatlerce acı çekmiş. Ebe, yani diğer sokaktaki yaşlı kadın, eski çocuk tekerlemelerini söyleyerek annemi sakinleştirmiş. &quot;Devedikeni sayma şarkısını biliyor musun?&quot;</span></p>
<p><span class="font7">&quot;Hayır.&quot;</span></p>
<p><span class="font7">&quot;Cidden mi? Çocukken hiç bunu söyleyip seksek oynamadın mı?&quot;</span></p>
<p><span class="font7">&quot;Asla.&quot;</span></p>
<p><span class="font7">Tekerlemeye başladı.</span></p>
<h3><a id="bookmark1"></a><span class="font10" style="font-style:italic;">“Devedikeni™ say, bir, iki, üç</span></h3>
<h3><a id="bookmark2"></a><span class="font10" style="font-style:italic;">Yakında bütün Impler özgür kalacak.</span></h3>
<h3><a id="bookmark3"></a><span class="font10" style="font-style:italic;">Devedikenini say, dört, beş, altı,</span></h3>
<h3><a id="bookmark4"></a><span class="font10" style="font-style:italic;">Çıkar silahlarını, taşlarını, sopalarını çıkar</span></h3>
<h3><a id="bookmark5"></a><span class="font10" style="font-style:italic;">Dişbudaklar yeşilden kırmızıya döndü,</span></h3>
<h3><a id="bookmark6"></a><span class="font10" style="font-style:italic;">Bahar geçti, yaz öldü.&quot;</span></h3>
<p><span class="font7">Biraz utanmış görünüyordu. &quot;Neyse, kordonum boynuma dolandığı için nefes alamayarak dünyaya gelmişim. Annem öldüğümü düşünmüş ama ebe kordonu çözerek sırtıma vurmuş. Bu süre boyunca sürekli şarkı söylemiş. Annem tam da </span><span class="font10" style="font-style:italic;">dişbudak' </span><span class="font7">kelimesini duyduğu anda ilk nefesimi aldığıma yemin ediyor. Zaten bu yüzden ebe olmaya ve öldüğünde yaşlı kadının yerini almaya karar verdi.&quot;</span></p>
<p><span class="font7">Bu hikâye gözlerimin dolmasına neden oldu. Ash'in nefes almamaya ne kadar yaklaştığını, yaşlı kadın ile annesinin nasıl da hayatlarını iyilikten başka hiçbir sebep olmadan Imp kadınlarına ve bebeklerine adadıklarını düşündüm.</span></p>
<p><span class="font7">Ash dişleri karanlıkta parıldayarak sırttı. &quot;Farklı bir kelimede nefes almadığım iyi olmuş, değil mi? Yoksa Dört gibi saçma bir isme sahip olabilirdim.&quot;</span></p>
<p><span class="font7">Keşke Nate burada olsaydı. İyi bir kahkaha patlatırdı.</span></p>
<p><span class="font7">Duvarın sonundan köşeyi dönüp kocaman bir sebze bostanı-na yaklaştık. Bir sürü yükseltilmiş toprak ve evdeki oturma odamızdan bile büyük olan dev bir meyve kafesi vardı.</span></p>
<p><span class="font7">&quot;O zaman akşamları köle, gündüzleri ise ebesin? Ne zaman uyuyorsun?&quot; diye sordum.</span></p>
<p><span class="font7">Kahkaha attı. &quot;Geceleri köle, gündüzleri ayakçıyım ve uyumuyorum. Asla uyumam. Hadi, bugün kuşüzümü görevinde-sin.&quot; Kafesin metal çerçevesine yaslanmış tahta sepetleri gösterdi.</span></p>
<p><span class="font7">Beraber çalışamayacağımız için biraz hayal kırıklığına uğramadan edemedim.</span></p>
<p><span class="font7">Birkaç saat boyunca meyve topladıktan sonra bacaklarım çömelmekten sızlamaya başladı. Parmaklarım tutulmuş ve gözlerim yanmaya başlamıştı. Gerçekten güneşi özlemiştim. Ash'in bana verdiği meşaleye rağmen karanlıkta meyveleri görmek çok zordu. Bu işe dair tek iyi şey, kuşüzümlerinin ağzımda patlarken bıraktıkları ekşi tattı. Elma ve bayat ekmek yemekten bıkmıştım.</span></p>
<p><span class="font7">Ash meyve sepetini el arabasına götürmeme yardım ederken sırıttı. &quot;Hadi ama, itiraf et, kaç tane yedin?&quot;</span></p>
<p><span class="font7">* (İng.) Ash tree, </span><span class="font10" style="font-style:italic;">-çn</span></p>
<p><span class="font7">Kahkaha attım. &quot;Büyük ihtimalle topladığımdan çok daha fazla.&quot; Ona lekeli parmaklarımla bir sap kuşüzümü uzattım. &quot;Bir dene, güzeller.&quot;</span></p>
<p><span class="font7">&quot;Hayır. Korkunç küçük şeyler. Ben neden bezelye görevini seçtim sanıyorsun?&quot;</span></p>
<p><span class="font7">El arabasını kafesin arkasına park edip onu takip etmemi işaret etti. Çitin üzerine çıktık. Camı olmayan, kocaman bir kedi kapısını andıran kare bir kapıya sahip, bahçe kulübesi boyutundaki tahta barakayı ilk defa gördüm.</span></p>
<p><span class="font7">&quot;Orada ne var?&quot; diye sordum.</span></p>
<p><span class="font7">&quot;Hadi gidip öğrenelim.&quot; Elleri ve ayakları üzerinde çömele-rek kedi kapışma yaklaştı.</span></p>
<p><span class="font7">Peşinden takip ederken ne kadar aptalca görünüyor olduğumuza güldüm. &quot;Ash? Ne yapıyoruz?&quot;</span></p>
<p><span class="font7">&quot;Düzgün bir yiyecek istiyor musun?&quot;</span></p>
<p><span class="font7">&quot;Her zaman.&quot;</span></p>
<p><span class="font7">&quot;O zaman kahvaltıyı biraz erken yapacağız.&quot;</span></p>
<p><span class="font7">Kapıdan sürünerek geçmeye başladı ve sonunda ayaklan gözden kayboldu. Yaktığı kibritin yumuşak cızırtısını duydum ve ışığın kapıdaki açıklıklardan hafifçe sızdığım gördüm. Geçebilmem için kapıyı açtı; fener ışığı altında yüzü yumuşak ve kehribar renginde görünüyordu. Gövdemi açıklıktan içeri sokarken kafamı onun koltukaltına çarptım. Kahkaha atmaya başladım.</span></p>
<p><span class="font7">&quot;Şşşt.&quot; Ash uyuyan tavukları işaret etti. Yukarıya tünemişlerdi ve kabarık tüyleri parıldarken çok huzurlu görünüyorlardı.</span></p>
<p><span class="font7">Kümese girmeye çalışırken ellerim ve dizlerimle gübreleri ezmiştim. Kreozot ve sıcak tüylü vücutların kokusu bir sebepten dolayı kendimi güvende hissetmemi sağlamıştı. Bacaklarımı vücudumun altına çekmeye çalıştım ama kollarım ağırlığıma dayanamayıp çözülünce samanların üzerine yüz üstü düştüm. Ash kahkahalarla kontrolsüzce sarsılırken ayağa kalkmama yardım etti. Yanakları al al olmuştu ve çok hoş gözüküyordu.</span></p>
<p><span class="font7">Ağzıma yapışan samanı üflerken, &quot;Siktir git,&quot; diye fısıldadım.</span></p>
<p><span class="font7">Saçıma takılan bir samanı aldı. &quot;Kahvaltın bekliyor.&quot;</span></p>
<p><span class="font7">&quot;Yakalanmaz mıyız?&quot;</span></p>
<p><span class="font7">&quot;Pek sanmam. Gemler malikâneden bu kadar uzakta dolaşmazlar.&quot;</span></p>
<p><span class="font7">Kâğıt tutucular gibi pürüzsüz ve sıcacık yumurtaları hızlıca toplamaya başladım. Onları Ash'e uzatıyordum ve o da hepsini kümesin dışına bırakıyordu. Yeterince yumurta aldığında bana dönüp başıyla durmamı işaret etti. Tam dışarıya çıkmak üzereydi ki midem guruldadı.</span></p>
<p><span class="font7">Parmağını dudaklarının üzerine yerleştirdi ve ayağa kalkıp bana baktı. &quot;Onları uyandırmaman çok önemli,&quot; diye fısıldadı.</span></p>
<p><span class="font7">&quot;Neden?&quot; diye sessizce cevapladım.</span></p>
<p><span class="font7">&quot;Çünkü onları uyandırırsan başına işte bu gelir.&quot; Hiç uyarmadan sırtını gererek kollarını birer kanat gibi açtı ve çenesini öne çıkardı. O kadar yüksek sesli bir horoz ötüşü çıkardı ki bütün arazidekileri ayağa kaldıracağından endişelendim. Tavuklar bağırıp göğüslerini birbirlerine vurarak kanat çırpmaya başladılar. Çığlıklar ve kahkahalar eşliğinde yüzümü ellerimle örttüm.</span></p>
<p><span class="font7">Ama Ash kollarımı iki yana indirip sıkıca tutarak bağırdı. &quot;Bunu sakın kaçırma, Violet.&quot;</span></p>
<p><span class="font7">Etrafımız kanatlar ve tüylerle sarılmış bir hâlde öylece durduk. Bu karmakarışık, darmadağm ortamda kendi kendime, </span><span class="font10" style="font-style:italic;">İşte bu güzel bir öpüşme sahnesi olurdu,</span><span class="font7"> diye düşündüm.</span></p>
<p><span class="font11">B O L II M</span></p>
</body>
</html>