<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font4">12</span></h2>
<p><span class="font4">F</span><span class="font7">ilmde gördüğüm bu taştan yapılmış, dar ve aşağı meyleden koridoru tanıyordum. Bizi kilisenin daha derinlerine götürüyordu. Thom kubbeli tavana çarpmamak için katasım hafifçe eğerek önden ilerliyordu. Rose da tam olarak bu koridorda yürümüştü ama benim aksime, tahta kapıların ardında onu neyin beklediğine dair hiçbir fikri yoktu. Yüzü olmayan, görülemeyen şeyleri gören biri. Bazen cehalet gerçekten mutluluktu.</span></p>
<p><span class="font7">&quot;Bu cidden harika.&quot; Nate ellerini ritmik bir şekilde hızla hareket ettirdi; bilekleri yeni çıkarılmış bağlar yüzünden hâlâ kırmızı ve bereliydi. &quot;Baha'yla tanışmaya gidiyoruz.&quot;</span></p>
<p><span class="font7">Onu tek bir bakışımla susturdum. Heyecanlı konuşmasını görseydiniz, ünlü biriyle tanışmak üzere olduğunu düşünürdünüz. Thorn'u bir odaya kadar takip ettik. Oda aynı filmdeki sahne gibiydi ama havada bir ağırlık hissi vardı - tatlı ve taze bir şey yüzünden neredeyse yapış yapış olmuş gibiydi. Belki de zambak poleniydi. Bitki örtüsünden yoksun bir yerde çiçek kokusu alıyor olmak bana tuhaf geldi. İlk defa Baba ile tanışmak üzere olan Rose'un hayaletinin arkamdan yürüdüğünü hayal edebiliyordum. Birden bir kayıp duygusu hissettim. Rose ölmüştü.</span></p>
<p><span class="font7">Bir ses, sanki düşüncelerimi tekrar eder gibi, &quot;Rose öldü mü?&quot; diye sordu.</span></p>
<p><span class="font7">Baba'yı tam olarak nerede bulabileceğimi biliyordum; bir çaput yığını gibi köşeye çömelmişti. Başını kaldırınca onu gördüm. Kitapta, Baba'nın yüzünde gözlerini ve burun deliklerini kapatan fazladan bir deri parçasının gerili olduğu, ağzının ise sanki onun sözlerini işitmeyi arzulayan bir bisturi tarafından açılmış gibi duran incecik bir yarıktan oluştuğu yazıyordu. Filmdeki versiyonu kitaptakinden çok daha kötüydü; sanki korkunç, şekilsiz bir canavar gibi. Ama karşımdaki kadın sadece gözka-pakları ağırlaşıp kapanmış ve uykuya dalmış gibi görünüyordu. O kadar yaşlı bile görünmüyordu; belki büyükannemin yaşlarındaydı. Teniyse âdeta yumuşak bir hamur, sanki dokunursam parmak izim çıkacakmış gibiydi. Yüzündeki tek tuhaflık burun deliklerinin olmamasıydı ama bunu ancak başını geriye attığında fark edebildim.</span></p>
<p><span class="font7">Nate'in yavaşça nefes verdiğini duydum. Belli ki kadının nispeten daha cana yakın görünüşü onu hayal kırıklığına uğratmıştı.</span></p>
<p><span class="font7">&quot;Çok yazık. Rose'u sevmiştim,&quot; dedi Baba.</span></p>
<p><span class="font7">&quot;Onunla hiç tanışmadın ki,&quot; dedi Thom.</span></p>
<p><span class="font7">Baba omuzunu silkti. &quot;Tamam ama tanışınca sevecektim.&quot;</span></p>
<p><span class="font7">Thom bir yastığı kabartıp kadının sırtına koydu. &quot;Ateşle ilgilenmemi ister misin?&quot; Henüz dakikalar önce Nate'i bıçaklamak üzere olan Thom'u böyle ilgili görmek tuhaftı ve bu öngörülemez hâli onu daha da korkutucu yapıyordu. Bir an gülümseyerek yastık kabartırken, diğer an psikopata dönebiliyordu. Kitapta da böyleydi tabii ama bu sefer bıçak gerçekti.</span></p>
<p><span class="font7">Sanırım Baba da aynı şekilde hissediyordu: Onun nezaketine güvenemiyordu. Thom'u eliyle uzaklaştırdı. &quot;Hayır, teşekkürler. Kendi kendime halledebilirim.&quot; Nasıl oluyorsa gözkapak-lannın ardından şeklimi seçebiliyormuş gibi bana döndü. Belki de gerçekten seçebiliyordu çünkü gözkapakları incecikti. &quot;Onun yerine bana kimi getirdin, Thom?&quot;</span></p>
<p><span class="font7">Thorn, &quot;Tanrı bilir,&quot; diye cevapladı.</span></p>
<p><span class="font7">Kadın kahkaha attı. Gözkapaklarının altındaki gözleri, yumurtalarının içinde kıpırdanan kuşlar gibi hareket etti. Titreyen ellerinden birini bana uzatınca hiç düşünmeden elini tuttum. Avucundan bana geçecek acı ve ateş dalgası için kendimi hazırladım... ama beklediğim dalga gelmedi.</span></p>
<p><span class="font7">Dişsiz damaklarını ortaya çıkararak gülümsedi. &quot;Bu çiçek pek küçük ama başka yetenekleri var. İsmi Violet. Hep küçüliyorsun, öyle değil mi?&quot;</span></p>
<p><span class="font7">&quot;Doğru.&quot; Sınıfın önünde dururken tam da bunu düşünüyordum.</span></p>
<p><span class="font7">Thorn öne doğru bir adım atınca, bir anlığına elimi kadının elinden uzaklaştıracağını düşündüm ama sadece yumruklarını sıkmakla yetindi. &quot;Bilmesi imkânsız olan şeyleri biliyor. Sanki kafamın içini okuyor gibi. O da senin gibi mi, Baba?&quot;</span></p>
<p><span class="font7">Baba, &quot;Görülemeyen şeyleri görebiliyor musun? Akıl bükebilir misin?&quot; diye sordu bana.</span></p>
<p><span class="font7">Başımı iki yana salladım ama sonra beni göremeyeceğini fark ederek, &quot;Hayır,&quot; dedim. Sonra da büyük ihtimalle aklımı okuyabileceğini fark edip kendimi biraz aptal gibi hissettim ve yanaklarım kızardı.</span></p>
<p><span class="font7">&quot;Peki ya sen, Nate? Senin böyle yeteneklerin var mı?&quot;</span></p>
<p><span class="font7">Nate ellerini birbirine vurdu ve sonra sanki kadm ona izin vermiş gibi hızlı ve heyecanlı bir şekilde konuşmaya başladı. &quot;Aman Tanrım, adımı biliyorsun, çok havalı. Hem de filmdeki kadar korkutucu değilsin, seni gerçekten çok yanlış göstermişler.&quot;</span></p>
<p><span class="font7">Thorn onun kafasına arkadan vurdu. &quot;Kız da bunu söyleyip duruyor. Alternatif bir evrenden gelmişler de; biz de bir kitapta mı, filmde mi, artık her ne saçmalıksa orada yaşıyormuşuz da.&quot;</span></p>
<p><span class="font7">Baba sakinliğini korudu. &quot;Eh, bu çok absürd olurdu, sence de öyle değil mi?&quot;</span></p>
<p><span class="font7">Nate burnundan alaycı bir ses çıkardı. &quot;Bunu yüzü olmayan, beş yüz yaşında bir kadın mı söylüyor?&quot;</span></p>
<p><span class="font7">Thom ona bir kez daha vurmak için elini kaldırdı ama Baba araya girdi. &quot;Bu kadarı yeter, Thom. Misafirlerimize biraz saygı göster. Onları sevdim.&quot;</span></p>
<p><span class="font7">&quot;Rose'un ölümünden onlar sorumlu.&quot; Nate'in kafasındaki görünmeyen bir noktaya mânâlı bir şekilde bakmaya devam etti.</span></p>
<p><span class="font7">&quot;Evet,&quot; dedi Baba, sanki bir çocukla konuşurmuş gibi, &quot;ve bir çiçek solcjuğunda, yerinde yeni bir çiçek açar.&quot;</span></p>
<p><span class="font7">Thom'un eli keyifsiz bir şekilde yana düştü. &quot;Ne demek istediğini anlamadım.&quot;</span></p>
<p><span class="font7">&quot;Menekşeler böyledir, küçük ama oldukça özeldirler. Burnun alıcılarını kapatan bir kokusu vardır, bir süre sonra onu algılayamaz hâle gelirsin.&quot;</span></p>
<p><span class="font7">&quot;Bilmecelerle konuşma, kocakarı,&quot; dedi Thom.</span></p>
<p><span class="font7">Kadm kahkaha atıp elinin bir hareketiyle onu savuşturdu. &quot;Beni onlarla yalnız bırak da gidip bu kocakarmm bilmecesini çözmeye çalış.&quot;</span></p>
<p><span class="font7">Emir almaya alışık olmayan Thom göz bandıyla oynadı. &quot;Bunu neden yapacakmışım?&quot;</span></p>
<p><span class="font7">&quot;Zorluk çıkarma,&quot; dedi Baba. &quot;Gideceğini zaten bildiğimi unutuyorsun. Olayları önceden görmenin güzelliklerinden bir tanesi.&quot;</span></p>
<p><span class="font7">Thom topuklarının üzerinde dönüp odadan hızla çıkarken yüzündeki rahatsız ifadeyi gizlemeye uğraşıyordu. Kapı ardından çarpılarak kapanınca oluşan hava akımı alevleri titretti ve gölgeler granittin üzerinde dans etti. Baba esnedi; dişsiz ağzı ağlayan bir bebeğinkini andırdı. &quot;Havlaması ısırmasından daha kötüdür.&quot;</span></p>
<p><span class="font7">&quot;Bundan emin misin?&quot; dedi Nate. &quot;Neredeyse boğazımı kesecekti.&quot;</span></p>
<p><span class="font7">&quot;Tamam, iki hâli de bayağı kötü. Çok şey yaşadı ama sanının siz bunu çoktan biliyorsunuz.&quot; Odayı işaret etti. &quot;Otur biraz, Nate. Rahat ol. Kız kardeşinle biraz vakit geçirmem gerekiyor.&quot;</span></p>
<p><span class="font7">Nate hoplayarak oturdu. Yastığı denk getiremedi ama umurunda değil gibiydi. &quot;Akıl bükeceksin değil mi? Çok havalı. Sonra da bana yap.&quot;</span></p>
<p><span class="font7">Baba onu duymazdan geldi. &quot;Gel bakalım, Violet, elimi kaşlarının üzerine koymam gerek.&quot;</span></p>
<p><span class="font7">Aynı Rose'un yaptığı gibi onun önünde diz çöktüm ve bir kere daha o kayıp hissine kapıldım. Ama kayıp hissinin altında çok daha zehirli bir şey dolanıyordu: Suçluluk. Bu taş zeminde dizlerinin üzerine çöken, kaşlarını ona sunarken koyu renkli saçları öne doğru düşen kişinin ben değil, Rose olması gerekiyordu. Kocaman bir gözyaşı damlasının yere düşmesini engellemek için gözlerimi kapadım.</span></p>
<p><span class="font7">Baba, avucunu sanki bir bebeğin ateşini kontrol edermiş gibi alnıma koydu. Beklediğim acı dalgası vücuduma yayıldı, dokularımı şişirdi ve kemiklerimi kırdı. Kitapta tarif edilenden çok daha kötüydü. Çığlık atmak istiyordum ama sanki ciğerlerimde hiç hava yok gibiydi. Bir bıçağm şeftaliyi kesişini, hayatımda gördüğüm en soluk mavi gözleri, eller tarafından yırtılan bir mini elbiseyi, Matthew ağlarken Saskia'nın saçlarının savruluşunu, bir sahnenin üzerime doğru düşüşünü, tunik giyen bir kızm aynadaki görüntüsünü gördüm.</span></p>
<p><span class="font7">Acı ön loba doğru sızarak gözlerimin ortasındaki tek bir noktaya odaklandı.</span></p>
<p><span class="font7">Annemi gördüm... Babamı...</span></p>
<p><span class="font7">Evimi.</span></p>
<p><span class="font7">Acı beni neredeyse bilincimi kaybetme noktasına getirene dek büyüdü. Fakat tam da kesinlikle öleceğimi düşündüğüm ve ölümün huzuruna özlem duymaya başladığım anda azalmaya başladı. Renkler, hisler, acılar, hepsi şakaklarımdan sızarak onun avucunun sıcaklığına doğru çekildi.</span></p>
<p><span class="font7">Gözlerimi açınca sadece beyazlık gördüm. Birkaç kez gözlerimi kırptıktan sonra bir kar fırtınasının ortasında dikildiğimin farkına vardım. Tam yardım çağırmak için bağıracağım ve artık ikimiz de kör olduğumuz için aramızda apansız bir bağın oluştuğunu hissettiğim Baba'ya doğru elimi uzatacağım sırada kar yağışı seyreldi. Fakat bu kar değildi. Devedikeniydi. Dönüyor, dans ediyor, küçük beyaz bir kuş sürüsü gibi havada salmıyordu. Hava açılmaya devam ederken Babayı yanımda gördüm.</span></p>
<p><span class="font7">Aynı hamurumsu teni, aynı dişsiz gülümsemesiyle yanımda duruyordu ama sırtı dimdikti ve bacakları güçlüydü. Gözlerinin nihayet açılmasıyla birlikte iki tane yeşil elma renginde iris ortaya çıktı. Yeni burun deliklerinden derin bir nefes aldı. &quot;Bu çok daha iyi oldu,&quot; diye havaya fısıldadı.</span></p>
<p><span class="font7">Yavaşça dönerken etrafıma baktım. Kolezyum'daydık. Uzun taştan duvarlara aralıklı olarak kuleler sıralanmıştı. Duvarın önünde duran tahta sahnede dokuz tane ip görülüyordu. Bir yanda gri renkli ve parçalanmış Londra'nın, diğer yanda ise taze ve yemyeşil Çayırlık'ın uzandığını biliyordum. Aynı kitaptaki gibi. Aynı bu sabahki gibi. Ama buna rağmen her şey çok farklıydı - etraf bomboş ve durgundu, sanki gece vakti bir oyun parkı gibi. Ve tuhaf bir şekilde sakindim. Gökyüzü berrak görünüyor, hava leziz kokuyordu - limon gibiydi belki de.</span></p>
<p><span class="font7">Ben de kendimi havayı içime çekerken buldum. &quot;Buraya nasıl geldik?&quot;</span></p>
<p><span class="font7">&quot;Aklının içindeyiz, tatlım. Her şeyin başladığı Kolezyum'u ziyaret etmenin uygun olduğunu düşündüm.&quot; Güldü ve havada uçuşan bir devedikenini yakaladı. &quot;Eminim şu anda kendini Dorothy gibi hissediy örsündür.&quot;</span></p>
<p><span class="font7">Başımla onayladım.</span></p>
<p><span class="font7">Devedikenini sanki bir peygamberdevesini serbest bırakırmış gibi havaya saldı. &quot;Ev gibisi yoktur... Ev gibisi yoktur.&quot;</span></p>
<p><span class="font10" style="font-style:italic;">Ev</span><span class="font7"> kelimesi gözlerimin hemen sıcak gözyaşlarıyla dolmasma sebep oldu.</span></p>
<p><span class="font7">Yüzümü avuçlarının arasına aldı ve parmak uçlarıyla yanaklarımı kuruladı. &quot;Ama sorun şu ki, gelişin hikâyemizi epey rayından çıkardı. Rose'un ölmemesi gerekiyordu. Malikâneye sızıp Willow'a âşık olması gerekiyordu. Bu öylesine güçlü ve saf bir aşk olacaktı ki Imp-Gem ayrımını aşacak ve sonunda insanoğlunu birleştirecekti. Ama sen bunu zaten biliyorsun, değil mi?&quot;</span></p>
<p><span class="font7">Başımla onaylamaya çalıştım ama Baba yüzümü sabit tutuyordu.</span></p>
<p><span class="font7">&quot;Bazı hikâyelerin yaşanması gerekir,&quot; dedi. &quot;Harika doruk noktalarına ulaşmaları ve neredeyse bir hayat döngüsü gibi, başlı başına birer yaşam formuymuş gibi var olmaları gerekir.&quot;</span></p>
<p><span class="font7">&quot;An-anlamıyorum.&quot;</span></p>
<p><span class="font7">&quot;Hissetmiyor musun, Violet? Hikâyemiz -senin kanon dediğin olay örgüsü- seni tekrar tekrar içine çekiyor ve beraberinde sürüklüyor. Karşı koyması neredeyse imkânsız, öyle değil mi?&quot;</span></p>
<p><span class="font7">Paralel olarak ilerleyen ve birbirlerine dolanıp bir sarmal oluşturan iki ip parçasını düşünerek başımla onayladım.</span></p>
<p><span class="font7">Elini omzuma koydu ve beni sahneye doğru döndürdü. Boğacakları yeni boyunları bekleyen ilmikleri gördüm.</span></p>
<p><span class="font7">Sesi kulaklarımı ısıttı. &quot;Impleri kurtarmalısın, Violet. Fedakârlık ve aşk aracılığıyla bu hikâyeyi </span><span class="font10" style="font-style:italic;">sen</span><span class="font7"> tamamlamalısın. Dünyamız işte o zaman seni serbest bırakacak.&quot;</span></p>
<p><span class="font7">Gergin ve titrek bir kahkaha attığımda, nefesim havada uyuşukça süzülen bir tohumun yönünü değiştirdi. &quot;Bunu nasıl yapacağım?&quot;</span></p>
<p><span class="font7">&quot;Rose'un yerini alacaksın. Hikâyeye dâhil olacaksın. Hatanı düzelteceksin. Ancak o zaman evine dönebilirsin.&quot;</span></p>
<p><span class="font7">Midemde bir bulantı yükseldi.</span></p>
<p><span class="font7">Ona bakmak üzere döndüm ve gözlerinin yeşilliği dengemi bozdu. &quot;Bu </span><span class="font10" style="font-style:italic;">Quantum Leap</span><span class="font7"> dizisi değil!&quot; Sesim biraz hırçm ve Ko-lezyum'un büyüklüğü karşısında tamamen yersiz çıkmıştı.</span></p>
<p><span class="font7">Bir anlığına gözlerini kapattı. </span><span class="font10" style="font-style:italic;">&quot;Quantum Leap...</span><span class="font7"> Gerçeklikler arasmda geçiş yapan kurgusal bir karakter... Babanın en sevdiği dizi.&quot;</span></p>
<p><span class="font7">&quot;Yaptığım hayatı düzelmek... Bunu nasıl başaracağım? Ayrıca, sen </span><span class="font10" style="font-style:italic;">Oz Büyücüsü'nü</span><span class="font7"> nereden biliyorsun?&quot;</span></p>
<p><span class="font7">&quot;Her şey aklının içinde. Eğer senin aklındaysa benim de aklımdadır.&quot; Gülümsedi. &quot;Sam Beckett o gerçekliklere girdiğinde, ana karakterlerden birini ezmiş miydi?&quot;</span></p>
<p><span class="font7">Göz ucuyla bir şey gördüm; duvarın üzerinden düşüp yere çarpan siyah bir şekil. </span><span class="font10" style="font-style:italic;">Hayır,</span><span class="font7"> kelimesini fısıldarken ellerim ağzıma gitti. Bir şekilde odaklanmayı başardım ve yerdeki döşeme taşlan-nm üzerinde kelebek kanatlarını andıran kırmızı bir şeklin oluştuğunu gördüm. Rose. Başım döndü ve öne doğru tökezledim.</span></p>
<p><span class="font7">Baba beni yakaladı. &quot;Korkarım ki ana karakterimizin pestilini çıkardın.&quot; Arkasında yatan kıza baktı. &quot;Hem de Batının Kötü Ca-dısı'nm değil, bizim yiğit kahramanımızın, eğer var olmazsa gerçekliğimizin de var olamayacağı tek kişinin pestilini çıkardın.&quot;</span></p>
<p><span class="font7">Başımı iki yana sallarken suçluluk ve şaşkınlık hissiyle yanıyordum.</span></p>
<p><span class="font7">&quot;Ben yiğit ya da kahraman değilim.&quot; Sesim sanki söylediklerimi ispatlarmışçasına çatallandı.</span></p>
<p><span class="font7">Baba omuzunu silkti. &quot;O zaman sen ve arkadaşların sonsuza dek bu gerçeklikte kalırsınız.&quot;</span></p>
<p><span class="font7">Zihnimde anne ve babamın yüzleri belirdi. Nate ile ikimizin Comic-Con'dan dönmesini beklerken yüzlerine bir hüzün kazınmıştı. Dizlerim çözüldü ve kendimi yavaşça yere, Rose'un vücudundan sadece birkaç metre uzağa çökerken buldum. Kayıp hissi gittikçe büyüyor ve bütün sınırlamaları, kenarları ortadan kaldırıp tüm beynimi doldurana kadar her yönde genişliyordu: sıcak duşlar, TV dizileri, Instagram, Ben &amp;&#160;Jerry's, makyaj, rahat yataklar, Google, kamplar, Kindle, partiler, tam not almak, üniversiteye gitmek, bir işe girmek... onlara değer veren ve adil davranan bir dünyada gelecekteki çocuklarımı yetiştirmek...</span></p>
<p><span class="font7">Kafamı ellerime gömdüm ve içimde bir çığlığın yükseldiğini hissettim.</span></p>
<p><span class="font7">Baba, önümde eğilerek parmaklarımı nazikçe saçımdan ayırdı. &quot;Bu sadece bir hikâye olabilir, Violet. Senin dünyandaki bir kitaptan ya da filmden üretilmiş olabilir.&quot; Duvarın tepesini işaret etti ve orada duran başka bir figür gördüm. Bir kadın. Sally King. </span><span class="font10" style="font-style:italic;">Darağacı Dansı</span><span class="font7"> kitabmın merhum yazarı. Onu kitap kapağından tanımıştım: gergince toplanmış uzun ve mat renkli saçları, çocuksu yüzünü çevreleyen kalın çerçeveli gözlükleri. Öldüğünde çıkan haberleri hatırlıyordum. </span><span class="font10" style="font-style:italic;">Çok satan distopya kitabının gelecek vaat eden yazarı, uzun süre akıl hastalığıyla mücadele ettikten sonra kendini bir binanın tepesinden atarak intihar etti.</span><span class="font7"> Baba doğrudan bana bakarak gülümsedikten sonra, sanki bir yürüyen merdivene binermiş gibi öne doğru adım attı. Vücudu havada dönerek hareket etti ve Rose'un yanına iniş yaptı.</span></p>
<p><span class="font7">Uzanıp saçlarımı okşadı. &quot;Gerçekliğimiz tek bir yazarın hayalinden doğmuş veya seyircilerin toplu bilinçlerinden üretilmiş olabilir... Kim bilir? Ama bu bizim gerçekliğimiz. Kendi gerçekliğiniz -eviniz- sizin için ne kadar önemliyse, burası da bizim için o kadar önemli.&quot; Bakışlarımın onunkilerle buluşabilmesi için parmağıyla çenemi kaldırdı ama bana ormanları, çimenlikleri, Noel çelenklerini, eğer bu iğrenç şehirde kalırsam göremeyeceğim bütün şeyleri hatırlatan yeşil gözleri sadece duyduğum kayıp hissini güçlendirdi. Biraz soluklanmaya ihtiyaç duyduğumu anlamış gibi gözlerini kırptı. Ancak kelimeleri, soluklanmama izin vermedi. &quot;Hikâyeler birer hayat döngüsü gibidir, Violet. Ancak hikâye son-landığında serbest kalırsın. Doğumdan ölüme.&quot;</span></p>
<p><span class="font7">Doğumdan ölüme. Vücuduma bir adrenalin dalgası yayıldı. Doğumdan ölüme.</span></p>
<p><span class="font7">Parmaklarıyla tuniğimi pençe gibi kavrayarak beni yine sahneye doğru çevirdi. &quot;Her şeyin başladığı ve her şeyin sonlana-cağı yer.&quot;</span></p>
<p><span class="font7">Karşımdaki dokuz ilmeğe bakarken birden her şey açıklık kazandı. Ciğerlerimi limoni havayla doldurdum.</span></p>
<p><span class="font7">&quot;Rose'un yerine asılacağım,&quot; diye fısıldadım.</span></p>
<p><span class="font7">&quot;Evet.&quot;</span></p>
<p><span class="font7">&quot;Önümüzdeki hafta, Darağacı Dansı'nda?&quot;</span></p>
<p><span class="font7">&quot;Evet. Arkadaşların, ailen ve her şeyden önce, sevgi uğruna.&quot;</span></p>
<p><span class="font7">Adalet neredeyse şairaneydi - Rose'u öldürmüştük ne de olsa. Kahkaha attım ama sesim hızla hıçkırıklara dönüştü. &quot;Tam olarak bir hafta sonra asılacağım.&quot; Bu kelimeleri söylememle birlikte, nihayet kendimden geçtim.</span></p>
<p><span class="font11">B Ö L Ü M &#160;13 </span></p>
<p><span class="font4">T</span><span class="font7">am olarak bir hafta sonra darağacında asılacaktım.</span></p>
<p><span class="font7">Arkadaşlarım, ailem ve her şeyden çok, sevgi uğruna asılacaktım. Bu düşünce, boynuma dolanan urganı,</span></p>
<p><span class="font7">ayaklarımın zemini arayışını, bacaklarımın havada sallanarak... dans edişini hayal edince, bana şaşılacak derecede küçük bir rahatlama sunuyordu.</span></p>
<p><span class="font7">Daha bu sabah hiçbir şeyden haberim yoktu. Bu sabah Co-mic-Con'da sosisli, ter ve parfüm kokularım içime çekerken canlı renklerdeki kostümler, kameraların flaşları, davul ve keman sesleriyle çevrelenmiş hâldeydim. Dünse okulda aptal bir İngilizce sunumu yüzünden endişeleniyor ve başka bir dünyada olmayı diliyordum.</span></p>
<p><span class="font7">Ne dilediğine dikkat et çünkü bazen gerçeklik gerçekten berbat bir şey.</span></p>
<p><span class="font7">&quot;Violet?&quot; Nate'in sesini duydum. &quot;Violet, iyi misin?&quot;</span></p>
<p><span class="font7">Sıcak ve yumuşak bir yerde uyandım; sanki evdeki kanepeye ya da yatağıma kıvrılmış gibiydim. Yanmış odun kokusu polenlere karışıyor, mum ışığı duvarlarda ışık kümeleri oluşturuyordu. Alçak, titrek sesler işittim ve mutfakta konuşan annemle babamı mı duymakta olduğumu merak ettim. Ama çok geçmeden, seslerin Baba ile Thorn'a ait olduğunun farkına vardım.</span></p>
<p><span class="font7">Nate üzerime doğru eğildi. Çok kısa bir an için rüyamı hatırladım ama Nate'in göğsünde açılmış kara bir yarık göremiyor-dum.</span></p>
<p><span class="font7">&quot;Ne oldu?&quot; diye fısıldadım. Boğazım sanki çığlık atmışım gibi pütür pütürdü.</span></p>
<p><span class="font7">&quot;Baba şu tuhaf düşünce-emme-şeyini yaptı, sen de bayıldın. İyi misin?&quot;</span></p>
<p><span class="font7">Başımı iki yana salladım. Kolezyum'un kocaman boşluğu, Rose'un yere çarpan cesedi, boş ilmekler... Tüm hatıralar, kafam sanki hepsini barındıramayacak bir süzgeçmiş gibi hissedene dek aklıma doldu.</span></p>
<p><span class="font7">&quot;Violet? Ne oldu?&quot; diye sordu Nate.</span></p>
<p><span class="font7">Açıklamak için ağzımı açtım ama Thom tam o anda sesini yükseltti.</span></p>
<p><span class="font7">&quot;Buna inanmayı reddediyorum,&quot; dedi.</span></p>
<p><span class="font7">Baba -elma yeşili irisleri sıkıca gözkapaklarının ardına gizlenmiş hâlde yeniden sandalyesine oturmuştu- Thom'un elini tuttu. &quot;Seçilmiş kişi o, Thorn.&quot; Kitapta da Rose'un aklını büktükten hemen sonra Thom'a söylediği kelimelerin aynılarıydı bunlar.</span></p>
<p><span class="font7">Nate merak dolu bir ifadeyle bana döndü. Sessizce ağzım oynatarak, &quot;Senin hakkında konuşuyorlar,&quot; dedi.</span></p>
<p><span class="font7">&quot;Impleri kurtaracak,&quot; dedi Baba. &quot;Fedakârlık ve sevgi aracılığıyla.&quot;</span></p>
<p><span class="font7">Nate'in gözleri kocaman oldu. Yüz ifadesi şömine ışığında buruşup keskinleşti. &quot;Rose'un yerini mi alacaksın?&quot;</span></p>
<p><span class="font7">Başımla onayladım.</span></p>
<p><span class="font7">Alt dudağını ısırırken, yüz hatları konsantrasyonla gerildi. &quot;Ama eğer onun yerini alırsan...&quot; Doğal olay örgüsünü takip ederek sona ulaştığında yüzü telaşla çarpıldı. Bazen bu kadar akıllı olması beni şaşırtıyordu.</span></p>
<p><span class="font7">&quot;Sorun değil.&quot; Gülmeye çalıştım ama daha çok yüzümü ekşitmişim gibi hissettim. &quot;Asılır asılmaz hepimiz evlerimize ışınlanacağız. Hepimiz. Hiçbir şey hissetmeyeceğim.&quot;</span></p>
<p><span class="font7">&quot;Ama...&quot;</span></p>
<p><span class="font7">Baba bana söz verdi, ne olduğunu bile anlamayacağım.&quot; Onun için mi yoksa kendim için mi yalan söylediğimden emin değildim.</span></p>
<p><span class="font7">&quot;Ama Violet...&quot;</span></p>
<p><span class="font7">&quot;Üzerinde çok kafa yormayalım, tamam mı, kardeşim? Olması gerekenler olacak.&quot;</span></p>
<p><span class="font7">Ve aklımdaki diğer korkutucu, kasvetli kelimeleri beynimin uzak bir kısmına gömdüm: </span><span class="font10" style="font-style:italic;">Tam olarak bir hafta sonra bugün asılacağım.</span></p>
<p><span class="font7">Thom üç büyük adımda aramızdaki mesafeyi aşıp beni oyuncak bir bebekmişim gibi kolayca ayağa kaldırdı. &quot;Gel o zaman, Minik Çiçek. Seni görevin hakkında bilgilendireyim.&quot;</span></p>
<p><span class="font7">Onu takip ederek odadan çıkarken ayakta durabümek için Nate'in koluna girdim. Başımdaki acıya ve uzuvlarımdaki halsizliğe çok fazla odaklandığım için Baba'ya veda etmeyi unuttum. Koridorda yürürken sesinin arkamızdan yankılandığım duyunca onu ancak hatırladım. &quot;Onu bilgilendirmene gerek yok,&quot; diye bağırdı. &quot;Ne yapması gerektiğini zaten biliyor.&quot;</span></p>
<p><span class="font7">Nate ile birlikte, kilisenin ön sıralarından birinde beklemeye koyulduk. Diğer sıralarm hepsi masa ve sandalyelere yer açmak üzere kaldırmıştı. Oturduğumuz sıra tek başına duruyor, bu yüzden sıradan bir bank gibi görünüyordu. Rose'un Baba ile görüştükten sonra Thorn ile beraber oturdukları sıranın aynısıydı. Ama şu anki Thorn ayakta heykel gibi durmuş, bombalanmış pencerenin altındaki plakaya bir kez daha çatılmış kaşlarla bakıyordu. Ellerimizi tekrar bağlamakla uğraşmamıştı ve kendimi Nate'in bacaklarının üzerine dayayıp genişçe açtığı parmaklarına bakarken buldum. Kemikleri çok narin, teniyse henüz zaman tarafından kirletilmemiş gibi görünüyordu.</span></p>
<p><span class="font7">Bastırılmış bir çığlık dikkatlerimizi tekrar kiliseye çekti. Matthew, Alice'i kısmen taşıyıp kısmen sürükleyerek Thom'a getiriyordu. Alice sırtını eğip topuklarını yere bastırıyor ama Matthew ona kolayca baskın çıkıyordu. Saskia da aynı şekilde olay çıkaran Katie ile birlikte peşlerinden geliyordu ama Ka-tie'nin narin yapısı Saskia'nın mengene gibi tutuşu karşısında pek etkili değildi.</span></p>
<p><span class="font7">&quot;Hepsini aynı yere oturtun,&quot; dedi Thorn, dönmeye tenezzül bile etmeyerek.</span></p>
<p><span class="font7">Alice ile Katie de sıraya ilişerek bize katıldılar. Bacağım Katie'ye değdi - titrediğini hissedebiliyordum.</span></p>
<p><span class="font7">Elimle onun dizini sabit tutmaya çalıştım. Titremelerinin korkudan olduğu hatasına düşünerek, &quot;Her şey iyi olacak,&quot; diye fısıldadım ama ağzındaki paçavranın boğuklaştırdığı kelimelerle cevap verdiğinde sesi korkudan çok öfkeyle doluydu. </span><span class="font10" style="font-style:italic;">Tanrıya şükür ki ağzı tıkalı,</span><span class="font7"> diye düşündüm. Katie'nin, Thom'un ne kadar acımasız ve sert olabileceğine dair hiçbir fikri yoktu. Ağzı açık olsa büyük ihtimalle ona taşak-peynirli tost filan diye seslenirdi.</span></p>
<p><span class="font7">Saskia ile Matthew arkamızda duruyor, rüzgârm yarattığı cereyan mum alevlerinin titreşmesine sebep olurken gölgeleri kucaklarımıza düşüyordu.</span></p>
<p><span class="font7">Saskia kulağıma, &quot;Hâlâ hayatta olmayı nasıl başardığını Tanrı bilir,&quot; diye fısıldadı.</span></p>
<p><span class="font7">Thorn sıralar arasında dolaştı ve kilisenin ön kısmmdaki kürsüye ulaştığında durdu. Sanki tahta merdivenleri çıkıp vaaz verecekmiş gibi, kendini yüksek gören bir bakışı vardı ama sadece boğazını temizlemekle yetindi. &quot;Anlaşılan o ki misafirlerimiz işimize yarayabilir.&quot;</span></p>
<p><span class="font7">&quot;Odun ateşi olarak mı?&quot; diye mırıldandı Saskia. &quot;Eminim yağları domuz pirzolası gibi akıp cızırdar.&quot;</span></p>
<p><span class="font7">Thorn, Katie ile Alice'in ağızlarını çözerken, Katie üzerinde biraz fazla oyalanarak parmaklarını onun çillerinde dolaştırdı. Katie yüzünü diğer yana çevirince, Thom sanki bu hareket onu yaralamış gibi keskin bir nefes aldı. Ama içinde her ne uyandıy-sa, geldiği hızla kayboldu - yüzü birden sertleşti ve elini çekerek ceketine sildi. Saskia ile Matthew'a hitaben, kafamızın üzerinden konuşmaya başladı. &quot;Violet, Harper görevinde Rose'un yerini almayı kabul etti.&quot;</span></p>
<p><span class="font7">Saskia ve Matthew gülmeye başladı.</span></p>
<p><span class="font7">&quot;Ciddiyim,&quot; dedi Thorn.</span></p>
<p><span class="font7">Kahkaha hemen dindi.</span></p>
<p><span class="font7">&quot;Ama... ama... Rose'un yerini alması imkânsız.&quot; Saskia, sanki can sıkıntısını bu şekilde çıkarmak istermiş gibi, parmağının eklemleriyle sıraya vurmaya başladı.</span></p>
<p><span class="font7">&quot;Başka seçeneğimiz var mı?&quot; dedi Thom. &quot;Rose öldü. Hâlâ malikâneye sızıp Willow Harper ile arkadaş olabilecek güzel ve genç bir Imp'e ihtiyacımız var. Minik Çiçek de elimizdeki en iyi seçenek.&quot;</span></p>
<p><span class="font7">Bana Minik Çiçek deyişinden nefret ediyordum. Rose'u hiçbir zaman böyle çağırmamıştı.</span></p>
<p><span class="font7">Saskia parmaklarını daha yüksek sesle tahtaya vurmaya başladı. &quot;Ama bu kız hakkında hiçbir şey bilmiyoruz. Ona güvenebileceğimizden nasıl emin olacağız? Tanrı aşkına, o ve aptal arkadaşları Rose'u öldürdü.&quot;</span></p>
<p><span class="font7">Thom biraz rahatsız gözüküyordu ama ciddi bir yüz ifadesi takınarak bunu gizledi. &quot;Rose'u onlar değil, Gemler öldürdü. Gemlerin günahları için birbirimizi suçlamaya başladığımız gün, dağılmaya başlayacağımız gündür. Ama bazı endişelerinizi ben de paylaşıyorum, Saskia. Bu yüzden Matthew ile sen gözünüzü ondan ayırmayacaksınız. Her gün ve her saniye görev başında olduklarmdan emin olacaksınız.&quot;</span></p>
<p><span class="font10" style="font-style:italic;">Kahretsin,</span><span class="font7"> diye düşündüm. Saskia ve Matthew, Rose'u o sokak kavgasından çıkarıp aralarına almadan bir yıl önce Harper malikânesinde çalışmaya başlamışlardı. Willow'u bu şekilde hedef olarak seçmişlerdi. Rose'un malikâneye uyum sağlamasına yardımcı olup ona Willow'un günlük rutini hakkında bilgi vermiş ve ona genel olarak destek olmuşlardı. Bizimle gelmelerinin sebebi ise başarısız olduğumuz takdirde bizi eleştirip tekmelemekti.</span></p>
<p><span class="font7">Görünüşe göre Saskia da bu konudan memnun değildi. Parmak vuruşu gittikçe hızlandı ve bir anda durdu. &quot;Kim bu ucubeler?&quot; Kelimeleri keskin birer silah gibi fırlatmıştı. &quot;En azından bize bunu söyle. Üstlerine ne olduğunu ancak Tann'nın bileceği şeyler giyip Kolezyum'da beliriyor ve casus olduklarını söylüyorlar...&quot;</span></p>
<p><span class="font7">Katie bana dönüp, &quot;Kitapta da bu kadar sürtük müydü?&quot; diye fısıldadı.</span></p>
<p><span class="font7">Ağzını tekrar tıkayabilmeyi dilerken, risk alıp başımı hafifçe salladım.</span></p>
<p><span class="font7">Thom yüzüne kontrollü bir ifade yerleştirdi. &quot;Kendimi sana açıklamak zorunda değilim, Saskia. Yarın akşam Imp otobüsüne binmiş olmalarını istiyorum. Anlaşıldı mı? Bu şehirden değiller ve Çayırlık'ta hiç çalışmadılar. O yüzden köle olarak görüleceklerinden emin olun. Tamam mı? Eğer yasadışı olarak sının geçmeye çalıştıkları için vurulurlarsa sizi şahsen sorumlu tutanm.&quot;</span></p>
<p><span class="font7">Sessizlik.</span></p>
<p><span class="font7">Sonunda Matthew, &quot;Hepsini mi?&quot; diye sordu.</span></p>
<p><span class="font7">&quot;Hayır, sadece Minik Çiçek ve kardeşi.&quot;</span></p>
<p><span class="font7">&quot;Ufaklığı göndermene gerek yok,&quot; dedi Matthew. &quot;Görev ciddi derecede tehlikeli olabilir ve çocuk daha çok küçük.&quot;</span></p>
<p><span class="font7">&quot;Ben on dört yaşındayım,&quot; dedi Nate.</span></p>
<p><span class="font7">Thom gülümsedi. &quot;Violet'm ona karşı korumacı olduğu kesin. Onun varlığı, görevi beceremezse nelerin tehlikeye gireceğinin düzenli bir hatırlatıcısı olacaktır.&quot;</span></p>
<p><span class="font7">Nate'in boğazma bastırılan o bıçağı düşündüm ve söylemek üzere olduğum şeyler ağzımda bir fısıltıya dönüştü. &quot;Peki, ya Alice ve Katie'ye ne olacak?&quot;</span></p>
<p><span class="font7">Thorn, Katie'yi inceledi. &quot;Demek siyah giyenin adı Katie, öyle mi?&quot;</span></p>
<p><span class="font7">Katie, &quot;Bu doğru,&quot; diye cevapladı.</span></p>
<p><span class="font7">Thorn'un bakışı Katie'nin üzerinde biraz fazlaca dolandı. &quot;Eh, Katie, sen benim elimdeki kozsun, sigortamsın. Eğer Violet görevinde başarılı olup o sırları alırsa yaşayabilirsin. Ama eğer Violet kaçar veya bana ihanet ederse -ya da sadece başarısız olursa- o zaman seni kendi ellerimle öldürürüm.&quot;</span></p>
<p><span class="font7">Katie'nin titremeleri şiddetlenerek kolumdan yukarı ritmik dalgalar göndermeye başladı. &quot;Ciddi olamazsın.&quot; Thom'a gözlerini kısıp sanki sınıfta Ryan Bell ile uğraşıyormuş gibi dudaklarını birbirine bastırdığı </span><span class="font10" style="font-style:italic;">o bakışla</span><span class="font7"> baktı.</span></p>
<p><span class="font7">&quot;Katie, yapma.&quot; Bacağını sıktım.</span></p>
<p><span class="font7">Öfkeyle yükselen bir sesle, &quot;Hayır,&quot; dedi. &quot;Eğer bu pislik bizi böyle korkutabileceğini sanıyorsa...&quot; Sözünü bitiremedi. Saskia çıkan sese bakılırsa bayağı sert bir şekilde arkadan Katie'nin kafasına vurdu. Katie'nin kızıl saçları öne doğru savruldu ve neredeyse oturduğu yerden aşağı düşecek gibi oldu.</span></p>
<p><span class="font7">&quot;Katie, yapma,&quot; dedim tekrar.</span></p>
<p><span class="font7">Gözlerimdeki panik ifadesini görmüş olmalıydı çünkü bu sefer sessiz kaldı.</span></p>
<p><span class="font7">Thorn onun önünde diz çökerek öne eğildi. &quot;Cesaretini takdir ediyorum, Katie ama bana bir daha asla böyle hakaret etmemelisin. Anladın mı?&quot;</span></p>
<p><span class="font10" style="font-style:italic;">Evet de, evet de.</span><span class="font7"> Kelimeler aklımda durmadan tekrar ediyordu ama sessizlik gittikçe uzadı; Katie gerilmiş dudakları ve silahını çekmek için fırsat kollayan bir kovboyu andıran sert bakışlarıyla ona bakmaya devam ediyordu.</span></p>
<p><span class="font7">&quot;Anladın mı?&quot; diye tekrarladı Thorn. Ayağa kalktı ve tüm heybetiyle doğrularak kızı tek gözüyle baştan ayağa süzdü. Göz bandını ayarladı ve bu görünüşü bana </span><span class="font10" style="font-style:italic;">Kırmızı Başlıklı</span><span class="font7"> Kzz'daki, dişlerini yetersiz bir kostümün altına gizleyen kurdu hatırlatıldı.</span></p>
<p><span class="font7">&quot;Katie, lütfen,&quot; diye fısıldadım.</span></p>
<p><span class="font7">Katie usulca başını salladı.</span></p>
<p><span class="font7">Thom, koyu teninde pembe bir parıltı olarak görünen dilini alt dudağında gezdirdi. &quot;O zaman gayet iyi anlaşacağız, Katie.&quot;</span></p>
<p><span class="font7">&quot;Peki, buna ne demeli?&quot; dedi Saskia, parmağını Alice'in sırtına batırarak.</span></p>
<p><span class="font7">&quot;Ah, Gem görünüşlü olan mı?&quot; Thom bakışlarını Alice'e çevirdi. &quot;Dışardan Gem, içerden Imp. En azından kanı düzgün,&quot; dedi.</span></p>
<p><span class="font7">&quot;Onu kesip içine bakabiliriz,&quot; dedi Saskia.</span></p>
<p><span class="font7">Thom kahkaha attı. &quot;Yavaş ol, Saskia. Dışındaki şu Gem kabuğunu sağlam tutmam lazım... en azından şimdilik. Onun için çok özel bir görevim var.&quot;</span></p>
<p><span class="font7">&quot;Ne demek istiyorsun?&quot; diye sordu Alice.</span></p>
<p><span class="font7">Thorn'un yüzünden gencecik, muzip bir gölge geçti. &quot;Söylersem her şeyi öğrenmiş olursun. Eğlence bunun neresinde?&quot;</span></p>
<p><span class="font11">B Ö L Ü M &#160;14</span></p>
<p><span class="font7">Nefeslerimiz soğukta yoğunlaşırken, dördümüz birbirimize sarılmış hâlde tekrar sarı odaya döndük. Birkaç dakika boyunca, Baba ile tanışmamı Katie ve Alice'e anlattım. Ağızlarına bağlanan bezlerin bıraktığı kırmızı izler tuhaf bir kabile makyajı gibi kulaklarına kadar uzanırken beni merakla dinlediler. Matthew, Saskia'nın onlara bakmadığı bir aralık bulup kızların bileklerindeki ipleri çözdü. Ayrıca bizim için biraz ekmek aşırmayı başarmıştı ki hepsini saniyeler içinde yalayıp yuttuk.</span></p>
<p><span class="font7">Nate, &quot;Demek </span><span class="font10" style="font-style:italic;">bu</span><span class="font7"> evreni </span><span class="font10" style="font-style:italic;">bizim</span><span class="font7"> evrenimiz yarattı?&quot; diye sordu.</span></p>
<p><span class="font7">Başımla onayladım. &quot;Baba öyle söyledi: Bu evren, yani </span><span class="font10" style="font-style:italic;">Darağacı Dansı</span><span class="font7"> evreni, Sally King tarafından yaratıldı... ya da okuyucular tarafından. Biraz belirsiz konuştu.&quot;</span></p>
<p><span class="font7">Alice güldü. &quot;Biraz mı? Biraz demek yetersiz kalır.&quot;</span></p>
<p><span class="font7">İnkâr, kafa karışıklığı ve şaşkınlık arasında gidip gelerek duraksadık.</span></p>
<p><span class="font7">Katie sonunda sessizliği bozarak, &quot;Thom ne zamandan beri böylesi bir şerefsiz?&quot; diye sordu ve kan akışını sağlamaya çalışarak parmaklarını birer birer ovaladı.</span></p>
<p><span class="font7">&quot;Kendisinin oldukça acımasız bir versiyonu gibi,&quot; dedim. &quot;Saskia da öyle. Sanırım devedikeni operasyonunu fena batırdık.&quot;</span></p>
<p><span class="font7">&quot;Ve sonuç olarak da Harper görevini,&quot; diye ekledi Nate.</span></p>
<p><span class="font7">Katie biraz tuhaf gözüküyordu. &quot;Kimse bana bakış şeklini fark etti mi?&quot; Vücudunun solgunluğu yanaklarının kızarıklığını gizleyemiyordu.</span></p>
<p><span class="font7">Alice başıyla onayladı. &quot;Aynen. Seni beğendiği belli.&quot;</span></p>
<p><span class="font7">&quot;İğrenç,&quot; dedi Katie ama yine de dudaklarında utangaç bir gülümseme belirdi. Aynı benim gibi son bir yıldır Alice'in gölgesinde yaşadığı için erkeklerin ilgisine alışık değildi.</span></p>
<p><span class="font7">Alice, </span><span class="font7" style="font-style:italic;">hıh</span><span class="font7"> diye bir ses çıkardı. &quot;Seni sadece Imp olduğun için beğeniyor.&quot;</span></p>
<p><span class="font7">Katie numaradan sinirlenerek gözlerini kıstı ve birbirine bastırdığı dudakları beyaza döndü. Bir anlığına kız kavgası çıkacağından endişelendim ama Nate olay çıkmadan önce konuşmaya başladı.</span></p>
<p><span class="font7">&quot;Ona Ruth'u hatırlattığın için seni beğeniyor,&quot; dedi kısa ve öz bir biçimde.</span></p>
<p><span class="font7">Ona baktık. On dört yaşmda birinin, romantik durumlar hakkında on yedi yaşındaki üç kızdan daha yüksek bir farkındalığı-nın olması normalmiş gibi omuz silkti. &quot;Anlaması çok zor değil,&quot; dedi. &quot;Hatırlamıyor musunuz? Thorn'un filmde geçmişe dair anımsadıklarını? Ruth'un kızıl saçları ve yeşil gözleri vardı.&quot;</span></p>
<p><span class="font7">Bunu daha önce düşünememiş olmama şaşırarak güldüm. &quot;Nate haklı.&quot;</span></p>
<p><span class="font7">&quot;Harika,&quot; dedi Katie, kızıl saçlarmın bir tutamını inceleyerek. &quot;Beni beğenen en yakışıklı adam, büyük ihtimalle ilk randevumuzda beni öldürecek olan bir psikopat.&quot;</span></p>
<p><span class="font7">&quot;Kısaca özetlemek gerekirse,&quot; dedi Nate.</span></p>
<p><span class="font7">&quot;Bunu avantaja dönüştürülebilirsin, Ringo<a id="footnote1"></a><sup><a href="#bookmark1">1</a></sup>,&quot; dedi Alice. &quot;Biraz flört etmekten zarar gelmez.&quot;</span></p>
<p><span class="font7">Katie bir kaşını kaldırdı. &quot;Bu senin uzmanlık alanın.&quot; Alice'in ona Ringo demesinden nefret ediyordu. Genellikle ardından, &quot;Ben çello çalıyorum, davul değil,&quot; diye bağırırdı. Katie'nin Beatles/Liverpool bağlantısını mı kaçırıyor yoksa aptal numarası mı çekiyor olduğunu hiç anlamıyordum.</span></p>
<p><span class="font7">&quot;Gerçekten,&quot; dedi Alice. &quot;Bu durum hayatta kalmanı sağlayacaktır. Adam korkutucu biri ve senin tarafında yer almasını sağlaman kendi yararına olur.&quot;</span></p>
<p><span class="font7">Katie sanki Ruth'a daha az benzemesini sağlayacakmış gibi saçını yüzünden çekti. &quot;O döl borusuyla asla flört etmem. Şeytanın vücut bulmuş hâli.&quot;</span></p>
<p><span class="font7">&quot;Sana Ruth'u anlattığımızda Thom için üzülmüştün,&quot; dedi Alice.</span></p>
<p><span class="font7">&quot;Evet, bu Vi'nin kafasına vurmasından, bize hamamböceği gibi davranmasından ve öldürmekle tehdit edip hapsetmesinden önceydi.&quot; Gözlerini zemine dikti ve kirpikleri, sanki durumun gerçekliği birdenbire kafasına dank etmiş gibi gözyaşlanyla koyulaştı.</span></p>
<p><span class="font7">Eline dokundum. &quot;İyi misin?&quot;</span></p>
<p><span class="font7">Başını kaldırıp gülümsemeye çalıştı. &quot;Evet, elbette. Peki, şimdi sen Harper malikânesine vardığmda ne olacak?&quot; Sesi, sanki gözlerinin nemlendiğini inkâr etmeye çalışırmış gibi objektif bir tona büründü.</span></p>
<p><span class="font7">Alice uzun vücudunu gerdi ve ayakları yırtık pırtık battaniyenin ucundan dışarı çıktı. Üzerinde sanki plajda uzanıyormuş-çasına bir sakinlik vardı. &quot;Violet, Harper malikânesine gidip Willow ile tanışacak, gizemli ve seksi davranacak... ta-daa... kendine azgın bir Gem edinmiş olacak.&quot;</span></p>
<p><span class="font7">&quot;Alice,&quot; diye tısladım. &quot;Nate burada.&quot;</span></p>
<p><span class="font7">Ama Nate sadece sırıtıyordu. &quot;Yeterince kolay olacaktır, Violet. Rose'a birazcık benziyorsun ve ne söylemen gerektiğini biliyorsun.&quot;</span></p>
<p><span class="font7">&quot;Üzerimde hiç baskı yok tabii,&quot; diye homurdandım.</span></p>
<p><span class="font7">Alice lafma devam etti. &quot;Sonra Willow, Violet'a karşı olan ebedi aşkını açıklayacak ama Violet ciddi bir vicdan saldırısına uğrayıp sevdiği adama ihanet edemeyeceğinin farkına varacak. Willow' a onu sevdiğini ama onun şehre ait olduğunu söyleyecek ve kasıtlı olarak Harper görevini berbat edecek. Tam bir merhamet bırakışı olacak.&quot;</span></p>
<p><span class="font7">&quot;Böyle bir şey var mı ki?&quot; diye sordu Nate.</span></p>
<p><span class="font7">&quot;Artık var,&quot; dedi Alice.</span></p>
<p><span class="font7">Nate sırıttı. &quot;Kulağa sanki köri yedikten sonra fazlasıyla müshil ilacı alacakmış gibi geliyor. Çaktın mı? Merhamet bırakışı.&quot;</span></p>
<p><span class="font7">&quot;Bunu demek istemediğimi pekâlâ biliyorsun,&quot; dedi.</span></p>
<p><span class="font7">&quot;Hikâyeyi benim üzerinden değil de Rose üzerinden anlatabilir misin?&quot; diye sordum ellerimle uğraşırken. &quot;Sadece, henüz kendimi Rose olarak düşünmeye hazır değilim.&quot;</span></p>
<p><span class="font7">&quot;Eh, çok yakında hazır olmak zorunda kalacaksın,&quot; dedi Alice.</span></p>
<p><span class="font7">Katie bana gülümsedi. &quot;Sorun değil, Vi. Öyle değil mi, Alice?&quot;</span></p>
<p><span class="font7">Alice, Katie'nin ondan daha iyi arkadaş rolünde olmasına izin vermemeye kararlı bir şekilde başını salladı. &quot;Evet, elbette. Neyse, nerede kalmıştım? Ah, evet, merhamet bırakışı. Çok trajikti. Yürek parçalayıcıydı. Rose o akşam sının geçti ve Asi Karargâhı'na gelerek Thom'a görevinde başarısız olduğunu, Willow'un onu beğenmediğini söyledi. Bunu asilerin bir daha Willow'a bulaşmamaları için yaptı.&quot;</span></p>
<p><span class="font7">&quot;İşte bu, hikâyenin dönüm noktası,&quot; dedim. &quot;Bayan Thomp-son'ın bahsettiği düğüm.&quot;</span></p>
<p><span class="font7">&quot;Asil bir davranışta bulunmuş,&quot; dedi Katie.</span></p>
<p><span class="font7">&quot;Rose asil biri - yani asil biriydi,&quot; diye hüzünlü bir şekilde cevapladım.</span></p>
<p><span class="font7">Alice beni duymazdan geldi. &quot;Ama Willow vazgeçmedi. Bir Imp gibi giyinerek Rose'u sınırdan şehre, Asi Karargâhı'na kadar takip etti. Çok cesur ve kahramanca bir hareketti. Ama asiler onu kilisenin anahtar deliğinden içeriyi gözetlerken yakaladı.&quot;</span></p>
<p><span class="font7">Katie alaylı bir şekilde güldü. &quot;Kulağa cesurdan çok aptal biri gibi geliyor.&quot;</span></p>
<p><span class="font7">&quot;Onunla alay etme,&quot; dedi Alice.</span></p>
<p><span class="font7">Nate bir anlığına düşünceli bir tavra büründü. &quot;Olayları doğrudan etkileyebileceğimizi anladım ama diğer insanların istediğimiz şeyleri yapmasını nasıl sağlayacağız? Yani, asilerin Wil-low'u yakalayacağından nasıl emin olacağız?&quot;</span></p>
<p><span class="font7">Uzun bir duraklamanın ardından sonra konuştum. &quot;Baba, hikâyenin gelişmek istediğini, bizi beraberinde filan sürükleyeceğini söyledi.&quot;</span></p>
<p><span class="font7">Katie kaşlarını çattı. &quot;Evet, daha önce kitaptaki olay örgüsünün peşimizi bırakmadığını söylemiştin. Ama hiç mantıklı gelmiyor. Sanırım dördümüz kocaman bir kelebeğiz. Kanatlarımızı çırparak her şeyi ayağa kaldırıyoruz.&quot;</span></p>
<p><span class="font7">&quot;Neden bahsediyorsun?&quot; diye tersledi Alice.</span></p>
<p><span class="font7">&quot;Tanrım, Alice, kelebek etkisi,&quot; dedi Nate. &quot;Bilirsin işte, bir kelebeğin kanatlarını çırpışı dünyanın diğer yanında bir fırtınaya sebep olur.&quot;</span></p>
<p><span class="font7">Alice biraz kafası karışmış gibi görünüyordu. &quot;Bu bir film değil miydi? Annemin hoşuna gitmişti. Ashton Kutcher oynuyordu.&quot;</span></p>
<p><span class="font7">Başımla onaylayıp onu teşvik etmek için gülümsedim. On dört yaşında birinin senden daha fazla şey biliyor olması zorlayıcı bir histi.</span></p>
<p><span class="font7">&quot;Eh, bizler kelebeğiz,&quot; dedi Nate. &quot;Kanatlarımızı çırpıyoruz ve sadece nefes alarak bile her şeyi değiştiriyoruz.&quot;</span></p>
<p><span class="font7">&quot;Ama değiliz,&quot; dedim. &quot;Sana bunu söylemeye çalışıyorum. Kitap bizi tekrar tekrar içine çekiyor. Hikâyenin olması gerektiği gibi sonlanmasını </span><span class="font10" style="font-style:italic;">istiyor.&quot;</span></p>
<p><span class="font7">&quot;Aynı şey,&quot; dedi Nate, &quot;kitaba olabildiğince sadık kalmalıyız.</span></p>
<p><span class="font7">Risk almaktan kaçınmalıyız.&quot;</span></p>
<p><span class="font7">Nate ile beraber başımızı sallayarak onayladık. Alice bile başını salladı.</span></p>
<p><span class="font7">Ama Katie ikna olmuşa benzemiyordu. &quot;Bilmiyorum, çocuklar. Cidden bu kadar kolay olacağını mı düşünüyorsunuz? Metne sadık kalınca her şey yerli yerine mi oturacak?&quot;</span></p>
<p><span class="font7">&quot;Evet,&quot; dedi Alice ve Nate aynı anda.</span></p>
<p><span class="font7">Nate, &quot;Başka ne seçeneğimiz var ki?&quot; diye sordu.</span></p>
<p><span class="font7">Metne sadık kalmak. Bu bana çok büyük bir rahatlama hissi veriyordu - planları, programları, öngörülebilirliği severdim.</span></p>
<p><span class="font7">Bu çılgın, çirkin, kaçık gezegende elimde bir metnin, mükemmel bir kurgu yapısının olması kendimi tekrar güvende hissetmemi sağlıyordu.</span></p>
<p><span class="font7">&quot;Neye bağlı kaldığımızı bana tekrar bir hatırlatsanıza...&quot; dedi Katie.</span></p>
<p><span class="font7">Nate eliyle alnına vurdu. &quot;Tanrım, Katie, gerçekten artık şu filmi izlemen gerekiyor.&quot;</span></p>
<p><span class="font7">&quot;Eh, etrafta hiç DVD oynatıcı göremiyorum, sen görüyor musun?&quot;</span></p>
<p><span class="font7">Hikâyeyi Alice'in bıraktığı yerden devam ettirmeye başladım. Şu anda aklımı kaçırmamı engelleyecek tek şey buydu. &quot;O yüzen, Willow asiler tarafından yakalandıktan sonra, asiler bir Imp genelevini bastılar...&quot;</span></p>
<p><span class="font7">&quot;Genelev mi?&quot; diye bağırdı Katie. &quot;Bunun bir çocuk kitabı olduğunu sanıyordum.&quot;</span></p>
<p><span class="font7">&quot;Genç yetişkin aslında,&quot; dedi Alice.</span></p>
<p><span class="font7">&quot;Asiler bir genelevi bastı,&quot; dedim, &quot;ve çifte kumrular, bu olayı kaçabilmek için bir dikkat dağıtıcı unsur olarak kullandılar.&quot;</span></p>
<p><span class="font7">&quot;Yani Willow, asilerle olan bağlantısını anlatmadığı için Rose'u affetti mi?&quot; diye sordu Katie.</span></p>
<p><span class="font7">Başımla onayladım. &quot;Evet çünkü eninde sonunda onu korumaya çalıştığım biliyordu.&quot;</span></p>
<p><span class="font7">Katie ilgisini saklayamadan öne doğru eğilirken, &quot;Peki, sonra neler oldu?&quot; dedi ve çok kısa ve tatlı bir an boyunca, tekrar Bayan Thompson'un sınıfında sunum yapıyormuşum gibi hissettim. Hayat normaldi. Evdeydik.</span></p>
<p><span class="font7">Gülümsedim. &quot;Rose ile Willow kullanılmayan bir kanalizasyona atlayıp biraz yollarım kaybettiler ama sonunda dışan çıktıklarında eski Hummer model bir araç buldular. Aracı nehre doğru sürerek, sandalla hiç kimsenin ayak basmadığı diyarlara geçmeye çalıştılar.&quot;</span></p>
<p><span class="font7">&quot;Kimsenin ayak basmadığı diyarlar mı?&quot; dedi Katie.</span></p>
<p><span class="font7">&quot;Evet, Imp veya Gemlerin olmadığı, şehrin terkedilmiş bölümleri ve diğer kırsal kesimler. Ama oraya hiç varamadılar.</span></p>
<p><span class="font7">Gem yetkilileri onları takip edip küçük sandallarında kıskıvrak yakaladı.&quot;</span></p>
<p><span class="font7">&quot;Bak işte,&quot; dedi Katie. &quot;Aynı Comic-Con'da söylediğim gibi, distopya kurgularında devlet her zaman kötü adam oluyor. Çok tahmin edilebilir bir şey.&quot;</span></p>
<p><span class="font7">&quot;Katie, odaklan,&quot; dedi Nate.</span></p>
<p><span class="font7">O korkunç asılma kelimesinden kaçınarak, hikâyeyi çabucak sonlandırdım. &quot;Sonra Willow Darağacı Dansı'nda Rose'a olan aşkını açıkladı. Kalabalık ayaklanıp darağaçlarını alaşağı edince de bir devrim başladı.&quot;</span></p>
<p><span class="font7">&quot;Sonraki Darağacı Dansı'na ne kadar var?&quot; diye sordu Katie.</span></p>
<p><span class="font7">&quot;Tam bir hafta,&quot; diye cevap verdi Nate.</span></p>
<p><span class="font7">&quot;Bir hafta mı?&quot; dedi Katie inanamayan bir sesle. &quot;Bütün bunlar bir hafta içinde mi olacak?&quot;</span></p>
<p><span class="font7">Hep birlikte başımızı salladık. Katie haklıydı. Kulağa çok saçma geliyordu; birdenbire kendimi tamamen yetersiz hissettim. Bütün bunların olmasmı nasıl sağlayacaktım? Ben nasıl Rose gibi olabilirdim ki?</span></p>
<p><span class="font7">Katie duyduklarına inanamayarak başım iki yana salladı. &quot;Distopik genç kız edebiyatında insanlar fazlasıyla hızlı âşık oluyorlar.&quot;</span></p>
<p><span class="font7">&quot;Distopik </span><span class="font10" style="font-style:italic;">aşk romanı,&quot;</span><span class="font7"> dedi Alice.</span></p>
<p><span class="font7">Nate ona katılırcasma şiddetle kafasmı salladı.</span></p>
<p><span class="font7">Alice iç çekti. &quot;Çok romantik. Tıpkı Rose'un Willow'a ismini söylemek yerine penceresinin kenarına gerçek bir gül bırakması gibi-&quot;</span></p>
<p><span class="font7">&quot;Ve Willow'un reşitliğe geçiş balosunda garsonluk yaparken,&quot; dedi Nate, &quot;bütün misafirlerin gitmesini bekleyip...&quot;</span></p>
<p><span class="font7">&quot;Müzik olmadan dans ettiklerinde,&quot; dediler hep bir ağızdan.</span></p>
<p><span class="font7">&quot;Tanrı aşkına,&quot; dedim. &quot;Hâlâ olanlar bir kitap veya filmden ibaretmiş gibi davranıyorsunuz. Ama artık öyle değil. Her şey fazlasıyla gerçek bir hâl aldı.&quot;</span></p>
<p><span class="font7">Hepimiz sessizliğe gömüldük. Kelimelerim sarı odada yankı-lanıyormuş gibiydi.</span></p>
<p><span class="font7">Katie sonunda, &quot;Yani, bütün bunlardan sonra eve gidebilecek miyiz?&quot; diye sordu. Sesi yüreğimi burkan bir özlemle doluydu.</span></p>
<p><span class="font7">Başımla onayladım. &quot;Hikâyeyi aynı King'in yazdığı şekilde tamamladığım sürece, darağacı yerle bir olup devrim başladığında gidebileceğiz.&quot;</span></p>
<p><span class="font7">Nate yüzünü buruşturdu. &quot;Asıldığında evrenin bizi serbest bırakacağından emin misin? Çünkü aksi hâlde sadece asılmakla kalacaksın, biliyorsun, değil mi?&quot;</span></p>
<p><span class="font7">&quot;Hepiniz </span><span class="font10" style="font-style:italic;">asılma</span><span class="font7"> kelimesini kullanmayı bırakabilir misiniz?&quot; Boynumu tutmaya başladığımın farkına vardım. &quot;Bundan sonra o kelime yasaklanmıştır. Anlaştık mı?&quot;</span></p>
<p><span class="font7">Cevap olarak başlarıyla onayladılar.</span></p>
<p><span class="font7">&quot;O zaman olay örgüsünü düzelteceksin,&quot; dedi Alice. &quot;Zaten hep Rose olmak istemiştin.&quot; Dudak parlatıcısı olmadığı için normalden çok daha ince görünen alt dudağını çiğnedi.</span></p>
<p><span class="font7">&quot;Rose olamam,&quot; diye fısıldadım. &quot;O çok... mükemmel.&quot;</span></p>
<p><span class="font7">Katie elini dizime yasladı. &quot;Adın ne değeri var?&quot;</span></p>
<p><span class="font7">&quot;Ha?&quot; dedi Alice.</span></p>
<p><span class="font7">Katie inanamayarak gözlerini kırpıştı. &quot;Hani, 'Şu </span><span class="font10" style="font-style:italic;">gülün</span><span class="font7"> adı değişse bile...&quot;'</span></p>
<p><span class="font7">&quot;Böyle bir zamanda cidden Shakespeare alıntısı mı yapıyorsun?&quot; dedi Alice.</span></p>
<p><span class="font7">&quot;Özür dilerim. One Direction sözleri pek yeterli gelmedi. Belki de bunun yerine Bieber'dan alıntı yapmam daha uygun olur.&quot;</span></p>
<p><span class="font7">&quot;İkiniz de kesin,&quot; dedim.</span></p>
<p><span class="font7">Alice kolumu okşadı. &quot;Özür dilerim, Vi. Hadi, biraz olumlu düşün. Rose olacaksın... Şey yapacaksın...&quot; Kaşlarını muzip şekilde oynattı.</span></p>
<p><span class="font7">Kaslarım gerildi. &quot;A kelimesinin yasaklandığını söylediğimi sanıyordum.&quot;</span></p>
<p><span class="font7">Sadece kahkaha attı. &quot;Hayır, seni sefil inek, Willow'u öpme fırsatı yakalayacaksın.&quot;</span></p>
<p><span class="font7">Hızlıca nefesimi verince, sanki ilk defa atlıkarıncaya biniyor-muşum gibi başım döndü - rüzgâr yüzüme vuruyor, saçlarım uçuşuyor ve demirleri ellerim bembeyaz kesilecek kadar sıkıca tutuyor gibiydim. Anneme durması için yalvardığımı, aynı zamanda da altımdaki tahta atın daha hızlı gitmesini dilediğimi hatırladım. Şimdi de aynen böyle hissediyordum. Korkuyordum ama heyecanlıydım. Yüzüme yayılan kocaman sırıtışa engel olamadım. Ölüm kısmına o kadar odaklanmıştım ki öpüşmeyi tamamen unutmuştum.</span></p>
<p><span class="font7">Alice gülümsedi. &quot;Ve Ash'in bu evrende ne kadar fit olduğunu düşün. Willow'un ne kadar yakışıklı olacağını hayal et. Eminim gözlerini yakıp geçecek. Şu anda senden kısmen nefret ediyorum.&quot; Kahkaha attı ama bu kadar boş gelmesinin sebebinin çıplak duvarlar mı yoksa mizah yoksunu olması mı olduğuna karar veremedim.</span></p>
<p><span class="font7">Ertesi sabah Matthew, Nate ile beni ufak bir giyinme odasına getirdi. İçerdeki hava bayat ve nemliydi. Sanki burayı uzun zamandır kimse kullanmamış gibiydi. Ne olacağını biliyordum. Köle dövmelerimizi yaptıracaktık, aynı Rose'un yaptırdığı gibi. Olay örgümüz tekrar bir araya gelip birleşiyordu ki bu iyi bir şeydi. Bu şekilde gittiği sürece eve dönme şansımız artıyordu.</span></p>
<p><span class="font7">Saskia bir elinde iğne, diğerinde ise mürekkep şişesiyle dövme koltuğuna ilişmişti. &quot;Boynuna ulaşmam gerekiyor.&quot; Gözlerini kaldırmadı, sanki bakmaya bile değmezmişiz gibi. Kendi kendime, </span><span class="font10" style="font-style:italic;">Küstah,</span><span class="font7"> diye düşünerek gülümsedim.</span></p>
<p><span class="font7">Tuniğimi kafamdan çekip çıkarırken cesur görünmeye kararlıydım. Pantolonum ve askılı atletimle iğnenin tenimi delmesini beklerken nemli hava kollarımı üşütüyordu. Filmde bu süreç hijyenden oldukça uzak ve acılı görünüyordu ama bu konuda şaşırtıcı derecede sakindim; bütün o urgan fikri karşısında bu bir hiç kalıyordu.</span></p>
<p><span class="font7">Saskia kıkırdadı. &quot;Hanımefendi nasıl bir tasarım tercih eder? Ejderha veya alevli bir kartala ne dersiniz?&quot; İğneyi mürekkebe batırdı.</span></p>
<p><span class="font7">Matthew saçımı nazikçe omuzlarımdan uzaklaştırdı. &quot;Şimdi sabit dur. Eğer sahte gibi görünürse muhafızlar seni vurur.&quot;</span></p>
<p><span class="font7">Saskia, arada sırada yalnızca iğneyi mürekkebe batırmak için duraklayarak, ensemin derisini sürekli olarak delmeye başladı. Gözlerim yaşardı ve iğne omurgamdaki bir boğuma denk gelince inlememe engel olamadım.</span></p>
<p><span class="font7">&quot;Kahretsin, Violet,&quot; diye terslendi. &quot;Senin yüzünden beş rakamı yamuk olacak.&quot;</span></p>
<p><span class="font7">İşini bitirip yaranın üzerine nemli bir gaz bezi koydu. &quot;Bu enfeksiyon kapmanı engelleyip yaranın iyileşmesini hızlandıracak. Çayırlık'tan aşırdık.&quot;</span></p>
<p><span class="font7">Bez aynı zamanda acıyı da uyuşturuyordu ki buna minnettardım.</span></p>
<p><span class="font7">Sırada Nate vardı. Hiç kıpırdamadan durdu; canının acıdığını sadece bacaklarına batırdığı parmakları ele veriyordu.</span></p>
<p><span class="font7">Saskia çıkardığı işçiliği hayran bakışlarla süzdü. &quot;Bununla muhafızları </span><span class="font10" style="font-style:italic;">kandır abilmelisin.&quot;</span></p>
<p><span class="font7">Midemde bir düğüm belirirken Nate'e baktım. &quot;Muhafızları </span><span class="font10" style="font-style:italic;">kandırabilmeli</span><span class="font7"> mi?&quot;</span></p>
<p><span class="font7">Omzunu silkip malzemelerini topladı. Rose sınırı muhafızlarla ufak bir problem yaşayarak geçmişti. Ama şanslıydı ve ensesinde yamuk bir beş rakamı yoktu. Bunu düşünmemeye gayret ederek Çayırlık'a... Willow'a odaklanmaya çalıştım.</span></p>
<p><span class="font7">İşçi tulumlarımızı üzerimize geçirdik. Kumaş kaşındırıyor, hareket ettiğimde sanki Rose'u değil de beni kapattığı gerçeğine itiraz edermiş gibi sürtünüyordu. Nate'in kollarını kaşımasını izlerken gırtlağıma baskı yapan ciddi bir sorumluluk hissine kapıldım. Ama aynı zamanda sanki tekrar atlıkarıncaya dönmüş gibi, yüzümde rüzgârı, ellerimde demirlerin titreşimini hissedi-yormuş gibiydim. Willow ile tanışacaktım. Russell Jones ile değil, Willow'un </span><span class="font10" style="font-style:italic;">ta kendisiyle.</span></p>
<p><span class="font7">Hiçbir veda seremonisi olmadan merkezden ayrıldık. Alice ve Katie'ye veda etmemize bile izin vermediler. Aslında bu iyi bir şey olabilirdi çünkü onları görseydim büyük ihtimalle ağlardım. Eğer bunu beceremez de başarısız olursam Katie ölecekti. Bir de en yakın arkadaşım Alice vardı elbette. Thorn'un kelime-terini kafamda tekrar tekrar döndürdüm </span><span class="font10" style="font-style:italic;">-Onun için çok özel bir görevim var-</span><span class="font7"> ama sonunda yine kendimi hüsrana uğramış ve bunlardan hiçbir anlam çıkaramamış hâlde buldum.</span></p>
<p><span class="font7">Şehirdeki yolculuk günün büyük çoğunluğunu aldı. Beni dün linç etmeye çalışan denetçilerle karşılaşmamak için en uzun ve dolambaçlı yolu kullandık. Ta ki pis kokulu gri bir labirentte kaybolmuş gibi hissedene kadar, sokak üstüne sokak, duvar üstüne duvar geçtik. Ayaklarım ağrıyor ve karnım gurulduyordu. Kafam ise yediği darbeler yüzünden ağrımaya devam ediyordu ama yine de bildiğim ve sevdiğim Londra için üzüntü duyuyordum. Çökmüş binalar, solmuş tabelalar. Her sokağm ismini aklımdan tekrar ederken, bu seslerin nasıl da yüzyıllardır uyumakta olduğunu ve şehrin nasıl da cahil Implerle dolduğunu düşündüm.</span></p>
<p><span class="font7">Karşımızda yükselip kıvrılarak uzaklaşan ve gri gökyüzüyle birleşip sonsuz gibi görünen şehir duvarlarını görene dek yürümeye devam ettik. Kapının hemen girişinde kocaman, camsız bir bina duruyordu. Metal kapıları olan bir küp gibiydi. Şehir duvarları sanki tünelden geçen bir tren gibi binayı ikiye bölüyordu. Burayı kitaptan hatırlıyordum; Implerin kimyasallarla arındırıldığı, Çayırlık<sup>z</sup>a girmeden önce dövmelerinin sahte olup olmadığının kontrol edildiği binaydı. Kitapta okuyup zihnimde canlandırdığımdan çok daha ruhsuzdu ki bu kayda değer bir şeydi.</span></p>
<p><span class="font7">Taze yapılmış sahte dövmesi bizimkiler gibi sızlayan Rose'un, sınırdan sızdığı bu kısımda, kendini gergin hissettiğini hatırlıyordum. Ama sayfadaki kelimeler ya da filmdeki sahneler bu berbat hissin hakkım veremezdi. Vücudum sanki kaskatı kesilmiş gibiydi ama düşüncelerim patlayan mısırlar gibi kafamın içine vuruyordu. </span><span class="font10" style="font-style:italic;">Ya yakalanırsak? Bizi öldürürler mi? Bir hikâyenin içindeyken gerçekten ölebilir miyiz? Bu sadece bir hikâye mi? Çok gerçekçi görünüyor.</span><span class="font7"> Aklım çığlık çığlığa kıvranan, kor gibi sıcak bir karmaşa içindeydi, vücudum ise korkudan ağırlaşmış ve çaresizdi.</span></p>
<p><span class="font7">Nate'e bakınca boynundaki tendonların gerilmiş olduğunu fark ettim.</span></p>
<p><span class="font7">&quot;Arındırma binasında Rose'un başına neler geldiğini hatırlıyor musun?&quot; diye fısıldadım.</span></p>
<p><span class="font7">Başıyla onayladı. &quot;Evet, elbette. Mavikantaron çiçeği renginde gözleri olan muhafız.&quot;</span></p>
<p><span class="font7">Ona biraz güç vermeyi umarak, &quot;Tek boynuzlu at,&quot; diye yanıt verdim.</span></p>
<p><span class="font7">Başıyla onayladı ama boynundaki gerginlik geçmedi. Saskıa sert bir bakışla sessiz olmamı emretti.</span></p>
<p><span class="font7">Nate'e bütün Gemlerin kötü olmadığını hatırlatmak istedim. Binada en azından bir tane Symp, yani gizliden gizliye Imp sempatizanı olan bir Gem vardı. Mükemmel, capcanlı mavi gözleri olan muhafız, Rose'un üstünü aramış ve dövmesinin taze olduğunu fark etmişti ama Çayırlık'a yasadışı olarak girmeye çalıştığı için onu tutuklamaya çalışmak yerine bıyıklı, demir grisi gözleri olan muhafızdan kaçınması gerektiği konusunda onu uyarmıştı. Rose ise ona teşekkür edip Symplerin hep bir rivayetten ibaret olduğunu zannettiğini söylemişti - tıpkı tek boynuzlu atlar gibi.</span></p>
<p><span class="font7">Bu her zaman en sevdiğim repliklerden biri olmuştu. İçten içe, aynı şeyleri söyleyebilme fırsatını yakalamayı umuyordum.</span></p>
<p><span class="font7">Implerin binaya cenaze alayı gibi ayaklarını sürterek girişini izledim. Sayıları çok fazlaydı. Bunu kitaptan hatırlatıyordum. Impler, Gemleri mükemmel olmayan normal insan bedenleriyle rahatsız etmemek için fiziksel işlerini karanlıkta gizlice yapıyorlardı. Bu da Gece Implerinin sayıca Gündüz Implerinden çok daha fazla olduğu anlamına geliyordu. Gece Impleri günün sıcaklığını ve renklerini özleseler de nispeten daha büyük bir özgürlüğün ve Çayırlık'ta huzur içinde dolaşmanın keyfini çıkarıyorlardı. Özgürlüğün başlı başına bir güneş kaynağı olduğunu anlamaya başlamıştım.</span></p>
<p><span class="font7">En arkadan sıraya girdik. Kambur durup kafamı eğerek çaresizce ortama uyum sağlamaya çalışıyordum ama dövmem yanıyor, bana sürekli ıslak mürekkep ile yamuk beş rakamını hatırlatıyordu. Demir kapılara yaklaştık. Ayaklarımızın altındaki çamura odaklanıp muhafızların silahlarının parıltısını görmezden</span></p>
<p><span class="font7">geliyordum. Sonunda binaya adım atarak, yoğun bir çamaşır suyu kokusuyla dolup pıhtılaşmış olan ağır havaya daldık.</span></p>
<p><span class="font7">İnce bir çizgi hâlindeki ışıklar başlarımızın üzerimizde titreşir ve cüruf briketlerinden yapılmış duvarların dondurucu grisini biraz olsun yumuşatırken, tek sıra hâlinde penceresiz koridorda ilerledik. Işıkların altından geçerken Nate'in boynunun siyah ve beyaz arasında gidip gelişini izledim. Dövmesi tulumunun yakası tarafından gizlenmişti. Göğsümde ezici bir acı, bir çaresizlik hissettim.</span></p>
<p><span class="font7">Gittikçe yükselen bir vızıltı sesi duyuyordum ve çok geçmeden karşıda her otuz saniyede bir yükselip yok olan bir duman bulutu gördüm. Sıra hâlinde buluta doğu yaklaşırken, mekanizmanın ana hatlarını seçebilmeye başladım - normalden daha küçük, Imp boyutunda bir araba yıkama cihazı gibi görünüyordu. İlerleyen sıradaki her bir Imp, mekanizmanın içinden geçerken buharla kaplanıp steril ve Çayırlık'a hazır bir hâle getiriliyor ve yoluna devam ediyordu. Nate gergin bir şekilde omzunun üzerinden bana baktı. Aslınsa önden gitmeyi istiyordum ama şu anda yerlerimizi değiştirmemiz muhafızların dikkatini çekerdi. Buhar önce Matthew'u, sonra da Saskia'yı kapladı. Sonra sıra Nate'e geldi.</span></p>
<p><span class="font7">Nate'in mekanizmaya girip bir sis bulutu içinde kaybolmasını izledim. Duman yakından bakınca biraz yeşile çalıyordu ve kokusu çamaşır suyu ile anlam veremediğim ekşi bir şeyin karışımım andırıyordu. Boğuk bir öksürük duyduğumda yüreğim hopladı ama muhafızların silahları gözümün ucunda parıldarken hareket etmeye cesaret edemedim. Sonunda duman dağıldı ve Nate'in silueti ortaya çıktı. Yürüyüp uzaklaşırken, sanki bundan keyif almış gibi omzunun üzerinden bakıp sırttı.</span></p>
<p><span class="font7">Derin bir nefes alıp peşinden gittim. Metal silindirin içinde hortumlar, borular ve tuhaf mekanik ekipmanlar vardı. Yeşil gaz sabit bir tıslama eşliğinde etrafımı kaplamaya başlarken içimde bastırılamaz bir kaçma isteği duydum. Gaz, burun deliklerime saldırıp tulumunun içine girerek tenimi ve dövmemi öyle bir yaktı ki kendimi sanki dağlanmış gibi hissettim. İçimi çekmemek, öğürmemek ya da ikisini birden yapmamak için direndim. Sonunda tıslama durduğunda ve hava temizlendiğinde, öne doğru yürüyerek ekşiliği yutkunmaya çalıştım.</span></p>
<p><span class="font7">Adımlarımızı hızlandırarak uzun koridorda yürüdük. Uzun, steril bir odada otuz kadar Imp sıraya girmiş bekliyordu. Sıranın sonuna girince kapı ardımızdan kapandı. Titremenin beni ele vereceğinden korkarak, kafamı eğip ellerimi birleştirdim.</span></p>
<p><span class="font7">Birkaç muhafız, ellerini Implerin vücudunda gezdirerek orada olmaması gereken çıkıntıları, Çayırlık'a sızdırılmaya çalışılan silahları aramaya başladı. Sıranın gerisine, bana ve Nate'e doğru hareket ederlerken, vücudumun her kısmı sanki göz kırpıp nefes almam bile dikkatlerini çekecekmiş gibi donakaldı. Gittikçe yaklaşan ayak seslerini dinlerken, gözlerim kaşınana kadar botlarıma bakıp durdum.</span></p>
<p><span class="font7">Ayak sesleri durdu.</span></p>
<p><span class="font7">&quot;Sen,&quot; dedi muhafızlardan biri. &quot;Benimle gel.&quot;</span></p>
<p><span class="font7">Başımı kaldırınca parmağının doğrudan beni işaret ettiğini gördüm. Demir grisi gözleri ve bıyıkları vardı.</span></p>
<p><span class="font11">B Ö L Ü M &#160;15 </span></p>
<p><span class="font4">H</span><span class="font7">er şey birden sessizleşti ve dilim damağıma yapıştı. Kitaptaki muhafız, Symp'in Rose'u hakkında uyardığı adam, tam karşımda duruyordu. Beni, içinde boyanmamış duvarlar ve sert plastikten bir ekran olan farklı bir odadaki sorgulama kabinine yönlendirdi ve avuçlarım plastiğe değecek şekilde öne doğru itti. Sonra elleriyle ayak bileklerimi arkadan yakalayarak hızlıca kalçalarıma doğru yöneldi. Onu tekmeleyip oradan kaçma dürtüsüyle savaştım. Elini ön tarafıma götürerek avuçlarım kasıklarımda, uyluklarımın arka ve iç kısımlarında gezdirdi. Bir erkek tarafından daha önce böyle müstehcen şekilde ellenmemiştim. Sevecen veya nazik de davranmıyordu. Acımasız ve hızlıydı. Sanırım ağlayacaktım. O yüzden dudağımı o kadar sert ısırdım ki kimyasal spreyin yakıcı tadına bir de kan tadı eklendi. Hızlıca ayağa kalkıp elini gövdemin kenarlarına ve göğüslerimin üzerine doğru kaydırdı. Boğazımda bir çığlık düğümlendi.</span></p>
<p><span class="font7">&quot;Kollarını kaldır,&quot; dedi.</span></p>
<p><span class="font7">Kollarımı kaldırıp titremeye başladım. Hâlâ taze ve sprey yüzünden kızarmış olan dövmemi her an fark edebilirdi. Ama bunun yerine, beni yüzüm ona dönecek şekilde döndürerek avuçlarını sırtımda dolaştırmaya başladı.</span></p>
<p><span class="font7">Ancak o zaman gözleriyle buluştum. Gördüğüm nefret, nefesimin kesilmesine sebep oldu.</span></p>
<p><span class="font7">Omuzlarımı kavrayarak beni duvara bastırdı. &quot;On dakikamız var.&quot; Nefesi bayat kahve gibi kokuyordu.</span></p>
<p><span class="font7">Kendimi cam bir vitrinin arkasına kapatılmış, tamamen savunmasız ve hareket edemez hâldeki bir güve gibi hissediyordum. &quot;Ne... ne demek istediğinizi anlamadım.&quot;</span></p>
<p><span class="font7">&quot;O kadar masum görünmeye çalışma, Imp.&quot; Saçımı yüzümden uzaklaştırdı. &quot;Sana bu işten biraz Gem meteliği çıkar. Eğer gülümsersen ekstra alırsın.&quot;</span></p>
<p><span class="font7">Vücudunun her bir kasını üzerime bastırıyordu. Midem bulandı.</span></p>
<p><span class="font7">&quot;Hadi ama, bu senin gibi güzel bir Imp için ilk olamaz. Şimdi tulumunu çıkar.&quot;</span></p>
<p><span class="font7">&quot;Ama... ama beni zaten aramıştın.&quot; Gözlerimde yaşlar birikti.</span></p>
<p><span class="font7">Tek bir ani hareketle beni sert plastik panele fırlatınca ciğerlerimdeki hava boşaldı. Belli belirsiz yansımamın ardmda, gittikçe uzayan bulanık hareketler ve sıraya girmiş şekilsiz figürler görebiliyordum. Bulanıklığa doğru gözlerimi kısarak bakınca bu şekillerin insan, hatta çıplak insanlardan oluşan bir sıra olduğunun farkına vardım. Çocukken yaptığımız kâğıt bebek zincirlerine benzer şekilde birbirlerinin ellerini sıkıca tutmuşlardı.</span></p>
<p><span class="font7">Kulağıma eğilerek, &quot;Dediğimi yap, yoksa seni de oraya koyarım,&quot; diye fısıldadı. &quot;Asiler ve köle olmak için sahte dövme yaptıranlarla beraber.&quot;</span></p>
<p><span class="font7">Sonra kesik ateş sesleri ve bastırılmış inlemeleri duydum. Zincirler şangırdadı ve vücutlar yere düştü. Sanırım, </span><span class="font10" style="font-style:italic;">Aman Tanrım,</span><span class="font7"> dedim ve nefesim ekranda buhar yaptı.</span></p>
<p><span class="font7">&quot;Tamam,&quot; diye fısıldarken, kelime âdeta dudaklarıma battı.</span></p>
<p><span class="font7">Uyuşmuş, titrek ellerle tulumumu çözmeye başladım. Sanki tenimi soyuyormuşum gibi hissediyordum.</span></p>
<p><span class="font7">O anda kapı açıldı ve mavikantaron çiçeği renginde gözleri olan bir asker belirdi. Symp. Onu görünce sevinçten ağlayacak gibi oldum.</span></p>
<p><span class="font7">Asker beni bir anlığına inceledikten sonra kaşlarını çattı. &quot;Onları otobüse bindirmek üzereyiz.&quot;</span></p>
<p><span class="font7">Kahve-nefesli donakaldı. &quot;Bindirin.&quot;</span></p>
<p><span class="font7">&quot;Implerin </span><span class="font10" style="font-style:italic;">tümünü</span><span class="font7"> bindirmemiz lazım.&quot;</span></p>
<p><span class="font7">Bir anlığına sertçe bakıştılar.</span></p>
<p><span class="font7">&quot;Hemen,&quot; dedi Symp.</span></p>
<p><span class="font7">Kahve-nefesli bir adım geri çekilip kafasını eğerek karşılık verdi.</span></p>
<p><span class="font7">Symp'i koridorda takip ederken parmaklarım fermuarımla uğraşıyor, gözyaşlarım ise yanaklarımdan süzülüyordu.</span></p>
<p><span class="font7">Sakin ve yumuşak bir sesle, &quot;İyi misin?&quot; diye sordu.</span></p>
<p><span class="font7">&quot;Evet,&quot; demeyi becerebildim. Ona büyülü, efsanevi, cesur ve mükemmel birisi olduğunu söylemek istiyordum. Kollarımı boynuna dolayıp ona defalarca teşekkür etmek istiyordum. Ama tek diyebildiğim yarım yamalak bir, &quot;Teşekkürler,&quot; oldu.</span></p>
<p><span class="font7">Tekrar bekleme odasına girene kadar fermuarımı çekmiş ve yanaklarımı kurulamıştım. Nate riske girerek, yüzünde dehşete düşmüş bir ifadeyle dönüp bana baktı. Ona, </span><span class="font10" style="font-style:italic;">Ben iyiyim,</span><span class="font7"> anlamında hafifçe başımı salladım.</span></p>
<p><span class="font7">Muhafızlar bizi sarı işaretlerle bölgelere ayrılmış ve üzerinde dikenli teller olan taşlarla çevrelenmiş beton bir açıklığa yönlendirdi. Gökyüzü donuk olabilirdi ama aynı kendi evrenimizdeki gökyüzü gibi engin ve sınırsız görünüyordu. Çayırlık'ın gül ve ağaç kabuğu kokusu taşıyan temiz havası ciğerlerime dolarak, beni Lake District'te yaptığımız tatillere geri götürdü. Birden kocaman bir rahatlama hissine kapıldım.</span></p>
<p><span class="font7">Yamuk camları gittikçe batan güneşin ışıklarıyla parıldayan, sıra sıra park edilmiş Imp otobüsleri ufuk çizgisine kadar uzanıyordu. Saskia'yı 753 sayısıyla işaretlenmiş bir bölümde duran paslanmış otobüse kadar takip ettik. Kalbim çamaşır suyu kokusu yüzünden hâlâ gümbürdüyordu.</span></p>
<p><span class="font7">Saskia basamakları tırmanırken, &quot;Bu otobüs bizi doğrudan malikâneye götürecek,&quot; diye fısıldadı.</span></p>
<p><span class="font7">Sürücünün bir Imp olduğu belliydi ama öndeki koltuklarda, silahları kılıflarında duran iki Gem muhafız oturuyordu. Tekrar panik. Vücudumdaki kasların her biri, yılanların saldırıya geçmeden önce yaptıkları gibi sıkıca birbirine dolandı. Ama muhafızlar beni görmezden geldiler. Otobüste ilerleyip Nate'in yanındaki boş koltuğa kendimi bıraktım. Koltuk sertti ve üstüne sinmiş olan pis koku gözlerimi yaşarttı ama arındırma tesisinden ve demir grisi gözlere sahip muhafızdan uzaklaşacağımızı bilmek, alt dudağımın ağlamak üzere olan küçük bir bebek gibi titremesine sebep oldu.</span></p>
<p><span class="font7">Nate yüzümü inceledi. &quot;Aman Tanrım, abla. Sana ne yaptılar?&quot;</span></p>
<p><span class="font7">&quot;Hiçbir şey,&quot; diye cevaplarken nefesim ağzımda acı bir tat bıraktı. &quot;O mavi gözlü muhafız beni kurtardı.&quot;</span></p>
<p><span class="font7">Nate nefesini tuttu. &quot;Aynı Baha'nın dediği gibi - hikâye bizi beraberinde sürüklüyor.&quot;</span></p>
<p><span class="font7">&quot;Artık sadece bir hikâyeden çok daha fazlası, öyle değil mi?&quot; diye fısıldadım. &quot;Zavallı Impler. Daha önce onları okuyup izlemiş olduğumuzu biliyorum ama artık gerçekler...&quot; Boğazımda konuşurken zorlanmama neden olan bir yumru oluştu. &quot;Sanırım durumları sandığımızdan çok daha kötü olabilir.&quot;</span></p>
<p><span class="font7">Otobüs Implerle dolana kadar yaklaşık yarım saat bekledik. Motor çalışınca kocaman metal kapılardan çıkarak Çayırlık'a doğru yola koyulduk. Gemlerin diyarına doğru.</span></p>
<p><span class="font7">Kapılardan geçmek sanki Disneyland'e girmek gibiydi - ansızın bir renk cümbüşüyle karşılaşıyordunuz. Duvarm Gem taralındayken güneşin daha fazla parladığına ve kuşların daha yüksek sesle öttüğüne yemin edebilirdim. Yeşillik her yönde alabildiğince uzanıyordu. Ağaçlar, çimenler, kandil çiçekleri, yoncalar ve koyu mor renkli böğürtlen çalılarıyla kaplanmış çitler vardı. Ben banliyöde büyümüştüm ve yeşillik görmeye alışıktım - bu görüntüyü daha iki gün geçmeden özlemiştim.</span></p>
<p><span class="font7">Imp otobüsü şimdiye kadar seyahat ettiğim bütün araçlardan daha gürültülü bir şekilde, neredeyse yuvarlamrcasına ilerlemeye başladı. Kafasını omzuma yaslayan Nate dâhil tüm Impler uyukluyordu. Yüzünü inceledim. Normalde yüzü tıpkı babam gibi canlı, hayat dolu, heyecanlı olur, kum sarısı saçları ise sanki elini prize sokmuş gibi diken diken görünürdü. Ama şu anda, tamamen gevşemiş hâliyle, daha çok annemi andırıyordu. Dudaklarının çevresinde aynı yumuşaklık vardı. Midem kasıldı ve boğazımdaki düğüm biraz daha büyüdü. Ailemi gerçekten özlemiştim. Sağladıkları güvenliği, aidiyet hissini ve tüm sorunların üstesinden gelebilmelerini özlüyordum.</span></p>
<p><span class="font7">Otobüsün ritmi ve uyuyan vücutların sıcaklığı beni uyuşturmuştu. Bunu rüya görmeye başlamamdan anlamıştım - koltuğun yerini daha yumuşak bir şey, belki de bir döşek almıştı ve gözkapaklarım kıpırdanırken, gördüğüm loş odanın duvarları bir netleşip bir bulanıklaşmaya başlamıştı. Bir adam şekli gördüm ve sıcak elinin benimkine sarıldığını hissettim. Bana dişçiyi hatırlatan tenekemsi hastane kokusuna karışmış bir kahve ve bayat sigara kokusu alıyordum - strese girdiğinde babamdan yayılan kokunun aynısı. Adam, elimi sıktı. </span><span class="font10" style="font-style:italic;">Uyan,</span><span class="font7"> Violet. </span><span class="font10" style="font-style:italic;">Lütfen, tatlım. Sadece gözlerini aç ve uyan.</span><span class="font7"> Ama siluet yavaşça şeklini kaybetti, kenarları silikleşti ve giderek soldu.</span></p>
<p><span class="font7">Birden tahta sahnede boynuna ip dolanmış hâlde duran Rose'u gördüm. Kalabalığın arasmdan bir ses yükseldi. </span><span class="font10" style="font-style:italic;">Seni seviyorum.</span><span class="font7"> Saçı yüzünden geriye düşünce karşımdakinin artık Rose olmadığını gördüm. Bu bendim. Cellat kolu çekince kapağın uçarcasma açıldığını duydum ve vücudumun aniden ipe doğru çekildiğini, ayaklarımm basacak bir zemin ararken havada çılgınca döndüğünü gördüm. Sonra Baha'nın sesini duydum: </span><span class="font10" style="font-style:italic;">Hikâyeler birer hayat döngüsü gibidir,</span><span class="font7"> Violet. </span><span class="font10" style="font-style:italic;">Ancak hikâye sonlandığında serbest kalacaksın. Doğumdan ölüme.</span></p>
<p><span class="font7">Ama hikâye beni serbest bırakmıyordu. Havanın ciğerlerimde kapana kısıldığını, Kolezyum'un çizgilerinin bulanıklaştığını, kalabalığın seslerinin solup gittiğini hissettim. Ama beni hâlâ serbest bırakmıyordu.</span></p>
<p><span class="font7">&quot;Violet! Uyan,&quot; dedi Nate.</span></p>
<p><span class="font7">Sanki biri üzerimde tepinip ciğerlerimi eziyormuş gibi nefes nefese uyandım. Tenim tahriş olmuş gibiydi - o kadar hassastı ki duyduğum hissin tam olarak hangi noktadan geldiğini anla-yamıyordum. Alev almış, donuk bir gölün altında kalmış ya da yüzlerce minik yarayla kaplanmış olabilirdim. Ağladığımı biliyordum çünkü hıçkırıklarımı duyabiliyor, yanaklarımın gözya-şıyla ıslandığını hissedebiliyordum.</span></p>
<p><span class="font7">&quot;Her şey yolunda,&quot; dedi Nate. &quot;Bak, Harper malikânesine vardık.&quot;</span></p>
<p><span class="font7">Bir muhafız, &quot;Orada neler oluyor?&quot; diye bağırdı.</span></p>
<p><span class="font7">Bir anda sustum ve sessiz kalabilmek için dilimi ısırdım.</span></p>
<p><span class="font7">Harper malikânesine arka yoldan girdik. Malikânenin geniş çayırlar arasına gizlenmiş, daima tetikte ve gururlu görünen manzarasını göremiyorduk. Sadece bir dizi budanmış çit bitkisi ve akşam göğünün altında gölgelere karışmak üzere olan bir meyve bahçesi vardı. Biraz hayal kırıklığına uğramadan edemedim. Otobüs durunca toplu hâlde aşağıya indik.</span></p>
<p><span class="font7">Saskia bizi bir patikaya yönlendirdi. &quot;Imp kulübelerine gidiyoruz.&quot;</span></p>
<p><span class="font7">Çakılların sesi arasında Nate'in fısıltısını güçlükle duydum: &quot;Merak etme. Sadece birkaç günlüğüne buradayız.&quot;</span></p>
<p><span class="font7">&quot;Beni endişelendiren de bu zaten.&quot;</span></p>
<p><span class="font7">&quot;Ne? Şehre dönmek mi?&quot;</span></p>
<p><span class="font7">Özgüvensizliğim beni içten içe kemirirken derin bir nefes aldım. &quot;Hayır, Willow'u kendime birkaç gün içinde âşık etmek.&quot;</span></p>
<p><span class="font7">&quot;Rose bunu başarabilmişti.&quot;</span></p>
<p><span class="font7">&quot;Ama Katie haklıydı, kimse o kadar kısa sürede âşık olmaz.&quot;</span></p>
<p><span class="font7">Nate bir an durdu. Onun bakışlarını takip ederek gözlerini Imp kulübelerine çevirdim.</span></p>
<p><span class="font7">&quot;Kasvetli,&quot; diye fısıldadı.</span></p>
<p><span class="font7">Burayı kitapta okuduğum kadarıyla çok severek hatırlıyordum. Rose, Saskia ve Matthew'un yataklarında oturup oyun kartlarıyla oynarken komplo kurdukları sığmaktı burası. Meşeler tarafından yeşillikler arasına saklanmış, zencefilli çörekten yapılma bir evi andırıyordu. Ama gerçekte, oluklu demir ve çürümüş kirişlerden oluşan yıkık dökük bir kulübeydi. Ve içine giren şeyler çürümeye başlıyor gibiydi. Etraf ıslak köpek ve insan dışkısı kokuyordu. Zemindeki ince saman tabakası, alttaki çamuru zar zor saklıyordu. Filmdeki acayip mobilyaların ve bohem perdelerin yerini, ters çevrilmiş birkaç kasa ve çürümüş çam tahtasından yapılma bir masa almıştı.</span></p>
<p><span class="font7">Alçak bir sesle, &quot;Banyo nerede?&quot; diye sordum.</span></p>
<p><span class="font7">Saskia kahkaha attı. &quot;Arkadaki sundurmada birkaç tuvalet ve toplu duş var.&quot;</span></p>
<p><span class="font7">&quot;Duşlar buz gibi,&quot; dedi Matthew. &quot;Leş gibi kokmak daha iyi.&quot; &quot;Bir ranza kap,&quot; dedi Saskia.</span></p>
<p><span class="font7">Ranzalar hasırla kaplanmış raflara benziyordu. Kulübenin arka duvarına dizilmiş ve perde gibi asılmış basit, yırtık pırtık çarşaflarla birbirlerinden ayrılmışlardı. Pek mahremiyet sağlamıyordu. Nate'in elini tuttum ve birlikte şaşkınlık içinde ranzaların arasında dolaştık.</span></p>
<p><span class="font7">Etrafımızda dolanan diğer köleler çay yapıyor, adet edevatlarını topluyor, dışarıdaki akşam karanlığına çıkıyordu. Hepsi sırayla dönüp bize kaşlarını çatıyor gibiydi. Buralarda pek kart oyunu oynayamayacağımızı anladım. Kendimi Ash'i, dünyadaki en açık mavi gözleri ararken buldum. Ama hiçbir yerlerde yoktu. Sonraki otobüsle gelecek olmalıydı. Biraz hayal kırıklığına uğramadan edemedim.</span></p>
<p><span class="font7">Saskia kendini ranzalardan birine bıraktı. &quot;Gün içerisinde şehre dönmek yerine burada uyuyacağız. Bir süreliğine olduğumuz yerde kalmak ve sınırda sorgulanmaktan kaçınmak daha güvenli.&quot;</span></p>
<p><span class="font7">Nate esnedi. &quot;Uyumaya o kadar hazırım ki.&quot;</span></p>
<p><span class="font7">&quot;Çok şanslısın,&quot; dedi Saskia. &quot;Artık Gece Implerindensin. Sabaha kadar uyuyamazsın.&quot; Yüzünde acımasız bir gülümsemeyle bana döndü. &quot;Ve sen de o dondurucu duşu bu akşam alacaksın, kızım. Arındırma tesisi gibi kokmanı istemiyorum.&quot;</span></p>
<p><span class="font7">&quot;Nedenmiş?&quot; diye sorarken beynim hâlâ bütün olanlar yüzünden uyuşuktu.</span></p>
<p><span class="font7">Saskia bana aptalmışım gibi baktı. &quot;Çünkü güneş battığında Willow Harper ile tanışacaksın.&quot;</span></p>
<p><span class="font11">BÖL Ü M &#160;16 </span></p>
<p><span class="font4">D</span><span class="font7">uş soğuktan da öteydi. Soğuğu kemiklerimde hissediyordum; tenim alacalı mavi bir renge bürünmüştü. Ama en azından, anlık da olsa gerginliğimi atmamı sağlamıştı. Willow ile tanışmak üzereydim. O tatlı heyecana kapılmayı bekledim ama onun yerine Rose'un hayaletiyle yarışıyor ve geride kalıyor gibi hissettim.</span></p>
<p><span class="font7">Rose ile Willow. Onlarınki destansı bir aşk hikayesiydi. İlk buluşmaları elektrik yüklüydü. Daha ilk görüşte aralarında bir çekim ve bağlantı hissetmişlerdi. Rose onun geceleri yürüyüş yaparken bu yolu kullandığını bildiği için, Willow'u bostandaki erik ağacının altında beklemişti. Sonra kendi elini kesip acıyla bağırarak onun dikkatini çekmişti. Bu canhıraş bir bağırış değil, başı dertteki bir kadının yakarışıydı. Willow sorunun ne olduğuna bakmak için koşmuş, Rose'un o iri kahverengi gözleriyle buluşmuş ve dünyaya dair bildiğini düşündüğü her şeyi unutmuştu. Bir Imp'e abayı yakmıştı.</span></p>
<p><span class="font7">Ama bana tek bir bakış atınca çığlık atarak aksi yöne doğru kaçacaktı.</span></p>
<p><span class="font7">Saskia saçımı bukleler hâline getirip yanaklarımı çimdiklerken Rose'un daha doğal bir parlaklığı olduğuna dair bir şeyler mırıldanıyordu. Denesem bile kendimi daha eksik hissedemezdim.</span></p>
<p><span class="font7">Yüzüm ve egomla uğraşmayı bitirdiğinde, karanlık arazide âdeta bir yarasa gibi yön bulup ilerleyerek Nate ile beni bostana götürdü.</span></p>
<p><span class="font7">Harper arazisi Gem standartlarına göre bile çok büyüktü. Yüzlerce hektarlık ağaçlıklar, çayırlar ve düzenlenmiş bahçeler vardı. Burada kolayca kaybolduğumu hayal edebildiğim için, sürekli kaş çatması beni huzursuz ediyor olsa da, Saskia'ya yakın durmaya çalışıyordum. Küçük bir çayırlığı geçip çitleri tırmandıktan sonra gölün kenarından ilerledik. Bu yol film setini andırdığı için çok tanıdıktı ama ben bir film yıldızı olmaktan o kadar uzaktım ki manzara hiç gerçekçi gelmiyordu. Her adımla sinirlerim geriliyor, gerginliğim bütün vücuduma yayılarak ellerimin titremesine sebep oluyordu. Tekrar o buz gibi duşu arar olmuştum.</span></p>
<p><span class="font7">Karşı cins konusunda zaten hep beceriksizdim. Daha önce yalnızca bir kez randevuya çıkmıştım, o da bir zeytinin soluk boruma kaçmasıyla sonlanmıştı. Ve sadece iki kez öpüşmüştüm. Birinde o kadar sarhoştum ki hâlâ zar zor hatırlıyordum. Diğerinde ise ağzıma zorla ıslak kornişon sokulmuş gibi hissetmiştim. Sürekli Alice gibi bir vitrin mankeninin gölgesinde kalınca oğlanları kendine çekmek zor oluyordu.</span></p>
<p><span class="font7">Bakire Violet. Ryan tam bir dönem boyunca, Katie onu hayalarından tekmeleyip pislik herif diye bağırana kadar bana böyle seslenmişti.</span></p>
<p><span class="font7">Katie ve Alice'i düşünmek bile kalbimin patlayacakmış gibi olmasına sebep oldu. Willow'un bana âşık olmasını </span><span class="font10" style="font-style:italic;">sağlamalıydım</span><span class="font7"> yoksa burada tıkılıp kalacaktım. Havada sallanan ayaklarımın görüntüsü birden zihnime doldu. </span><span class="font10" style="font-style:italic;">Altı gün içinde asılacağım. </span><span class="font7">Ama bu düşünceyi zeytinler, kornişonlar ve diğer tüm güvensizliklerimle beraber beynimin karanlık bölgelerine doğru ittirdim.</span></p>
<p><span class="font7">Saskia yapraklar ve sarmaşıklarla kaplı bir kemerin altmda durdu. &quot;En iyi seçeneğin bostan.&quot; Kemerin ötesini gösterdi. &quot;Akşam yürüyüşü sırasında buraya yakın bir yere gelmesi lazım. Bir şekilde dikkatini çek ve yapman gerekeni yap. Nedenini Tan-ıı bilir ama Thorn sana güveniyor. Beni baştan ayağa süzdü. &quot;Eğer yüzümüzü kara çıkarırsan seni öldürürüm.&quot;</span></p>
<p><sup><a href="#footnote1">1</a></sup><a id="bookmark1"></a></p>
<p><span class="font7"> The Beatles grubunun davulcusu, </span><span class="font7" style="font-style:italic;">-çn</span></p>
</body>
</html>