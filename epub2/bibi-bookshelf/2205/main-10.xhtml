<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a><span class="font10" style="font-style:italic;">Sfliıııîiıı iı/i şnıısİGi demek söz konusu bile de^ıl,</span><span class="font7"> diye kendi kendime düşündüm.</span></h3>
<p><span class="font7">Sonra Nate'i kolundan yakaladı. &quot;Hadi gel bakalım delikanlı, en iyisi aşk kumrularını rahatsız etmeyelim.&quot;</span></p>
<p><span class="font7">Kulağa biraz çaresiz gelen bir sesle, &quot;Hayır,&quot; dedim.</span></p>
<p><span class="font7">Saskia bana kötü bir bakış attı.</span></p>
<p><span class="font7">&quot;Nate burada kalabilir mi? Lütfen, bunu kendi başıma yapabilir miyim bilmiyorum.&quot;</span></p>
<p><span class="font7">Nate araya girdi. &quot;Hazırlanmak için bana ihtiyacı var. Biz bir takımız.&quot;</span></p>
<p><span class="font7">Saskia </span><span class="font10" style="font-style:italic;">takım</span><span class="font7"> kelimesini duyunca dudaklarını büzüştürdü. &quot;Her neyse.&quot; Yanımızdan uzaklaşırken, tehdidini yerine getirebilmesi için başarısız olmamızı istiyormuş gibi kötü bir hisse kapıldım.</span></p>
<p><span class="font7">Nate benimle birlikte repliklerimi tekrar ederek filmdeki sahneyi alıntılamaya başladı. Willow'un repliklerini derinden, erkeksi bir sesle okumaya çalışırken sesi geçen yılın pantomim gösterisinde prens rolünü oynayan kız gibi çıkıyordu. Bense Rose'un repliklerini okurken sesimin ne kadar bitkin çıktığını fark ederek yüzümü buruşturdum.</span></p>
<p><span class="font5">WILLOW</span></p>
<p><span class="font5">İyi misin? Yaralandın mı?</span></p>
<p><span class="font5">ROSE</span></p>
<p><span class="font5">Hayır, teşekkürler, iyiyim. Ufak bir sıyrık sadece.</span></p>
<p><span class="font5">Siz Willow olmalısınız. Bir söğüde* benziyorsunuz.</span></p>
<p><span class="font5">WILLOW</span></p>
<p><span class="font5">Bir söğüt nasıl görünür ki?</span></p>
<p><span class="font5">ROSE</span></p>
<p><span class="font5">Uzun ve zayıf.</span></p>
<p><span class="font7" style="font-style:italic;">Willow</span><span class="font7"> kelimesi İngilizcede söğüt anlamına gelir, </span><span class="font7" style="font-style:italic;">—çtı</span></p>
<p><span class="font5">WILLOW (Kahkaha atar) Ya sen?</span></p>
<p><span class="font5">ROSE</span></p>
<p><span class="font5">Sadece bir Gece Imp'i.</span></p>
<p><span class="font5">WILLOW</span></p>
<p><span class="font5">Cidden, hiç fark etmemiştim.</span></p>
<p><span class="font7">Şansa, filmdeki diyalog kitaba sadık kalmıştı. O yüzden hangi replikleri seçeceğimiz konusunda sıkıntı çekmemiştim. Farklı bir problemim vardı. Kelimeler tüm anlamlarını yitirmişlerdi ve aklımda yalnızca tutarsız ses dizileri hâlinde dönüp duruyorlardı. Kulağa ne kadar banal geldiklerini daha önce fark etmediğime inanamıyordum. Onları yüksek sesle söyleyince irkilmiştim.</span></p>
<p><span class="font7">Yeterli olduğunu belirtmek için elimi kaldırdım. &quot;Özür dilerim ama hiç yardımı dokunmuyor.&quot;</span></p>
<p><span class="font7">&quot;Sorun yok, zaten hepsini ezbere biliyorsun.&quot;</span></p>
<p><span class="font7">Erik ağacının yanında dururken ellerim terliyordu ve kesik kesik nefes alıyordum. Rose gibi ağacın gövdesine yaslanmayı denedim ama saçım ağaca takıldı ve ağaç kabuğunun deseni alınma çıkacak diye endişelendim.</span></p>
<p><span class="font7">&quot;Bunu yapabileceğimi sanmıyorum.&quot; Sesim ağaçta yükselerek, yapraklarla dallar arasmda kayboluyormuş gibiydi.</span></p>
<p><span class="font7">&quot;Elbette yapabilirsin,&quot; diye cevapladı Nate.</span></p>
<p><span class="font7">&quot;Ama Rose ile Willow... Onlar Edward ile Bella, Lancelot ile Guinevere, Tristan ile Isolde gibiler...&quot;</span></p>
<p><span class="font7">&quot;Kermit ile Miss Piggy de olabilir.&quot;</span></p>
<p><span class="font7">Bu beni bir anlığına da olsa güldürdü. &quot;Ya benden hoşlanmazsa?&quot; Birden bunu söylememiş olmayı diledim çünkü Nate<sup>7</sup>in yüzü karanlıkta bile bir ayna görevi görüyor ve kendi endişelerimi bana geri yansıtıyordu.</span></p>
<p><span class="font7">Nate çabucak kendini toparlayıp gülümsedi. &quot;Elbette hoşlanacak. Sadece metne sadık kal. Replikleri söyle ve biraz düzgün görünmeye çalış... Salya akıtma, osurma veya burnunu karıştırma.&quot;</span></p>
<p><span class="font7">&quot;Peki ya aradaki </span><span class="font10" style="font-style:italic;">bağa</span><span class="font7"> ne demeli?&quot; dedim.</span></p>
<p><span class="font7">Nate kitaptan bir paragraf okudu. </span><span class="font10" style="font-style:italic;">&quot;Sadece kısacık bir karşılaşmadan sonra, Willow dünyayı sonuna kadar gezse de onu tamamlayan bir başka ruh daha bulamayacağını anlamıştı. Sanki birbirlerini tamamlamak için doğmuşlardı.&quot;</span></p>
<p><span class="font7">&quot;Cidden, Nate. Şu anda bu saçmalıkları dinlemeye ihtiyacım yok.&quot;</span></p>
<p><span class="font7">Saat kulesi gece yarısını vurdu. Sahne perdelerinin kalktığını hayal ettim.</span></p>
<p><span class="font7">Nate bana bir bıçak uzatarak, &quot;Hazır mısın?&quot; diye sordu.</span></p>
<p><span class="font7">Şu malum bıçak. Burada durup kaygılanırken kendimi kesmeyi unutmuştum. Tanrıya şükürler olsun ki Nate hatırlamıştı. Bıçağı buraya gelirken Saskia'dan aşırmış olmalıydı.</span></p>
<p><span class="font7">Avucumu uzatıp bıçağı yukarı kaldırdım. </span><span class="font10" style="font-style:italic;">Ben</span><span class="font7"> Rose'</span><span class="font10" style="font-style:italic;">um. Güçlü ve korkusuzum.</span><span class="font7"> Gözlerimi sıkıca kapatıp kendi elimi kesmek için tüm cesaretimi topladım. Ama bıçağı tutan elim havada bir kukla gibi tereddütle titredi.</span></p>
<p><span class="font7">&quot;Violet,&quot; diye tısladı Nate.</span></p>
<p><span class="font7">Panikle gözlerimi açtım. &quot;Yapamıyorum.&quot;</span></p>
<p><span class="font7">&quot;Yapmak zorundasın, hikâye böyle.&quot;</span></p>
<p><span class="font7">&quot;Ama acı hiç hoşuma gitmiyor.&quot;</span></p>
<p><span class="font7">Saat çalmayı bırakınca perde kalktı ama ben hâlâ kansız bir hâlde, kocaman bir korkuluk gibi sendeleyerek öylece dikiliyordum.</span></p>
<p><span class="font7">Nate tulumumu kavrayıp ısrarcı bir tonda fısıldadı. &quot;Hadi ama, demir gibi bir iraden var; Rose'u, Tris'i, Katniss'i düşün.&quot;</span></p>
<p><span class="font7">Şimdi terden ıslanmış olan avucumu açtım. &quot;Demir bir irade, demir bir irade.&quot; Cümleyi sürekli tekrarlarken adrenalinin içimde yükselmesine izin verdim. Tam da bir şekilde avucuma vurmasını umarak bıçağı körlemesine aşağı indirecektim ki yerdeki dalların çatırdadığını duydum.</span></p>
<p><span class="font7">&quot;İşte o.&quot; Nate yakındaki bir ağacın arkasına daldı ve ince yapısı sayesinde kolayca gizlendi.</span></p>
<p><span class="font7">Mecbur kalarak bıçağı zarif bir kıvrımla avucuma indirdim ama son anda cesaretimi kaybedip elimi geri çektim. O sırada bıçağın ucu başparmağıma takıldı ve bileğimden yukarı an sokmasına benzer keskin bir acı gönderdi. &quot;Ay! Lanet bıçak!&quot; Bıçağı, sapı aşağıda kalacak şekilde ayağıma düşürdüm. Tam havada hoplarken Rose'un davetkâr bir şekilde ağaca yaslandığını hatırladım ama aynısını yapmaya çalışırken fazla istekli hâlimle ağacın gövdesine neredeyse kafa attım.</span></p>
<p><span class="font7">Willow görüş alanıma girdi. Bir elimle ayağımı, diğer elimle kafamı tutarken kalbim göğüs kafesimden kaçmaya çalışıyor gibiydi. Sanırım bir dizi de küfür mırıldanıyordum. Ama onun yüzünü gördüğüm an her şey durdu. Kafam boşaldı. Görevi, güvensizliklerimi, asılırken havada sallanan ayaklarımı, her şeyi unuttum. Sadece onu görüyordum.</span></p>
<p><span class="font7">Biraz Russell Jones'a benziyordu. Aynı onun gibi çıkık elmacık kemikleri ve dolgun dudakları vardı ama gözleri daha nazik görünüyordu; renkleri ise erimiş bakır birikintileri gibiydi. Kemik yapısı daha narin, âdemelması daha belirsizdi ve ona daha kadınsı bir hava katıyordu. Önümdeki adam tam bir </span><span class="font10" style="font-style:italic;">Adonis'ti. </span><span class="font7">Birden dolunayın, elma kokularınm, odun dumanının ve boğazımdaki soğuk havanın ısırığını hissettim.</span></p>
<p><span class="font7">&quot;İyi misin? Yaralandın mı?&quot; Sesi çınlayan saat gibi yankılı ve şiirsel ama yine de biraz mesafeliydi. Uzun ve kıvrak adımlarla bana doğru yürümeye başladı. Beyaz keten gömleğinin ilk iki düğmesinin açık olduğunu ve yakasınm bal rengi teninde bir üçgen oluşturduğunu fark ettim. Gözlerimi kırpamadan, nefes alamadan öylece baktım. Benden bir kol uzaklıkta durdu. Bakır rengi gözlerini, bal teninin ve karamel saçlarının sıcaklığını bu loş ışıkta bile sanki geceyi aydınlatan birer günışığı parçasıymış gibi görebiliyordum. Hızlıca nefes aldım ve burnuma tıraş losyonunun keskin kokusu geldi. Turunçgiller ve kişniş.</span></p>
<p><span class="font7">Konuşma sırasının bende olduğunu biliyordum ama düşüncelerim birbirine karışmıştı. Ağzımı açınca sadece ince bir tutam hâlinde nefes verebildim.</span></p>
<p><span class="font7">Willow bir anlığına yüzümü inceledi. Kitapta Rose'un ona ağaç ruhlarını, perileri filan hatırlattığı yazıyordu. Birden tulumumun içinde kendimi çok hantal hissettim; bu hâlimle bir periden çok goblini andırıyordum.</span></p>
<p><span class="font7">Yakındaki bir ağaçtan belli belirsiz bir öksürük duydum. Gerçeklikten o kadar kopmuştum ki bir ağacın öksürmesi tuhaf bile gelmiyordu. Canlı, gerçek Willow endişeli, mükemmel ve sıcacık bir hâlde önümde duruyordu - elbette ki yeşillikler de öksü-recekti. Hayır, öksüren yeşillikler değildi. Nate'di. </span><span class="font10" style="font-style:italic;">Benim sıram.</span></p>
<p><span class="font7">Sinirlerim tekrar hayata dönmeye başlayınca sonunda dilim açıldı. &quot;Hayır, teşekkürler, iyiyim. Ufak bir sıyrık sadece.&quot; Avucuma bakmca kan akıtmakta başarısız olduğumu gördüm ve bir utanç hissine kapıldım ama yine de repliğime devam ettim. &quot;Siz Willow olmalısınız. Bir söğüde benziyorsunuz.&quot;</span></p>
<p><span class="font7">İki gamzenin dudağını çerçevelediği kusursuz gülümsemesiyle tebessüm etti. &quot;Bir söğüt nasıl görünür ki?&quot;</span></p>
<p><span class="font7">&quot;Uzun ve zarif.&quot;</span></p>
<p><span class="font7">Willow kahkaha atarken nefesinin sıcaklığı aramızdaki mesafeyi kapattı. &quot;Ya sen?&quot;</span></p>
<p><span class="font7">&quot;Sadece bir Gece Imp'i.&quot;</span></p>
<p><span class="font7">&quot;Cidden, hiç fark etmemiştim.&quot; Bana, göğsü neredeyse çeneme değecek kadar yaklaştı. Kelimeler şimdi banal değil, romantik. .. ve hatta mükemmel geliyordu. Bu kadar yakından bakınca ne kadar da uzun olduğunu fark ettim. Ağzım kurudu. Elini kaldırıp baş parmağımdaki çiziği inceledi.</span></p>
<p><span class="font7">Sesimin gerçekçi çıkması için kendimi zorlayarak repliğe devam ettim. &quot;Biri bana dokunduğunu görürse başım öyle belalara girer ki. Seninle hiç konuşmamam gerekiyordu.&quot;</span></p>
<p><span class="font7">Elimi tutmaya devam ederken kafasını kaldırıp bakışlarımla buluştu. &quot;Ağaçların kimseye söylemeyeceğinden eminim.&quot;</span></p>
<p><span class="font7">&quot;Hayır ama yıldızlar söyleyebilir.&quot;</span></p>
<p><span class="font7">Aynen yapması gerektiği gibi bir kahkaha attı. &quot;Bu riski almaya hazırım.&quot;</span></p>
<p><span class="font7">Elma, duman ve tıraş losyonu kokularının ciğerimi doldurmasına izin verdim. Gerçekten iyi gidiyordum. Görünürde zeytin falan yoktu. &quot;Neden bana bu kadar iyi davranıyorsun? Bütün Gemlerin acımasız olduğunu sanırdım.&quot;</span></p>
<p><span class="font7">&quot;Ben de bütün Implerin aptal olduğunu sanırdım.&quot;</span></p>
<p><span class="font7">&quot;Görünüşe göre ikimiz de yanılmışız.&quot; Gülümsedim. Sırf Rose böyle yaptığı için değil, </span><span class="font10" style="font-style:italic;">gerçekten</span><span class="font7"> içimden geldiği için, kendime güvenim varmış ve seksiymişim gibi davranmak bana kendimi gerçekten öyle hissettirdiği için gülümsedim.</span></p>
<p><span class="font7">Elimi bıraktı. &quot;Bana gerçekten de admı söylemeyecek misin?&quot;</span></p>
<p><span class="font7">&quot;Bizim isimlerimiz yok... sadece numaralarımız var.&quot; Arkamı dönerek dövmemi görebilmesi için saçımı kaldırdım. Soğuk hava boynuma değince tenimdeki ince ter tabakası buharlaştı.</span></p>
<p><span class="font7">Dişlerini sıkarak nefes aldı. &quot;Bu canını acıtmış olmalı.&quot;</span></p>
<p><span class="font7">Başımla onaylayarak gülümsememi bastırdım. </span><span class="font10" style="font-style:italic;">Willow enseme bakıyor.</span></p>
<p><span class="font7">&quot;Gerçekten seni Imp 753811 diye mi çağırmamı istiyorsun?&quot; diye sordu.</span></p>
<p><span class="font7">Saçımı tekrar dövmenin üzerine bırakıp yüzümü ona döndüm. &quot;Gerçekten ismimi mi bilmek istiyorsun? Neden tahmin etmiyorsun?&quot; Bu kadar küstah bir şeyi, özellikle de bir erkeğe asla söylemezdim. Özgürleştirici bir histi.</span></p>
<p><span class="font7">&quot;Rumpelstilskin.&quot;</span></p>
<p><span class="font7">Kahkaha attım. Sesimin bir çanı andırıyor olması gerekiyordu ama biraz alaycı çıkmıştı. &quot;Çok yaklaştın.&quot;</span></p>
<p><span class="font7">Tulumumun kumaşma, sanki bana dokunmak istiyor ama buna cesaret edemiyormuş gibi dokundu.</span></p>
<p><span class="font7">Tam zamamnda bir araba kapısının çarpıldığını duyduk. Parmaklarını saçlarının arasından geçirdi ve ay ışığında parlamalarına sebep olacak şekilde karıştırdı. &quot;Gitsem iyi olacak.&quot; Sanki, </span><span class="font10" style="font-style:italic;">Bir başka zaman,</span><span class="font7"> demek istermiş gibi gülümsedi ve malikâneye doğru döndü.</span></p>
<p><span class="font7">Kitapta bu sahne, Willow'un omuzunun üzerinden bakıp, </span><span class="font10" style="font-style:italic;">Seni tekrar görebilir miyim?</span><span class="font7"> dediği sahneydi. Ama bunu yapmadı ve yürümeye devam etti. Salınarak uzaklaşmasını izledim; etrafındaki yaprak ve dallar sanki bataklığa gömülüyormuş gibi etrafına kapanıyordu. Sonsuza kadar yutulmuş gibi. </span><span class="font10" style="font-style:italic;">Omzunun üzerinden bak,</span><span class="font7"> diye aklımdan çığlık attım. </span><span class="font10" style="font-style:italic;">Omzunun üzerinden bak ve repliğini söyle... Lütfen.</span><span class="font7"> Damarlarım korkuyla dolmuştu. Görevi başaramamıştım. Thorn, Katie'yi öldürecekti ve sonsuza kadar bu dünyada kalacaktık. Ama korkunun altında başka bir duygu daha kaynıyordu. Hayal kırıklığı. Willow benden hoşlanmamıştı.</span></p>
<p><span class="font7">Kaybettiğimi kabullenmek üzereydim. Gözyaşları gözümün kenarlarında birikmeye başlarken Willow birden durdu. Sadece omzunun üzerinden bakmakla kalmadı, tüm vücuduyla bana döndü. Yüzü karanlıkta bronzdan bir kalp gibi belirdi. &quot;Seni tekrar görebilir miyim?&quot;</span></p>
<p><span class="font7">Sanki biri kafamdaki plastik bir torbayı çekip çıkarmış gibi hissettim. Nefesimi tutmak, iç geçirmek, içime ağız dolusu hava çekerek kaburgalarımın esnediğini ve beynimin kanla dolduğunu hissetmek istiyordum. Ama onun yerine, aynı Rose gibi vakur bir şekilde omuz silktim. &quot;Belki.&quot;</span></p>
<p><span class="font7">Willow kahkaha attı. Üçgen sırtının kayboluşunu izledim ve bir an boyunca kulağımda kanın akışım dinlerken tamamen hareketsiz kaldım.</span></p>
<p><span class="font7">Nate ağacın arkasından fırlayıp yerinde zıplayarak bana sarıldı. &quot;Aman Tanrım, Violet, bu </span><span class="font10" style="font-style:italic;">müthişti.&quot;</span></p>
<p><span class="font7">Ben de zıplamaya başladım. &quot;Biliyorum, biliyorum.&quot;</span></p>
<p><span class="font7">&quot;Tam anlamıyla mükemmeldin.&quot;</span></p>
<p><span class="font7">&quot;Elime dokunuşunu gördün mü?&quot; Vücudum bu kadar neşeyi kaldıramayacakmış, tenim baskıdan yırtılacakmış gibi hissediyordum.</span></p>
<p><span class="font7">Nate tam konuşmak için ağzını açmıştı ki başka birine ait tanıdık ama biraz sert bir ses duyduk. &quot;Neden ona ismini söylemedin? Adın çok güzel...&quot; Ses gökyüzünden gelmişti ve bir anlığına Tanrı'nın konuştuğunu sandım. &quot;Hem renk hem de çiçek.&quot; Yeşillik hışırtısını toz, yaprak ve kıymık parçalarından oluşan bir yağmur takip etti.</span></p>
<p><span class="font7">Tulumunu sıkıca göğsüne çekmiş olan Ash, beyaz ve pençe gibi parmaklarıyla kendini ağaçtan indirerek yakındaki bir dalda sallanmaya başladı. Düşüşünü sanki kısmen kediymiş gibi dizleriyle hafifleterek, bizden birkaç metre uzağa iniş yaptı. &quot;Senin bir Gem sevici olduğunu hiç düşünmezdim.&quot; Yüzünde kuru bir gülümseme belirdi ama sesi biraz yaralı gibiydi.</span></p>
<p><span class="font7">Willow'u yakından gördükten sonra Ash gözüme o kadar da tatlı görünmedi. Burnunun kanatları biraz genişti ve gülümsemesi hafif orantısızdı ama ona dair bir şey oldukça </span><span class="font10" style="font-style:italic;">gerçekçi</span><span class="font7"> görünüyordu. Ve o gözleri... Ağzım bir süre açık kaldı.</span></p>
<p><span class="font7">&quot;Ash!&quot; dedim sonunda. Eninde sonunda Ash'e rastlayacağımı biliyordum ama Rose onunla gecenin ilerleyen saatlerinde Imp kulübesinde tanışıyordu. Onu ağaçtan izlemediği ise kesindi. O iki ipliğin şu anda nasıl bir oyun oynadığını bilmiyordum ama her nedense, bu kadar süredir beraber gittikten sonra ayrılmaya karar vermişlerdi. &quot;Seni bu kadar kısa sürede görmeyi beklemiyordum,&quot; dedim.</span></p>
<p><span class="font7">&quot;Ash mi?&quot; Nate hâlâ bana tutunuyordu ama en azından zıplamayı kesmişti. &quot;Kitaptaki Ash mi? Rose'un </span><span class="font10" style="font-style:italic;">yavru köpeği?&quot;</span></p>
<p><span class="font7">Ash onu duymazdan geldi. &quot;Burada olduğunu tahmin ettim.&quot;</span></p>
<p><span class="font7">Nate bana dönüp, &quot;Seni nereden tanıyor ki?&quot; diye sordu.</span></p>
<p><span class="font7">Ben de onu duymazdan geldim.</span></p>
<p><span class="font7">Aramızda tuhaf bir sessizlik oluşur ve dudaklarımız sanki konuşmak istiyormuşuz ama nasıl yapacağımızı bilmiyormuşuz gibi açılırken Ash ile birbirimize bakmaya devam ettik. Gözlerinin soluk rengi beni endişelendirdi ve birden özür dileme dürtüsüne kapıldım. Elini tutacakmışım gibi bir harekette bulundum ama onun yerine yüzümün önünde tuhaf bir çırpınma hareketi yaptım. Birden erkekler karşısında ne kadar işe yaramaz olduğumu, yazılı bir repliğe ne kadar ihtiyaç duyduğumu hatırladım.</span></p>
<p><span class="font7">Yüzümü inceleyip, &quot;Ah, hayır,&quot; diye mırıldanan Nate'e göz ucuyla baktım. Elini saçında gezdirip yüzünü buruşturdu. &quot;Bunlar kitapta </span><span class="font10" style="font-style:italic;">yoktu&quot;</span></p>
<p><span class="font7">Ash'e ağzım açık bir hâlde bakmaya devam ediyordum. Boğazımdan bir duygu karmaşası yükseldi - sırf burada olduğu için duyduğum katışıksız zevk, uzuvlarım vücuduma tam olarak uymuyormuş gibi bir hantallık ve sanki aldatırken yakalanmışım gibi bir suçluluk duygusu.</span></p>
<p><span class="font7">Nate bakışlarını Ash'den bana çevirdi. &quot;Ah, hayır, hayır, hayır.&quot; Sanki bütün bunlar kendisine çok ağır gelmiş gibi, ağacın gövdesine yaslandı. &quot;Bunu neden daha önce fark etmedim? Adı bile tam bir aptal-distopik-platonik-âşık ismi. Ash. Aynı Gale ya da Dört gibi.&quot; Sanki bütün mutluluğu vücudundan yavaşça çekilirmiş gibi yere kayarak oturdu. &quot;Bu her şeyi boka sardıracak.&quot;</span></p>
<p><span class="font11">B Ö L Ü M</span></p>
</body>
</html>