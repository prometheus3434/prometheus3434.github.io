<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font4">44 </span></h2>
<p><span class="font7">Şehirde koşturup sokaklardan geçerek vücutlarımızı dar geçitlere sokuşturduk. Şehirde Impler gibi kolaylıkla hareket edemeyen Gemlerin ayak sesleri ve helikopter pervanelerinin vızıltısı gittikçe donuklaşıp yorulmuştu. Belki de arkadaşlarımın -dördünün birden- güvenliğe erişebileceği kadar kısa bir sürede nehre varabilirdik.</span></p>
<p><span class="font7">&quot;Beni kurtardığm için teşekkür ederim.&quot; Nefes almakta ve konuşmakta zorlanıyordum.</span></p>
<p><span class="font7">&quot;Seni vurmasına izin verecek değildim.&quot;</span></p>
<p><span class="font7">&quot;Saskia'nın onun boğazını keseceğini nereden bildin?&quot; diye sordum.</span></p>
<p><span class="font7">&quot;Bana bıçağını gösterince bir şekilde anladım. Thom bana Saskia'yı bir keresinde bıçakladığını anlatmıştı. Saskia'nın bağışlayıcı bir tip olmadığını tahmin ettim.&quot;</span></p>
<p><span class="font7">Gülümsedim çünkü bundan daha fazlası vardı -ebeveyn dürtüleri olan tek kişi Thom değildi. Saskia ve Matthew'un sadakati göğsüme sıcak bir ışık saçtı.</span></p>
<p><span class="font7">Eğreti bir çatının altına doluştuk: İki taş sütunun arasına asılmış kıvrımlı bir demir parçası. Parmaklarımın arasından sızan çamur dizlerimin altına süzülüyordu.</span></p>
<p><span class="font7">Katie, açık havaya çıkıp gökyüzünde helikopter arayarak, &quot;Sırada ne var?&quot; diye sordu. &quot;Nehir kısmı mı?&quot;</span></p>
<p><span class="font7">&quot;Evet.&quot; Diğerleri duyamayacak kadar uzakta kalmıştı, bu yüzden onu durumdan haberdar ettim. &quot;Willow ile Rose kürekli bir tekneyle nehirde kaçmaya çalıştılar. Sen ve diğerleri bunu yapacaksınız. Yarm ben asılana kadar el değmemiş topraklarda saklanabilirsiniz. Orası güvenli olmalı.&quot;</span></p>
<p><span class="font7">&quot;Willow ile Rose nehirde yakalanmadılar mı?&quot; Çatlamış bir beton yığının üzerinde tökezledi.</span></p>
<p><span class="font7">&quot;Evet ama askerler varmadan önce yeterli zamanınız olduğunu düşünüyorum.&quot;</span></p>
<p><span class="font7">Sırtını dikleştirip derin bir nefes aldı. &quot;Sana ne olacak?&quot;</span></p>
<p><span class="font7">&quot;Askerleri tek başıma karşılamak için bekleyeceğim.&quot;</span></p>
<p><span class="font7">&quot;Kulağa riskli geliyor.&quot;</span></p>
<p><span class="font7">Haklıydı. O yüzden tartışarak nefesimi harcamadım. Şu anda nefese fazlasıyla ihtiyacım vardı. Bacaklarım acımaya, boğazım ise ağrımaya başlamıştı.</span></p>
<p><span class="font7">&quot;Alice nerede? Hâlâ Willow'u mu beceriyor?&quot; diye sordu.</span></p>
<p><span class="font7">Ağzımın gerildiğini hissettim. Cevap vermek istemediğim bir soruydu. &quot;Hayır. Onun yerine hepimizi becerdi.&quot;</span></p>
<p><span class="font7">&quot;Ne demek istiyorsun?&quot;</span></p>
<p><span class="font7">&quot;Gemlere rotamızdan bahsetti. Hikâyeyi tamamlayıp onun Harikalar Diyarı'nı elinden almayayım diye beni öldürmeye çalıştı.&quot;</span></p>
<p><span class="font7">Katie, &quot;Aşüfte,&quot; diye fısıldarken tekrar dengesini kaybetti ve doğrulmak için elimi tuttu. &quot;Emin misin? Alice biraz mankafa olabilir ama bu biraz ileriye gitmek oluyor.&quot;</span></p>
<p><span class="font7">&quot;Tek açıklaması bu.&quot;</span></p>
<p><span class="font7">&quot;Gerçekten mi? Buna inanmakta biraz zorlanıyorum. Başka bir şeyler dönüyor olmalı.&quot;</span></p>
<p><span class="font7">Başımı inatçı bir hareketle iki yana salladım.</span></p>
<p><span class="font7">&quot;Bir de, Nate nerede?&quot; diye sordu.</span></p>
<p><span class="font7">İşte bu korktuğum soruydu. &quot;Öldü.&quot; Bu sözcük genişleyerek zihnimi doldurdu ve dengemi bozdu.</span></p>
<p><span class="font7">&quot;Hayır!&quot; Sesi daha çok bir çığlık gibi çıkmıştı. O kadar yüksekti ki diğerleri kontrol etmek için bize döndüler. Katie, &quot;Nene oldu?&quot; diye sordu.</span></p>
<p><span class="font7">&quot;Gemler oldu.&quot; Sesim o kadar büyük bir öfke ve nefretle doluydu ki aklıma Thorn geldi. Kaite'nin hıçkırıklarını dinliyor ama ona teselli veremiyordum çünkü kalbimde sadece acı ve pişmanlık vardı. Birkaç gün önce kocaman olan aya baktım. Şimdi gökyüzünde incecik bir dilim gibiydi. Arkadaşlarımın güvenliğini sağlayacağıma, teslim olmadan önce onları el değmemiş topraklara göndereceğime yemin ettim.</span></p>
<p><span class="font7">Onların da ölmelerine izin vermeyecektim.</span></p>
<p><span class="font7">Gökyüzünde çok az ışık vardı ama Saskia ile Matthew sokaklarda yollarım kolaylıkla bulabiliyordu. Bu akşam ikinci kez yardımlarına minnettardım; kendi başıma yürüyerek teknenin yolunu bulabileceğimi sanmıyordum.</span></p>
<p><span class="font7">Gem bombaları bu kadar uzağa erişmemişti. Binalar bir anda karşımızda belirip yolumuzu kesiyor ve bizi şaşırtıyordu. Balık kokusunu yakınımızda, suyun ışıltısını ise çok daha yakınımızda tutarak binalarm etrafından dolaşıyorduk.</span></p>
<p><span class="font7">&quot;Bu yoldan,&quot; diye bağırdı Saskia.</span></p>
<p><span class="font7">Konuşmadık ama aynı anda su kenarına atladık. Kitaptaki körfezin aynısıydı; bir taş çıkıntısı yerdeki ince kumu gizliyordu. Kürekli teknelerden oluşan küçük filoyu tentenin altında, çamurda gizlenmiş hâlde bulduk. Koku bana annem, babam ve Nate ile yaptığımız kamp gezilerini anımsattı. Nate'in yüzü kamp ateşinden kızarıp al al olmuş, çenesine ise sıcak bir marş-melov parçası yapışmıştı. Karadelik beni tekrar ortaya çıkmakla tehdit etti, bu yüzden gözlerimi kırpıştırarak gözyaşlarını uzaklaştırdım ve elimdeki göreve odaklandım. Saskia'ya meşaleleri boş tekneye yerleştirmekte yardım ettim.</span></p>
<p><span class="font7">Saskia, &quot;Bunlar yem,&quot; dedi.</span></p>
<p><span class="font7">Tekneyi nehre doğru ittirdik.</span></p>
<p><span class="font7">Zar zor nefes alarak, &quot;Teşekkürler,&quot; demeyi başardım. &quot;Kilisede yaptığın şey için.&quot;</span></p>
<p><span class="font7">Saskia kaburgasındaki, Thorn'un onu yıllar önce bıçakladığı noktayı ovuşturdu. &quot;Bunu bir süredir hak ediyordu zaten. Sana ve salak arkadaşlarına yardım etmekle hiçbir alakası olmadığını biliyorsun, değil mi?&quot;</span></p>
<p><span class="font7">Meşalelerin bataklık yakamozu gibi uzaklara sürüklenişini izleyerek, &quot;Bizi ele veren ben değildim,&quot; dedim.</span></p>
<p><span class="font7">&quot;Elbette değildin. İşe yaramazın tekisin.&quot; Geriye tek bir tekne kaldı. &quot;Hazır mısınız, çocuklar?&quot;</span></p>
<p><span class="font7">&quot;Evet,&quot; dedi Ash.</span></p>
<p><span class="font7">Onlara kıyıda kalacağımı söylemedim. Açıklayacak veya tartışacak zamanım yoktu. Ash'e veda etme düşüncesine de katla-namıyordum. Nate'e çoktan veda etmiştim ve bu kadarı yaralı kalbime yeterli gelmişti. Sığ suda yürümeye çalıştık. Saskia ile Katie tekneye bindiler. Botlarının altmda kayan tahtalar gıcırdadı. Katie arka kısma çöküp gözlerinin yeşili solgun ve yorgun gözüktüğü hâlde bana gülümsemeye çalıştı.</span></p>
<p><span class="font7">Ben iple uğraşırken Ash ile Matthew kıç bölgesine doğru eğildi. Alttaki zemin kaydı ve tekne kolayca kurtuldu. Ash ile Matthew soğuk suyu yüzüme ve ellerime sıçratarak tekneye tırmandılar. Ash eğilip bana elini uzattı. Gem helikopterlerinin donuk gürültülerini duyabiliyordum. Erkenciydiler. Hayır, erkenci değillerdi - kanalizasyonda kazandığımız zaman, Thorn'un beni öldürmeye çalışması ve Humvee'nin patlamasıyla yok olmuştu.</span></p>
<p><span class="font7">Ash'in elini görmezden gelerek botu ittirmeye devam ettim. Su uyluklarımın yarısına kadar ulaştı.</span></p>
<p><span class="font7">&quot;Hadi artık, Violet,&quot; dedi Ash.</span></p>
<p><span class="font7">Helikopter sesi artarken su belime kadar ulaştı ama ittirmeye devam ettim.</span></p>
<p><span class="font7">&quot;Burası yeterince derin,&quot; dedi Saskia.</span></p>
<p><span class="font7">Akıntı dengemi bozdu ama ittirmeyi kesmedim.</span></p>
<p><span class="font7">&quot;İyi şanslar, Vi,&quot; dedi Katie. Sesi gece göğünün altında titrek ve kısıktı.</span></p>
<p><span class="font7">&quot;Sadece hayatta kal, olur mu?&quot; diye cevap verdim.</span></p>
<p><span class="font7">Başıyla onayladı.</span></p>
<p><span class="font7">Ash bana uzanmaya çalışırken neredeyse ağırlığıyla tekneyi devirecekti. Elini tutup gördüğüm en açık mavi gözlerin içine son bir kez baktım. &quot;Hani şu sakladığım sır vardı ya?&quot;</span></p>
<p><span class="font7">Kafasının karışıklığı yüzündeki ifadeden belli oluyordu. &quot;Evet?&quot;</span></p>
<p><span class="font7">Gülümsedim. &quot;Sırrım her zaman şendin.&quot; Son bir itişin ardından, suda süzülerek uzaklaşmalarını izledim.</span></p>
<p><span class="font11">B Ö L Ü M r45 </span></p>
<p><span class="font7">Violet, Violet.&quot; Bana seslendiklerini duyabiliyordum.</span></p>
<p><span class="font7">Tekneyi döndürüp beni takip etmeye çalışırlarken,</span></p>
<p><span class="font7">yuvalarında dönen küreklerin çıkardığı, tahtanın metale sürtünme sesini ve suyun çılgın sıçrayışlarım duydum. &quot;Violet, bekle.&quot; Onları duymazdan gelip arkamı döndüm ve bata çıka kıyıya doğru yürümeye başladım. Helikopterler gelmek üzereydi, bu yüzden kollarımı çılgınlar gibi sallayarak hızımı artırdım. Nehir sanki katrandan bir havuz gibi parlıyordu - yalnızca yıldızların hareketim yüzünden pürüzleşip bulanan yansımalarını seçebiliyordum. &quot;Lütfen, Violet, seni öldürecekler.&quot;</span></p>
<p><span class="font7">Üzerimde kocaman bir ışık huzmesi belirdi. Başımı kaldırdığımda beyaz ışık sütunlarının karanlığı deldiğini gördüm. Helikopterler. Onları görene kadar gerçekten buraya geleceklerinden emin olamamıştım. Belki Alice bu yeri de ele vermişti ya da belki hikâye yine peşime düşmüştü ve beni darağacına sürüklüyordu.</span></p>
<p><span class="font7">Sadece tutuklanmam gerekiyordu. Beni yakaladıklarında askerlerin arka plandaki ufak tahta tekneyle uğraşmayacaklarını umuyordum. Howard Stoneback'in ölmesi nedeniyle, asıl istedikleri kişi bendim. Hava araçlarının henüz varmamış olmaları beni biraz teselli etti. Filmdeki hâllerini asla unutmayacaktım.</span></p>
<p><span class="font7">Kara, parlak diskler gökyüzünde birer taş gibi süzülüyor ve filmi izlerken kanepeye ulaşıp dizlerimin arkalarma sızan düşük sesli vızıltılar çıkarıyorlardı.</span></p>
<p><span class="font7">Rose ile Willow'u uzun, metal dokunaçlarla yakalayarak çekip almaları ödümü patlatmıştı. Ama vücuduma sanki bir can yeleği gibi sarılarak, Rose ve Willow'u aklımdan uzaklaştırdım ve aynı kelimeleri tekrarlamaya başladım. </span><span class="font10" style="font-style:italic;">Onların da ölmesine izin vermeyeceğim. Onların da ölmesine izin vermeyeceğim. Onların da ölmesine izin vermeyeceğim.</span></p>
<p><span class="font7">Kıyıya ulaştım. Sanırım başarmıştım. Ama Gem askerleriyle yüzleşmenin korkusu, arkadaşlarımı kurtarmanın sevincini tamamen bastırmış durumdaydı. Kıyı boyunca koşarak kollarımı sallamaya, Gemlerin dikkatini çekmeye çalıştım. &quot;Ateş etmeyin,&quot; diye bağırdım. &quot;Teslim oluyorum.&quot; Beni en azından şimdilik canlı istiyorlardı ama silahların görüntüsü yine de kusma hissine kapılmama neden oluyordu.</span></p>
<p><span class="font7">Bir ateş sesi duydum. Önce kim ateş etti bilmiyordum; Gem askerileri miydi yoksa teknedeki arkadaşlarım mı? Önemi yoktu. Kurşunlar uçuşmaya başladığında durumun kontrolünü tamamen kaybettim. Arkamı döndüğümde Matthew'un vurulduğunu gördüm. Bir kum torbası gibi teknenin kenarından düştü. Bütün yolcular suya düşerek dibe doğru çekildiler. Askerleri unuttum - sadece Matthew'a ulaşmak zorunda olduğumu biliyordum. Yaralıydı ve batıyordu. Ama sonra daha korkutucu, beni daha büyük bir felce uğratan bir düşünce geldi aklıma. Impler yüzme bilmiyordu. Bu da Ash'in şu anda büyük ihtimalle boğulmakta olduğu anlamına geliyordu.</span></p>
<p><span class="font7">Altüst olmuş tekneye doğru koşarak vücudumu suya fırlattım. Binlerce çivi kafatasıma batmadan hemen önce derin bir nefes alıp gözlerimi kapattım. Nehir katran gibi görünüyor olabilirdi ama kesinlikle buz gibi ve ucu bucağı olmayan bir su kütlesiydi. Suda tekmeler atıp beni daha ileri götürmeleri için kalçalarımı kıvrılmaya zorladım. Kafam su yüzüne çıktı ve derin bir nefes aldım. Bir anlığına yönümü kaybetmiş gibi hissettim.</span></p>
<p><span class="font10" style="font-style:italic;">Hiçbir şey</span><span class="font7"> göremiyordum. Ne yıldızları ne meşaleleri ne de askerleri. Ama duyabiliyordum. Boğuk silah seslerini, kendi nefesimin yankısını, suyun dalga seslerini. Suda kürek çeken ellerim sert bir şeye çarptı. Ters dönmüş botun altına girdiğimin farkına vardım.</span></p>
<p><span class="font7">&quot;Violet?&quot; Katie'nin yanımda nefes nefese kalmış şekilde suda süzüldüğünü duydum.</span></p>
<p><span class="font7">Gözlerim karanlığa uyum sağladığında Saskia'nm ters dönmüş koltuğa tutunup tekneyi kocaman bir kalkan gibi kullandığını gördüm. Kafası suyun altına battığında Katie kolunu çenesinin altından geçirerek onu yukarı çekti.</span></p>
<p><span class="font7">&quot;Impler yüzme bilmiyor.&quot; Ağzımdan nehir suyu fışkırdı. &quot;Saskia'nın yanında kal.&quot;</span></p>
<p><span class="font7">Tekrar soğuk ve karanlık suya dalarken tam olarak hangi yöne gittiğimden emin olamadım. Manyak gibi daireler çizerken kollarımı uzatarak hayali şekilleri yakalamaya çalışıyordum. Ama Ash ortalarda yoktu. Matthew da öyle. Sadece sulu, gri hayaletler vardı. Ciğerlerim patlayacakmış gibiydi ve nefes almam gerektiğini biliyordum ama duyduğum panik devam etmemi, dönmemi, karanlıkta el yordamıyla onları aramamı sağlıyordu.</span></p>
<p><span class="font7">Delici bir ışık, karanlığın her köşesini sanki bir melek bulutlarda yarık açmış da cennetin aradan görünmesine izin vermiş gibi aydınlattı. Sualtı dünyası artık benden gizlenemezdi. Suların sürüklediği bütün ağaç parçalarını, her çamurlu taşı, dalgayla sürüklenen her yosun parçasmı, kendi ellerimin solgun ve çaresiz şekilde önümde sallanışını görebiliyordum.</span></p>
<p><span class="font7">Gözlerim ilk olarak Matthew'u buldu. Hareketsiz duruyordu. Kahverengi cildi çoktan nehir yatağının bir parçası olmuştu ve cansız gözleri iki tatlısu incisi gibi parlıyordu. Göğsündeki delikten karardık bir bulut sızıyordu. Bu tam olarak görmeyi istediğim şey olmamasma rağmen, istediğim son şey de değildi, bu yüzden şükran duygusuyla doldum. Çünkü sadece bir çift kolum vardı ve artık kimi kurtarmam gerektiğini seçmek zorunda kalmayacaktım.</span></p>
<p><span class="font7">Sonra Ash'in suda süzüldüğünü, çırpındığını ve görünmez bir su yaratığıyla boğuştuğunu gördüm. Ellerinden baloncuklar yükseliyordu ve siyah saçları soluk, berelenmiş yüzünün etrafında uçuşuyordu. Onu daha önce bu kadar korku içinde görmemiştim ve kalbimin bir anlığına tamamen aşkla dolduğunu hissettim. Saniyeler içinde yanına varıp kollarımı koltuk altlarından geçirerek onu su yüzeyine çıkarmaya başladım.</span></p>
<p><span class="font7">Öksürüp tükürerek cennetvari ışıklara doğru çıktık. Onu gökyüzüne bakacak şekilde çevirdim ve dirseğimi çenesinin altından geçirerek tekneye doğru yüzmeye başladım. Ash'in tükürüklerine eşlik eden tuhaf, uğultulu bir tıslama duydum. Nehrin yüzeyi, gözün görebildiği yere kadar dalgalanmaya başladı. Su neredeyse titreşiyor, sanki yağmur tersten yağıyormuş gibi damlalar yukarı doğru çekiliyordu.</span></p>
<p><span class="font7">Ash, &quot;Violet,&quot; demeyi başardı.</span></p>
<p><span class="font7">Sanırım beni uyarmaya çalışıyordu çünkü benim göremediğimi çoktan görmüştü.</span></p>
<p><span class="font7">Işık meleklere ait değildi.</span></p>
<p><span class="font7">Üzerimizde süzülen dört parlak taşa aitti.</span></p>
<p><span class="font7">Sonrasında dokunaçlar geldi - kitabı okurken bu kısmı korkutucu bulmuştum, televizyonda izlerken daha da korkutucu gelmişti, gerçekte ise </span><span class="font10" style="font-style:italic;">dehşet vericiydi.</span><span class="font7"> Motorlu bir kol, gökyüzünden güçlü ve çevik hareketlerle indi. Kaçmaya çalışmanın bir anlamı yoktu. Hızla hareket ediyordu. Kocaman metal kelepçeler Ash'i karnından yakalayıp onu hızla ve öyle bir şiddetle sudan çıkardı ki son bir kez yüzüne bakma şansı bile yakalayamadım. Artık üzerimde sanki gerçek hâlinin küçük bir versiyonu gibi süzülüyordu ve sonunda uçan aracm karnına doğru kayboldu.</span></p>
<p><span class="font7">Bir an için su, panik ve parlak ışıklarla tamamen baş başa kalmış bir hâlde suda batıp çıktım. İkinci bir kol âdeta yoktan var oldu ve metal bir suyılanı gibi kıvrılarak nehirde ilerlemeye başladı. Bir adrenalin ve korku dalgası daha hissettim. Etrafıma dolanıp ciğerlerimdeki nefesi kesti ve beni o kadar büyük bir güçle yukarı çekmeye başladı ki boyun kemiklerim çatırdadı. Rüzgâr ıslak kıyafetlerime üflerken, aşağıdaki teknenin bir çocuk oyuncağı boyutuna gelmesini izledim. Saskia ile Katie görüş alanında değildi. En azından şimdilik güvendeydiler.</span></p>
<p><span class="font7">Kollar beni araca doğru çekip zemine fırlatb. Askerler soluklanmama fırsat vermeden üzerime çöktüler ve kollarımı sırüma doğru kıvırarak el ve ayak bileklerimi kelepçelediler. Çılgınca Ash'i aradım. Yere nehir suyu sızdıran bir yığın hâlinde yathğını gördüm.</span></p>
<p><span class="font7">Bu aynı kitaptaki sahne gibiydi ama ciğerlerindeki suyu metal zemine kusan çift Rose ile Willow değil, Ash ile bendim. Bir telsizin cızırtısını duydum. &quot;Onu yakaladık, efendim. Araya karışan bir diğer lağım maymunuyla birlikte.&quot;</span></p>
<p><span class="font7">Başarmıştık. Tekrar hikâyeye dönmüştüm. Yarın asılacakbm. Ama rahatlama veya bir zafer hissine kapılmadım. Çünkü bir şırınganın boynuma babrılışmı hissedip bilincimi kaybetmeden önce, telsizin cevap verdiğini duydum. &quot;İyi iş. Darağacı Dansı için iki kişilik bir gösteri.&quot;</span></p>
<p><span class="font7">Yarm ipte sallandırılan tek kişi ben olmayacaktım.</span></p>
<p><span class="font10" style="font-style:italic;">Ash olmaz,</span><span class="font7"> demeye çalıştım. </span><span class="font10" style="font-style:italic;">Ash olmaz.</span><span class="font7"> Ama dilim yalnızca umutsuz bir çabayla ağzımın içinde dolandı.</span></p>
<p><span class="font11">B Ö L Ü M</span></p>
</body>
</html>