<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font2">19 </span></h2>
<p><span class="font4">W</span><span class="font7">illow'u yine erik ağacının yanında bekliyordum. Karanlıkta güçlükle görülen hafif çiseleme burnumu ve gözkapaklarımı ıslatırken yapraklar beni pek korumuyordu. Nate ile bu sefer Willow ile yalnız buluşmam gerektiğine karar vermiştik. Bu sahnede Nate'in gizli kalamayacağı kadar fazla hareketlilik vardı. Ama birkaç dakika önce benimle burada yürüyerek bana repliğimi ve hangi cümleyi ne zaman söylemem gerektiğini hatırlatmıştı. Zayıf vücudunu ahırlara doğru çevirip elini sırtında aşağı yukarı dolaştırarak birini öpü-yormuş gibi yapması karşısında gülmeme engel olamamıştım. <sup>z</sup>Ah, Willow...&quot; demişti aptal bir kızm ses tonuyla. Sesimin buna benzememesi için dua etmiştim.</span></p>
<p><span class="font7">Erik ağacına yaslanıp vücudumu narin ve seksi göstermeye çalıştım. Midem gerginlikle kasılırken el ve ayaklarımın hu-zursuzlanmasma engel olmaya çalıştım. Bu akşam ilk öpüşme sahnesiydi - çılgınca romantik ve muhteşem olmalıydı. Aslında heyecan duymalıydım ama korkudan ödüm patlayacak gibi hissediyordum. Ya beni öpmezse ne olacaktı? Daha da kötüsü, ya öper ve kusacak hâle gelirse? Daha önceki öpüşmemde hissettiğim, ağzıma sokulan kornişon hissini aklımdan çıkaramıyor-dum. Bütün güvensizliklerim gözümün kenarında böcekler gibi havada süzülüyordu. Rose ile Willow'u o ilk mükemmel öpücüğe yönlendiren replikleri hızlıca kafamda tekrarladım.</span></p>
<p><span class="font5">WILLOW</span></p>
<p><span class="font5">Daha önce senin gibi biriyle tanışmamıştım.</span></p>
<p><span class="font5">ROSE</span></p>
<p><span class="font5">Bir Imple mi demek istiyorsun?</span></p>
<p><span class="font5">WILLOW</span></p>
<p><span class="font5">Hayır, böylesine özgür biriyle.</span></p>
<p><span class="font5">ROSE</span></p>
<p><span class="font5">Ben özgür değilim. Köleyim. Hem de babanın kölesi.</span></p>
<p><span class="font5">WILLOW</span></p>
<p><span class="font5">Biliyorum, üzgünüm, öyle demek istemedim... Sadece, bilmiyorum, böyle söylemem aptalca ama keşke biraz senin gibi olabilseydim.</span></p>
<p><span class="font5">ROSE</span></p>
<p><span class="font5">(Willow'un yüzünü elleri arasına alır) Olabilirsin.</span></p>
<p><span class="font7">Sonra Willow onu öpmüştü.</span></p>
<p><span class="font7">Arzulu, yürek burkan, mükemmel bir öpücükle.</span></p>
<p><span class="font7">Ama gerçekte üç gündür küflü bir diş fırçasını Nate ile paylaşıyordum ve ağzımda ayak tadı vardı.</span></p>
<p><span class="font7">Onu görmeden önce, Willow'un hızlı ama aceleci olmayan adımlarını duydum. Nabzım hızlanırken ağzımdaki ayak tadı gittikçe çoğaldı. Willow, normalden daha yakışıklı görünerek kemerli yoldan geçti. Ay, yüzünün güzel hatlarını aydınlatıyordu. Beni görünce kıkırdadı. Gül tomurcuğuyla çenesinin altını okşuyordu. Sonra, aynı yapması gerektiği gibi, açılış repliğini söyledi. &quot;Rose... Bir güle benziyorsun.&quot;</span></p>
<p><span class="font7">Parmaklarım titredi ama sesimi güçlü çıkmaya ve sözcüklerimi senaryoya sadık kalmaya zorladım. &quot;Bir gül nasıl görünür ki?&quot;</span></p>
<p><span class="font7">Kahkaha attı. &quot;Dikenli.&quot; Bağın geri kalan kısmını aşarak erik ağacının altında yan yana oturduk. Kıpırdanıp durmasınlar diye ellerimin üzerine oturarak Willow'un yüz hatlarını inceledim. Animasyon çocuk filmlerindeki prensler kadar mükemmel gözüküyordu. Alt dudağımı ısırdığım sırada birden tulumun altındaki göğsümün gittikçe ısındığını fark ettim.</span></p>
<p><span class="font7">Yıldızları dikkatle izlerken kirpikleri kırpıştırdı. &quot;Geceleri bu araziyi seviyorum.&quot;</span></p>
<p><span class="font7">&quot;Ben zaten yalnızca geceleri görebiliyorum.&quot;</span></p>
<p><span class="font7">Bana bakmak için döndü; teni yağmur yüzünden nemlenmiş-ti. &quot;O zaman gündüzleri uyuyorsun, değil mi?&quot;</span></p>
<p><span class="font7">&quot;Çoğunlukla.&quot;</span></p>
<p><span class="font7">Yüzünde şaşkın bir ifade belirdi. &quot;Arazide mi kalıyorsun, yoksa şehre dönen o koca, eski şeye mi biniyorsun?&quot;</span></p>
<p><span class="font7">Kahkaha atıp aym kitaptaki gibi omzunu dürttüm. Biraz cilveli ve yabancı bir hareket gibi gelmişti ama yine de repliğimi söyledim. &quot;Koca, eski şey mi? Otobüsü mü diyorsun?&quot;</span></p>
<p><span class="font7">&quot;Adı bu mu?&quot;</span></p>
<p><span class="font7">&quot;Amma da elitsin.&quot;</span></p>
<p><span class="font7">&quot;Sanırım 'bilgisiz' kelimesini arıyordun.&quot;</span></p>
<p><span class="font7">Birbirimize baktık. Bakışlarının gücü bana neredeyse sonraki repliğimi unutturacaktı. &quot;Genellikle burada, malikânede uyuyorum. Yanlarına dönebileceğim bir ailem yok. Sınırı geçmekten olabildiğince kaçmıyorum. Muhafızlar biraz sert olabiliyor.&quot;</span></p>
<p><span class="font7">Koluma dokundu. &quot;Seni incittiler mi?&quot;</span></p>
<p><span class="font7">Plastik ekranı, demir grisi gözleri hatırladım. Senaryoya sadık kalıp Rose'un yaptığı gibi sadece, </span><span class="font10" style="font-style:italic;">Henüz değil,</span><span class="font7"> diye cevaplamam gerekiyordu ama içimde karanlık ve şeytani bir öfke kabardı. Sözcüklerin boğazımdan yükselmesine ve ağzımdan zorla dökülmesine engel olamadım. &quot;Eğer Çayırlık'a gizlice girmeye çalışırsan muhafızların seni gördükleri yerde vurduğunu biliyor musun? Seni sanki bir hiçmişsin gibi sıraya dizip vuruyorlar.&quot; Bunu söylediğime inanamadım. Birçok şey zaten tehlikede olduğu hâlde, kitaptan sapma riskine girmiştim.</span></p>
<p><span class="font7">Biraz kafası karışmış görünüyodu. &quot;Ama kaçak Implerin sınırı geçmelerini bir şekilde durdurmaları gerekiyor.&quot;</span></p>
<p><span class="font7">Willow arındırma binasını biliyor muydu? Biliyor ama hiçbir şey yapmıyor muydu? </span><span class="font10" style="font-style:italic;">Sadece hikâyeye sadık kal,</span><span class="font7"> Violet, diye düşündüm. Ama içimdeki öfke farklı bir boyuta ulaşarak düpedüz bir kine dönüştü. Sinirli, savunmacı kelimelerin ağzımdan dökülmesine engel olamadım. &quot;Bunu biliyor muydun? Biliyordun ve hiç engel olmaya çalışmadın mı?&quot; Senaryoya dönmem gerekiyordu. Sadece eve geri dönmeye odaklanmam gerektiğini biliyordum ama kâğıt bebek zincirini, insanların buruşturulmuş gazete parçaları gibi yerde kıvranışını zihnimden çıkaramıyor-dum. Elini kolumdan çekti.</span></p>
<p><span class="font7">Şimdi sinirli görünme sırası ondaydı. &quot;Bak, Rose, seninle tanışana kadar... bu konu hakkında hiç düşünmemiştim... işler her zaman böyle yürüyordu.&quot;</span></p>
<p><span class="font7">&quot;Her zaman değil,&quot; diye tersledim.</span></p>
<p><span class="font7">Birden gururu incinmiş gibi bir ifade takındı. Güzel yüzü asıldı ve gülü kucağıma bıraktı. &quot;Özür dilerim, haklısın elbette.&quot;</span></p>
<p><span class="font7">Yumuşak ve istekli gözlerine bakınca içimdeki öfke birden söndü. Sahneyi tekrar rayma sokmam gerekiyordu. O yüzden derin bir nefes alıp kitaba sadık kalarak ayağa fırladım. &quot;Hadi ama, bu lanet olası bostandan sıkıldım.&quot;</span></p>
<p><span class="font7">Ağaçların arasmda koşmaya, koşarken dalları ellerimle savuşturmaya başladım. Filmde Rose çok özgür ruhlu görünüyordu ama bana sorarsanız ben sadece hantal ve sakar gözüküyordum. Dallardan biri yüzüme çarptı. Neyse ki Willow bunu komik buldu ve kahkahası beni de neşelendirdi.</span></p>
<p><span class="font7">Bağın sonuna gelince ay ışığı altında gümüş renge bürünmüş olan çimenliğe daldık. Willow kısa sürede önüme geçerek karşı taraftaki geçide doğru koşmaya başladı. Göğsüm hızla inip kalkarken kafamı eğip ellerimle ayaklarımı savurarak arayı kapatmaya odaklandım. Bunu yapmak beni canlandırmıştı. Yer yumuşamaya başladı ve bir anlığına kayıp düşeceğimi sandım ama dengemi sağlayarak bayır yukarı koşmaya devam ettim.</span></p>
<p><span class="font7">Başımı kaldırıp baktığımda aralığın kapanmaya başladığını fark ettim. Ensesindeki tüyleri görebiliyordum. Ona doğru uzandım; o kadar yakındım ki vücudunun sıcaklığını parmak uçlarımda hissettiğime yemin edebilirdim. Ama beni fark etmiş olmalıydı ki öne doğru fırladı. Ellerim havada boşluğu yakaladı.</span></p>
<p><span class="font7">Kahkahalar atarak, nefes nefese geçide çarptık. Geçidin tahtaları ağırlığımızın altında inleyerek bizi tramplen gibi geri püskürtmeye çalıştı. Willow o mükemmel gülümsemesini takındı.</span></p>
<p><span class="font7">&quot;Çok hızlısın.&quot; Soluklanmak için ellerimi dizlerime yasladım.</span></p>
<p><span class="font7">&quot;Bütün Gemler hızlıdır.&quot;</span></p>
<p><span class="font7">Saçlarım önüme düşerken ensemde serin gece havasını hissettim. Tulumum geriye doğru kayarak omurgamın üst kısmmı ortaya çıkardı. Aynı kitaptaki gibi.</span></p>
<p><span class="font7">Parmağıyla sırtımdaki numaralara dokunurken nefesi yavaşladı. Tenimin altına, suya atılan bir taşın gölde oluşturduğu halkalara benzer bir titreme dalgası yayıldı.</span></p>
<p><span class="font7">&quot;Bunun anlamı nedir?&quot; diye sordu bir süre sonra.</span></p>
<p><span class="font7">Repliğimi kolaylıkla tekrar ettim. &quot;İlk numara şehri belirtiyor. Yedi rakamı Londra'da yaşadığım anlamına geliyor. Sonraki iki numara ise hangi arazide çalıştığımı temsil ediyor. Bu yüzden burada çalışan Implerin numaraları hep 753 ile başlar.&quot;</span></p>
<p><span class="font7">&quot;Ya 811?&quot;</span></p>
<p><span class="font7">&quot;Bu benim numaram. Malikânede sekiz yüz on bir Imp çalışıyor.&quot; Gülümsedim. &quot;Bir kıza kendini nasıl özel hissettireceklerini biliyorlar.&quot;</span></p>
<p><span class="font7">Avucunu sırtıma koyarak numaraları eliyle kapattı. Teninin nemli sıcaklığını içime çektim. </span><span class="font10" style="font-style:italic;">Willow boynuma dokunuyor.</span><span class="font7"> Vücudumdan bir heyecan dalgası geçti.</span></p>
<p><span class="font7">&quot;Altı üstü bir dövme,&quot; dedi. &quot;Bir şekiller yığını -bu sadece biz ne anlama geldiğini söylersek o anlama gelir.&quot;</span></p>
<p><span class="font7">Birbirimize gülümsedik. Sonra senaryoya uyarak onu hafifçe dürttüm. &quot;Bu kadar oyalanmak yeter, Gem.&quot;</span></p>
<p><span class="font7">Rose'un kusursuz bir hareketle kapının üzerinden atladığım hatırladım ama ben yüzüstü yere düşeceğimden şüphelendiğim için tırmanmayı tercih ettim. Enerjik ve cesur görünmek için elimden geleni yapmaya çalışıyordum ama botlarım çamurda vıcık vıcık sesler çıkarıyordu ve kendimi birazcık sahtekâr gibi hissediyordum. Ahırlara aynı anda varmamıza yetecek kadar üstünlük sağlamayı umarak tekrar koşmaya başladım.</span></p>
<p><span class="font7">Willow arkamdan, &quot;Bu haksızlık,&quot; diye bağırdı. &quot;Araziyi senin kadar iyi bilmiyorum.&quot;</span></p>
<p><span class="font7">Omzumun üzerinden, &quot;İnsanüstü olan sensin,&quot; diye seslendim.</span></p>
<p><span class="font7">Ahırları gördüğümde kocaman bir rahatlama hissine kapılmamla, o malum ânın geldiğini fark etmem bir oldu - Willow birazdan beni öpecekti. Kendi kendime, odaklanmam gerektiğini söyledim: Başarıya çok yaklaşmıştım. Ahırların yan tarafına doğru yöneldiğim sırada ayaklarım tavşancılotu ve böğürtlen çalılarına takıldı ve tahtalara çarptım. Willow da arkamdan tökezleyince kıkırdamaya başladık ve atları uyandırdık.</span></p>
<p><span class="font7">Binanm arkasma varıp kalaslara yaslandık. Sonunda dinlenebildiğim için minnettardım. Harcadığım çaba yüzünden göğsüm hızla yükselip alçalıyordu. Yem ve at kılı kokusu terimize karışıyordu. Willow, bileğine takılan bir tutam tavşancılotuyla birlikte, hâlâ kıkırdayarak yanıma yaslandı. Tulumuma değen kolunun her bir kasım hissedebiliyordum. İlk öpücükle aramda yalnızca birkaç saniye vardı. Birden ağzıma bir karton yığını tıkıştırılmış gibi hissettim - tadına bakılırsa ayakkabı kutusuydu. Tanrım, bir nane şekeri için neler vermezdim.</span></p>
<p><span class="font7">Willow bana dönerek saçımı yüzümden çekti. Bir tutam saç ağzıma takıldı ve dudağımın yana kıvrılmasına sebep oldu. &quot;Ay,&quot; diye mırıldandım.</span></p>
<p><span class="font7">Ama o sadece güldü. &quot;Daha önce senin gibi biriyle tanışmamıştım.&quot;</span></p>
<p><span class="font7">Bir süre yüz hatlarını inceledim. Bir şekiller yığını. Bu kadar yakından bakınca gözeneklerini ve tenini kaplayın incecik tüyleri görebiliyordum.</span></p>
<p><span class="font7">Saçımı ağzımdan çektim. &quot;Bir Imple mi demek istiyorsun?&quot;</span></p>
<p><span class="font7">&quot;Hayır, böylesine özgür biriyle.&quot;</span></p>
<p><span class="font7">Willow kulağımın arkasıyla oynarken yüzümü eline doğru çevirmeden edemedim. Yanağımı kaplayan eli çok büyük ve sağlam hissettirdi. </span><span class="font10" style="font-style:italic;">Willow kulağıma dokunuyor.</span><span class="font7"> Üst dudağının mükemmel kıvrımına odaklandım. &quot;Ben özgür değilim. Köleyim. Hem de babanın kölesi.&quot;</span></p>
<p><span class="font7">Elleri sanki utançla ağırlaşmış gibi kenara düştü. &quot;Biliyorum, üzgünüm, öyle demek istemedim... Sadece, bilmiyorum, böyle söylemem aptalca ama keşke biraz senin gibi olabilseydim.&quot;</span></p>
<p><span class="font7">îşte buydu. Şimdi beni öpecekti. Pürüzsüz yüzünü avuçlarımın içine aldım ve onu bana bakmaya zorladım. Sanırım kalbim atmayı bırakarak göğsümün içinde bir çakıl yığınına dönüşmüştü. Ama son repliğimi büyük bir özgüvenle dile getirdim. &quot;Olabilirsin.&quot;</span></p>
<p><span class="font7">Bir an bana baktı. Ani hareketini, dudaklarının benimkilerde bırakacağı tadı bekledim. Gırtlağımda hiç beklenmedik bir ürperti oluştu. Tenim, sanki kar fırtınasındayken bir yere sığınmışım gibi hem yanıyor hem de üşüyordu. Gözkapaklarımm kapanmasına izin verdim. </span><span class="font10" style="font-style:italic;">İşte geliyor.</span></p>
<p><span class="font7">Ama Willow hareket etmedi ve öpücük hiç gelmedi.</span></p>
<p><span class="font7">Onun yerine, &quot;Yarın reşitliğe erme balom var,&quot; dedi.</span></p>
<p><span class="font7">Doğrudan repliğine geçmiş, öpücük kısmmı tamamen atlamıştı. Kalbim tekrar atmaya başlayınca tüm özgüvensizliklerim tekrar zihnime doldu: </span><span class="font10" style="font-style:italic;">Nefesim kokuyor diye mi? Saçım çok mu dağınık? Senaryoya sadık kalmayıp arındırma işlemi hakkında konuştuğum için mi? Belki de yeterince iyi değilim.</span></p>
<p><span class="font7">Ama yine de repliğime sadık kaldım. &quot;Öyle mi?&quot;</span></p>
<p><span class="font10" style="font-style:italic;">Belki de ben onu öpmeliyim? Ya öpmemi istemezse? Çok uzun boylu, ya ıskalar ve çenesini öpersem?</span><span class="font7"> Aklıma altı harfli, sivri ve keskin bir kelime doldu; </span><span class="font10" style="font-style:italic;">siktir.</span></p>
<p><span class="font7">Ama Willow iç savaşımdan tamamen bihaber şekilde sadece gülümsüyordu. &quot;Baloda garsonluk yapacak mısın?&quot;</span></p>
<p><span class="font7">&quot;Evet.&quot;</span></p>
<p><span class="font7">&quot;Sanırım bölgedeki Gem sosyetesinin tamamıyla dans etmek zorunda kalacağım... ama son dansımı sana saklayacağım.&quot;</span></p>
<p><span class="font7">&quot;Bu çok hoşuma gider,&quot; diye cevapladım. Dış sesim otomatik pilota geçmişti ama iç sesim hâlâ küfürler savuruyordu.</span></p>
<p><span class="font7">&quot;Geri dönsem iyi olacak,&quot; dedi.</span></p>
<p><span class="font7">Hâlâ yüzünü tuttuğumun farkına vardım. Fark etmemesi için gelişigüzel bir şekilde bırakmaya çalıştım ama avuçlarım kısmen çenesine yapışmıştı. &quot;Peki o zaman.&quot;</span></p>
<p><span class="font7">&quot;O zaman yarın görüşüyoruz, değil mi?&quot; O güzel gülümsemesini takındı.</span></p>
<p><span class="font7">&quot;Dans ayakkabılarımı giyeceğim.&quot;</span></p>
<p><span class="font7">Beni yanağımdan öptü. </span><span class="font10" style="font-style:italic;">Yanağımdan.</span><span class="font7"> Sonra da gitti.</span></p>
<p><span class="font11">R Ö L İl M</span></p>
</body>
</html>