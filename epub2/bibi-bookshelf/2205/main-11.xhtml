<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font2">17</span></h2>
<p><span class="font4">G</span><span class="font7">ecenin ilerleyen saatlerinde Ash'i Imp kulübelerinde gördüm. Burası kitapta asi kimliğinden ve Willowla olan ilişkisinden tamamen habersiz şekilde Rosela tanıştığı bölümdü. Rose'a işi öğretmeyi teklif edip onu elma toplamaya götürmüştü. Dost canlısı ve toy görünüşlü bir çocuktu. Ama bu Ash, yani benim Ash'im, oldukça kuşkulu görünüyordu, hatta sinirli bile denebilirdi. Sanırım Imp-Gem ilişkilerini onaylamayanlar sadece Gemler değildi.</span></p>
<p><span class="font7">Onu fark etmemiş gibi davranarak Saskia'nm emirlerine odaklandım. Saskia çam ağacından yapılmış masada Natele benim tam karşımda oturuyordu. Ellerimizi sıcak çay kupalarıyla ısıttığımız sırada, dumanı istemsizce bize doğru üfleyerek konuşmaya başladı. &quot;Ortama uyum sağlayabilmek için gecenin geri kalanında işlere katılmanız gerekiyor. Bazı aileleri ve sorumlulukları olan Gece Impleri sabahları şehre seyahat etmeyi tercih ediyor ama bizim burada uyuyup muhafızlarla olabildiğince az bağlantıda kalmamız daha iyi olur.&quot;</span></p>
<p><span class="font7">Muhafızlardan söz edilince omurgamdan aşağı bir ürperti dalgası yayıldı.</span></p>
<p><span class="font7">Saskia bunu görmemiş gibi davrandı. &quot;Nate, çimlerin biçilmesine yardım edebilirsin. Violet...&quot;</span></p>
<p><span class="font7">Ash onun lafını kesti. &quot;Elma toplama konusunda her zaman bir yardımcıya ihtiyacım olur.&quot;</span></p>
<p><span class="font7">Bu beni şaşırttı çünkü dünyada zaman geçirmek istediği son insan benmişim gibi bir yüz ifadesi vardı. Belki de beni azarlamak istiyordu.</span></p>
<p><span class="font7">Saskia omuz silkti. &quot;Olur. Yalnızca, onu çok çalıştırma, Sincap.&quot;</span></p>
<p><span class="font7">Imp kulübesinin nemli havasından dışarıya çıktım. Gökteki ay araziye beyaz bir parlaklık yayarken yıldızlar sonsuza kadar uzanıyormuş gibiydi. Çayır boyunca ve gecenin içinde devasa bir opal taşı gibi görünen gölün kıyısından Ash'i takip ettim. Hava en soğuk noktasına ulaşmıştı ve duman kokusu sonunda azalarak ıslak yaprak ve toprak kokusu tarafından bastırılmıştı. Gözlerimi ovuşturma dürtüsüne karşı durdum. Uykusuzluk ve stres sinirlerimi geriyordu.</span></p>
<p><span class="font7">Ash kitabın bu kısmında Rose'u sorulara boğmuş, her cevabını dikkatle dinlemiş ve yavru köpeklerinki gibi kocaman açılmış gözlerle yüzünü incelemişti. </span><span class="font10" style="font-style:italic;">Ee, ismin ne? Şehrin neresindensin? </span><span class="font7">Ama ben şu anda tuhaf bir sessizlikle karşı karşıyaydım. Filmin senaryosunu takip edebilmeyi diliyordum ama var olan geçmişimiz göz önüne almdığmda bunun hiçbir anlamı olmayacaktı.</span></p>
<p><span class="font7">&quot;Saskia neden sana Sincap dedi?&quot; diye sordum sonunda. Cevabı elbette biliyordum ama gerginliğe daha fazla katlanamadım.</span></p>
<p><span class="font7">Bir ayağınıN önüne diğerini atmaya devam etti. Sudaki yansıması bir diken gibi uzanıyordu. &quot;Sadece bir lakap.&quot;</span></p>
<p><span class="font7">&quot;Evet, bunu tahmin ettim ama neden?&quot;</span></p>
<p><span class="font7">Sonunda gözlerime bakarak, kamımda ufak bir heyecan dalgasının oluşmasma sebep oldu. Sonra yakındaki bir meşe ağacma koşarak ayak tabanını ağaç gövdesine dayadı ve diğer ayağımn üzerinde zıpladı. Bir kolunu ağaca sardı ve diğeriyle altlardaki dallardan birine tutunarak kendini yukarı çekti. Kasıklarını büyük dallardan birine dayayarak sırtı dimdik, kollan ise bir elf gibi göğsünde kavuşmuş hâlde oturdu. Kafasını eğip bana bakarak bir kahkaha attı. Terlememişti bile.</span></p>
<p><span class="font7">Ben de güldüm. &quot;Tamam, tamam anlıyorum... Sincap dişli olduğu için değil yani?&quot;</span></p>
<p><span class="font7">&quot;En azından fındık sevmem konusunda espri yapmadın.&quot; Bacaklarıyla dalı tutarak vücudunu yarasa gibi aşağı doğru sallandırdı. Bu şekilde saçı yüzünden aşağıya sarkar ve yanakları gözlerine kadar sarkarken çok tuhaf görünüyordu. Eski </span><span class="font10" style="font-style:italic;">Örümcek Adam</span><span class="font7"> filmindeki baş aşağı öpüşme sahnesini düşünmeden edemedim. Belki de senaryoyu harfiyen takip etmek o kadar da matah bir şey değildi.</span></p>
<p><span class="font7">&quot;İşte şimdi gösteriş yapmaya başladın,&quot; dedim.</span></p>
<p><span class="font7">&quot;Belki.&quot; Ellerini dala koyup vücudunu gevşeterek nazik bir şekilde ayaklarının üzerine iniş yaptı.</span></p>
<p><span class="font7">Morsalkım bağlarını geçerek bostana girdik. Willow ile konuştuğum yere gergin bakış attım. İçimde tekrar o suçluluk hissi belirdi. Ash yere eğilerek yumruğunun kenarıyla siyah bir küpe vurdu. Bir lamba, aynı eski film projektörlerinin çalışması gibi canlanarak ışık vermeye başladı - bu taşınabilir bir ışıldaktı ve bostanı berbat bir beyaz ışıkla kaplamıştı. Yerden hasır bir sepet almak için uzanırken, kolu ağaçların üzerine kocaman siyah bir kelebeği andıran bir gölge düşürdü.</span></p>
<p><span class="font7">Yakındaki bir ağaçtan elma toplamaya başladık. Elmalar yumuşak bir sesle sepetin dibine düştüklerinde bir miktar toz kaldırıp tatlı ve topraksı kokularım yayıyorlardı. Bu sahne kitaptaki Ash ve Rose'un beraber meyve topladıkları bölüme çok benziyordu ama konuşmalar oldukça değişikti.</span></p>
<p><span class="font7">&quot;Her şey çok tuhaf, Violet.&quot; Kelimeleri düşen elmalarının ritmiyle birbirine geçmişti. &quot;Önce seni asılmaktan kurtardım, sonra da bostanımda beliriverdin. Beni takip filan mı ediyorsun?&quot;</span></p>
<p><span class="font7">&quot;Hayır, elbette etmiyorum.&quot;</span></p>
<p><span class="font7">Yamuk gülümsemesiyle tebessüm etti. &quot;Şaka yapıyordum. O Gem'in... Willow'un üzerine neredeyse salyaların akacaktı.&quot; Kalçasmı çıkarıp kirpiklerini süzdü. </span><span class="font10" style="font-style:italic;">“Bir söğüde benziyorsun. Uzun ve zarif &quot;</span><span class="font7">&#160;Sesimi taklit ederken elindeki elmayı iştahla ısırdı. Bu Ash kitaptakinden çok daha enerjikti.</span></p>
<p><span class="font7">Ona bir elma fırlattım. Ağaç kabuğunda patlayıp etrafa dağılan sulu elma parçaları fener ışığında cam taneleri gibi görünüyordu. &quot;Beni suçlayamazsın. Bir meleğe... bir yarı-tanrıya benziyor.&quot;</span></p>
<p><span class="font7">Sepete bir elma daha koydu. &quot;Her yaratık kadar o da tanrı olmaktan olabildiğince uzak - ayar çekilmiş ve sahte.&quot;</span></p>
<p><span class="font7">&quot;Yarı-tanrı olduğunu söylemedim, sadece öyle </span><span class="font10" style="font-style:italic;">göründüğünü </span><span class="font7">söyledim.&quot;</span></p>
<p><span class="font7">&quot;Eh, sığ olan hangimizmiş?&quot; Ağacın gövdesi aramızda bir ayraç görevi görüyor ve yüz ifadesini gizliyordu ama sesi kulağıma boğuk, biraz da saldırgan gelmişti.</span></p>
<p><span class="font7">Meyve arayarak ellerimi dalların arasında soktum ama parmaklarım ancak ince dalları bulabildi. &quot;Kime ilgi duyacağımı ben belirleyemem. Kendin söyledin, hepimizin birer hayvanız.&quot;</span></p>
<p><span class="font7">&quot;Peki ama yarı-tanrıyla yiyiştiğini öğrenirlerse senin o hayvan kıçını darağacında sallandırırlar.&quot;</span></p>
<p><span class="font7">&quot;Sadece konuşuyorduk.&quot;</span></p>
<p><span class="font7">&quot;O seni gözleriyle soyuyordu ama.&quot;</span></p>
<p><span class="font7">Ellerim sonunda bir elma buldu - onu neredeyse bir zafer edasıyla kopardım. &quot;Kıskandın mı?&quot;</span></p>
<p><span class="font7">&quot;Elbette kıskandım.&quot; Kahkaha attı ama kısa bir anlığına gözlerinde savunmasız bir köpek yavrusu gördüm. Yanılmıştım. Imp-Gem ilişkilerini onaylamıyor değildi; sadece, benim </span><span class="font10" style="font-style:italic;">herhangi</span><span class="font7"> biriyle olmamı onaylamıyordu.</span></p>
<p><span class="font7">Yüzümde beliren küçük gülümsemeyi bastırdım. &quot;Bak, Ash...&quot; Ama ne diyeceğimi bilmiyordum. Onun hafif asimetrik yüz hatlarını inceledim.</span></p>
<p><span class="font7">&quot;Çocukla ne yapıyordunuz?&quot; diye sordu birden.</span></p>
<p><span class="font7">&quot;Kardeşim Nate'i mi kastediyorsun?&quot;</span></p>
<p><span class="font7">&quot;Evet, veledi. Yarı-tanrı ortaya çıkmadan önce bir replik falan tekrarlıyordunuz.&quot;</span></p>
<p><span class="font7">&quot;Sadece öylesine takılıyorduk. Kardeşçe şeyler.&quot;</span></p>
<p><span class="font7">Elmayı sanki tutamayacağı kadar sıcakmış gibi bir elinden diğerine atmaya başladı. &quot;Sanki bir şeyin provasını yapıyor gibiydin. Sonra da yarı-tanrı gelip çocuğun söylediği şeylerin aynısını söyledi.&quot; Kaşlarını beklentiyle kaldırdı.</span></p>
<p><span class="font7">Ona gerçeği söylemeyeceğim için konuyu değiştirdim. &quot;Beni ve arkadaşlarımı şehirde kurtardığın için sana düzgünce teşekkür edemedim.&quot;</span></p>
<p><span class="font7">Sepeti alıp diğer ağaca geçti. &quot;Sorun değil. Seni asmalarına izin veremezdim ama, değil mi?&quot;</span></p>
<p><span class="font7">Kısmen sepet onda olduğu için, kısmen de gölgelerin arasında kendimi yalnız hissettiğim için onu takip ettim. Yanmda dururken kolundaki, teniyle koyu renkli bir tezatlık oluşturan tüylerin soğuktan dikilmiş olduğunu fark ettim.</span></p>
<p><span class="font7">&quot;Hayatlarımızı kurtardm işte. Teşekkür ederim,&quot; dedim.</span></p>
<p><span class="font7">Gözlerini, normalden daha uzun görünen ve örümceksi gölgeleri yanaklarının pembeliğine kadar uzanan kirpikleriyle gizledi. Birden gözüme çok hüzünlü göründü. &quot;Bize yaptıkları şeylerden sonra bir Gem'i istediğine inanamıyorum.&quot;</span></p>
<p><span class="font7">Yüzümün plastik ekrana bastırılışını ve kâğıttan halkalar gibi dizilip vurulan insanları hatırlayınca ağlayacak gibi oldum. Başımı iki yana sallayarak bu görüntüleri aklımdan çıkarmaya çalıştım. &quot;Ama bunları yapan Willow değil. Irkının günahları için onu suçlayamazsın.&quot;</span></p>
<p><span class="font7">Bakışlarını kaldırdı. İrisleri o kadar açık renkliydi ki fener ışığında cam gibi görünüyordu; gözbebekleri ise iki yoğun nokta gibiydi. &quot;Kim o zaman? Kimi suçluyorsun? Gemler dışmda hiç kimse ayağa kalkıp Implere karşı yapılan barbarlığı durduramaz.&quot;</span></p>
<p><span class="font7">Ona her şeyi anlatmayı isterdim ama çok riskliydi. Hem de büyük ihtimalle çıldırmış olduğumu düşünürdü. O yüzden sesimin tonunu düzelttim. &quot;Belki de Willow günün birinde bir İmp'e âşık olursa onları savunur. Belki direnir.&quot;</span></p>
<p><span class="font7">&quot;Ne demek istiyorsun?&quot;</span></p>
<p><span class="font7">Fazla konuştuğumun farkına varınca, buz gibi mavi gözler beni incelerken tenimi delmiyormuş gibi davranarak, elma toplamaya geri döndüm. Kitabın bu kısmında Rose daha önce Çayırlık'ta çalıştığına dair bir hikâye uydurmuştu. Sadece hoşbeş etmişti. Nazik cevaplar, içten baş sallamalar, yavru köpek bakışları. Tekrar senaryoya dönmüş olmayı diliyordum - böylesi çok daha zordu.</span></p>
<p><span class="font7">&quot;Hiçbir şey,&quot; dedim. &quot;Sadece sesli düşünüyorum.&quot;</span></p>
<p><span class="font7">&quot;Sadece öldürülmemeye bak, tamam mı?&quot; Yükseklerdeki bir meyveye erişmek için ağaca çıkmaya başladı.</span></p>
<p><span class="font7">Ona bakmak için başımı geriye attım. Uzanmış ellerime birkaç tane elma düşürdü. &quot;Elimden geleni yapacağım,&quot; diye yalan söyledim.</span></p>
<p><span class="font7">&quot;Çünkü seni o ipten, bir diğerinde asılman için kurtarmadım.&quot; Bir tane elmayı doğrudan sepete düşürdü. &quot;Tam on ikiden,&quot; diye bağırdı.</span></p>
<p><span class="font7">Ash sabah olunca Imp otobüsüyle eve döndü. Sıraya girip basamakları çıkışını, hizmetli bir Imp pozuna girişini izledim. Gecenin başlarında şahit olduğum sincaptan çok farklı görünüyordu.</span></p>
<p><span class="font7">Nate'in üzerindeki ranzaya çöktüm.</span></p>
<p><span class="font7">Benimkiyle aynı seviyeye gelmesi için kafasını kaldırdı. &quot;Ash ile işler nasıl gitti?&quot;</span></p>
<p><span class="font7">&quot;Kötü. Sanırım benden nefret ediyor.&quot;</span></p>
<p><span class="font7">&quot;Eh, Ash'in senden nefret edip etmemesi önemli değil. O sadece bir yan karakter. Önemli olan Willow'un hoşlanması.&quot;</span></p>
<p><span class="font7">Nate'in haklı olduğunu biliyordum ama Ash'in benden hoşlanması </span><span class="font10" style="font-style:italic;">benim için</span><span class="font7"> kısmen önemliydi. &quot;Sanırım,&quot; diye cevapladım.</span></p>
<p><span class="font7">Nate kolumu okşadı. &quot;Biraz uyu, muhteşem kahraman. Yann en iyi hâlinde olmalısın.&quot;</span></p>
<p><span class="font7">Nate sanki büyük kardeş oymuş gibi üzerime düşünce gülümsedim. &quot;Teşekkürler.&quot;</span></p>
<p><span class="font7">Tekrar kafasını eğdi ve çok geçmeden, uykuya dalarken düzene giren ritmik nefeslerini işittim.</span></p>
<p><span class="font7">Gündüz Impleri gelmeye başladı ve bizi ayıran kumaşların arasından sızan ışıkla birleşen hareketlilik tekrar uyumamı engelledi. Aklımda çelişkili düşünce ve duygular dönüyordu: Çan kulesinde, ona biraz takıntılı olan ve göz bandı giyen psikopatın merhametindeki Katie'yi; her neredeyse Alice'i; o kışı andıran gözleriyle Ash'i; annem kahvaltı gevreğine süt koyarken babamın daima onun eline dokunuşunu; en sonunda da havada sallanıp çaresizce sağlam zemin arayan ama asla o kırmızı terlikleri bulup eve dönemeyen ayaklarımı düşündüm.</span></p>
<h3><a id="bookmark1"></a><span class="font10" style="font-style:italic;">Beş gün içerisinde asılacağım.</span></h3>
<p><span class="font7">Cenin pozisyonu alırken bütün o düşüncelerin aklımın bir köşesinde toplanıp alttaki yastığa sızdığını hayal ettim. Sonunda kıvranan gölgeler ve çığlıklarla dolu, sanki uzuvlarım bağlanmış ve hareket etmek istesem de edemiyormuşum gibi huzursuz bir uykuya daldım. Sonra rüyalar değişti ve birden tekrar hareket edebilmeye başladım. Sanki göğsümden bütün yük kalkmış gibiydi, kendimi şaşırtıcı derece özgür hissediyordum. Bir yaz günüydü. Acı bakla ile yeni kesilmiş çimenlerin kokusu, oyun oynayan çocuklar ile kuşların sesleri birbirine karışıyordu.</span></p>
<p><span class="font7">Yedi yaşındaydım. Alice ve Nate ile birlikte ailemin bahçesin-deydim. Alice çok genç görünüyordu; ayakları henüz topuklu ayakkabıların içine sıkışmamıştı ve açık saçları özgürce uçuşuyordu. Nate ise daha dört yaşındaydı. Bacaklarının bilek ve diz kısımlarında hâlâ o şişko katmanlar vardı. Şortu ufak tefek bedenini tamamen kaplıyordu. Baloncuk üflüyor ve mükemmel halkaların çubuktan çıkmasını, havada güneş ışığıyla parıldayarak uçuşmasını izliyordum. Alice ve Nate etrafta koşuşturup baloncukları yakalamaya çalışıyor, ellerini çırparak patlattıklarında da çığlıklar atıyordu. </span><span class="font10" style="font-style:italic;">Daha fazla,</span><span class="font7"> diye bağırdı Nate, </span><span class="font10" style="font-style:italic;">daha fazla baloncuk yap,</span><span class="font7"> Violet. </span><span class="font10" style="font-style:italic;">Daha fazla baloncuk, lütfen.</span></p>
<p><span class="font7">Çubuğu havaya kaldırıp halka şeklinde döndürdüm. Balonlar gökyüzüne doğru uçarak uzanamayacağımız yerlere sürükleniyor ve rüzgâr tarafından kelebek çalılarının tepelerine savruluyordu. </span><span class="font10" style="font-style:italic;">Çok yüksek,</span><span class="font7"> diye feryat etti Alice. </span><span class="font10" style="font-style:italic;">Çok yüksek, </span><span class="font7">Violet. Ama onların kahkahaları ve hissettiğim özgürlük duygusuyla cesaretlenerek dönmeye ve üflemeye devam ediyordum. Nate birden, </span><span class="font10" style="font-style:italic;">Bak</span><span class="font7"> Violet, </span><span class="font10" style="font-style:italic;">bak!</span><span class="font7"> diye bağırdı. Alice ile donakalarak, Nate'in eliyle çizdiği görünmez çizgiyi izledik. Tek bir baloncuk, kelebek çalısından kurtulup yukarıya doğru uçtu, bahçe çitinin üzerinden ve telefon kablolarının altından geçerek çınarların tepelerine ulaştı.</span></p>
<p><span class="font7">O baloncuğu ufak bir nokta hâline gelip ufukta kaybolana dek izledik. Nate bana döndü. O kadar genişçe sırıtıyordu ki ıslak ıslak parıldayan beyaz sütdişlerinin tamamını görebiliyordum. </span><span class="font10" style="font-style:italic;">Yıldızlara mı konacak?</span><span class="font7"> Alice ile kahkaha attık. </span><span class="font10" style="font-style:italic;">Evet,</span><span class="font7"> Nate, </span><span class="font10" style="font-style:italic;">yıldızlara konacak.</span><span class="font7"> İşte tam o anda, bir hastane cihazının, aynı </span><span class="font10" style="font-style:italic;">Holby City</span><span class="font7"> dizisindekilere benzeyen bipleme sesini duydum. </span><span class="font10" style="font-style:italic;">Bip. Bip. Bip.</span><span class="font7"> Yaz kokusunun yerini dezenfektan ile çamaşır deterjanının kokusu almıştı.</span></p>
<p><span class="font7">Alice bana döndü. </span><span class="font10" style="font-style:italic;">Bu ses de ne?</span><span class="font7"> Çimenliğe, çiçeklerin altına, tahta bankın arkasına baktık. Ama makineyi bulamadık. </span><span class="font10" style="font-style:italic;">Bip. Bip. Bip.</span><span class="font7"> Nate başını kamıma sokuşturdu. </span><span class="font10" style="font-style:italic;">Bu ses hoşuma gitmedi,</span><span class="font7"> Violet. </span><span class="font10" style="font-style:italic;">Durdur onu.</span><span class="font7"> Taşlara tırmanıp komşuların bahçelerine göz atarak evimizdeki camları kontrol ettik. Ama makineden hâlâ eser yoktu. O özgürlük hissinin yerini bir huzursuzluk aldı. </span><span class="font10" style="font-style:italic;">Bip. Bip. Bip.</span></p>
<p><span class="font7">Sonra bipleme sesi değişmeye, tahtaya vurulan parmakların çıkardığı boğuk bir tıkırtıya dönüşmeye başladı. Uyanınca Saskia'nın sert suratını gördüm. Yumruğunu ranzamın kenarına vuruyordu. &quot;Hadi ama, Violet. O işe yaramaz Gem yarmasının üzerinde cazibeni konuşturman gerekiyor.&quot;</span></p>
<p><span class="font7">Terden sırılsıklamdım ve nabzım hızla kulaklarımda atıyordu. Uykulu, boğuk bir sesle, &quot;Willow,&quot; dedim.</span></p>
<p><span class="font7">Saskia kaşlarım çattı. &quot;Evet, ismini biliyorum.&quot;</span></p>
<p><span class="font7">Gözlerimi kırpıştırarak kendime o bipleme sesinin Saskia'nın sabırsız vuruşları ya da kendi kanımın vücudumda dolanışı olduğunu söyledim. Başka bir açıklaması olamazdı.</span></p>
<p><span class="font11">B Ö L Ü M</span></p>
</body>
</html>