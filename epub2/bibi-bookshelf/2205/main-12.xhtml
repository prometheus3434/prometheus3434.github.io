<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font4">18</span></h2>
<p><span class="font4">T</span><span class="font7">atsız bir bulamacı boğazımdan aşağı ittirdikten sonra bir kez daha duş aldım. Tedirginliğimi dondurarak, üzerimden atıp arkada bırakabileceğim yanardönerli bir kabuğa çeviren soğuğun vücudumu dövme şeklinden neredeyse hoşlanacaktım.</span></p>
<p><span class="font7">Saskia ve Nate ile birlikte malikâneye doğru yola çıktık. Endişenin beni tekrar ele geçirdiğini hissedebiliyordum. Hikâyenin bir sonraki bölümü, yalnızca replikleri okumak ve osurmamaya çalışmaktan çok daha fazlasını gerektiriyordu. Bu, Rose'un hayaleti karşısında gerçekten yetersiz kaldığım bir andı çünkü fiziksel temas gerektiriyordu. Netbof takımına seçilen en son kişi olmamın bir nedeni vardı.</span></p>
<p><span class="font7">&quot;Âşık oğlanın dikkatini bu sefer nasıl çekeceksin?&quot; diye sordu Saskia.</span></p>
<p><span class="font7">&quot;Dün gece ismimi sordu. Bu akşam ona göstereceğim.&quot;</span></p>
<p><span class="font7">Kaşlarını alnındaki kara lekeye ulaşana kadar kaldırdı. &quot;Ona göstereceğim de ne demek oluyor?&quot;</span></p>
<p><span class="font7">&quot;Penceresinin kenarına bir gül bırakacağım,&quot; diye cevapladım.</span></p>
<p><span class="font7">* Netbol, yedişer kişiden oluşan ve bir f ileli çembere zıplayarak sayı atmayı hedefleyen spor dalıdır, </span><span class="font7" style="font-style:italic;">-çn</span></p>
<p><span class="font7">Nate tulumundan bir gül çıkarıp bana verdi. Akşamın erken saatlerinde, gül bahçesinde bulabildiği en dolgun ve kırmızı gülü koparmıştı. Gülü elinden alıp parmaklarımda dolaştırdım. İkimiz de Saskia ya bakarak kitapta Rose'a verdiği heyecanlı cevabı duymayı bekledik. </span><span class="font10" style="font-style:italic;">Şu lanet malikânesinden çıkmasını sağlamak çok akıllıca bir fikir.</span><span class="font7"> Ama onun yerine, sanki kötü bir şey koklamış gibi yüzünü buruşturdu. Belki de gerçekten osurmuştum.</span></p>
<p><span class="font7">&quot;Bu çok saçma,&quot; dedi. &quot;Penceresinin kenarına gül bırakmak! Bu saçmalık aklınıza nereden geldi?&quot;</span></p>
<p><span class="font7">Nate ile hafifçe gülümsedik.</span></p>
<p><span class="font7">&quot;İşe yarayacak,&quot; dedi Nate. &quot;İzle ve gör.&quot;</span></p>
<p><span class="font7">Saskia burnundan alaycı bir ses çıkardı. &quot;Eh, bana sorarsanız Violet'ın kendini Rose olarak göstermesi çok yanlış. Ölüye saygısızlık.&quot;</span></p>
<p><span class="font7">&quot;Thom onun ismini kullanmam gerektiğini söyledi,&quot; diye cevap verdim. &quot;Onun cesaretini hatırlayıp plana sadık kalmam için.&quot; Thom böyle bir şey söylememişti. Ama ben Rose'un güzelliği ve cesaretinden ilham alırım diye umuyordum. Nate'in günün erken saatlerinde de belirttiği gibi, cam kenarma menekşelerden oluşan bir demet bırakmak aynı ölçüde romantik olmazdı.</span></p>
<p><span class="font7">&quot;Thom her zaman haklı çıkmaz,&quot; diye homurdandı Saskia, parmaklarını köprücük kemiğindeki yara izinde gezdirerek.</span></p>
<p><span class="font7">Malikâne görüş alanımıza girdi. Filmdeki binaya benziyordu; bir tavus kuşunun tüyleri gibi kabarık, büyük ve azametli görünen iki kule birbirine paralel yükseliyordu. Imp şehriyle o kadar alakasızdı ki boyayla çizilmiş bir fon perdesi olduğunu zannedebilirdiniz. Gemlerin teknoloji açısından çok ileride olmalarına rağmen bu kadar klasik görünümlü yerlerde yaşamayı tercih etmeleri bana hep tuhaf görünürdü. Malikânenin dışının sadece bir illüzyondan ibaret olduğunu, içinde geleceğe dair hayal edilebilecek her türlü teknolojik cihazın bulunduğunu biliyordum. Yapay zekâ, madde transfer tahliyeleri, simülasyon kapsülleri diye uzayıp giderdi. Ama Gemlerin neden orijinal Imp binalarını modernize etmeyi seçtiklerini, neden binalarını sıfırdan inşa etmediklerini daha önce hiç anlayamamıştım. Ama şimdi bir Imp olarak, karşımdaki görkemli Georgian dönemi salonunu görünce bunun nedenini anladım. Bizi sinirlendirmek, bize onların kazandığını ve üstün ırkın onlar olduğunu hatırlatmak için böyle yapıyorlardı. Onlar üst katlarda, bizler ise alt katlarda yaşıyorduk. Bizim görkemli Georgian dönemi salonlarımızı </span><span class="font10" style="font-style:italic;">çalmışlardı.</span></p>
<p><span class="font7">Şerefsizler.</span></p>
<p><span class="font7">Aklımı böylesi düşüncelerden arındırmaya çalıştım. Gemlere karşı öfke beslememin Willow'u cezbetmemde hiçbir yardımını dokunmayacaktı. Onun yerine çimlerin üzerinde sessizce ilerlerken ayağımızın altında ezilen bitki örtüsüne, Nate'in elimi sıkıca tutuşuna, duman ve soğuğun dilimde bıraktığı tada odaklandım. Arka bahçeye yönelerek Willow'un penceresine doğru ilerlemeye başladık. Willow'un üçüncü katta, soldan dördüncü camın ardında bulunan odasmın ışıklarının kapalı olduğunu fark ettim.</span></p>
<p><span class="font7">Rose'un gülü göğüslerinin arasına sıkıştırarak kolayca tırmandığı meşe ağacının arkasına saklandık. Yemin ederim ki bu ağaç çok daha büyük... ve çok daha acımasızdı.</span></p>
<p><span class="font7">&quot;Bu koca ağaca </span><span class="font10" style="font-style:italic;">sen</span><span class="font7"> mi tırmanacaksın?&quot; dedi Saskia.</span></p>
<p><span class="font7">Gülü tulumumun önüne sıkıştırmaya çalışırken, birazdan ne kadar harika görüneceğimi hayal ettim. Ama Rose'un aksine, göğüs çatalımın olmayışı gülün yana yatmasına ve şerefsiz dikenlerinin göğsüme batmasına sebep oldu. Hamurumda kesinlikle Hollywood mayası yoktu. Ama gururun beni ele geçirmesine izin vererek kendimi biraz gülümseye zorladım. &quot;Ne kadar zor olabilir ki?&quot; Eğer söylersem buna inanabilirdim.</span></p>
<p><span class="font7">Saskia ellerini üzerine basabilmem için bir üzengi gibi önünde birleştirirken başını iki yana salladı. Bir ayağımı onun ellerine koyup en alttaki dalı yakaladım. Ağacın kabuğu parmaklarımı çizerken bastığım dal ağırlığımın altında eğildi ama bir şekilde kendimi oturur pozisyona çekmeyi başardım. Henüz Saskia'nın kafasının hizasmı bile geçememiştim ama aşağıya bakmaya cesa-</span></p>
<p><span class="font7">ret edemiyordum. Geriye doğru yaslandığım anda yere düşebilecek olma düşüncesi ödümü koparıyordu.</span></p>
<p><span class="font7">Ne olmasını beklediğimi cidden bilmiyordum. Mucizevi bir şekilde Rose'a dönüşüp meşe ağacına kolaylıkla tırmanamaya-cağımı biliyordum. Katniss'in ruhunun beni ele geçirip, ağacın tepelerine tırmanırken elimdeki yayla ok atmamı sağlamayacağının farkındaydım. Ama vücudumun üst tarafının güçten </span><span class="font10" style="font-style:italic;">bu kadar</span><span class="font7"> yoksun olduğunu düşünmemiştim. Birkaç kere derin nefes alıp aklıma Katie, Alice ve Nate'in görüntülerini getirdim. Bunu yapmak </span><span class="font10" style="font-style:italic;">zorundaydım.</span><span class="font7"> Eve dönebilmemiz için hikâyeyi </span><span class="font10" style="font-style:italic;">tamamlamalıydım.</span></p>
<p><span class="font7">Dikkatlice ayağa kalkıp ayağımı dal boyunca uzattım ve ağaca bir koala gibi sarıldım. Ağacın diğer tarafında uzanan başka bir dal daha vardı. Havada salınarak iki dal arasına oturmuş şekilde kaldım. Vücudumu yerden sadece hava ve bir odun parçasının koruduğu gerçeğinin pekâlâ farkındaydım.</span></p>
<p><span class="font7">&quot;Bu iş bütün geceni alacak,&quot; dedi Saskia. Sesinde bu durumdan aldığı zevki duyabiliyordum.</span></p>
<p><span class="font7">Parmaklarım kayarak ağacm kabuğuna sürtündü. Sonunda aşağı bakma riskini göze alınca başım dönermiş gibi oldu. Ama yukarı bakınca sadece dallar, yaprak ve kıymıklar gördüm. Cam hâlâ ulaşılmaz bir mesafedeydi. Sonunda, bunca zamandır gizlice kaçınmaya çalıştığım sözcükleri mırıldandım. &quot;Biri Ash'i çağırabilir mi?&quot;</span></p>
<p><span class="font7">&quot;Ash mi?&quot; dedi Saskia. &quot;Onun bu işin bir parçası olmadığını biliyorsun, değil mi? Ne yaptığımızı öğrenirse sorular sormaya başlar ve eğer, bilirsin işte...&quot; sesini alçalttı, &quot;etrafta asi olduğumuza dair dedikodular yayılırsa güvende kalamayız. Bütün Impler güvenilir değildir, sadece bunu demek istiyorum.&quot;</span></p>
<p><span class="font7">Histerik bir şekilde gittikçe yükselen bir sesle, &quot;Eh, ya Ash ya da kırık bir kol,&quot; dedim.</span></p>
<p><span class="font7">Nate'in aşağıda yalvarmaya başladığını duydum. &quot;Evet, hadi ama, Saskia. Ash kimseye söylemez. Violet'ı fazlasıyla beğeniyor.&quot;</span></p>
<p><span class="font7">Saskia'nın isteksizce iç çektiğini duydum. Aşağıya bakınca Nate'in görüş alanımdan çıkıp kaybolduğunu gördüm.</span></p>
<p><span class="font7">Ash yanımıza vardığında ilk dala dönmüş ve tekrar ağaca sarılmış hâldeydim. Şehirden dönmüş olduğu için çok rahatlamıştım. Eğer bir sonraki otobüse binmiş olsaydı boku yemiştim. Aşağıya baktığımda kocaman sırıttığını gördüm. Alacakaranlıkta görebildiğim tek şey buydu.</span></p>
<p><span class="font7">&quot;Yukarıda keyfin yerinde mi?&quot; Sesindeki kahkahayı gizleye-miyordu.</span></p>
<p><span class="font7">&quot;Evet, burası çok hoş... manzara nefes kesici... çok fazla ağaç kabuğu var.&quot;</span></p>
<p><span class="font7">Ash kendini karşımdaki dala çekerken ağacm titrediğini hissettim. Onu göremedim ama benimkileri kavrayan ellerinin sıcaklığım duydum. Birden kendimi güvende hissettim. Başını ağacın kenarından çıkarıp gülümsedi. Yüzündeki merhamet, onun yardımım isteme konusunda kapıldığım bütün şüpheleri alıp götürmüştü.</span></p>
<p><span class="font7">&quot;İyi misin?&quot; diye sordu.</span></p>
<p><span class="font7">Başımı iki yana salladım.</span></p>
<p><span class="font7">Gülümsedi. &quot;Bu işlerde yeniysen, bir seferde yalnızca tek bir uzvunu serbest bırakmalısın. Anlaştık mı?&quot;</span></p>
<p><span class="font7">Başımla onayladım.</span></p>
<p><span class="font7">&quot;Ağırlığım vermeden önce her zaman dalı test etmelisin.</span></p>
<p><span class="font7">Çünkü zayıf bir dala basarsan düşersin.&quot;</span></p>
<p><span class="font7">&quot;Bu çok yardımcı oldu ama düşündüm ki sen...&quot;</span></p>
<p><span class="font7">&quot;Senin yerine tırmanmamı mı istiyorsun?&quot; diye sordu.</span></p>
<p><span class="font7">&quot;Evet.&quot;</span></p>
<p><span class="font7">&quot;Peki, bu ağaca tam olarak neden tırmanıyorum?&quot;</span></p>
<p><span class="font7">Elimi serbest bırakma riskini göze alarak tulumumdaki gülü çıkardım. Daha çok yamuk saplı bir yosun gibi görünüyordu.</span></p>
<p><span class="font7">Gülü elimden alarak kaşlarını çattı. &quot;Bu gülü... tam olarak nereye koymamı istiyorsun?&quot; Yukarı baktı ve sonunda farkına varınca bir &quot;ah&quot; sesi çıkardı.</span></p>
<p><span class="font7">&quot;Üçüncü kat, soldan dördüncü pencere.&quot;</span></p>
<p><span class="font7">Neden sana... bu, şey... bu saçma fikrinde yardımcı olayım ki?&quot;</span></p>
<p><span class="font7">Ne diyeceğimi bilmiyordum. Sadece yüzüne baktım. Gecenin karanlığı gözlerindeki maviliği çalmıştı. Sessizce dudaklarımı oynatarak, </span><span class="font10" style="font-style:italic;">Lütfen,</span><span class="font7"> dedim.</span></p>
<p><span class="font7">&quot;Tamam, tamam, o iri kahverengi gözleri benim üzerimde kullanma.&quot;</span></p>
<p><span class="font7">Sonra bir anda ayaklan sanki gökyüzüne doğru vakumla çekilirmiş gibi yapraklar arasında kayboldu. Yapraklar ve ağaç kıymıkları üzerime yağdı. Ağzımın, gözlerimin döküntülerle dolmaması için kafamı eğmek zorunda kaldım.</span></p>
<p><span class="font7">Birkaç dakika sonra, üzerinden bir gül dalı eksilmiş hâlde yanıma gelip aşağı inmeme yardımcı oldu.</span></p>
<p><span class="font7">Nate sanki en iyi arkadaşı oymuş gibi Ash'in sırtına vurdu. &quot;Teşekkürler, dostum.&quot;</span></p>
<p><span class="font7">Saskia sadece huysuz görünüyordu. &quot;Pekâlâ, umalım da her şeye rağmen işe yarasın.&quot; Nate'i de beraberinde çekiştirerek çimlerin üzerinde ayaklarım yere vura vura malikâneden uzaklaşmaya başladı.</span></p>
<p><span class="font7">Onları takip etmek üzere arkamı döndüm ama Ash kolumu tutup kulağıma sıcak su gibi gelen bir nefesle fısıldadı. &quot;Saskia'nın burada kötü bir namı olduğunu biliyorsun, değil mi? Onunla Matthew'un... asi olduklarına dair söylentiler var.&quot;</span></p>
<p><span class="font7">&quot;Bu o kadar kötü bir şey mi?&quot;</span></p>
<p><span class="font7">&quot;Pek değil, sadece yakayı asilerin planlarına kaptırırsan, sonun büyük ihtimalle darağacında dans etmek olur. Senin asılmakla arandaki bağlantı nedir böyle? Sanki asılmak </span><span class="font10" style="font-style:italic;">istiyormuşsun</span><span class="font7"> gibi.&quot;</span></p>
<p><span class="font7">Ona tam üstüne bastığını söylemeye cesaret edemedim. Bu sözcükleri söylemeye bile cesaretim yoktu. Fazlasıyla korkutucuydular. Onun yerine elini tuttum. Sanki avucuma sıcak, yaprak kırıntısı ve tozlarla kaplı bir taş almış gibi hissettim. &quot;Bana yardım ettiğin için teşekkürler, Ash. Gerçek bir dostsun.&quot;</span></p>
<p><span class="font7">&quot;Ben aptalın tekiyim.&quot; Gecenin ışığıyla aydınlanmış kirpikleri gözlerini örterken biraz üzgün görünüyordu ama elini çekmedi. Bir süreliğine meşenin dalları altında dikildik. Dilimizde sözcükler oluşuyor ama asla dudaklarımızdan dökülmüyordu.</span></p>
<p><span class="font7">Willow'un odasının ışığı yandı. Yanan ışık, yaprakların arasmdan sızıp üzerimize gölgeler düşerek, bize güvenlikten ne kadar uzak olduğumuzu göstermiş ve gerçekliğe odaklanmamızı sağlamıştı. Ellerimiz ayrıldı. Malikâneden ağaçlara, karanlığa doğru kaçtık. Arkamda bir yerlerde, Willow'un takma adımı nihayet anladığını biliyordum.</span></p>
<p><span class="font11">BÖL Ü M</span></p>
</body>
</html>