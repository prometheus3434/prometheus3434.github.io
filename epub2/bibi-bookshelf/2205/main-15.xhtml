<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font2"> 21</span></h2>
<p><span class="font9">Bütün yumurtaları kamp ateşinin üzerinde kırarak yedikten sonra gümüş huş ağacının altında çimenlerin üzerinde uykuya daldık. Tüylerden, devedikenlerinden, dökülmüş yapraklardan ve parçalara ayrılmış elmalardan oluşan rüyalar gördüm. Hava dudaklarıma yapışıp nefes almamı zorlaştıran parıltılı taneciklerle doluydu. Sonra tanecikler deniz köpüklerine dönerken birden denizin altında olduğumun farkına vardım. Aşağı baktığında kalçamm olması gerektiği yerden bir balık kuyruğunun çıktığını gördüm. Çığlık atmak üzere ağzımı açtım ama dilim yoktu. Sesim yoktu. Katie karşımdaydı, üzerinde hâlâ siyah tulumu vardı ve yüzünü çevreleyen kızıl saçlan aslan yelesi gibi savruluyordu.</span></p>
<p><span class="font8">Gülümsedi. &quot;Prensin kalbini kazanmalısın, Violet, yoksa hepimiz deniz köpüğüne dönüşeceğiz.&quot;</span></p>
<p><span class="font8">Ona ne yapacağımı bilmediğimi söylemek üzere ağzımı açtım ama ağzımdan bir sürü köpük çıktı ve kusmuk gibi göğsümden aşağı süzüldü.</span></p>
<p><span class="font8">İrkilerek uyandım. Çığlık atacak gibi oldum ama rüya hızla zihnimin gerilerine çekildi ve geriye sadece iskeleti kaldı. Sadece Katie'ye, suya ve bastırılamaz bir tehdit hissine dair bir şeyler hatırlıyordum. Ash'e baktım. Uzun kirpikleri hafifçe kıpırdanırken çok huzurlu gözüküyordu. Sonunda rüya zihnimden tamamen silindi.</span></p>
<p><span class="font7">Parmağımın tersiyle yanağına dokundum. Sıcak, yumuşak ve gerçekti. Uykuya daldığımızda birbirimize neredeyse hiç dokunmuyorduk. Ama şimdi birbirimize sarılmış hâldeydik, vücut ısılarımız birbirine geçmişti ve göğüslerimiz mükemmel bir ahenkle inip kalkıyordu. Vücutlarımızın birbirine ne kadar uyumlu olduğunu fark ettim. Hayatımda ilk defa tamamen huzur içindeydim.</span></p>
<p><span class="font7">Güneş batmaya başladığında, günün çoğunu uyuyarak geçirdiğimizi fark ettim. Bu da dört gün içerisinde asılacağım... ve de balonun kısa süre sonra başlayacağı anlamına geliyordu. Bu düşünce huzurumu bozdu. Doğrulup Ash'i omzumla dürterken panikle ağzımı açtım. Sözcükleri bir sebepten dolayı ne kadar özgürce söylediğim karşısında şaşkma dönerek, &quot;Kahretsin! Balo,&quot; diye haykırdım.</span></p>
<p><span class="font7">Imp kulübelerine kadar olan yolu koşarak giderken, hâlâ uykulu olduğumuz için etrafı bulanık görüyorduk.</span></p>
<p><span class="font7">Nate, kapıdan içeri girdiğimizde, &quot;Nerelerdeydin?&quot; diye sordu.</span></p>
<p><span class="font7">Saskia'nın bakışı Ash ile aramda gidip gelirken kaşları şüpheyle çatıldı. &quot;Buraya gel, uykucu. Garsonluğa hazır görünmen gerekiyor.&quot;</span></p>
<p><span class="font7">Sert bir bezle yüzümü yıkayıp saçımda kalan samanları çıkardı. Bunların ranzalardan geldiğini düşünmesini umuyordum ama oflayıp puflamasına bakılırsa kimseyi kandıramamıştım.</span></p>
<p><span class="font7">Yanaklarıma ruj sürüp saçımı dağmık bir şekilde topladı. Ash beni yüzünde utangaç bir gülümsemeyle izliyordu. &quot;Çok güzel görünüyorsun, Violet.&quot;</span></p>
<p><span class="font7">Bunlar kitapta geçen sözlerin aynısıydı: Ash'in baloya gitmeden önce Rose'a söylediği kelimeler. Ama gerçek Ash, benim Ash'im, kitaptaki kadar muhtaç değildi ve çok daha iddialıydı.</span></p>
<p><span class="font7">Saskia ile Nate ona dik dik baktı.</span></p>
<p><span class="font7">&quot;Pekâlâ, bu kız sana yasak. Tamam mı?&quot; dedi Saskia.</span></p>
<p><span class="font7">Ash omzunu silkti. &quot;Bu güzel göründüğü gerçeğini değiştirmez.&quot;</span></p>
<p><span class="font7">Dudağımın kenarına ilişen ufak tebessümü bastırmaya çalıştım.</span></p>
<p><span class="font7">Balo salonuna parti başlamadan bir saat önce vardım. Willow'un buna büyük ihtimalle beni incitmemek için yetişkinliğe erme balosu dediğini hatırladım. Aslında Gem sosyetesine ilk kez katılan delikanlıların ilk Darağacı Dansı'na katılmalarından önce verilen bu partinin gerçek ismi Darağacı Balosu'ydu. Imp-lerle dalga geçmenin bir başka şekli daha. Çenemi sıktım.</span></p>
<p><span class="font7">Bu düşünceyi aklımdan uzaklaştırdım ve hikâyenin sonraki kısmını başarıyla tamamlamaya, iki ipliğin birbirine dolanmış hâlde ilerlediğinden emin olmaya odaklandım. Tek yapmam gereken baloda servis yaparak bütün gece Willow'a özlemle bakmak ve misafirler gittikten sonra etrafında oyalanmaktı. Sonra en sevdiğim sahnelerden birinin yıldızı olacaktım. Rose, boşalan balo salonunda, ona verdiği gülü yakasına iliştirmiş olan Wil-lowla müziksiz bir şekilde dans etmişti. Çok güzel bir sahneydi. O çirkin ahırdan çok daha iyiydi. Bu sahnenin, ilk öpüşmemize zemin hazırlayacağını umuyordum.</span></p>
<p><span class="font7">Bir anlığına etrafı, en sevdiğim seti inceledim. Çifte kapılar, uzayıp giden merdivenlerle sizi buz pisti gibi cilalanmış kocaman mermer açıklığa yönlendiriyordu. Bir distopya kitabından çok, masallardan fırlamış bir yere benziyordu. Imp şehrinin kirliliğinden o kadar uzaktı ki neredeyse hayali bir yer olduğunu düşünürdünüz. Lila duvarlar beyaz, kubbeli bir tavana doğru uzanıyordu. Şamdandaki sıralı mumlar bir çiçek deseni oluşturuyor, küçük taçyapraklar ortadaki ana parçadan dışan yayılıyordu. Filmin yakalayamadığı tek şey, tüm yüzeylerden yansıyan ışıktı. Kristaller, mermer zemin ve çatal kaşık takımlarından. Eğer bizden sorumlu olan orta yaşlı, bıyıklı Imp kadın merdivenlerden bağırmasaydı, öylece dikilip sonsuza kadar etrafa ba-kmabilirdim. &quot;Kıpırda bakalım, yeni kız, içkiler sende.&quot;</span></p>
<p><span class="font7">Tüm Impler aperatif ve çiçek aranjmanlarını ayarlamakla ilgileniyordu. Yiyeceklere aç gözlerle baktıklarını görünce midemin anlayışlı şekilde guruldadığını hissettim. Böylesi özel Gem durumları için kullanılan gri takımlarla, normalden daha düzgün görünüyorduk. Daha erkeksi hissetmem gerekirdi ama aklımda sürekli dolanıp duran dört kelime vardı: </span><span class="font10" style="font-style:italic;">Çok güzel görünüyorsun, </span><span class="font7">Violet Bu sözcükleri gizlemeye çalıştım, hikâyeyi rayına oturtmam gerekirken Ash'i düşünmemin yersiz olduğunun farkm-daydım ama yine de aklımda belirip duruyorlardı.</span></p>
<p><span class="font7">Şampanya kadehlerini tepsiye yerleştirdim. Beyaz eldivenlerim Imp ellerimden kadehlere bir şey bulaşmasını engelliyordu.</span></p>
<p><span class="font7">&quot;Dikkat,&quot; diye seslendi Bıyıklı.</span></p>
<p><span class="font7">Düzgün bir çizgi hâlinde dizildik. Başlarımız eğikti ve eldivenli ellerimiz önümüzde birleştirilmişti. Yaylı çalgılar dörtlüsü çalmaya başladığında, müzisyenlerin yaylar üzerinde dolaşan inanılmaz ölçüde zarif Gem parmaklarına bakmamaya çalıştım. Katie'yi ve yayım çellosunun tellerine vurduğunda saçının nasıl da yüzüne düştüğünü anımsadım. Katie'nin o mükemmel yüzünün büyük bir konsantrasyonla çarpılmasında, bu resmi ve mükemmel Gemlere kıyasla daha canlı ve güzel olan bir şey vardı.</span></p>
<p><span class="font7">Misafirler gelmeye başladı. Kadınlar Disney prenseslerinden oluşan bir geçit töreni gibi görünüyordu, özel dikilmiş takım elbiseleri içindeki erkekler ise çok yakışıklıydı. Dikkat çekmemeye çalışarak içecekleri ikram ederken onlarla göz temasından olabildiğince kaçındım; bütün enerjimi kullanmamı gerektiren zor bir görevdi bu.</span></p>
<p><span class="font7">Kadm Gemlerden biri, &quot;Aman Tanrım, Howard! Baksana,&quot; diye bağırdı. Asyalıya benziyordu ve inanılmaz uzun saçları, dolgun kırmızı dudakları vardı. Bu sahneyi kitaptan hatırlıyordum. Korkunç derecede küstah iki Gem, sanki onları duymuyormuş gibi Rose hakkmda konuşuyordu. Bu kişiler Gem başkanının yeğeni olan Howard Stoneback ve onun karısıydı. Onların suratlarına vurmak istesem de bu, en azından hikâyenin olması gerektiği gibi ilerlediği anlamına geliyordu. &quot;Şu Imp </span><span class="font10" style="font-style:italic;">neredeyse</span><span class="font7"> güzel görünüyor.&quot; Manikürlü tırnağını doğrudan yüzüme doğrulttu.</span></p>
<p><span class="font7">Howard kahkaha atarken san saçları yüzünün etrafında dalgalandı. &quot;Ah, evet. Tuhaf şeyler, tatlım, tuhaf şeyler.&quot;</span></p>
<p><span class="font7">&quot;Fotoğrafımızı çek.&quot; Yanıma gelip gülümsediğinde yapışkan parfümünün kokusu burun deliklerimi istila etti.</span></p>
<p><span class="font7">&quot;Tatlım, Implere o kadar yakın durma. Bu akşam temizlen-seler de hâlâ... bilirsin işte... kirliler.&quot; Sesi etrafta başka bir destekçi daha ararmış gibi yükseldi. &quot;Başkan'ın </span><span class="font10" style="font-style:italic;">tek</span><span class="font7"> yeğeni olarak, standartlara uymalıyım.&quot;</span></p>
<p><span class="font7">Ne standartlar ama! Howard'm düzenli olarak genelevlere gittiğini kitaptan biliyordum. Hem de Imp genelevlerine. Gülüşümü görmemeleri için bakışlarımı botlarıma çevirdim.</span></p>
<p><span class="font7">Bayan Stoneback geri çekildi. &quot;Çok haklısın, tatlım, şampanya beni sersemletiyor.&quot; Ama bu onu kırmızı boyalı tırnaklarını kadehin sapma vurarak bir şampanya daha almaktan alıkoymadı. Kahkaha atarak hızla uzaklaştılar. İfadesiz bir yüz takınarak, içeceklerine tükürdüğümü hayal ettim. Bu beni neşelendirdi.</span></p>
<p><span class="font7">Çok geçmeden oda müzik ve kahkahayla doldu. Hava parfüm ve şampanyanın kokusuyla ağırlaşmıştı. Mermer zemindeki yansımalara bakarak susamış kişileri belirlemeye, kadehlerle dolu tepsiyi taşımaya ve kollarıma titrememelerini emretmeye devam ettim.</span></p>
<p><span class="font7">Derin ve dolgun bir ses, konuşmalarla keman sesini bastırdı. Konuşan kişi Jeremy Harper olmalıydı. Bütün gözlerin ona çevrileceğini bildiğimden, kaçamak bir bakış atma riskini göze aldım. Willow'a benziyordu ama yüzünde onun sıcaklığı ve yumuşaklığı yoktu. Otuzdan büyük görünmüyordu ama gözlerinin etrafı fazlasıyla gergin ve parlaktı, bu yüzden yaşlanmayı geciktirmek için bıçak altına yatmış olabileceğinden şüphelendim. Genetik müdahale bile yaşlanmayı tamamen durduramıyordu. &quot;Bu akşam oğlumun Darağacı Balosu'na katıldığınız için teşekkür ederim. Onun tam on sekiz harika yıl boyunca olgunlaşarak bugünkü adam hâline gelişini izledik. Önümüzdeki hafta ilk Darağacı Dansı'na katılacak ve artık...&quot; Aynı kitaptaki gibi dramatik bir şekilde duraksadı. Davul sesi, Darağacı Dansı'ndaki geri sayımı hatırlatan bir şekilde yükseldi. Salonun sıcaklığına rağmen titredim. &quot;Kendi Darağacı Dansı'nda dans etme vakti geldi. Hadi bu partiyi coşturalım.&quot; Boynundaki bir ipi çekiyormuş gibi yaparak dilini çıkardı ve gözlerini şaşı yaptı. Kalabalık kahkaha attı. Kitabı okurken ve filmi izlerken bu yaptığı beni sinirlendirmişti ama şimdi içimde kor gibi bir öfke hissediyordum. Adaletsizlik duygusu göğsümü zehirli bir gazla doldurmuştu. Tepsimdeki kadehlerin hafifçe titremeye başladığını fark ettim. Diğer Implere baktım ama acıları bu kadar açıkça dalga konusu olurken zihinlerine doluşmuş olması gereken karanlık ve çarpık imgeleri saklamaya çalışıyorlardı. Yılların tecrübesi olduğunu tahmin ettim.</span></p>
<p><span class="font7">Müzik gittikçe artarken Willow merdivenlerin başında belirdi. Saçı bir yana taranmıştı ve avizenin parlak ışığı altında normalden daha sıcak görünen teniyle nefes kesici duruyordu. Bakır rengi gözleriyle tezatlık oluşturan koyu mavi bir takım elbise giymişti. Bakışlarının ve o çocuksu utangaç gülüşünün gözlerimle buluşmasmı beklerken öfkemi biraz olsun bastırmaya çalıştım. Ama bir şeyler hiç de yolunda gitmiyor gibiydi. Kalbim sıkıştı. Yakasmda ona verdiğim gül olmadığı gibi, yanında da tıpkı onun kadar nefes kesici bir Gem kızı duruyordu. </span><span class="font10" style="font-style:italic;">Aman Tanrım, kitapta baloya yalnız katılıyordu.</span><span class="font7"> Elimdeki tepsinin eğildiğini ve bazı kadehlerin döküldüğünü hissettim. Tepsiyi sabit tutmaya, içine düştüğüm panik sisinden çıkarak odaklanmaya çalıştım.</span></p>
<h3><a id="bookmark1"></a><span class="font10" style="font-style:italic;">Bu gizemli Gem kızı da kim?</span></h3>
<p><span class="font7">Kız, çok fazla yağmur yağdıktan sonra ağaçların aldığı renkte, uçuşan bir elbise giymişti. Saçının altın rengiyle uyuşan basit bir taç takmıştı. Bal rengi teni Willow'unkiyle aynı tondaydı ve el ele tutuşurlarken kimin elinin nerede başlayıp bittiğini söylemek zordu. Kısacık bir an boyunca, Willow'un </span><span class="font10" style="font-style:italic;">beni</span><span class="font7"> isteyeceğini düşündüğüm için gülecek gibi oldum. Elbette bu güzel, bal renkli oyuncak bebeği isteyecekti. Her Ken'in bir Barbie'ye ihtiyacı vardı. Mükemmel bir uyum içinde merdivenlerden indiler. Kız mihraba yürüyen bir gelin gibi gülümsüyordu.</span></p>
<p><span class="font7">Ayakları zemine aynı anda dokunduğunda Willow onu büyük avizenin altına, odanın ortasına çekti. Çift vals yapmaya başladığı anda herkes aynı anda iç çekti. Havanın gittikçe daha da boğucu olmaya başladığını ve göğsümün altında ter biriktiğini hissedebiliyordum. </span><span class="font10" style="font-style:italic;">Onunla nasıl yarışabilirim ki?</span></p>
<p><span class="font7">Çiftler hâlinde vals yapmaya başlayan Gemler, Willow ile gizemli partnerinin etraf ma toplanarak görüşümü engelledi. Sadece tepsimi düşürmemeye odaklanarak tamamen hareketsiz kaldım. Gözlerini dikip bakmama kuralı aklımdan uçup gitmişti ama kimse de fark etmişe benzemiyordu. Kumaş ve pürüzsüz ten yığını arasmdan Willow'u gülerken gördüm.</span></p>
<p><span class="font7">Vals bitince Barbie benim bulunduğum tarafa yöneldi. Mermerde yansımasına bakarken hiç utanmadan onun yerinde olmayı diledim. Bana biraz daha yaklaştı ama düzgün bir bakış atmaya cesaret edemeden gözlerimi kaçırdım. Yanımdan geçip gitmesini beklemeye karar verdim. Bu şekilde, bir kölenin onun yüzünü incelemekte olduğunu fark etmesi daha zor olacaktı. Ama sanki doğrudan bana yönelmiş gibiydi. Tepsimi hafifçe kaldırırken kalbim gömleğimin altında gümbürdüyordu. Sonra eli tepsimdeki kadehlerden biriyle buluştu. Pürüzsüz ve uzun tırnakları kusursuzca şekillendirilmişti. Yüzüne kaçamak bir bakış attım. Bana gülümsediğini görerek şaşırdım.</span></p>
<p><span class="font7">Ancak benimle konuşmaya başladığında onu tanıyabildim. &quot;Bunlardan biraz denemelisin, Vi. Lambrini'den çok daha güzeller.&quot; Kadehinden kocaman bir yudum alıp biraz öksürdü.</span></p>
<p><span class="font7">&quot;Alice!&quot; O anda, iyi olduğunu öğrendiğim için müthiş bir rahatlama hissettim. &quot;Alice, burada ne arıyorsun?&quot;</span></p>
<p><span class="font7">&quot;Şşşt, ayaktakımıyla konuşurken görülmemeliyim.&quot; Uzun, sallanan kirpikleriyle göz kırparak çıkışa doğru bakış attı; kafasında toplanmış bukleleri normal saçma nazaran biraz daha açık renkli, biraz daha cilalanmış gözüküyordu. &quot;Benimle yarım saat içinde dışarıda buluş, her şeyi açıklayacağım.&quot;</span></p>
<p><span class="font7">Antika saatteki dakikalar çok yavaş ilerliyor gibiydi. Hava daha da ağırlaşmıştı ve gittikçe azalan yüküme rağmen tepsim bir sebepten daha ağır gelmeye başlamıştı. Kitaba göre Wil-low'un tüm gece boyunca Rose'u izlemesi ve dudaklarının dokusunu anımsayarak ateşli gözlerle kızın dudaklarına bakması gerekiyordu. Ama bu gece benim tarafıma bakmamıştı bile. Alice tarafından büyülenmişti. Karnımın derinliklerinde, tekrar Comic-Con'a dönmüşüm de Russell Jonesla Anime Alice'i izli-yormuşum gibi bir his oluştu. </span><span class="font10" style="font-style:italic;">İşte şimdi gerçekten Harikalar Diya-rı'ndasın.</span><span class="font7"> Alice'in hikâyeyi böyle karıştırması karşısında öfkelenmeli, hatta korkuya kapılmalıydım ama tek hissedebildiğim kıskançlıktı. Bu dolaşık düşünceleri aklımdan atamıyorum. Alice baloya nasıl sızmıştı? Thorn'un karargâhta bahsettiği özel görev bu muydu?</span></p>
<p><span class="font7">Sonunda Alice, Willow'un yanağına bir öpücük kondurup ön kapıdan dışarı çıktı. Yolda giderken camdan ayakkabısını düşürmesini filan bekledim. Bıyıklı'ya işemem gerektiğini söyleyerek arkadaki çalışan kapısından dışarı çıktım.</span></p>
<p><span class="font7">Serin akşam havası burnuma doldu. Karşımda uzayıp giden çimler ve alacakaranlığın sessizliği beni bir anlığına sakinleştirdi. Gözlerimi kapatıp havada süzülen hareketli melodiyi dinledim. Tam olarak erişemediğim güzel bir müzikti.</span></p>
<p><span class="font7">Çakıllarda dikkatle yürüyerek malikânenin Alice'i bulmayı beklediğim tarafına doğru yöneldim.</span></p>
<p><span class="font7">&quot;Violet!&quot; Alice'in altın rengi kafası binanın kenarından göründü. Parmağıyla işaret ederek beni yanma çağırdı.</span></p>
<p><span class="font7">Ona ulaştığımda kurtbağrı çalılarının ardına gizlenebilme-miz için beni itekledi.</span></p>
<p><span class="font7">&quot;Seni tekrar görmek çok güzel,&quot; dedi.</span></p>
<p><span class="font7">Ona sarılınca tanıdık kiraz çiçeği ile limon otu kokusu zihnime doldu ve duyduğum kıskançlık hissi biraz köreldi. Elbisesinin gövdesindeki çubuklar kaburgalarıma batıyordu ama ona sarılmaya devam ederek kendimi duyduğum özlemin kucağına bıraktım.</span></p>
<p><span class="font7">Kollarımı tutup biraz geri çekilerek beni baştan aşağı süzdü. &quot;Çok güzel bir Rose olmuşsun.&quot;</span></p>
<p><span class="font7">&quot;Teşekkürler. Sen de iyi bir Gem olmuşsun.&quot;</span></p>
<p><span class="font7">&quot;Ay, teşekkürler.&quot;</span></p>
<p><span class="font7">Gülümsemesine karşılık vermeyi beceremedim. &quot;Alice, neler oluyor?&quot;</span></p>
<p><span class="font7">Göz temasından kaçınarak elbisesinin kumaşını düzeltti. &quot;Thorn benden Gem rolü yapmamı istedi.&quot;</span></p>
<p><span class="font7">&quot;Evet, o kadarını tahmin ettim... Ama neden?&quot;</span></p>
<p><span class="font7">&quot;Başarısız olursan beni yedek plan olarak kullanmak istiyor. Gem sırlarını çalmanın birden fazla şekli olduğunu söyledi. Alternatif evren olayına pek inanmıyor. Onu pek suçlayamam. Baha'nın tabiri caizse asıl konudan şaşmış olabileceğini düşünüyor.&quot;</span></p>
<p><span class="font7">Tam o anda müzisyenler canlı bir dans müziği çalmaya başladı. Alice sanki müziğin rüzgârda uçuştuğunu görebiliyormuş gibi kafasını çevirdi.</span></p>
<p><span class="font7">Hayal kırıklığı içimde gittikçe büyürken vücudum kaskatı kesildi. Patlayacakmış gibi hissediyordum. &quot;Ama burada olmamızın sebebi bu değil ki. Unuttuysan hatırlatayım, Willow'un Rose'a âşık olmasını sağlamaya çalışıyoruz. Hikâye yolunda gitsin ki eve dönebilelim diye. Yüzü olmayan medyum kadını hatırlıyor musun? 'Impleri kurtarmalısın, Violet.'&quot;</span></p>
<p><span class="font7">&quot;Evet ama Thorn'un öncelikli olarak istediği şey, Willow'un babasının işleri hakkında boşboğazlık yapması.&quot;</span></p>
<p><span class="font7">&quot;Ve senin önceliğin...&quot;</span></p>
<p><span class="font7">&quot;Tabii ki de sana yardımcı olmak.&quot;</span></p>
<p><span class="font7">&quot;Beyaz atlı prense asılarak.&quot; Ayağımı yere vurdum. Alice bunu yapmamdan nefret ederdi.</span></p>
<p><span class="font7">Yüzünü buruşturunca makyajı porselen cilası gibi çatladı. &quot;Bak, Violet, işler çoktan hikâyeden şaştı bile. Sen baştan beri Rose değildin. Onun repliklerini biliyor olabilirsin ama o değilsin. Bulabileceğin tüm yardımlara ihtiyacın var.&quot;</span></p>
<p><span class="font7">Bu sözler derinlerdeki özgüvensizliklerimi ortaya çıkardı. &quot;Ne demek istiyorsun?&quot;</span></p>
<p><span class="font7">&quot;Willow'un ne kadar gözde olduğunu biliyor musun? Cidden, bütün bekâr Gem kızları ona sahip olmak istiyor. Çocuk yakışıklı, nazik ve zengin...&quot;</span></p>
<p><span class="font7">&quot;Dedi bekâr Gem kızı.&quot;</span></p>
<p><span class="font7">&quot;Violet, aptal olma. Eğer ortalıkta Willow ile görülürsem diğer Gemleri safdışı bırakmış olurum, böylece senin şansın artar.&quot;</span></p>
<p><span class="font7">&quot;Güzel hikâye,&quot; diye tersledim.</span></p>
<p><span class="font7">&quot;Sadece yardımcı olmaya çalışıyorum.&quot;</span></p>
<p><span class="font7">Özgüvensizliğim, tek duyabildiğim </span><span class="font10" style="font-style:italic;">Bakire</span><span class="font7"> Violet kelimeleri olana kadar gittikçe büyüdü. &quot;Bu işi tek başıma yapamayacağımı mı düşündün? Bir erkeği kendime âşık edemeyeceğimi mi?&quot;</span></p>
<p><span class="font7">&quot;O herhangi bir erkek değil... Willow Harper. Bilirsin işte, bu evren ve bizim evrenimizdeki en mükemmel erkek.&quot; Parmağıyla havada bir daire çizdi.</span></p>
<p><span class="font7">&quot;Ah, yani eğer çirkin bir ezik olsaydı biraz şansım olabilirdi.&quot;</span></p>
<p><span class="font7">&quot;Öyle demek istemedim.&quot;</span></p>
<p><span class="font7">&quot;O hâlde ne demek istedin?&quot; Ses tonum yükselmişti. Bunun, onuncu sınıfta kırmızı elbisemi çalıp bir partide giydiğinden beri Alicele yaptığımız ilk kavga olduğunu fark ettim. O zaman da çok öfkelendiğimi hatırlıyordum; elbisemi bana sormadan aldığı veya ön tarafına sarımsaklı sos döktüğü için değil, içinde benden daha iyi göründüğü için.</span></p>
<p><span class="font7">Hızlıca nefes verdi. &quot;Willow'un sana âşık olmasını, seni şehre kadar takip etmesini sağlamamız gerektiğini söylüyorum. Bunu ne şekilde olduğunun bir önemi yok.&quot;</span></p>
<p><span class="font7">&quot;Tanrım, Alice, bu bir hayran kurgusu egzersizi falan değil. Hikâyeyi öylece yeniden yazıp her şeyin yolunda gideceğini umamazsın. Hatırlıyorsan, bizler kanat çırpan kocaman kelebekleriz. Ufacık bir değişim bile korkunç sonuçlar doğurabilir.&quot;</span></p>
<p><span class="font7">&quot;Evet ama hikâyenin ilerlemek </span><span class="font10" style="font-style:italic;">istediğini</span><span class="font7"> söylemiştin. Her neyse, hikâyeyi yeniden yazdığım falan yok. Sadece doruk noktalarına ulaştığından emin oluyorum.&quot;</span></p>
<p><span class="font7">Dudaklarımın arasından acı bir kahkaha çıktı. &quot;Evet, önem verdiğin tek şeyin doruk noktasına ulaşmak olduğunu görebiliyorum.&quot;</span></p>
<p><span class="font7">&quot;İşte şimdi sadece kıskançlık ediyorsun.&quot;</span></p>
<p><span class="font7">&quot;Eh, belki de öyle yapıyorum. Sen dünyadaki en mükemmel adamla, Willowla olma şerefine erişirken ben Imp kulübesine tıkılıp kalıyorum. Ben Ash hakkında endişelenirken Saskia'nın ensemde bitmesini bekliyorum, sen ise,&quot; etrafımı, malikâneyi, araziyi ve yıldızları gösterdim, &quot;bir Gem gibi takılıyorsun.&quot;</span></p>
<p><span class="font7">Kaşlarını çattı. &quot;Ash hakkında mı endişeleniyorsun?&quot;</span></p>
<p><span class="font7">Kekeledim. &quot;Eh, endişelenmek değil de...&quot;</span></p>
<p><span class="font7">&quot;Cidden, Rosa'a abayı yakan şu koca aletli kahramanı mı diyorsun? Ash orijinal olay örgüsünde sadece arka plandaki bir vızıltıdan ibaret. Bunu biliyorsun, değil mi?&quot;</span></p>
<p><span class="font7">Onun suçlayıcı bakışlarından kaçınarak gözlerimi yere çevirdim ve aklımdan tavuk tüyleri ile muhtemel ilk öpüşme sahnesinin düşüncelerini çıkarmaya çalıştım. Alice'in pırıltılı sandaletlerinin benim botlarıma kıyasla ne kadar zarif göründüğünü fark ettim. &quot;Elbette bunu biliyorum.&quot;</span></p>
<p><span class="font7">&quot;Sen tam bir ikiyüzlüsün, Violet.&quot;</span></p>
<p><span class="font7">Müzisyenler çalmayı bırakınca dünya tuhaf bir şekilde bomboş kalmış gibi hissettim. Dümdüz. Sanki kendisinin aynadaki yansıması gibi. Cevap vermek için ağzımı açtım ama onun yerine dudaklarımın arasından bir tıslama sesi kaçtı.</span></p>
<p><span class="font7">Birbirimize bir anlığına baktıktan sonra Alice tanıdık bir şey yaptı - boynundaki küçük yarım-kalp şeklindeki kolyeyi başparmağı ile işaret parmağı arasına alarak okşadı. Bu gergin olduğunun bir işaretiydi. Şu âna kadar kolyenin boynunda olduğunu fark etmemiştim.</span></p>
<p><span class="font7">Yumuşadığımı hissettim. &quot;Nerede kalıyorsun?&quot;</span></p>
<p><span class="font7">&quot;Yakınlarda yaşayan bir Gem ailenin yanında. Thorn'un türlü yerlerde Symp bağlantıları var.&quot;</span></p>
<p><span class="font7">&quot;Yani onlar senin...&quot;</span></p>
<p><span class="font7">&quot;...bir Imp olduğumu biliyorlar mı?&quot; Kahkaha attı. &quot;Evet, biliyorlar. Gerçi buna inandıklarını düşünmüyorum.&quot;</span></p>
<p><span class="font7">&quot;Bu kadar hoşuna gitmiş gibi konuşma.&quot;</span></p>
<p><span class="font7">Bana dik dik baktı. &quot;Bak, Willow'un yanına dönmem gerekiyor.&quot;</span></p>
<p><span class="font7">&quot;Bekle.&quot; Kolunu tuttum. &quot;Onun partneri olmayı nasıl başardın?&quot;</span></p>
<p><span class="font7">&quot;Willow'un yanına dönmem gerekiyor,&quot; diye tekrarladı. &quot;Eğer beni aramaya başlar da bizi beraber görürse şüphelenir.&quot;</span></p>
<p><span class="font7">Haklı olduğunu biliyordum ama ona bir türlü hak veremedim. &quot;Evet, benim de bir köle olarak sana ve diğer Gem arkadaşlarına hizmet etmeye dönmem gerekiyor.&quot;</span></p>
<p><span class="font7">&quot;Tanrı aşkma, Violet, ben de bir Imp'im.&quot;</span></p>
<p><span class="font7">Fakat o bal rengi ellerin Alice'in beline dolandığını düşününce kapıldığım öfkeyle karışık kıskançlık korkunç bir histi. &quot;Aynı zamanda da sözde en iyi arkadaşımsm. Sanırım iki konuda da nasıl davranacağını bilmiyorsun.&quot; Topuklarımın üzerinde dönerek ayaklarımı çakıllara vurdum. Kafam öfkeden patlamak üzereydi.</span></p>
<p><span class="font11">B Ö L Ü M</span></p>
</body>
</html>