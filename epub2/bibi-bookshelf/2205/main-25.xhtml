<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font2"> 47</span></h2>
<p><span class="font4">H</span><span class="font7">ücremdeki yatağımda uzanmış kapıya bakarken, kapının bir sonraki açılışında Darağacı Dansı'na götürüleceğimi biliyordum. Başım ağrıyor ve tüm bu yeni bilgilerle baş etmekte zorlanıyordu. Masallar, biplemeler, uzun çizginin monoton sesi. Kendi dünyamda, gerçek dünyada bilincim kapalıydı. Ama aynı zamanda da buradaydım. İki evren. İki Violet. Mantığım almıyordu. Belki de Stoneback haklıydı - bir maymun beynine sahiptim. Gözyaşları yüzümden, burnumun köprüsünden süzülerek yastığımı ıslatıyordu. Yaptıklarımdan, kaybettiklerimden sonra bu seferki mücadeleyi kazanmam imkânsızdı. Gemler kazanacaktı. Baba kazanacaktı.</span></p>
<p><span class="font7">Cebime uzanıp yarım-kalp şeklindeki kolyeyi buldum. Tartışmamızdan sonra cebime tıkıştırmış olmalıydım. Toprağa hrla-tamayacak kadar fazla duygusaldım. Zinciri kalaydan yapılmış narin bir ip gibi parmaklarıma dolanmıştı ve elimi açtığımda yarım kalp gözümün önünde sallanmaya başladı.</span></p>
<p><span class="font7">En iyi arkadaşım. Gemler tarafından bu durumun içine çekilmişti. En azından ihanetinin boyutu sadece Willow ile yatmasıyla sınırlıydı. En azından Nate'in ölümünden sorumlu değildi. Ama eninde sonunda Impleri yok edecekti ve ben bilmeyerek hikâyeyi tamamlamakta ona yardımcı olacaktım. Kendimi sanki yumurta kabuğundan yapılmışım gibi parçalara ayrılmış hissediyordum ve tekrar bir bütün hâline gelmeme hiçbir şey yardımcı olamayacaktı. Zinciri tekrar cebime tıkıştırdım.</span></p>
<p><span class="font7">&quot;Fedakârlık ve aşk.&quot; Bu sözcükleri sessizce duvara fısıldadım. Ama kulağa çok aptalca geliyorlardı. Bir sebepten dolayı, Bayan Thompson'm formika masasına yaslanıp bize edebiyattaki kara anlardan, bütün umudun yok olmuş gibi göründüğü anlardan bahsedişi aklımda belirdi. Dudağımm yalnızca bir kısmı gülümsedi - şu anda durum olduğundan daha karanlık görünemezdi.</span></p>
<p><span class="font7">Kapılar açıldı. Bir başka haki üniforma görmeyi umuyordum ama onun yerine Baba'yı gördüm. Ayakları tamamen sabit dururken havada süzülerek bana doğru ilerledi. îlk başta hayalet olduğunu düşündüm ama sonra kırışmış ellerinde tuttuğu kaldıraçları gördüm ve tuhaf bir uçan sandalye kullandığının farkına vardım. Yaşlı, üstü kapalı suratının rahat ve durgun hâlini inceledim. Nate'in kucağımda kan kaybettiği hâli aklıma geldi. Gemlere sığmaktan Baba bahsetmişti. Duyduğum öfke bütün damarlarımı doldurup kaslarımı sanki patlamanm eşiğine getirecek kadar şişirmişti. Sanırım onu öldürebilirdim. Beni sadece bedeninin kırılganlığı durduruyordu.</span></p>
<p><span class="font7">Sandalye, yatağımın yanında durdu. Ona bakmaya cesaret edemedim ama zambak kokusunu alarak, sıcak ve ölçülü sesini işittim. &quot;Öfkeni hissedebiliyorum,&quot; dedi.</span></p>
<p><span class="font7">Yumruklarım sıkılmış bir durumda, titreyerek ayağa fırladım. &quot;Bize nasıl böyle ihanet edebildin?&quot;</span></p>
<p><span class="font7">Gözkapaklarının altındaki gözyuvarları oynadı. &quot;Gem olduğumu unutuyorsun.&quot;</span></p>
<p><span class="font7">&quot;Ama Impler seni yüzyıllardır koruyor!&quot;</span></p>
<p><span class="font7">Baba küçük kaldıracı çektiğinde, sandalye benimle aynı hizada oturabileceği bir seviyeye indi. Teninde gümüş gibi parlayan yumuşak tüyleri, gözkapaklarının ardından belli olan yeşilimsi rengi, konuşurken damağında gerilen minik diş tomurcuklarını görebiliyordum. &quot;Bu yüzden onlara asla ihanet etmem. Sana da öyle.&quot;</span></p>
<p><span class="font7">&quot;Ama Başkan...&quot;</span></p>
<p><span class="font7">&quot;Aptalın tekidir. Dur bekle, tam bir döl lekesidir, evet, bu benim favorim.&quot; Kaldıracı tekrar eski pozisyonuna aldı ve sandalye yere oturdu. &quot;Gel, benimle diz çök, çocuğum.&quot;</span></p>
<p><span class="font7">Onu şüpheli bir şekilde izlerken doğru söyleyip söylemediğinden, ona tekrar aklımı açmamın doğru olup olmadığından emin değildim.</span></p>
<p><span class="font7">Kıkırdadı. &quot;Kaybedecek neyin var?&quot;</span></p>
<p><span class="font7">Yavaşça yumruklarımı gevşettim. Merak mı yoksa çaresizlik mi olduğunu bilmediğim bir şey beni yere doğru çekti. Baba avucunu ahuma yerleştirdi ve acının kamımda oluşmaya başladığını, vücudumun içinde hareket ettiğini ve gözlerimin arasında sabitlendiğini hissettim. Duyduğum acı, Nate'in görüntüsünü zihnimden uzaklaştırıp boğazımdaki hüzün yumrusunu gevşet-mişti. Hüznün ortadan kalmasına neredeyse üzüldüm - elimde ondan geriye sadece bu kalmıştı. Gözlerimi açtığımda, evimdeki oturma odasında duruyordum.</span></p>
<p><span class="font7">&quot;Ev gibisi yoktur,&quot; dedi Baba.</span></p>
<p><span class="font7">Çok sıradan ve fazlasıyla bej renginde gözüküyordu. Yavaşça etrafımda dönerek her şeyi inceledim. Sağ kolunda kahve lekesi olan bronz renkteki deri kanepe, açık kahverengi duvardaki biraz yamuk duran, bana ve Nate'e ait fotoğraflar, babamın bir önceki kiralık evimizden aşırdığı yıpranmış kahve masası. Ayağımın altında uzun tüylü halıyı hissettim, fırındaki güveç kokusunu aldım ve arkamdaki televizyonun tanıdık uğultusunu duydum. Annemle babam kanepede yan yana oturuyor; annem elindeki kumandayı dizinde dengede tutmaya çalışıyordu. </span><span class="font10" style="font-style:italic;">Darağacı Dansı'nm</span><span class="font7"> müziğini tanıdım. Bu beni güldürdü. Babam ona her zaman &quot;distopya saçmalığı&quot; derdi. Yüzlerini, tüm çizgilerini, hatlarının kıvrımlarımı incelerken kalbim göğüs kafesimde kabardı.</span></p>
<p><span class="font7">Uçan sandalyesi ortadan kaybolmuş olan Baba yanıma geldi.</span></p>
<p><span class="font7">&quot;Mutlu görünüyorlar.&quot;</span></p>
<p><span class="font7">Başımla onaylarken kalbim birden söndü. &quot;O zaman, henüz Nate'ten haberleri yok?&quot;</span></p>
<p><span class="font7">&quot;Bu insanlar senin gerçek annenle baban değil, Violet Onlar senin hayal ürünün/' Hamur gibi elini omzuma koydu. &quot;Hikâyeyi tamamlamak için çaba göstermenin sebebi onlar. Kutsal Kâse ya da tünelin ucundaki ışık gibi değiller mi sence de?&quot;</span></p>
<p><span class="font7">&quot;Evet.&quot; Nazikçe birbirine geçmiş parmaklarına, terliklerinin birbirine çarpışına baktım.</span></p>
<p><span class="font7">&quot;Elleri olmayan kızı kurtarışın, Kolezyum'da Thorn'un Gemleri asmasını önleyişin, nehirde tekneyi itip kıyıya dönüşün, arkadaşlarını kurtarmak için suya dalışın... Bunların tek sebebi eve dönebilmek miydi?&quot;</span></p>
<p><span class="font7">&quot;A-anlamıyorum.&quot; Gözlerimi anne ve babamdan hiç ayırmadım. Kaybolmalarından çok korkuyordum.</span></p>
<p><span class="font7">&quot;Bütün gördüklerinden, geçirdiğin onca dönüşümden sonra gerçekten sadece eve dönebilmek için mi Darağacı Dansı'nda asılacaksın?&quot;</span></p>
<p><span class="font7">Başımı iki yana salladım.</span></p>
<p><span class="font7">Televizyona bakmam için beni döndürdü. Filmin son sahnesi oynuyordu. Rose sahnede boynunda halatla duruyordu. Ellerim hemen boynuma gitti.</span></p>
<p><span class="font7">Elini hareket ettirerek kalbimin üzerinde durdu. &quot;Neden, Violet? Bütün bunları neden yaptın?&quot;</span></p>
<p><span class="font7">Hiç tereddüt etmeden konuştum. &quot;Implere yardım etmek için.&quot; &quot;Evçt!&quot; diye bağırdı. &quot;Rose'dan çok daha fazlasına dönüştün.</span></p>
<p><span class="font7">Bu davayı, adaleti önemsiyorsun. Bu yüzden sana ihanet ettim. Bu yüzden Başkan'a senin nerede olduğunu söyledim. Gerçek bir Imp olabilmen için Gemlerin vahşetini görüp barbarlığını bizzat yaşaman gerekiyordu. Ayağa kalkıp insanları için savaşacak bir Imp olabilmen için. Çünkü hikâyenin sonlanmasını sadece gerçek aşk ve gerçek fedakârlık sağlayabilir. Bu başından beri bir aşk hikâyesiydi, Violet. Ama senin için, iki insan arasındaki aşktan çok daha büyük bir sevda söz konusu.&quot;</span></p>
<p><span class="font7">Gözlerimi ekrandan ayırıp ona baktım. Gözbebeklerinin rengi, bej rengi oturma odasında çok daha yeşil görünüyordu. &quot;Nate gerçek bir Imp olabilmem için mi öldü?&quot;</span></p>
<p><span class="font7">Bir damla gözyaşı, kırışıklarının arasında dolanarak yüzünden aşağı kaydı. &quot;Çok üzgünüm. Güçlerim bazen kesinlikten yoksun oluyor. Bazı şeyleri görmeyi başaramıyorum.&quot;</span></p>
<p><span class="font7">Beklenmedik bir anlayış hissine kapıldım. Ne de olsa başan-sız olmanın nasıl bir his olduğunu biliyordum. Her ikimiz adına, konuyu Nate'ten uzaklaştırdım. &quot;Ama ben asılınca Alice dünyamıza dönecek ve Gemleri savunan bir devam kitabı yazacak. Ne olursa olsun, Impler kaybedecek.&quot;</span></p>
<p><span class="font7">&quot;Belki.&quot;</span></p>
<p><span class="font7">&quot;Onu durdurabilir miyim? Bir yolu var mı?&quot;</span></p>
<p><span class="font7">&quot;Alice dünyanıza döndüğünde, geçtiğimiz haftayı hatırlamayacak. Hiçbiriniz hatırlamayacaksınız. Belki ara sıra rüyaya benzer bazı soluk yansımaları veya parçaları anımsayabilirsiniz. Ama deneyimleriniz sizinle kalacak. Alice'in yazacağı kitap onun deneyimleriyle şekillenecek.&quot;</span></p>
<p><span class="font7">&quot;Yapabileceğim hiçbir şey yok mu?&quot;</span></p>
<p><span class="font7">&quot;Hiçbir şey sona ermiş değil, Violet. </span><span class="font10" style="font-style:italic;">İkinizin</span><span class="font7"> de hâlâ yolunuzu bulmaya vaktiniz var. Belki de fedakârlık ve aşk konusunda kabiliyetli olan tek kişi sen değilsindir.&quot;</span></p>
<p><span class="font7">&quot;Bu ne anlama geliyor?&quot;</span></p>
<p><span class="font7">Bir anlığına düşünceli bir ifadeye büründü. &quot;Fedakârlık. Aşk. Bunların Alice için farklı bir anlama geleceğinden eminim. Ama her güzel hikâyenin temelinde bunlar yatar, onun hikâyesinin bile.&quot;</span></p>
<p><span class="font7">Kafamda bir sürü soru, bir sürü belirsizlik uğulduyordu ama Baba gözlerini kapatıp şarkı söylemeye başladı.</span></p>
<h3><a id="bookmark1"></a><span class="font10" style="font-style:italic;">&quot;Devedikenini say, bir, iki, üç</span></h3>
<h3><a id="bookmark2"></a><span class="font10" style="font-style:italic;">Yakında bütün Impler özgür kalacak. ”</span></h3>
<p><span class="font7">Imp tekerlemesi. Bunun ne önemi olduğunu sormak için ağzımı açtım ama oturma odamın renkleri birbirine karışmaya başladı ve ayağımın altındaki zemin soldu.</span></p>
<h3><a id="bookmark3"></a><span class="font10" style="font-style:italic;">&quot;Devedikeni™ say, dört, beş, altı,</span></h3>
<h3><a id="bookmark4"></a><span class="font10" style="font-style:italic;">Çıkar silahlarını, taşlarını, sopalarını.&quot;</span></h3>
<p><span class="font7">Elimi ellerinin arasına aldı. Televizyonun sesi statik cızırtısına dönüştü. Güveç kokusunun yerini antiseptik ve çamaşır deterjanı kokusu aldı.</span></p>
<h3><a id="bookmark5"></a><span class="font10" style="font-style:italic;">&quot;Dişbudaklar yeşilden kırmızıya döndü,</span></h3>
<h3><a id="bookmark6"></a><span class="font10" style="font-style:italic;">Bahar geçti, yaz öldü. &quot;</span></h3>
<p><span class="font7">Ebeveynlerimi son bir kez daha görmeye çalışarak, &quot;Bekle,&quot; diye bağırdım. Ama çoktan yok olmuşlardı. Görebildiğim tek şey karanlıktı ve düz çizginin sesi dışında bir şey duyamıyordum.</span></p>
<h3><a id="bookmark7"></a><span class="font10" style="font-style:italic;">&quot;Dakikaları say, saatleri değil,</span></h3>
<h3><a id="bookmark8"></a><span class="font10" style="font-style:italic;">Çünkü umut minik bir çiçekle başlayacak. ”</span></h3>
<p><span class="font11">B Ö L Ü M</span></p>
</body>
</html>