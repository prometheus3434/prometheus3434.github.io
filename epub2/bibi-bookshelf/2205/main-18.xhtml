<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font4">2 8 </span></h2>
<p><span class="font4">G</span><span class="font7">özyaşlarımı uzaklaştırmak için gözlerimi sertçe kırpıştırarak ve öpücüğü dudaklarımdan silmeye çalışarak bostana ulaştım. Dağılmış durumdaydım; yanlış karakteri öpmüş, yanlış adama âşık olmuştum. Belki de Sally King haklıydı. Belki de birbirinize gerçekten uyuyorsanız, belki de karşmızdaki doğru kişiyse, gerçekten birkaç gün içerisinde âşık olabilirdiniz. </span><span class="font10" style="font-style:italic;">Tanrı aşkına,</span><span class="font7"> Violet, dedim kendime. O </span><span class="font10" style="font-style:italic;">başka bir gerçeklikten, başka bir evrenden. Sen ise evine dönmek üzeresin.</span><span class="font7"> Vücudumun aşağıya düşüp ipin ucunda sallandığı görüntü aklıma geldi. </span><span class="font10" style="font-style:italic;">İki gün içinde asılacağım.</span><span class="font7"> Düşünceyi uzaklaştırıp gözlerimi sertçe kırptım.</span></p>
<p><span class="font7">En büyük korkumun sınavda başarısız olmak ya da zeytin yerken boğulmak olduğu zamanları anımsayarak, bu düşünceleri defalarca kafamda döndürdüm. Neredeyse havanın ne kadar soğuk ve karanlık olduğunu fark etmemiştim. Sonunda saat gece yansım vurdu.</span></p>
<p><span class="font7">Karnım panik duygusu ve endişeyle kasıldı.</span></p>
<p><span class="font7">Willow gelmiyordu.</span></p>
<p><span class="font7">Burası şimdiye kadarki en önemli sahneydi ve Willow beni ekmişti. Sanki tenim yokmuş gibi hissediyordum. Başaramamıştım. Ne sebepten olursa olsun, Willow beni istememişti. Nate haklıydı. Senaryoya sadık kalmalıydım. Her şeyi, Darağacı Balo-su'nu, öpücüğü, çarşıyı aklımdan geçirdim.</span></p>
<p><span class="font7">O anda kafama dank etti. Çarşı. Tabii ya, benden utanıyor olmalıydı. Benim için önemli olduğu bariz olan bir Imp'i savuna-mamıştı. Beni hayal kırıklığına uğratmıştı ve bunun farkındaydı. Kalp atışlarımın yavaşladığını hissettim. Sadece onun yanına giderek aramızda hiçbir sorun olmadığını göstermem ve hikâyeyi rayına oturtmam gerekiyordu.</span></p>
<p><span class="font7">Ash'e, boynuma geçirilen ilmeğe, eksik uzuvlara, uçuşan vücutlara dair düşüncelerimi bir kenara bırakarak yenilenmiş bir görev hissine kapıldım. Havadaki elma kokusunu derin bir şekilde içime çektim.</span></p>
<p><span class="font7">Malikâneye koştum. Arkadan dolandım ve kafamı kaldırıp meşe ağacına baktım. Willow'un camından ışık sızıyordu. Uyanıktı. Camına birkaç taş atmayı denedim ama dallar araya girdi ve dikkatini çekmekte başarısız oldum. Yapabileceğim tek bir şey vardı. Kahrolası ağaca tırmanmak zorundaydım.</span></p>
<p><span class="font7">Ash'in tavsiyesini hatırladım. Aynı anda birden fazla uzvumu asla serbest bırakmamaya ve ağırlığımı vermeden önce her dalı test etmeye dikkat ederek yavaşça, dikkatli bir şekilde daldan dala geçmeye başladım. Bir sürü dal yüzümü çizdi, yapraklar saçıma takıldı ve elimi birkaç kez ağaç kabuğundaki gizli kıymıklara sürttüm ama oldukça güzel bir ilerleme kat ettim.</span></p>
<p><span class="font7">Asla aşağıya bakmadan, sürekli yukarı bakarak tepeye yaklaştım. Yaprakların nihayet aralanıp yıldızları açığa çıkarmasını bekliyor, dallar gittikçe incelirken yüzümdeki rüzgârın keyfini çıkarıyordum. Willow'un camına yaklaştığım ve titreyen yumruğumu camı tıklatmak üzere öne uzattığım sırada, yüzümde kocaman bir sırıtış belirdi. Ben, Violet, devasa bir ağaca tırmanmıştım ve bir Gem'in bana âşık olmasını sağlamıştım. Kendimi yenilmez hissediyordum. Şansa ağırlığımı kaldırabilecek kadar kaim bir dalda yavaşça kayarken ağzımdan bir kıkırtı kaçtı. Willow'un camından gelen ışık önüme serilip ellerimi aydınlattı. Sonunda doğrudan odasma bakabileceğim şekilde vücudumu kaldırdım.</span></p>
<p><span class="font7">Yatakta uzanıyordu. O mükemmel, kaslı vücudunun etrafında kırışmış saten çarşafları görebiliyordum. Kalçasının şeklini, göğsünün çizgisini ve uyluklarının üst kısmını çevreleyen soluk yara izlerini de öyle. Göğsü ritmik bir şekilde inip kalkarak uyuyordu.</span></p>
<p><span class="font7">Ama yatakta çırılçıplak yatan tek kişi o değildi - kendi şahsi dönüm noktama ulaşmıştım.</span></p>
<p><span class="font7">Altın saçları yastığa dökülmüş, uzun bronz bacakları onunkilere dolanmış şekilde Willow'un yanında uzanıyordu.</span></p>
<h3><a id="bookmark1"></a><span class="font10" style="font-style:italic;">Kadın, erkek bütün insanlar da oyuncular.</span></h3>
<p><span class="font7">Alice.</span></p>
<p><span class="font11">BÖL Ü M</span></p><div><img src="main-5.jpg" alt=""/></div>
<p><span class="font4">A</span><span class="font7">lice'in gözleri birden açıldı. Doğrudan bana baktı. İlk başta benim gördüklerimi, camdaki yumuşak ışıklardan ve bronz şekillerden oluşan yansımayı görmüş olmalıydı. Ama sonra odağmın değiştiğini gördüm. Kendi görüntüsünden öteye bakıp benim bakışlarımla buluşunca ifadesi memnuniyetten şoka dönüştü. Sonra yüzünde yavaşça bir ka-bulleniş ifadesi belirdi, sanki en başından beri onu orada bulacağımı biliyormuş gibi.</span></p>
<p><span class="font7">Sadece tek bir dürtüm vardı: Kaçmak. Gözyaşları önümdeki dal ve yapraklara düşerken, üzerinde durduğum dalda geriledim ve hızla çılgınlar gibi aşağıya inmeye başladım. Ash'in bütün tavsiyelerini unutmuştum. Yuvarlanarak ve her yanımı çizerek daldan dala zıplarken ince dallar ellerime ve kafatasıma batıyordu. Son dalda ayağım kaydı ve bir anda zemin ansızın yükselmeye başlamış gibi hissettim. Sırtımın üstüne düştüm ve ciğerlerimdeki hava boşaldı. Öylece uzanıp kahrolası ağaca bakarak nefes almaya çalıştım ama nafileydi. Boğuluyor gibi hissediyor ve o korkunç görüntüyü aklımdan uzaklaştırmaya çalışıyordum.</span></p>
<p><span class="font7">Onu görmeden önce sesini duydum. Ayaklarının çakılların üzerinde çıkardığı sesi ve yumuşak ama çılgına dönmüş bir şekilde adımı haykırışını. &quot;Violet. Violet.&quot;</span></p>
<p><span class="font7">Yanıma geldi ve kayarak diz çöktü. &quot;Kötü mü düştün?&quot; &quot;Evet,&quot; diye ciyaklamayı başardım.</span></p>
<p><span class="font7">&quot;Kafanı vurdun mu?&quot;</span></p>
<p><span class="font7">Elim alnıma gitti. &quot;Hayır.&quot;</span></p>
<p><span class="font7">Oturur pozisyona gelmeme yardımcı oldu. Parfümünün çekici tatlı kokusu beni sakinleştirdi ama sonra bu yüzden kendime öfkelendim. Onu bir anlığına inceledim. Makyajsızdı ve postişleri omuzlarına dökülüyordu. Soğuktan korunmak yerine büyük ihtimalle çıplaklığını gizlemek için vücuduna beyaz saten bir çarşaf dolamıştı. O kadar doğal görünüyordu ki bir anlığına tekrar Alice olmuştu.</span></p>
<p><span class="font7">&quot;Neler oluyor?&quot; Sesimdeki incinmişlik onun kadar beni de şaşırtmıştı.</span></p>
<p><span class="font7">&quot;Özür... özür dilerim. Başka ne diyeceğimi bilmiyorum.&quot;</span></p>
<p><span class="font7">&quot;Eve dönmek istemiyor musun?&quot;</span></p>
<p><span class="font7">&quot;İstediğimi sanıyordum. Ama sonra olan oldu.&quot;</span></p>
<p><span class="font7">&quot;Ne oldu? Willow mu?&quot;</span></p>
<p><span class="font7">&quot;Sanırım... ve daha fazlası.&quot; Eliyle dramatik bir şekilde etrafı gösterdi. &quot;Harikalar Diyarı.&quot;</span></p>
<p><span class="font7">&quot;Kahretsin, Alice. Bunu aşk için yapmıyorsun. Sen sadece </span><span class="font10" style="font-style:italic;">onlardan</span><span class="font7"> biri olmak istiyorsun.&quot; Tökezleyerek ayağa kalktım. Ciğerlerim hâlâ sızlıyor ve vücudum hâlâ oksijen eksikliği çekiyordu ama öfkem güçlenince sırtımı dikleştirmeyi başardım.</span></p>
<p><span class="font7">&quot;Neden olmasın?&quot; O da doğruldu. Çarşaf vücudunda dikkatlice tıraşlanmış pasta glazürü gibi duruyordu. &quot;Gemler bana karşı nazikler. Oysa Impler bana cüzzamlı gibi davrandılar, saçımı kestiler, beni asmaya çalıştılar ve bir kuleye hapsettiler.&quot;</span></p>
<p><span class="font7">&quot;Evet, beni de asmaya çalıştılar, hatırlıyor musun?&quot;</span></p>
<p><span class="font7">&quot;O zaman ne demek istediğimi anlıyorsun, değil mi?&quot;</span></p>
<p><span class="font7">&quot;Hayır, aslında anlamıyorum. Eğer benim gördüklerimi, Gemlerin Implere </span><span class="font10" style="font-style:italic;">gerçekten</span><span class="font7"> nasıl davrandığını görseydin fikrini değiştirirdin.&quot;</span></p>
<p><span class="font7">&quot;Belki benim yerimde olsaydın, sen de fikrini değiştirirdin.&quot;</span></p>
<p><span class="font7">Hüsranla ellerimi yumruk yaptım. &quot;Tanrı aşkına, Alice. Gemler sana onlardan biri olduğunu düşündükleri için öyle davranıyorlar.&quot;</span></p>
<p><span class="font7">&quot;Ne olmuş?&quot;</span></p>
<p><span class="font7">&quot;Grip olduğunda veya normal bir insan gibi yaşlanmaya başladığında ne olacak? Ya da ne bileyim, bir sınava girip IQ seviyen yüksek olmadığı için bütün soruları cevaplayamadığında?&quot;</span></p>
<p><span class="font7">Kesinlikle hassas bir noktaya dokunmuştum. Geri adım atü. &quot;Kalın kafalı olduğumu mu söylüyorsun?&quot;</span></p>
<p><span class="font7">&quot;Eh, eğer gerçekten burada kalmak istiyorsan öyle olmalısın.&quot; Kaskatı kesilen vücudum öfkeyle karıncalandı ve çimleri botlarımla sertçe ezerek yanından geçip ağaçlara doğru yürüdüm.</span></p>
<p><span class="font7">Ama Alice peşimden koşarak kolumu yakaladı. &quot;Violet, lütfen anlamaya çalış. Ben daha önce hiçbir yere uyum sağlayama-dım. Burası farklı biri gibi hissetmediğim ilk yer.&quot;</span></p>
<p><span class="font7">&quot;Zavallı Alice. O kadar güzel olmak çok zor olmalı.&quot; Kolumu sertçe çekiştirip ondan kurtardım.</span></p>
<p><span class="font7">&quot;Bunu demek istemedim.&quot; Önüme geçerek yolumu kapattı.</span></p>
<p><span class="font7">&quot;Burada mutluyum.&quot;</span></p>
<p><span class="font7">&quot;Ah, bütün her şey senin için, değil mi? Katie'yi hiç düşündün mü? Thom senin buraya sadece Willow ile kırıştırmak için geldiğini öğrendiğinde neler olacağını hiç düşündün mü?&quot;</span></p>
<p><span class="font7">Yüzünden tam anlamıyla okuyamadığım bir ifade geçti. Suçluluk muydu? Pişmanlık mı? İşte tam o anda, yarım kalp kolyesini takmadığını ilk defa fark ettim.</span></p>
<p><span class="font7">İhaneti beni derinden yaralamıştı. &quot;Sadece eve dönme şansımızı sabote etmekle kalmıyorsun, aynı zamanda hepimizin hayatlarıyla oynuyorsun.&quot;</span></p>
<p><span class="font7">&quot;Thom, Katie'ye zarar vermez, onu fazlasıyla arzuluyor...</span></p>
<p><span class="font7">Söylediklerinin sadece tehdit olduğu çok belliydi.&quot;</span></p>
<p><span class="font7">&quot;Kendine böyle söylemeye devam et. Ayrıca, muhafızlar bir daha Nate'in ellerini kesmeye çalışırsa ona da bunun sadece bir tehdit olduğunu söylersin.&quot;</span></p>
<p><span class="font7">Sözlerimin onu sarstığı belli oluyordu. &quot;Bak, Violet. Muhafızların yoldan çıkmış olduklarını biliyorum ama Willow ve ailesi aslında </span><span class="font10" style="font-style:italic;">iyi</span><span class="font7"> insanlar. Onlar böyle bir şeyi asla yapmazdı.&quot;</span></p>
<p><span class="font7">Öfke vücudumun her bir parçasını doldurdu. Tankta parçalara bölünmüş hâlde süzülen oğlanı düşündüm. Ash'e verdiğim söz sanki çok uzaklarda gibiydi. &quot;Öyle mi? O zaman neden Wil-low'a arazinin altındaki sığınakta neler sakladığını sormuyorsun?&quot;</span></p>
<p><span class="font7">Beklediğimin aksine, hiç de kafası karışmışa benzemiyordu. Kaşlarını çatmamıştı ve zifiri karanlık bakışlarını benden kaçır-mamıştı. Sadece utanmış ve mahcup görünüyordu.</span></p>
<p><span class="font7">&quot;Ama sen bunu zaten biliyorsun, değil mi?&quot; dedim.</span></p>
<p><span class="font7">Bakışlarını kaçırırken çarşafını düzeltti. &quot;Willow'un bacağındaki yara izini gördüm. Ne olduğunu sorduğumda bana anlattı.&quot;</span></p>
<p><span class="font7">&quot;Parçalara ayırdığı akrabalarım mı anlattı?&quot; Sesim gittikçe yükseliyordu.</span></p>
<p><span class="font7">&quot;Kopyaları mı? Evet.&quot;</span></p>
<p><span class="font7">Bakışlarımla buluşması için meydan okuyarak gözlerimi ona diktim. &quot;Onları Kopya diye adlandırmaları, insan oldukları gerçeğini değiştirmiyor.&quot; Bir anlığına duraksadım. &quot;Bekle. Willow mu anlattı dedin? Yani gerçekleri Willow da biliyor, öyle mi?&quot;</span></p>
<p><span class="font7">&quot;Evet, elbette biliyor. Kendi bacakları sonuçta.&quot;</span></p>
<p><span class="font7">Onu şu anda yumruklayabilirdim. Umutsuzca dua edermiş gibi ellerimi birleştirdim. &quot;Hayır. İşte sorun tam olarak bu, Alice. O bacaklar ona ait değil.&quot; Her sözcüğü tane tane söyleyerek anlamasını sağlamaya çalıştım. &quot;O. Bacakları. Kendi. Kardeşinden. Çaldı.&quot;</span></p>
<p><span class="font7">&quot;Aşırı duygusal davranıyorsun.&quot;</span></p>
<p><span class="font7">&quot;Ah, gerçekten mi?&quot; Artık bağırmaya başlamıştım, o kadar öfkeliydim ki sesimin kontrolünü kaybetmiştim. &quot;Pekâlâ, belki de Nate'in ellerinin kesilmesine engel olmamalıydın. Senin ve sabah kahvesi içtiğin arkadaşlarının yedek parçaları olurlardı.&quot;</span></p>
<p><span class="font7">Bana doğru bir adım attı ve sanki mantıksız olan bertmişim gibi sakin bir ses tonuyla konuştu. &quot;Bak, Violet, durum göründüğü kadar kötü değil. Bütün Kopyalar komada. Acı hissetmiyorlar ve varlıklarından haberleri yok.&quot;</span></p>
<p><span class="font7">&quot;Ah, tamam o zaman ya. Hayati organlarını çalarken gözlerine bakamadıkları sürece sorun yok.&quot;</span></p>
<p><span class="font7">Beni duymazdan gelerek dengeli bir ses tonuyla konuşmaya devam etti. &quot;Ayrıca Harperlar Kopyalarını güvende tutmak için özel bir saklama yeri yapmışlar.&quot;</span></p>
<p><span class="font7">&quot;Evet, biliyorum. Orayı buldum. İnan bana, güvende falan değiller.&quot;</span></p>
<p><span class="font7">&quot;Sakin ol, Vi.&quot; Yalnızca Alice, üzerinde sözde-erkek-arkadaşı-mın yatak çarşafıyla organ hırsızlığını tartışırken kendine bu kadar hâkim ve özgüvenli görünebilirdi. &quot;Muhafızların depolarda Kopyalarla... bilirsin işte... aylaklık ettiklerine dair dedikodular duyduktan sonra onları güvende tutmak için gizli bir yer inşa ettirmişler.&quot;</span></p>
<p><span class="font7">&quot;Aylaklık... derken?&quot; Laflarım birbirine girmişti.</span></p>
<p><span class="font7">&quot;Tanrım, çok safsın. Cinsel konularda yani.&quot;</span></p>
<p><span class="font7">Bu yeni bilgiyi algılamakta güçlük çekerken beynimi bir arada tutmaya çalışarak ellerimi kulaklarımın üzerine kapadım. &quot;Kahretsin, Alice. Bu iş gittikçe daha da kötüleşiyor.&quot; Sesim sanki kafamın içinden geliyormuş gibiydi. &quot;Söyleyeceklerini daha fazla dinlemek istemiyorum. Artık seni </span><span class="font10" style="font-style:italic;">tanıyamıyorum.&quot;</span><span class="font7"> Sesim alçak bir hırıltıya dönüştü. &quot;Beni iğrendiriyorsun.&quot; Sekizinci sınıfta Alfie Peach bana diskoya gitmeyi teklif etti diye en sevdiğim tişörtü tuvalete tıktığında bile Alicele bu şekilde konuşmamıştım. Hatta matematik ödevimi çalıp kendisine aitmiş gibi davrandığı için uzaklaştırma aldığımda bile. Yere çökerek gözyaşlarına boğulmasını bekledim.</span></p>
<p><span class="font7">Ama o sadece kahkaha attı. Gerçekten güldü. &quot;Sadece kıskanıyorsun.&quot;</span></p>
<p><span class="font7">&quot;Tam olarak neyi acaba?&quot;</span></p>
<p><span class="font7">&quot;Beni. Gemleri... biz mükemmeliz.&quot;</span></p>
<p><span class="font7">&quot;Mükemmellik insanlığını kaybetmekse, al senin olsun.&quot; Boynumdaki gümüş kalbi parmaklarımın arasına aldım. Birden ne kadar keskin ve soğuk hissettirdiğini fark ettim. Zinciri sıkıca tuttum ve tüm gücümle çektim. Kopçası ya da en zayıf halkası kopmuş olmalıydı. Hayal kırıklığına uğratan bir kolaylıkla boynumdan düşüverdi. Görmesi için zinciri Alice'e doğru tuttum.</span></p>
<p><span class="font7">Parmakları boş gerdanına gitti. &quot;Violet...&quot; Sesi kesildi ve bir anlığına birbirimize baktık.</span></p>
<p><span class="font7">&quot;Özür dilerim,&quot; dedi sonunda.</span></p>
<p><span class="font7">&quot;Zahmet etme.&quot; Sinirli bir şekilde parmağımla malikâneyi gösterdim. &quot;Toga partisine âşığının yanında devam etsen iyi olur.&quot; Sesim o kadar kırgm ve zehirli çıkmıştı ki kendim bile zor tanıdım.</span></p>
<p><span class="font7">Ses tonum karşısında yüzünü buruşturdu. &quot;Bunu her ikimiz için yapıyorum.&quot;</span></p>
<p><span class="font7">&quot;Deme ya.&quot;</span></p>
<p><span class="font7">&quot;Seni orada görmek istemiyorum...&quot; Kelimeler boğazma takıldı.</span></p>
<p><span class="font7">&quot;Nerede?&quot; Kafam patlamak üzereymiş gibiydi. &quot;Söyle.&quot;</span></p>
<p><span class="font7">&quot;Asıldığım görmek istemiyorum,&quot; diye bağırdı. &quot;Asılmam izlemek istemiyorum.&quot;</span></p>
<p><span class="font7">&quot;Palavra! Sen sadece eve dönmek istemiyorsun.&quot;</span></p>
<p><span class="font7">Zincir hâlâ elimde sallanırken dönüp ağaçlara doğru koştum ve Alice bu sefer peşimden gelmedi.</span></p>
<p><span class="font11">R Ö L Ü M &#160;3 O </span></p>
<p><span class="font4">I</span><span class="font7">mp kulübelerine doğru koşuşum, kimi zaman yavaşlatılıp kimi zaman hızlandırılan tuhaf ve ham bir film gibiydi, sanki hayal âlemindeydim ve olanları parça parça algılıyordum. Rüzgâr yanaklarımı uyuşturup kulaklarımı dolduruyordu ama tek bir cümleyi kafamdan atamıyordum: </span><span class="font10" style="font-style:italic;">En iyi arkadaşım bana ihanet etti.</span></p>
<p><span class="font7">Imp kulübesinin kapısını savurarak açtım. İfadem bir siren gibi içerdeki bütün kölelerin dikkatini çekti.</span></p>
<p><span class="font7">Saskia sert görünüşünü bir an için kenara bırakarak bana doğru fırladı. &quot;Violet? Ne oldu?&quot;</span></p>
<p><span class="font7">Neredeyse kendi kendime konuşur gibi, &quot;Alice,&quot; dedim.</span></p>
<p><span class="font7">Matthew beni bir sandalyeye yönlendirdi.</span></p>
<p><span class="font7">Sanki tekrarlamak canımı daha az acıtacakmış gibi bir kez daha, &quot;Alice,&quot; dedim.</span></p>
<p><span class="font7">Nate başımda toplanan kalabalığı iterek bana yaklaştı. &quot;Ne olmuş ona?&quot; diye sorarken yüzünde endişe ve acı karışımı bir ifade vardı.</span></p>
<p><span class="font7">Saskia izleyenleri tersledi. &quot;Kendisini ilgilendirmeyen şeylere burnunu sokan bir sonraki Imp benimle muhatap olur, ona göre. Anladınız mı?&quot;</span></p>
<p><span class="font7">Impler biz yokmuşuz gibi davranarak kendi işlerine döndüler.</span></p>
<p><span class="font7">&quot;Ee?&quot; dedi Nate.</span></p>
<p><span class="font7">Kulübenin küflü kokusunu ilk defa fark etmeden, derin ve titrek bir nefes aldım. &quot;Onları birlikte gördüm. Alicele Willow'u. Yataktalardı... Şey olmuş, işte... ya da her zaman öyleymiş...&quot;</span></p>
<p><span class="font7">&quot;Kaltak,&quot; dedi Nate.</span></p>
<p><span class="font7">Sırf alışkanlıktan, &quot;Nate, üslubuna dikkat et,&quot; diye mırıldandım.</span></p>
<p><span class="font7">Saskia masaya yaslanıp yavaşça iç geçirdi. &quot;Tamam, tamam, bu o kadar da kötü değil. Alice bizim tarafımızda, öyle değil mi? Thom için çalışıyor. Senin Willow'u baştan çıkarmakta başarısız olma ihtimaline karşı Thom'un onu yedek plan olarak kullandığım tahmin ediyorum.&quot;</span></p>
<p><span class="font7">&quot;Olay sadece Willow'u baştan çıkarmak değil.&quot; Bir şekilde anlamasını sağlamayı umarak, elimi onunkinin üzerine koydum. Elini çekti ama ben yine de sözlerime devam ettim. &quot;Jeremy Harper<sup>7</sup> m sırlarım öğrenmekten çok daha önemli şeyler var.&quot;</span></p>
<p><span class="font7">&quot;Ne gibi?&quot; diye tısladı.</span></p>
<p><span class="font10" style="font-style:italic;">Hikâyeyi tamamlayıp eve dönmek gibi.</span><span class="font7"> Kelimeler dilimde ağırlaşarak ağzımın açık kalmasma sebep oldu.</span></p>
<p><span class="font7">Arkasını döndüğü için Saskia'nm yüz ifadesini göremedim ama kaskatı duruyordu ve yumruklarım sıkmıştı. &quot;Tamam, eğer Alice işini yapıyorsa seni denklemden çıkarmamız en iyisi olur. Hadi, karargâha dönüp Thom'un ne yapmak istediğine bir bakalım.&quot;</span></p>
<p><span class="font7">Alice'in kazanmasına izin verme düşüncesine katlanamıyor-dum. Ash'i bırakma düşüncesine katlanamıyordum. Ve asla eve dönememe düşüncesine katlanamıyordum. İçimdeki paniğin gittikçe arttığını hissedebiliyordum. &quot;Hayır. Kalmak istiyorum.&quot; Sesim hissettiğimden daha güçlü çıkmıştı. &quot;Onu geri kazanmak ve durumu düzeltmek istiyorum.&quot;</span></p>
<p><span class="font7">&quot;Sana ne istediğini sormuyorum, ne yapacağımızı söylüyorum.&quot; Saskia bana bakmak için arkasına döndüğünde sağ gözünün seğirmeye başladığını fark ettim. &quot;Bundan memnun olduğumu mu sanıyorsun? Matthew ile birlikte aylardır bu kahrolası tezgâhı planlıyoruz. Sonra şu lanet olası uzun-bacaklı-oyun-cak-bebek işimize burnunu sokup bütün parsayı kendine topluyor.&quot; Dönüp kendi kendine konuştu. &quot;Rose olsaydı bunların hiçbiri olmazdı.&quot;</span></p>
<p><span class="font7">Eğer daha önce kendimi bundan daha beceriksiz hissetmemin imkânsız olduğunu düşündüysem, yanılmıştım. Saskia'nın sözleri içimi soldurmuştu. Ayrıca büyük bir haksızlığa uğramış gibi hissediyordum - çok yaklaşmıştım. Alice araya girmemiş olsaydı her şey farklı olacaktı. Nate'in elini omzuma koyması bir anlığına gözyaşlarıma hâkim olmama yardımcı oldu.</span></p>
<p><span class="font7">Matthew nihayet konuşmaya başladı. &quot;Hadi ama, Saskia. Bunu bilemeyiz.&quot;</span></p>
<p><span class="font7">Saskia elini kalçasına dayayıp beni tepeden tırnağa inceledi. Ağzından buruk bir kahkaha çıktı.</span></p>
<p><span class="font7">Duyduğum panik sertleşerek öfkeye dönüştü. Alicele yaptığım konuşmanın içimde açtığı yara hâlâ sızlıyordu. &quot;Sizce bunu ben mi istedim? Bu korkunç yere gelip boynumun denetçiler tarafından ilmeğe geçirilmesini, neredeyse bir muhafız tarafından tecavüze uğramayı, Nate'in elini kesmeye çalışmalarını izlemeyi, maymun diye adlandırılmayı, insan değilmişim gibi davra-nılmayı, uyuyamamayı, sürekli aç kalmayı ve en iyi arkadaşımm bana ihanet etmesini istediğimi mi sanıyorsunuz?&quot; Giysilerimi çekiştirdim. &quot;Bir de şu kahrolası tulumlar. Bunlara nasıl katlanıyorsunuz? Bitlenmiş gibi hissediyorum.&quot;</span></p>
<p><span class="font7">Saskia'nın gözleri kısıldı. &quot;Yavaşla bakalım, prenses. Konuşma şeklini duyan da Imp değilsin sanır.&quot;</span></p>
<p><span class="font7">&quot;Elbette Imp'im. Lanet olsun, yalnızca bir altmış boyundayım!&quot;</span></p>
<p><span class="font7">&quot;Sonraki otobüsle geri dönüyoruz. Şimdi kalkıp eşyalarınızı toparlayın.&quot; Kulübeden hızla çıkıp kapıyı ardından o kadar sertçe vurdu ki menteşeler gıcırdadı ve kirişlerdeki toz ve çamur katmanları yere döküldü.</span></p>
<p><span class="font7">Nate boş ranzalarımıza bakarak alaycı ve cesaret dolu bir sesle, &quot;Ne eşyası?&quot; dedi ama eli sanki bir koltuk değneğiymişim gibi hâlâ omzumdaydı.</span></p>
<p><span class="font7">Matthew kumaş perdenin arkasında kayboldu. Bir ranzanın üzerine yayıldığını duydum. &quot;Sonraki otobüs şafakta, biraz uyuşanız iyi edersiniz. Yürüyecek epey yolumuz var.&quot;</span></p>
<p><span class="font7">Çok az uyumuş olduğum hâlde yorgun hissetmiyordum. Adrenalin kalıntılarını hâlâ hissedebiliyordum; vücudum gece mi gündüz mü olduğunu unutmuştu. Sonunda ufak mutfağa gittim. Nate de peşimden geldi ve ceplerimize ekmek tıkıştınp şişelerimizi bulanık suyla doldurmaya başladık.</span></p>
<p><span class="font7">Musluk sesinin gürültüsü üzerinden, &quot;Bunu nasıl yapabilir?&quot; diye fısıldadım.</span></p>
<p><span class="font7">&quot;Ne? Alice mi? Tamamen bencil bir şey yapmak mı? Hayallerinin adamıyla yiyişmek mi? Tam bir gizem.&quot;</span></p>
<p><span class="font7">&quot;Nate, üslubun.&quot;</span></p>
<p><span class="font7">Kahkaha attı. &quot;Yiyişmek argo sayılmaz.&quot; Beyazlaşan parmak boğumlarıyla, şişelerden birinin kapağını kapattı ve başını kaldırıp ciddi bir ifadeyle bana baktı. &quot;Kalmak istediği belli.&quot;</span></p>
<p><span class="font7">&quot;Öyle söyledi zaten.&quot;</span></p>
<p><span class="font7">&quot;Onunla konuştun mu?&quot;</span></p>
<p><span class="font7">&quot;Bağırdım diyelim.&quot;</span></p>
<p><span class="font7">Onaylar şekilde başını salladı. &quot;Ona Katie'yi hatırlattın mı?&quot;</span></p>
<p><span class="font7">&quot;Evet, sırf burada kalabilmek için hikâyeyi mahvetmekte kararlı.&quot; Kâğıttan bebekleri, parıldayan tırpanı, sıvı içinde süzülen Kopyaları düşündüm. &quot;Onlardan biri olmayı nasıl isteyebilir?&quot;</span></p>
<p><span class="font7">Nate iç geçirdi. &quot;Sanki babamın bize anlattığı Zimbardo deneyleri gibi.&quot;</span></p>
<p><span class="font7">Konudan konuya geçtiği için hafiften canım sıkılmış bir hâlde başımı iki yana salladım.</span></p>
<p><span class="font7">&quot;Bir grup öğrenciyi alıp yarısını suçlu, diğer yarısını da muhafız yaptıkları deney vardı ya hani. Günler içinde sanki rolleri gerçekmiş gibi davranmaya başlamışlardı.&quot;</span></p>
<p><span class="font7">Gülümsedim. &quot;Böyle şeyleri nasıl hatırlayabiliyorsun? Daha on dört yaşındasın.&quot;</span></p>
<p><span class="font7">&quot;Çünkü aklımı gereksiz şeylerden arındırıyorum. Mesela nerede yaşadığım ve adımın ne olduğu gibi şeylerden.&quot;</span></p>
<p><span class="font7">Bir anlığına Nate ile tekrar normale dönmüş gibiydik. Ama bu his çabucak yok oldu. İç geçirdim. &quot;Ne yapacağız?&quot;</span></p>
<p><span class="font7">&quot;Baba biliyordur.&quot;</span></p>
<p><span class="font7">&quot;Bunların olacağını bilemedi ama.&quot;</span></p>
<p><span class="font7">Nate cevap vermedi.</span></p>
<p><span class="font7">Sabah olunca dördümüz çiy düşmüş havada titreyerek ilk otobüsle malikâneden ayrıldık. Önümdeki koltuğun yırtık pırtık başlığına dalıp giderek, ipliklerin yorgun gözlerimin önünde bulanıklaşmasına izin verdim. Harper arazisi ve şekerden örülmüş bu dünya tamamen geride kalana kadar camdan dışarı bakmayı riske edemedim. Güzel, tatlı ama acı verici derecede kırılgan bir şekerlemeydi bu dünya.</span></p>
<p><span class="font7">Ash'i bulmaya çalıştım ama yine her zaman yaptığı gibi ortadan kaybolmuştu. Ona veda etme ya da gerçeklerin bir kısmını anlatma şansım olmamıştı. Artık her zaman Willow'u istediğimi düşünecekti. Yutkunarak gözyaşlarımı içime attım.</span></p>
<p><span class="font7">Otobüsün uyuşturucu ritmi sonunda beni rüyalar âlemine sürükledi. Alice ve Katie ile okul sahnesinde duruyordum. Spor salonundaki, çok ufak ve kirli olduğu için hiç kullanılmayan sahnedeydik. Alice'in üzerinde Elizabeth dönemine ait, gümüş ve yeşil renkli harika bir elbise vardı; sanki Slytherin Kraliçesi'y-miş gibiydi. Tam bir kum saati gibi görünüyordu; kabarık eteği ince belinde daralıp nakışlı, beyaz dantel yakasına doğru tekrar genişliyordu. Katie ile ben ise köylü kızları gibi görünüyorduk. Üzerimizde sert siyah kumaştan yapılmış iş elbiseleri ve önlükler vardı. Kirli saçlarımız, aynı derecede kirli olan hizmetçi bonelerine tıkıştırılmıştı.</span></p>
<p><span class="font7">Alice bize kraliyet mensuplarına yaraşır bir tonla, &quot;Hizmetçiler, buraya gelin,&quot; diye seslendi. &quot;Seyircilerimizi bekletmeyin.&quot;</span></p>
<p><span class="font7">Alanı dolduran seyircileri ilk defa fark ettim. Hepsi bön bön bize bakıyordu. Sırada benim repliğim vardı, bunu biliyordum ama ne söylemem gerektiğini kesinlikle hatırlayamıyordum.</span></p>
<p><span class="font7">&quot;Vi,&quot; diye tısladı Katie. &quot;Vi, hadi ama, sana güveniyorum.&quot;</span></p>
<p><span class="font7">İnsanlar kendi aralarında fısıldaşmaya başladı ama kalbimin gümbürtüsü uğultuyu hemen bastırdı. Çenemi güçlükle açıp biraz nefes almaya çalışırken, sözcüklerin aklımda oluşması ve dilime ulaşması için yalvardım. Ama sanki aklım boşaltılmış, çıplak bırakılmış gibiydi.</span></p>
<p><span class="font7">Kalabalık gülmeye başladı. İşte o zaman annemin seyircilerin tam ortasmda durmakta olduğunu gördüm. Sanki hayal kmk-lığına uğramış gibi başım iki yana sallıyordu, tıpkı eve sarhoş gelip kanepeye kustuğum gece yaptığı gibi. Sonra dudakları hareket etmeye başladı. Bayağı bir uzakta olmasına rağmen sanki doğrudan kulağıma fısıldıyormuş gibiydi. </span><span class="font10" style="font-style:italic;">Hadi, tatlım. Bir şey söyle. Benim için. Lütfen bir şey söyle ve uyan.</span></p>
<p><span class="font7">İrkilerek uyandım. Nate yanımdaydı.</span></p>
<p><span class="font7">&quot;İyi misin?&quot; diye sordu.</span></p>
<p><span class="font7">&quot;Evet.&quot; Ellerimi tulumuma, Katie'nin mektubunun olması gerektiği yere koydum. Mektubu Imp kulübesine, parçalanmak üzere olan büfenin arkasına saklamıştım. Sınırı geçerken muhafızların onu bulmalarından korkmuştum. Okuma yazma bilmiyor olması gereken bir Imp'in mektup taşıması şüphe uyandırır ve bizi ateş hattına sokardı. Ama sanki o kelimeler tenime ve damarlarıma işlenmiş gibiydi, sanki tenimi kesseler kanım mürekkep siyahlığında akacaktı. Ağlamaklı hissediyordum. E&gt;ünya bir sahneydi, bense üzerindeki en kötü oyuncu.</span></p>
<p><span class="font7">Çayırlık'tan ayrılmak, içeri girmekten daha kolaydı. Arındırma işlemi yoktu çünkü hastalık ve açık kanalizasyonla dolu bir şehre yeni bir şey bulaştıramazdınız. Sadece soğuk tavırlı muhafızlar tarafından hızlıca arandım. Ekmeğimi çöpe attılar ve midem guruldadığında bana güldüler.</span></p>
<p><span class="font7">Kölelerin geri kalanıyla birlikte şehir kapılarından girerken, çürümüş kuş kokusu için kendimi hazırladım. Ama koku bu sefer beni boğmak yerine tuhaf bir şekilde teselli etti. En azından koktuğunu biliyordum. Şekilsiz, orantısız Imp fizikleri tarafından etrafımız sarılınca, görünürde Gem olmadığı için sanki hayvanat bahçesinden eve dönmüşüm gibi tuhaf bir hisse kapıldım.</span></p>
<p><span class="font7">Yine de şehirdeki zorlu yürüyüş epey sıkıcıydı. Yolculuğun yarısını, Willow'un hikâyenin bu kısmında gri bir tulum giymiş, saçları dağıtılmış ve yüzüne toprak sürülmüş bir hâlde Rose'u şehre kadar takip ettiğini hatırlayarak geçirdim. Diğer kısmında ise Thorn ile yapacağım konuşmaya hazırlandım. Rose'wn </span><span class="font10" style="font-style:italic;">yerine geçemeyeceğini biliyordum.</span><span class="font7"> Alice'z </span><span class="font10" style="font-style:italic;">göndermem iyi olmuş. Şimdi hepiniz hayatlarınızın sonuna dek burada kalmak zorundasınız.</span></p>
<p><span class="font7">En azından Katie'yi tekrar görecektim. Onun yumuşak Liverpool aksanmı, hayata olan ağır başlı yaklaşımını, her zaman beni güldürmeyi başarma şeklini özlemiştim. Ona Ash'i, Kopyaları, Alice'in nasıl bir kaltak olduğunu anlatmak istiyordum. Katie onun için ciğeri beş para etmez diyecekti ve bir anlığına her şeyin ne kadar kötü olduğunu unutacaktım.</span></p>
<p><span class="font7">Ansızın, Katie, diye düşündüm. </span><span class="font10" style="font-style:italic;">Thorn,</span><span class="font7"> Katie'yi </span><span class="font10" style="font-style:italic;">öldürecek.</span><span class="font7"> Birden çözülmeye başladım - ellerim titremeye, eklemlerim kilitlenmeye, midem kasılmaya başladı. Bunun olacağını başından beri biliyordum ama gerçeklik ancak karargâha yaklaştığımız sırada dank etmişti. Belki, sadece belki, Alice gerçekten haklı çıkardı ve Thorn, Katie'yi fazlasıyla arzuladığı için ona zarar vermezdi.</span></p>
<p><span class="font7">&quot;Violet? Sorun ne?&quot; diye sordu Matthew.</span></p>
<p><span class="font7">&quot;Katie,&quot; dedim. &quot;Görevde başarısız oldum.&quot;</span></p>
<p><span class="font7">&quot;Onunla konuşmaya çalışacağız,&quot; dedi Saskia.</span></p>
<p><span class="font7">Matthew başıyla onayladı. &quot;Saskia'yı dinler.&quot;</span></p>
<p><span class="font7">Saskia, &quot;O kimseyi dinlemez, kendimi beğenmiş serseri/' dedi. Gergin yüzüme bakıp gülümsemeye çalıştı. &quot;Ama arkadaşını öldürmeyecektir, söz veriyorum. Sanırım ondan hoşlanıyor;</span></p>
<p><span class="font7">Thom birinden ne kadar hoşlanabilirse artık.&quot;</span></p>
<p><span class="font7">Bu sözlere tutundum ve Katie'nin Thornla en azından onu öldürmesini engelleyecek ama bundan cesaret alıp ona karşı bir hamlede bulunamayacak düzeyde arkadaş olabildiğini umdum.</span></p>
<p><span class="font7">Katie'nin oynamak zorunda olduğu rolün ne kadar zor olduğunu düşününce ürperdim. Şu son birkaç günde, Katie'nin benim için ne anlama geldiğinin farkına varmıştım. Alice'in ihaneti yüzünden değil ama bir şeyler yolunda gitmediğinde hislerimi paylaşmayı istediğim kişi Katie olduğu için. Bana her şeyin yolunda gideceğini söylediğini hayal ettiğim ses, onun komik küfürlerle vurgulanmış sesiydi. Alice dört yaşımdan beri en yakın arkadaşımdı ve görmezden gelemeyeceğim, onu benim gözümde kız kardeş mertebesine yükselten bir geçmişimiz vardı. Ama eğer son on üç yıldan habersiz ve arkadaşlık geçmişim tamamen temizlemiş bir şekilde bir odaya girecek olsaydım, tekilamı tokuşturmayı tercih edeceğim kişi Alice değil Katie olurdu.</span></p>
<p><span class="font7">Şehrin unutulmuş hayalet tabelalarına ve gri monotonluğuna göz gezdirirken, adımlarımın sesi gitgide zihnimi sakinleştirdi. İşte o zaman gözümün kenarma gri bir kumaş parçası ilişti. Kollarımdaki tüyler diken diken oldu ve birinin beni takip ettiğine, gözetlediğine dair çok kuvvetli bir hisse kapıldım. Göğsümde ufak bir umut kıvılcımı çaktı. Belki... sadece belki... ama bu olasılığı düşünmeye bile cesaret edemedim çünkü eğer yanılıyorsam o ezici hayal kırıklığım sil baştan yaşayacaktım.</span></p>
<p><span class="font7">Nate muhafızların bulamadığı ekmeklerden birini tulumunun içinden çıkarıp bize uzattı. Saskia bir parça alıp yansmı Matthew'a verdi. &quot;Yürürken yiyebiliriz,&quot; dedi.</span></p>
<p><span class="font7">Nate'in ağzından birkaç ekmek kırıntısı döküldü. Bana bakıp sırıttı. &quot;Hansel ve Gretel eve dönebilmişlerdi, değil mi?&quot;</span></p>
<p><span class="font7">&quot;Evet ama kuşlar kırıntıları yemişti,&quot; diye cevapladım.</span></p>
<p><span class="font7">Saskia sırtımı dürttü. &quot;Konuşabileceğini kim söyledi?&quot; Bu sözler Saskia için bile fazlasıyla agresifti. Belli ki o da Thom'u görmek konusunda endişeleniyordu.</span></p>
<p><span class="font7">Nate göstermelik olarak biraz duraksadıktan sonra, &quot;O zaman evlerine nasıl döndüler?&quot; diye fısıldadı.</span></p>
<p><span class="font7">Ben de fısıldayarak, &quot;Cadıyı öldürdüler,&quot; diye cevap verdim.</span></p>
<p><span class="font7">&quot;Şşşt.&quot; Saskia sırtımı bir kez daha dürttü.</span></p>
<p><span class="font7">Nate, &quot;Çok cazipmiş,&quot; dedi.</span></p>
<p><span class="font7">İkimiz de kıkırdadık.</span></p>
<p><span class="font7">Kilisenin kulesi nihayet görüş alanımıza girdiğinde uzuvlarım açlık ve yorgunluktan bitkin düşmüştü ve ağlamamak için ciddi bir çaba harcamam gerekiyordu. Gri kumaş parçasını bir daha görmemiştim ve hissettiğim umut kıvılcımını Nate'in ekmek kırıntılarıyla beraber geride bırakmıştım.</span></p>
<p><span class="font7">Kiliseye yaklaşırken burnuma dolan balık kokusu ağırlaştı. Mazgallı camlarla kaplı gotik kulenin görüntüsü bile karnıma bir ağrı saplanmasına ve boğazımın düğümlenmesine sebep oldu. Saskia ile Matthew tahta kapıyı iterek açtılar, ben de Nate'in elini tutarak onları takip ettim. Thom tıpkı kitaptaki gibi mihraba yaslanmıştı. Koyu teni akşam ışığında parlıyordu; ne kadar yakışıklı göründüğünü unutmuştum.</span></p>
<p><span class="font7">&quot;Elin boş döndüğünü duydum, Violet,&quot; dedi.</span></p>
<p><span class="font7">Alice'ten haber almış olmalıydı. Tüm korku ve yorgunluğum kayboldu ve öfke tekrar göğüs kafesimi sıkıştırmaya başladı. Alice'i gönderen oydu. Eğer o olmasaydı hikâye olması gerektiği gibi ilerleyecekti ve asiler Willow'u kilisenin paslı anahtar deliğinden bakarken yakalayacaklardı. Yürek burkan bir sahneydi - Willow hırpalanmış bir hâlde kiliseye sürüklenerek Thom'un huzuruna çıkarılacaktı. Rose'u asilerle beraber gördüğünde ve onun gerçek kimliğini sonunda fark ettiğinde, yüzünde kırgın bir ifade belirecekti.</span></p>
<p><span class="font7">Kaşlarımı kararlı bir şekilde çattım. Thorn yüzünden Willow şu anda en iyi arkadaşımla oynaşıyordu. &quot;Gem sırlarından bahsettiğini varsayıyorum?&quot; dedim. &quot;Alice'i seçti, bu arada.&quot;</span></p>
<p><span class="font7">Thorn kahkaha attı. &quot;Ah, Gem çakması sonunda kazandı, ha. Ben de kazanabileceğini düşünmüştüm.&quot;</span></p>
<p><span class="font7">Masaların arasından dolanıp hızla Thom'un yanına doğru ilerledim ve o lavanta mavisi rengindeki sert bakışlı gözüyle aynı hizaya gelebilmek için ayak parmaklarımın üzerine yükseldim. Diğerlerinin duymaması için, &quot;Baba ile yaptığın konuşmayı hatırlıyor musun?&quot; diye fısıldadım. &quot;Bu iş Gem sırlarını öğrenmekten çok daha fazlasını kapsıyor. Willow'un âşık olduğu kişi </span><span class="font10" style="font-style:italic;">ben</span><span class="font7"> olmalıydım. Beni sabote ettin.&quot;</span></p>
<p><span class="font7">Thorn iki ağır elini omuzlarıma koyup beni geri adım atmam için zorladı. &quot;Görüyorum ki malikânede geçirdiğin günler seni epey cesaretlendirmiş.&quot;</span></p>
<p><span class="font7">Kendimi tuttum. Ne de olsa acımasız bir psikopattı. &quot;Özür dilerim... Ben... sadece Baba'nm her şeyi açıkladığını düşünmüştüm.&quot;</span></p>
<p><span class="font7">&quot;Bilmecelerle konuşuyor. Her zaman öyleydi.&quot;</span></p>
<p><span class="font7">&quot;Ama bir şeyler biliyor...&quot;</span></p>
<p><span class="font7">&quot;Asilerin liderim benim, Baba değil. Kucağıma bir Gem çakması düştüğünde elbette kendimi sağlama almayı seçtim. Görevinde başarısız olan </span><span class="font10" style="font-style:italic;">sensin,</span><span class="font7"> ben değil; Alice hiç değil.&quot;</span></p>
<p><span class="font7">Bazen kendimi bu kadar kolayca zayıf hissedebiliyor olmam beni şaşırtıyordu. Vücudumdaki tüm güç çekildi; kollarım iki yanımda sallanıyor ve gözlerime yaşlar batıyordu. Sonrasında ne diyeceğimi düşünürken bakışlarımı botlarıma çevirdim ve kafamı tuttum. Baba'yı görmeliydim. Güçlükle yutkunup ağzımı açtım ama ardma kadar açılan kapının sesi beni susturdu.</span></p>
<p><span class="font7">Bir grup asi, çığlıklarını bastırmaya ve yumruklarını zapt etmeye çalıştıkları birini içeri sürüklüyordu. İçimdeki hafif umut kıvılcımı bu sefer on, yirmi, otuz kat daha güçlü bir şekilde geri döndü ve göğsümü patlatırcasına kanatlarını çırpmaya başladı. Nate'e baktım ve gülümsemeden edemedim. Alice'e ve her şeye rağmen başarmıştım. Willow beni seçmişti. Hikâye tekrar rayma oturmuştu.</span></p>
<p><span class="font7">Thom bana bakıp kahkaha atmaya başladı. &quot;Lafımı geri alıyorum, Violet. Hiç de eli boş gelmemişsin.&quot;</span></p>
<p><span class="font7">Kargaşa sona erdi ve asiler dağıldı. Ama dizleri üzerine çöken, dudağının kenarından kan sızan kişi Willow değildi. Ash'ti.</span></p>
<p><span class="font11">B Ö L Ü M &#160;31</span></p>
<p><span class="font7">A sh, Ash!&quot; Onun ismini bağırdığımı duydum. Ona doğru atıldım ama Thorn beni geri çekti.</span></p>
<p><span class="font7"> &#160;&#160;&#160;&#160;&#160;&#160;&#160;Ash kafasını kaldırdı. Mavinin capcanlı bir tonun</span></p>
<p><span class="font7">daki gözleri dayak yemiş pembe suratmdan bana bakıyordu. Kanını görünce nefesim kesildi ve ellerim sanki yaralarım hissedebilirmişim gibi kendi yanağıma gitti.</span></p>
<p><span class="font7">&quot;Bu Imp'i tanıyor musun?&quot; Thom'un nefesi kulağımdaydı.</span></p>
<p><span class="font7">Başımla onayladım. &quot;Bir arkadaşım.&quot;</span></p>
<p><span class="font7">&quot;Arkadaşın neden kilisemin etrafında gizlice dolanıyor?&quot;</span></p>
<p><span class="font7">Ash'in sesi yükseldi. &quot;Violet? Bütün bunlar da ne oluyor?&quot; Önce bana, sonra da asilere baktı. Yüzünde Willow'un kitaptaki kırgın ve ihanete uğramış bakışı vardı.</span></p>
<p><span class="font7">Asilerden biri silahının kabzasıyla onun alnına vurdu. Ash yere serildi.</span></p>
<p><span class="font7">&quot;Durun! Lütfen!&quot; diye bağırdım. Onu bu karmaşaya sürüklediğime inanamıyordum.</span></p>
<p><span class="font7">Saskia öne atıldı. &quot;Sadece Harper malikanesinde çalışan, Vio-let'a abayı yakmış bir çocuk. Bu yüzden burada.&quot;</span></p>
<p><span class="font7">Thorn, konuşmasının ritmini vurgulayan yavaş ve kararlı adımlarla Ash'e doğru ilerledi. &quot;Artık Asi Karargâhı'nın nerede olduğunu ve hepimizin nasıl göründüğünü bilen bir çocuk.&quot;</span></p>
<p><span class="font7">Ash kendini yerden kaldırmayı başardı ve ileri geri sallanarak diz çökme pozisyona geçti. &quot;Kime söyleyebilirim ki?&quot;</span></p>
<p><span class="font7">&quot;Bazı Gemler, Impler için,&quot; dedi Thorn, &quot;bazı Impler ise Gemler için çalışır. Kimse kendi ırkına sadık değildir.&quot;</span></p>
<p><span class="font7">Thorn'u izlerken midem bulanmaya başladı. &quot;Lütfen, Thom. Sana karşı bir tehdit oluşturmuyor.&quot;</span></p>
<p><span class="font7">&quot;Tanrı aşkına, Sincap diye lakabı var,&quot; dedi Nate.</span></p>
<p><span class="font7">Thom, Ash'in önünde eğildi ve bir anlığına yüzünü inceledi.</span></p>
<p><span class="font7">&quot;Birinci ders, evlat: Asla aletinle düşünme.&quot;</span></p>
<p><span class="font7">Ash çarpık bir şekilde gülümsedi. &quot;Kalbimle düşünüyordum.&quot;</span></p>
<p><span class="font7">&quot;Onu bir hücreye tıkın,&quot; dedi Thom.</span></p>
<p><span class="font7">Thorn'un hikâyede söylediği repliğin aynısıydı. Sanki hikâye gerçekten de ilerlemek istiyordu. Baba haklıydı.</span></p>
<p><span class="font7">Asilerin Ash'i ayağa kaldırışını izlerken midemden yükselen asit boğazımı yaktı. Ash omzunun üzerinden bana baktı. Uzun kirpikleri ifadesini gizliyordu. Hissettiğim suçluluk ve özlem karışımı midemi altüst etti.</span></p>
<p><span class="font7">Dudaklarımı oynatarak sessizce, &quot;Özür dilerim,&quot; dedim.</span></p>
<p><span class="font7">Ama cevap veremeden onu götürdüler.</span></p>
<p><span class="font7">Kilise birden buz kesti. Kollarımla vücudumu kavrarken kendi içimde kaybolmayı ve suçluluk hissimde boğulmayı diliyordum. Eğer ben olmasaydım Ash annesinin kazanını kanştın-yor, Imp otobüsünde oturuyor, ranzada yatıyor ya da bir ağaca tırmanıyor olacaktı. Senaryodan asla sapmamalı ve bütün bu risklere girmemeliydim. Dün akşamki öpücüğü hatırlarken dudaklarım karıncalandı. Sözcükleri aklımda dönüp duruyordu: </span><span class="font10" style="font-style:italic;">Kalbimle düşünüyordum.</span></p>
<p><span class="font7">Sessizliği Matthew bozdu. &quot;Cidden, Thom. İyi bir çocuktur.&quot;</span></p>
<p><span class="font7">Thorn onu duymazdan gelerek beni diğerlerinden ayırdı ve kilisenin ön tarafına doğru çekti. Nate'in yine dışlanmak konusunda bir şeyler mırıldandığını ve ardından sert bir darbe sesinin kilisede yankılandığını duydum. Muhtemelen Saskia kulağına bir şaplak geçirmişti. Fakat her şey fazlasıyla gerçekdışı görünüyordu. Dizlerim bir daha asla bükülmeyeceklermiş gibi kaskatı, adımlarım ise küçük ve sarsaktı. Thom beni kürsüye yönlendirdi ve kürsünün taş kenarında yanına oturmamı işaret etti. Taşın soğukluğu tulumumun içine işledi.</span></p>
<p><span class="font7">Yanımda otururken bakışlarını tavana çevirdi. &quot;Onu görebilir miyim diye sormadan önce cevabımı vereyim: Hayır.&quot;</span></p>
<p><span class="font7">&quot;Babayı görebilir miyim diye soracaktım.&quot;</span></p>
<p><span class="font7">&quot;Neden?&quot;</span></p>
<p><span class="font7">Gözyaşlarımı görmemesi için öne eğilerek saçlarımın yüzümü gizlemesine izin verdim. &quot;Çünkü ne yapacağımı bilmiyo-mm.</span></p>
<p><span class="font7">&quot;Hiçbir şey yapmayacaksm. Sadece Alice'in gizli bilgileri öğrenmesini umacaksın. Artık hücrede kilitli tuttuğum tek kişi Katherine değil.&quot;</span></p>
<p><span class="font7">Neredeyse kendi kendime konuşarak, &quot;Katie,&quot; dedim. Karargâha girdiğimden beri Katie'yi düşünmemiş olduğumu fark edince suçluluk hissim daha da arttı. Ama Thorn'un onun tam ismini kullanmasında, sanki diliyle kıvrımlarını hissetmeye çalışıyormuş gibi ismini ağzmda dolaştırmasında, Katie'nin güvenliği için daha da az endişelenmemi sağlayan bir şeyler vardı.</span></p>
<p><span class="font7">&quot;Onu göremezsin,&quot; dedi.</span></p>
<p><span class="font7">&quot;İyi mi?&quot;</span></p>
<p><span class="font7">Başıyla onayladı. &quot;Şimdilik.&quot;</span></p>
<p><span class="font7">Derin bir nefes alıp saçımı kulağımm arkasma sıkıştırdım. Baba'yı görmeme izin vermesi konusunda onu ikna etmem gerekiyordu. &quot;Ya Alice görevini yerine getirmezse?&quot;</span></p>
<p><span class="font7">&quot;Şimdilik iyi gidiyor.&quot; Açıktaki tek gözü, benim gözlerim arasmda gidip geldi.</span></p>
<p><span class="font7">&quot;Onu en son gördüğümde Gem olmaktan biraz fazla keyif alıyordu. Vazgeçmesi gereken çok şey var.&quot;</span></p>
<p><span class="font7">&quot;Ben bunun üstesinden geldim.&quot; Bana kökenini hatırlatmak için göz bandını kaldırdı. Bu kadar yakından bakınca ışığa alışık olmadığı için gözbebeğinin küçüldüğünü görebiliyordum.</span></p>
<p><span class="font7">&quot;Evet ama Gemler onun sevdiği adamı öldürmediler.&quot;</span></p>
<p><span class="font7">&quot;Aşktan bahsetmişken, görevinin gizliliği bir Gece Imp'i tarafından ihlal edilmişe benziyor.&quot;</span></p>
<p><span class="font7">Yanaklarım kızardı. &quot;Ash'le sadece arkadaşız.&quot;</span></p>
<p><span class="font7">Bana inanmıyormuş gibi kahkaha attı ve ceketinden gümüş bir matara çıkardı. &quot;Devam et o zaman. Alice'in şu Gem veledine âşık olduğunu nereden biliyorsun?&quot;</span></p>
<p><span class="font7">&quot;Benim dünyamda Alice, bir hayran kurgusu yazarıydı. Oldukça iyi bir yazardı. Her gün binlerce görüntülenme alıyordu.&quot;</span></p>
<p><span class="font7">Kontrollü ve durgun bir yüz ifadesiyle matarayı bana uzattı. &quot;Hayran kurgusu yazarı mı?&quot;</span></p>
<p><span class="font7">&quot;Alice orijinal kitaplar yazmıyordu ama var olan kitapların hikâyelerini genişletip şekillendirerek üzerine yeni şeyler ekliyordu.&quot; İhtiyatla bir yudum aldım. Sıvının tadı acıydı ve dilimden karnıma kadar ateşten bir yol oluşturdu.</span></p>
<p><span class="font7">&quot;Yani bir şeyler uyduruyordu.&quot;</span></p>
<p><span class="font7">Hafif bir kahkaha attım. &quot;Evet.&quot;</span></p>
<p><span class="font7">Matarayı elimden aldı. &quot;Senin seçilmiş kişi olduğunu söylediğinde Baha'ya inanmıştım. Ama yanıldı. Farklı bir evrenden olduğunuza dair söylediğin tuhaf şeylere inanacak değilim. Ve bizim dünyamızın sadece...&quot; Lafının sonunu getirmeden içkisinden birkaç yudum aldı. Ellerinin hafifçe titrediğini ve kaşlarında ter biriktiğini görebiliyordum.</span></p>
<p><span class="font7">Konuyu değiştirmemekte ısrar ettim. &quot;Alice'in en sevdiği şey Willow'un kalbini kazanan hayali kızlar hakkmda hikâyeler yazmaktı... ve yazdığı karakterlerin hepsi de uzun boylu ve sarı saçlıydı. Abby, Ada veya Amelia gibi isimlere sahiptiler. On beş yaşından beri onunla olabilmeyi hayal ediyor.&quot;</span></p>
<p><span class="font7">&quot;Ne demeye çalışıyorsun?&quot;</span></p>
<p><span class="font7">&quot;Bana hâlâ ihtiyacm var çünkü Alice bizim tarafımızda değil.</span></p>
<p><span class="font7">Alice kendi tarafında. Her zaman öyleydi.&quot;</span></p>
<p><span class="font7">Thom matarayı ceketine atıp göz bandını yerine koydu. &quot;Katherine ile benzer görüşlere sahip gibi görünüyorsun. Sana bir şey göstereyim, Minik Çiçek.&quot;</span></p>
<p><span class="font7">Beni kilisenin ön tarafındaki kafesli, karanlık bölüme götür-</span></p>
<p><span class="font1">dü. Kafesin üzerine resmedilmiş altın renkli kuş kanatlarını açmış ve onu çevreleyen melekler tarafından kapana kıstırılmıştı.</span></p>
<p><span class="font1">&quot;Bu bir pelikan kuşu,&quot; dedi Thorn. &quot;Eski Imp mitolojisine göre pelikan kuşları göğüslerindeki tüyleri sökerek yavrularını kanlarıyla beslermiş.&quot;</span></p>
<p><span class="font7">Ne dememi istediğini bilmiyordum, bu yüzden sadece, &quot;İğrenç,&quot; diye mırıldandım.</span></p>
<p><span class="font7">&quot;Kendini feda etmekte iğrenç bir şey yoktur, Violet.&quot;</span></p>
<p><span class="font7">İlham almak için başını melek çocuk resimleriyle dolu yüksek kubbeli tavana çevirdi. &quot;Onunla bir dakikan var.&quot;</span></p>
<p><span class="font7">&quot;Kimle?&quot;</span></p>
<p><span class="font7">&quot;Baha'yla.&quot;</span></p>
<p><span class="font7">Gülümsedim. &quot;Tek ihtiyacım olan da bu.&quot;</span></p>
<p><span class="font7">Baba, hücresinin bir kenarına çömelmiş ateşi izliyor ve bir melodi mırıldanıyordu. Odadaki zambak ve odun kokusu bana onunla ilk buluşmama hatırlattı. Darağacmı ve havada sallanan vücutları düşününce ağzım kurudu.</span></p>
<p><span class="font7">Başını bana doğru çevirince mühürlenmiş gözkapaklannm altındaki gözleri sanki rüya görüyormuş gibi oynadı. Dudaksız ağzının kenarları büzüldü. &quot;Violet... Farklı görünüyorsun.&quot;</span></p>
<p><span class="font7">&quot;Eskisinden daha açım ve uykusuzum.&quot;</span></p>
<p><span class="font7">&quot;Daha güçlüsün.&quot; Bana doğru uzattığı buruşmuş elini tutmak için taş döşemelerde ilerledim. Elleri şaşırtıcı derecede sıcaktı. &quot;Thom nerede?&quot;</span></p>
<p><span class="font7">&quot;Bize bir dakika verdi.&quot;</span></p>
<p><span class="font7">Kahkaha attığında vücudu hafifçe sallandı ve ateşin ışığı teninde gezindi. &quot;Gergin olduğunda çok acımasız oluyor.&quot; Önündeki zemini işaret etti. &quot;Gel, diz çök, çocuğum.&quot;</span></p>
<p><span class="font7">Serin taşların üzerinde diz çökerek başımı eğdim. Bu sefer o acıyı istiyordum. Suçluluk ve başarısızlığın verdiği acıyı hissizleştirecek bir şey istiyordum. Şakaklarımı ellerinin arasına aldı ve bir acı dalgası boynumdan aşağı ilerleyip göğsümden geçerek vücuduma yayıldı. Vücudumun her yeri acı içindeydi. Nefes almaya çalıştım ama ciğerlerim havayı reddetti ve boğazım tıkandı. Su olmadan boğuluyormuşum gibi bir hisse kapıldım. Implerden oluşan bir kâğıt bebek zincirinin yere düştüğünü, tankın içindeki sıvıda süzülen yarı ölü bir oğlanı, havaya kaldırılmış tırpan gibi bir bıçağın güneşte parıldadığını, iki çift bronz bacağın saten çarşafların altında birbirine dolandığını gördüm.</span></p>
<p><span class="font7">Sonra acı tıpkı bir önceki sefer olduğu gibi gözlerimin ortasındaki boşlukta toplandı. Ash'in asilerin arasında diz çöktüğünü, çenesinden aşağı kan aktığmı gördüm. </span><span class="font10" style="font-style:italic;">Kalbimle düşünüyordum,</span><span class="font7"> dedi.</span></p>
<p><span class="font7">Ve acı geldiği hızla ortadan kayboldu.</span></p>
<p><span class="font7">Nerede olduğumu henüz gözümü bile açmadan anladım. Taze kesilmiş çim kokusunu içime çektim ve kuşların cıvıltısını, düşen elmaların yumuşak sesini duydum. Bostan. Daha önce buraya hiç gün ortasında gelmemiştim. Çok canlıydı. Renk ve kokularla dolup taşıyordu. Rüzgâr dalları titretiyor ve tenime rengârenk gölgeler düşürüyordu. Kendi kendime gülümsedim.</span></p>
<p><span class="font7">Baba sırtı dimdik ve gözleri açık bir hâlde önümde duruyordu. Etrafmı inceledi. &quot;Demek büyünün gerçekleştiği yer </span><span class="font10" style="font-style:italic;">burası?&quot;</span></p>
<p><span class="font7">&quot;Evet. Ama Willow bana âşık olmadı. Büyü işe yaramadı -Neville Longbottom'ın ilk kitaplardaki beceriksiz hâli gibiyim.&quot;</span></p>
<p><span class="font7">Baba kahkaha attığında, artık bir dizi dişinin olduğunu fark ettim. &quot;Willow'dan bahsetmiyordum. Diğerinden, bebek mavisi gözleri olandan bahsediyordum.&quot;</span></p>
<p><span class="font7">Ash'in sadece bahsinin geçmesi bile gözlerimin yaşlarla dolmasına yetti. &quot;Her şey çok ters gitti, Baba. Ne yapacağım?&quot; Sesimin ufak bir çocuk gibi çıktığının farkındaydım ama umurumda değildi.</span></p>
<p><span class="font7">Baba beni duymazdan gelerek yakmdaki bir ağacm dalına uzandı. Gri saçının her teli güneşte hayat bulmuş gibiydi.</span></p>
<p><span class="font7">&quot;Nasıl bu kadar aptal olabildim?&quot; Sesim çok tiz ve ağlamaklı çıkmıştı. &quot;Alice'in Willow'u sevdiğini biliyordum. Nasıl öylece kenara çekileceğini zannedebildim?&quot;</span></p>
<p><span class="font7">Baba daldan bir elma koparıp kokusunu içine çekti ve yeni burun delikleri aldığı nefesin kuvvetiyle daraldı. &quot;Alice sana zehirli bir elma verdi ama bu onu kötü cadı yapmaz. Sen de sırf ondan elma aldın diye Pamuk Prenses olmuş sayılmazsın.&quot;</span></p>
<p><span class="font7">&quot;Bana ihanet etti.&quot;</span></p>
<p><span class="font7">Baba omuz silkti. &quot;Sen de onu kendi amaçların için baştan çıkararak Willow'a ihanet etmeye hazırdın. Hedefe giden yolda her şey mubahtır. Alice'in aklında farklı bir hedef var.&quot; Dişlerini elmaya geçirdi ve suyu çenesinden aşağı aktı. &quot;Ash. İsmi bu.&quot; Elma posasını dilinin üzerinde dolaşdırdı. &quot;Ondan hoşlandım.&quot;</span></p>
<p><span class="font7">Bana yol göstermediği için biraz sinirlenerek, &quot;Ne yapacağım?&quot; diye tekrarladım.</span></p>
<p><span class="font7">Yutkundu. &quot;Hâlâ o kırmızı pabuçlara sahipsin, belki farklı bir yoldan yürürsün.&quot;</span></p>
<p><span class="font7">&quot;Anlamıyorum.&quot;</span></p>
<p><span class="font7">&quot;Kendi yolunu bulacaksm, Violet. Rose olmaya çalışmayı bırak.&quot;</span></p>
<p><span class="font7">&quot;Ama doğru olanın senaryoya sadık kalmak olduğunu sanmıştım. Eve dönebilmemiz için hikâyenin tamamlanması gerektiğini düşünmüştüm.&quot;</span></p>
<p><span class="font7">Gerçekten kafam karışmış gibi görünüyor olmalıydım ki bana anlayışlı gözlerle baktı. &quot;Ama yine de bir risk aldın, değil mi, Violet? Sonra ne oldu?&quot;</span></p>
<p><span class="font7">Düşünmeden cevap verdim. &quot;Sonra yanlış karaktere âşık oldum.&quot;</span></p>
<p><span class="font7">&quot;Öyle mi, yoksa bu riskleri </span><span class="font10" style="font-style:italic;">âşık olduğun için</span><span class="font7"> mi aldm? Tavuk ve yumurta paradoksu. Sonuç olarak her şey bir döngüdür.&quot;</span></p>
<p><span class="font7">&quot;Baba, lütfen, dediklerine anlam veremiyorum.&quot;</span></p>
<p><span class="font7">&quot;Farklı bir yerden bak. Eğer burada, bizim dünyamızda tıkılıp kalsaydm hayatını nasıl devam ettirirdin? Nasıl bir Imp olurdun?&quot;</span></p>
<p><span class="font7">Sinirlenmeye başladığımı hissedebiliyordum. &quot;Burada kalamam, Baba. Eve gitmek </span><span class="font10" style="font-style:italic;">zorundayım.</span><span class="font7"> Ben, Nate ve Katie buraya ait değiliz.&quot;</span></p>
<p><span class="font7">&quot;Aidiyet sadece zihindedir. Alice'e sor.&quot;</span></p>
<p><span class="font7">Teyzemin oturma odasındaki duvar çıkartmalarında yazan sloganlar gibi konuşuyordu. </span><span class="font10" style="font-style:italic;">Yağmurda dans etmeyi öğren.</span><span class="font7"> &quot;Lütfen, Baba. Bilmeceler hâlinde konuşmayı bırak ve bana ne yapmam gerektiğini söyle.&quot;</span></p>
<p><span class="font7">&quot;Ama bunun neresi eğlenceli olur ki?&quot; Elma parlak bir küre hâlinde tekrar elinde belirdi. Sanki bir kumruyu özgür bırakıyormuş gibi elmayı havaya fırlattı. Elma dalların arasından sonsuz gökyüzüne doğru uçtu. Baha'nın kahkahası kuşların cıvıldamasına döndü. Bostanın rengi duvar boyası gibi birbirine kanştı ve elma kokusu yavaş yavaş yok oldu.</span></p>
<p><span class="font11">BÖL Ü M</span></p>
<p><span class="font11">32</span></p>
<p><span class="font4">O</span><span class="font7">daya geri döndüğümüzde Baba'nın elleri hâlâ şakakla-rımdaydı. Ona baktım ve yeşil irisler yerine mühürlenmiş gözkapaklan gördüğüme neredeyse şaşırdım.</span></p>
<p><span class="font7">Gülümsedi; dişleri yok olmuştu. &quot;Thom burada.&quot;</span></p>
<p><span class="font7">Bir an sonra, yaklaşmakta olan bot seslerini duydum.</span></p>
<p><span class="font7">Thom uzun adımlarla kapıdan içeri girdi. &quot;Bir dakikan doldu.&quot;</span></p>
<p><span class="font7">Olanlar bana bir dakikadan çok daha uzun gelmişti; akıl bükerken zamanın daha yavaş aktığından şüphelendim.</span></p>
<p><span class="font7">&quot;Oğlanı görmesine izin ver,&quot; dedi Baba.</span></p>
<p><span class="font7">&quot;Asla olmaz.&quot;</span></p>
<p><span class="font7">Baba kukuletasını kafasına geçirdi. &quot;Bana güvenmeyi ne zaman öğreneceksin acaba?&quot;</span></p>
<p><span class="font7">Koridora girdik ama Thom beni kilisenin merkezine götürmek yerine yeraltının derinliklerine yönlendirdi ve sonunda mavi, paslı bir kapıya geldik. Burayı filmden hatırlıyordum. Thom, Willow'u görmesi için Rose'u tam da bu hücreye getirmişti. Yine Rose'un adımlarım takip ediyordum ve hikâyenin benimle dalga geçtiğini hissetmeye başlamıştım. Sanki malikânede işleri batırmasaydım şu anda neler yapıyor olacağımı hatırlatıyordu bana. \</span></p>
<p><span class="font7">Mavi kapıya bakarken kafamdaki deri karıncalanmaya başladı. Filmdeki sahne ödümü koparmıştı: Thom hücre duvarına savurup yanağına bıçak dayadığı Willow'u neredeyse öldürecekti ve Rose arka planda çığlık atıyordu. Bu sahneyi Alice ile birlikte televizyonda izlerken gözyaşları içinde, </span><span class="font10" style="font-style:italic;">&quot;Hayır,</span><span class="font7"> hayır, o yakışıklı yüze zarar vermeye cüret bile etme,&quot; diye sızlanmıştık. Hatta sanırım Nate de ekrana bir Doritos fırlatmıştı. Ama Willow, Thom'a Gemler tarafından yönetilen çok gizli bir genelevin bilgilerini vererek kendini kurtarmıştı: Et Evi. Thom da bu bilgiyi aynı akşam Et Evi'ne baskın yapmak için kullanmıştı. O zaman Willow'un sırf Rose ile birlikte olabilmek için böyle bir sim açığa çıkarmasının çok romantik olduğunu düşünmüştüm. Ama şimdi Gem sırlarım böyle kolayca yumurtlaması çok açması bir şey gibi görünüyordu. Tipik Willow.</span></p>
<p><span class="font7">Ama bu sefer mavi kapının ardında Willow değil, Ash vardı. Benim sevgili, cesur ve onurlu Ash'im. Muhtemelen şu anda Thom'un kemerine sıkıştırılmış olan bıçağı düşündüm ve kalbim hızla atmaya başladı.</span></p>
<p><span class="font7">Thom kapıyı açtı. &quot;Bir dakika. Hepsi bu.&quot;</span></p>
<p><span class="font7">Hücreye girdim. Kapmm kilidi yerine oturunca etrafımı zifiri karanlık kapladı. Karanlık ve ıslak yosun kokusu. Birinin su damlasıyla aynı ritimde, hafifçe nefes aldığım duydum.</span></p>
<p><span class="font7">&quot;Ash?&quot;</span></p>
<p><span class="font7">&quot;Buradayım,&quot; diye cevapladı. Sesinin rengini tanımıştım ama tonu farklıydı - kulağa çok duygusuz geliyordu. Sözcüklerin geldiği yönü takip ederken gözlerim loş ışığa alıştı. Köşeye kıvrılmış ve dizleri göğsüne çekilmiş siluetini görmeye başladım. Ellerini ellerimin araşma aldım. &quot;Tanrım, Ash. İyi misin?&quot; Loş ortamda bile yüzünün ne kadar kötü şişmeye başladığını görebiliyordum.</span></p>
<p><span class="font7">&quot;Asilerden misin?&quot; dedi. &quot;Kahretsin, bana bundan bahsetmek hiç aklına gelmedi mi?&quot;</span></p>
<p><span class="font7">&quot;Özür dilerim, üzgünüm. Willow'un penceresine gül bırakmama yardımcı olduğun gece bunu anladığını sanmıştım.&quot;</span></p>
<p><span class="font7">&quot;Eğer asi olduğunu bilseydim sana Kopyalan gösterir miydim sanıyorsun?&quot;</span></p>
<p><span class="font7">&quot;Göstermezdin sanırım.&quot; İstesem de kendimi bundan daha suçlu hissedemezdim. &quot;Gerçekten çok üzgünüm. Gerçeği söyleyerek seni tehlikeye atmak istememiştim.&quot; Gerçek. Asla paylaşamayacağımız o ulaşılamaz şey. Saçlarını kenara çekerek alnındaki derin kesiği inceledim. Karanlıkta bile, teninin beyazlığıyla tezat oluşturan kara bir çıkıntı gibi görünüyordu. Ben derisini nazikçe bir araya getirmeye çalışırken Ash dişlerini sıkarak keskin bir nefes aldı.</span></p>
<p><span class="font7">&quot;Dikiş atılması lazım,&quot; dedim.</span></p>
<p><span class="font7">&quot;Ah, tabii, beni en yakın Imp hastanesine bırakıver.&quot;</span></p>
<p><span class="font7">Bir anlığına bakışlarımız birleşti ve gülmeye başladık.</span></p>
<p><span class="font7">&quot;Beni neden takip ettin?&quot; Avucumu hâlâ alnma bastırıyordum. Artık Willow'a karşı bir şeyler hissediyormuş gibi davranmak zorunda değildim. Bu düşünceyle, sanki tekrar o atlıkarıncadaymışım gibi başım dönmeye başladı. O anda birdenbire tenimin açıkta kalan kısımlarının ve yüzüm, boğazım ve bileklerimin nasıl da Ash'in vücut sıcaklığını içine çektiğinin fazlasıyla farkma vardım.</span></p>
<p><span class="font7">Gözlerini kapatarak yüzünü avucuma doğru çevirdi. &quot;Başının belada olduğunu sandım. Beni öptükten sonra şehre dönmedim ve...&quot;</span></p>
<p><span class="font7">&quot;Ama sen de beni öptün,&quot; dedim ama sonra çocuk dövülmüş hâlde hücrede yatarken bu kadar dar görüşlü olduğum için yanaklarım kızardı.</span></p>
<p><span class="font7">&quot;Pek fazla seçeneğim yoktu. Resmen üzerime atladın.&quot; Göz kırpmaya çalıştı ama gözkapağı fazlasıyla şişmişti. Onun yerine hafifçe gülümsedi. &quot;Bostana gittim ve seninle konuşmak için geri döndüğümde ortalarda yoktun. Tüm köleler Saskia'nın ne kadar öfkeli olduğundan ve senin aceleyle gittiğinden bahsediyorlardı. O yüzden şehre dönen bir sonraki otobüse binerek izini sürdüm. Çok zor değildi. Seninle ilk tanıştığımda nereye gittiğini hatırlıyordum. Ayrıca epey gürültülü bir şekilde nefes alıyorsun, tıpkı bir domuz gibi.&quot; Burnundan bir homurtu çıkarınca kahkaha attım.</span></p>
<p><span class="font7">Bir anlığına duraksadık. Kemirgenlerin pençelerinden çıkan sürtünme seslerini ve tempo tutan su damlalarını fark ettim. Sesim çatladı. &quot;Willow'u istediğimi söyledikten sonra sandım ki...&quot;</span></p>
<p><span class="font7">&quot;Öylece vazgeçeceğimi mi sandın?&quot;</span></p>
<p><span class="font7">&quot;Evet.&quot;</span></p>
<p><span class="font7">&quot;Sana tırmanma konusunda ne söylediğimi hatırlıyor musun? Düşmeyesin diye nasıl dalda her zaman bir uzvunu bırakman gerektiğini?&quot;</span></p>
<p><span class="font7">Parmaklarımın saçlarının arasına daldığını fark ederken başımı salladım.</span></p>
<p><span class="font7">&quot;Hah, işte ben de kendi kuralımı çiğnedim.&quot; Parmaklarımı yakaladı. &quot;Sonra da çok fena yere çakıldım.&quot;</span></p>
<p><span class="font7">İçim sıcacık oldu ve içinde bulunduğumuz duruma rağmen sırıtmadan edemedim. &quot;Beni bir ağaçla mı kıyaslıyorsun?&quot;</span></p>
<p><span class="font7">&quot;Hem de kocaman, yaşlı bir ağaçla.&quot; Yüzünde beliren ani bir panik dalgası, gülümsemesini soldurdu. &quot;Bana ne yapacaklar?&quot;</span></p>
<p><span class="font7">&quot;Eğer onlara bir yararın olmayacaksa Thom seni öldürebilir. Her şey Saskia'nın onu ikna edip edemeyeceğine bakıyor.&quot; Sakin bir sesle konuşmaya çalışıyordum.</span></p>
<p><span class="font7">Başını geriye atarak duvara vurdu. &quot;Artık ölü bir adamım.&quot;</span></p>
<p><span class="font7">&quot;Sadece seni onlara karşı kullanışlı, gözden çıkarılamaz bir hâle getirmemiz lazım.&quot;</span></p>
<p><span class="font7">Hücre ışıkla doldu. Thom kapı eşiğinde dikildi. Parmaklarımı hızlıca Ash'in saçlarından çektim. Gardımı indirdiğim için kendime kızarken, çaresizce onu değerli kılmanın bir yolunu düşünmeye çalışıyordum.</span></p>
<p><span class="font7">&quot;Pekâlâ, Minik Çiçek, zaman doldu.&quot; Kemerinden bir bıçak çıkardı. Kitapta Willow'un yüzüne tuttuğu bıçaktı bu. Ash'in yanağıma çarpan nefesi hızlandı.</span></p>
<p><span class="font7">Thom bıçağa baktıktan sonra Ash'e döndü. &quot;Şimdi geriye sadece çöpleri ayıklamak kaldı.&quot;</span></p>
<p><span class="font7">&quot;Bekle.&quot; Ayağa kalkıp Ash ile bıçak arasında bir bariyer oluşturdum. Bacaklarım tulumumun altında incecik birer kâğıt parçası gibiydi.</span></p>
<p><span class="font7">&quot;Violet, yapma...&quot; dedi Ash.</span></p>
<p><span class="font7">Thorn alaycı bir gülümsemeyle bana baktı. &quot;Bana Ruthla ilgili bir hikâye daha mı anlatacaksın? Bu sefer işe yaramayacak.&quot;</span></p>
<p><span class="font7">Çaresizce düşünmeye çalışırken beynim acıyordu. </span><span class="font10" style="font-style:italic;">Ruth değil, Ruth değil, kitabın başka bir kısmı olmalı.</span><span class="font7"> Dilim tutulmuş ve bocalar bir hâlde ona bakarken gözlerim paslı, kan lekeli bıçağa çevrildi. Kitabı tekrar hatırlayınca, birden ne söylemem gerektiğini anladım. &quot;Görünüşe bakılırsa Alice her şeyi bilmiyor. Alice ona pençelerini geçirmeden önce Willow bana Gemlerin kirli sırlarından bazılarını </span><span class="font10" style="font-style:italic;">söyledi.</span><span class="font7"> Ama ancak Ash ile Katie'nin canını bağışlamaya söz verirsen bunun ne olduğunu söylerim.&quot;</span></p>
<p><span class="font7">Thom beni iterek yolundan uzaklaştırdıktan sonra Ash'i ayağa kaldırıp duvara çarptı. Bıçağını Ash'in yanağmın hemen yanından duvara sapladı. &quot;Söyle bana,&quot; diye bağırdı.</span></p>
<p><span class="font7">Bu ani saldırgan tavır beni afallattı. Bunların olmasını, hava akımıyla harç tozunu yüzümde hissedip terin acı kokusunu almayı kısmen bekliyor olduğum hâlde, Thom'un bileğindeki her bir tendonun belirginleştiğini görmek, bunları televizyonda izlemekten çok daha korkunçtu.</span></p>
<p><span class="font7">Saplandığı taşı kazımakta olan bıçaktan gözümü hiç ayırmadan hızlıca konuşmaya başladım. &quot;Bu akşam tüm zengin ve önemli Gemlerin nerede olacağını biliyorum. Elçiler, generaller, hatta Başkan Stoneback'in yeğeni Howard bile orada olacak.&quot; Doğrudan Willow'un kitaptaki repliklerini çekip alan beynim, dilime güçlükle yetişiyordu. &quot;Et Evi diye bilinen bir genelev var. Rüşvetçi askerler tarafından yönetiliyor ve Gemlere müşterilerinin arzuladığı türde Imp eti sağlıyorlar - erkek, kadın, bazıları engelli, bazıları çocuk. Müşteriler ücretini ödeyebildikleri sürece her türden metresi bulabiliyorlar.&quot; Ash'in titrek bir şekilde nefes aldığını duydum. Bıçağın ucu duvarda dönerken etrafa toz ve kum yayıyordu. Sesimdeki çaresizlik daha da arttı. &quot;Ve nerede olduğunu biliyorum. Seni oraya götürebilirim.&quot;</span></p>
<p><span class="font7">Thorn, bıçağı Ash'in yüzünden yalnızca birkaç milimetre uzakta dururken bana baktı. &quot;O genelevler rahatsız edici ama yeni bir şey değil.&quot;</span></p>
<p><span class="font7">&quot;Ama buranın müşterileri sıradan Gemler değil,&quot; dedim. &quot;Geneleve baskın yapıp Imp çalışanları serbest bırakırsan... oldukça önemli binlerini rahatsız etmiş olursun.&quot;</span></p>
<p><span class="font7">&quot;Tamam ama sınırın diğer yanında bir saldırı düzenlemek intihar olur. Düşman hattının ardına geçmiş oluruz.&quot;</span></p>
<p><span class="font7">&quot;Olay da bu zaten. Bu genelevde fazladan bir heyecan faktörü var. Çayırlık'ta değil, şehrin içinde yer alıyor.&quot;</span></p>
<p><span class="font7">Thom, parlaklığı neredeyse hücreyi aydınlatan bir gülümsemeyle kahkaha atmaya başladı. &quot;Eh, artık o kadar ürkek değilsin, öyle değil mi, Violet?&quot;</span></p>
<p><span class="font7">&quot;Sana da bir maymun gibi davranılsaydı, sen de sinirlenirdin.&quot;</span></p>
<p><span class="font7">&quot;Kime sinirlenirdim?&quot; diye sordu Thom.</span></p>
<p><span class="font7">Arındırma binasını, vücudumdaki meraklı elleri, buruşmuş kâğıt bebek zincirlerini, Kopyalarm cansız bakışlarını, Nate'in kollarının çarşıda öne doğru uzatılmasını hatırladım. Kamımda bir öfke hissi alevlenirken titremeye başladım. Sonunda, </span><span class="font10" style="font-style:italic;">Darağacı Dansı'nm</span><span class="font7"> sıkı bir hayranı olarak değil, Imp Violet olarak konuşmaya başladım. &quot;O şerefsiz Gemler her şeyi hak ediyor. Darağacında dans edip bunun nasıl bir his olduğunu anlamayı fazlasıyla hak ediyorlar.&quot;</span></p>
<p><span class="font7">Thom'un bıçağının kitaptaki gibi geri çekilişini izledim. Ash'in yaşamasına izin verecekti. Vücuduma büyük bir rahatlama dalgası yayıldı.</span></p>
<p><span class="font7">Thorn, karanlık bir ifadeyle bulutlanan yüzünü bana çevirdi. &quot;Fakat korkarım ki sadece Katherine bundan yararlanabilecek.&quot; Saldırmaya hazır bir hâlde bıçağı tekrar Ash'e doğru kaldırdı. O korkunç anda, Ash'in ölmek üzere olduğunu fark ettim.</span></p>
<p><span class="font7">&quot;Bekle!&quot; diye haykırdım. Bıçak havada durdu. &quot;Daha fazlasını biliyorum, daha fazlasını...&quot; Şu anda kitap Ash'i kurtaramazdı. Risk almak zorundaydım. Baha'nın söylediği gibi sırtımı senaryoya yaslamayı bırakmam gerekiyordu. Bu riskli atlayışı en son yaptığımda Ash'in elini tutuyordum. Sonra Ash beni alıp götürmüştü ve... &quot;Kopyalar!&quot; Kelimelerim birbirine giriyordu. &quot;Ash, ona Kopyalardan bahset.&quot;</span></p>
<p><span class="font7">Ash, teninin beyazlığında pembe ve mavilerden oluşan bir karmaşa hâline gelmiş, şişmiş ve çizilmiş yüzüyle bana baktı. Ama bakışları keskin, uyanık ve deliciydi. Ona usulca başımı sallayınca aramıza sağlam ve gerçek bir anlayış hissi yayıldı.</span></p>
<p><span class="font7">Şaşırtıcı derecede berrak bir sesle konuşmaya başladı. &quot;Harper arazisinde bir gizleme cihazı buldum. Kimsenin gitmediği, diğer Implerin bile yolunun düşmediği ormanm derinliklerinde. Cihazı kapatınca tuhaf bir sığmak belirdi. İçerisinde sekiz tane Kopya vardı. Üç tane Willow, iki tane Bay Harper ve üç tane Bayan Harper. Kopyalardan birinin bacakları yok, bir diğerinin de sanırım kalbi eksik.&quot;</span></p>
<p><span class="font7">Thom yavaşça gözlerini kırptı. &quot;Kopyaları mı buldun?&quot;</span></p>
<p><span class="font7">&quot;Evet, tankların içerisindeki sıvıda süzülüyorlardı.&quot;</span></p>
<p><span class="font7">&quot;Kopyalar </span><span class="font10" style="font-style:italic;">gerçek</span><span class="font7"> miymiş yani?&quot; Thorn'un nefesi kesildi.</span></p>
<p><span class="font7">Ash başıyla onayladı. &quot;Onları kendi gözlerimle gördüm.&quot; &quot;Ben de,&quot; diye ekledim.</span></p>
<p><span class="font7">Şüphesi gittikçe heyecana dönüşen Thom, Ash'i serbest bıraktı. &quot;Bu... </span><span class="font10" style="font-style:italic;">çok büyük</span><span class="font7"> bir haber. Kopyaların, sıradan Gemleri devletin aleyhine çevirmek için Impler tarafından uydurulan bir dedikodu olduğunu düşünüyordum.&quot; Bıçağı başparmağı ile işaret parmağı arasına sıkıştırarak elini saçlarının arasından geçirdi. &quot;Bu çok, çok büyük bir haber.&quot; Bana döndü. &quot;Bundan kaç Gem'in haberi var?&quot;</span></p>
<p><span class="font7">&quot;Bilmiyorum,&quot; diye cevapladım. &quot;Sadece zengin olanlar, sanırım. Alice'in söylediğine göre Kopyaların çoğu gizli depolarda tutuluyor. Bazı güvenlik görevlileri... bilirsin işte... iğrenç şeyler yaptıktan sonra, Harperlar kendi kopyalarını ayrı bir depoya taşımışlar.&quot;</span></p>
<p><span class="font7">&quot;Kopyalara mı?&quot; dedi Thorn.</span></p>
<p><span class="font7">Başımla onayladım.</span></p>
<p><span class="font7">Thom nefesini verdi. &quot;Demek ki bu Gem zenginleri ve elitleri tarafından bilinen ama oldukça gizli tutulan bir sır. Sıradan Gemlerin belli ki durumdan haberi yok, yoksa ben de bilirdim. Eğer bu olay ortaya çıkarsa bazı şeyler cidden sarsılabilir. Sıradan Gemleri devlete karşı çevirebilir.&quot; Yüzünde bir gülümseme belirirken Ash'e döndü. &quot;Sen şimdi bu sığınağı kendi başına mı bulduğunu söylüyorsun?&quot;</span></p>
<p><span class="font7">&quot;Evet.&quot;</span></p>
<p><span class="font7">&quot;Yardım olmadan mı?&quot;</span></p>
<p><span class="font7">Ash başını iki yana salladı. &quot;Hiçbir yardım olmadan.&quot;</span></p>
<p><span class="font7">&quot;Ne zaman?&quot;</span></p>
<p><span class="font7">&quot;Birkaç ay önce, galiba.&quot;</span></p>
<p><span class="font7">Thom kahkaha attı. &quot;Bir gizleme cihazı buldun ve genç Violet ile tanışana kadar bundan kimseye bahsetmedin yani, öyle mi?&quot;</span></p>
<p><span class="font7">Ash başıyla onayladı. &quot;Canlı olmayı seviyorum.&quot;</span></p>
<p><span class="font7">Thorn bıçağı kemerine soktu. &quot;Girişken ve ketum. Belki o kadar da işe yaramaz değilsindir.&quot; Bana döndü. &quot;Et Evi. Kopyalar. Kendini bayağı bir aştın.&quot; Yüzüne yapışmış gibi görünen gülümsemesiyle, kapıda durdu. &quot;Beş dakika içerisinde sizi alması için DarrenT göndereceğim. Bunu ödülünün bir parçası olarak düşün, Minik Çiçek.&quot;</span></p>
<p><span class="font7">Kollarımız ve kalçalarımız birbirine değerken, Ash ile birlikte duvarın dibine çöktük.</span></p>
<p><span class="font7">&quot;Amma korkutucu adammış,&quot; dedi Ash.</span></p>
<p><span class="font7">Elimi onunkinin üzerine koydum. &quot;Onu elinde bıçakla görmek...&quot;</span></p>
<p><span class="font7">Ash beni bir öpücükle susturdu ve endişenin yavaşça üzerimden kalktığını hissettim.</span></p>
<p><span class="font7">Geri çekildiğinde yüzünde düşünceli bir bakış vardı. &quot;Minik Çiçek.&quot;</span></p>
<p><span class="font7">&quot;Thorn bana hep öyle sesleniyor. Bundan nefret ediyorum.&quot;</span></p>
<p><span class="font7">&quot;Çok tuhaf. Kül ve Minik Çiçek. Şu âna kadar hiç düşünmemiştim.&quot;</span></p>
<p><span class="font7">Kafam karışmış bir hâlde başımı salladım.</span></p>
<p><span class="font7">&quot;Sanırım sana tekerlemenin son kısmını hiÇ söylemedim, dedi.</span></p>
<p><span class="font7">&quot;Hayır, söylemedin.&quot;</span></p>
<p><span class="font7">Sürekli damlayan suyun temposunu birazcık ıskalayarak konuşmaya başladı.</span></p>
<p><span class="font10" style="font-style:italic;">&quot;Devedikeni™ say, bir, iki, üç</span></p>
<p><span class="font10" style="font-style:italic;">Yakında bütün Impler özgür kalacak.</span></p>
<p><span class="font10" style="font-style:italic;">Devedikeni™ say, dört, beş, altı,</span></p>
<p><span class="font10" style="font-style:italic;">Çıkar silahlarını, taşlarını, sopalarını</span></p>
<p><span class="font10" style="font-style:italic;">Dişbudaklar yeşilden kırmızıya döndü,</span></p>
<p><span class="font10" style="font-style:italic;">Bahar geçti, yaz öldü.</span></p>
<p><span class="font10" style="font-style:italic;">Dakikaları say, saatleri değil,</span></p>
<p><span class="font10" style="font-style:italic;">Çünkü umut minik bir çiçekle başlayacak.&quot;</span></p>
<p><span class="font11">BÖL Ü M &#160;3 3 </span></p>
<p><span class="font7">Umut minik bir çiçekle başlayacak.</span></p>
<p><span class="font7">Bu cümle beni cidden sinirlendirmişti. Darren'ı taş</span></p>
<p><span class="font7">koridorlardan birkaç merdivenin tepesine kadar takip ettim ama o dizeyi bir türlü aklımdan atamadım.</span></p>
<p><span class="font7">Umut minik bir çiçekle başlayacak.</span></p>
<p><span class="font7">Görünüşe göre bu </span><span class="font10" style="font-style:italic;">benim</span><span class="font7"> hakkımdaydı. Minik çiçek gerçekten de ben olabilir miydim? İlkbaharı evde bırakan, yazı kaçınp buraya sonbaharda varan minik çiçek. Umut getirmesi gereken minik çiçek. Bu dizeler Rose hakkında olamazdı. Hiçbir şey olmasa bile, güller büyük çiçeklerdi. Ve Baba ile ilk tanıştığımızdaki sözlerini hâlâ hatırlıyordum: </span><span class="font10" style="font-style:italic;">Menekşeler böyledir. Ufak ama oldukça özeldirler.</span></p>
<p><span class="font7">Bu tekerleme kitapta yoktu ve benim hakkımda olması gayet akla yatkındı çünkü </span><span class="font10" style="font-style:italic;">ben</span><span class="font7"> de kitapta yoktum. Ama kulağa çocuk tekerlemesinden çok bir kehanet gibi geliyordu. Sanki Impleri kurtarmak kaderimde vardı ama bu kulağa hiç mantıklı gelmiyordu. Sakar bir kelebeğin kanat çırpışının şimdiyi ve geleceği etkilemesini anlayabiliyordum ama bu tekerleme Ash'in doğumundan çok uzun zaman önce vardı. Geçmişi değiştirip bir kehanet oluşturamazdım, değil mi? Daha da önemli olanı ise, eğer bu gerçekten bir kehanetse, inanılmaz derecede başarısızdı. Çok fena batırmıştım - bu yakınlarda bir devrim başlatma şansım sıfırdı.</span></p>
</body>
</html>