<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font2">9 </span></h2>
<p><span class="font4">Y</span><span class="font7">an sokağa girerek ortadan kaybolduk. Birkaç kafa karıştırıcı dönüşten sonra adam bizi bir kapıdan geçirdi.</span></p>
<p><span class="font7">&quot;Burada güvendesiniz.&quot;</span></p>
<p><span class="font7">Bu kelimeleri duyduktan sonra yere çöküp cenin pozisyonu aldım. Sanırım öğürmüş olmalıydım çünkü ağzıma kusmuk gelmişti. Sanırım ağlamaya başlamıştım çünkü çok korkmuş bir kızın hıçkırıklarını duyuyordum. Ellerim boynumu tırmalayarak hayali şeytanları kovalamak için çırpınıyordu. Sanki üzerimde bir karmca kolonisi geziniyor, beni ısırıyor ve içime işliyor gibiydi. Katie yanıma oturup başımı okşarken, koyu saçlı Imp, kusma ihtimalime karşı saçımı yüzümden uzaklaştırıyordu. Bu tür hareketler beni girdiğim durumdan çıkardı. Oturma pozisyonu almaya çalışıp Alice'in yanında duvara yaslandım. Sonra dönüp onun solgun, asık ve maskarayla lekelenmiş yüzünü inceledim.</span></p>
<p><span class="font7">&quot;İyi misin?&quot; diye sordu.</span></p>
<p><span class="font7">Başımı iki yana sallarken yeni bir acının farkma vardım. Boğazımı kuşatan ateş çemberi. Parmağımı üzerinde gezdirirken yanm kalp şeklindeki kolyeme sıcak, nemli bir şeyin aktığını hissettim.</span></p>
<p><span class="font7">&quot;Violet'ın ipi çok sıkıydı,&quot; dedi Katie. &quot;Tenini kestiğini görebiliyordum.&quot; Normal, objektif tonunda konuşmaya cidden uğraşıyordu ama cümlesinin sonundaki titremeyi yakalamıştım.</span></p>
<p><span class="font7">Imp bana içinde dumanı tüten bir sıvı olan bir fincan uzattı. &quot;Bunu al da bir şeyler içmeye çalış.&quot;</span></p>
<p><span class="font7">Titreyen ellerle aldım. Göğsümün yükselip alçalmasına izin verdim. Ufak yudumlar alırken boynumdaki acı dindi. Siyah çay gibi tadı vardı. Bir tane de Katie ve Alice'e verdiğinde </span><span class="font10" style="font-style:italic;">teşekkürler </span><span class="font7">diye mırıldandıklarını duydum. Alice sıvıyı kokladıktan sonra yere bıraktı.</span></p>
<p><span class="font7">Yavaş yavaş etrafımın farkına vardım. Çok fazla eşyanın bulunmadığı, halisiz, sandalyeler yerine kutuların olduğu, bir köşesinde ufak lavabonun bulunduğu, diğer köşede de şöminenin olduğu ufak bir odadaydı. Imp yakındaki bir kutudan yorgan alıp omuzlarıma sardı. Ancak şimdi ne kadar üşümüş olduğumun farkına varmıştım.</span></p>
<p><span class="font7">&quot;Peki, senin hikâyen nedir?&quot; diye sordu Imp.</span></p>
<p><span class="font7">Tek bir kelime, bulanıklığı delip geçmişti. Nate. Onu, yüzü endişeyle gerilmiş şekilde son görüşümü hatırladım. &quot;Küçük kardeşimi bulmam gerekiyor.&quot; Vücudumu kaldırmaya çalıştım ama kollarım büküldü. Dünyam döndü. Çay kucağıma dökülürken kendimi duvarın dibine çökmüş hâlde buldum.</span></p>
<p><span class="font7">Imp fincanı elimden alırken parmakları benimkilere değdi. &quot;Bir süre hiçbir yere gitmiyorsun. Şoktasın ve o şerefsiz denetçiler hâlâ dışarıda olabilir.&quot; Ses tonu sanki beni yıllardır tanıyormuş gibi sıcacıktı. Kaslarımın biraz gevşediğini hissettim.</span></p>
<p><span class="font7">&quot;Haklı,&quot; dedi Alice.</span></p>
<p><span class="font7">Katie başıyla onayladı. &quot;Nate iyi olacak. Saskia ile beraberdi, o tam bir savaş baltası gibidir.&quot;</span></p>
<p><span class="font7">Alt dudağımı ısırıp titremesini engellemeye çalışı yordum. Sessizlik çıplak duvarlar arasında uzadı.</span></p>
<p><span class="font7">&quot;Ben Ash,&quot; dedi koluma dokunarak.</span></p>
<p><span class="font7">Başımın hızla kalktığını hissettim. &quot;Ash?&quot;</span></p>
<p><span class="font7">Biraz şaşırmış görünüyordu. &quot;Evet, Ash dedim.&quot;</span></p>
<p><span class="font7">&quot;Kitaptaki Ash mi?&quot;</span></p>
<p><span class="font7">Başını ben deliymişim gibi iki yana salladı. &quot;Neydeki?&quot;</span></p>
<p><span class="font7">&quot;Şimdi nasıl hissettiğimi biliyorsun,&quot; diye mırıldandı Katie.</span></p>
<p><span class="font7">&quot;Harper malikânesinde mi çalışıyorsun?&quot; diye sordu Alice.</span></p>
<p><span class="font7">Başıyla onayladı. &quot;Evet, Gece Implerindenim.&quot;</span></p>
<p><span class="font7">Alice ile birbirimize bir an baktık.</span></p>
<p><span class="font7">&quot;Kitaptaki Ash,&quot; dedi Alice, sonra da kahkaha attı.</span></p>
<p><span class="font7">Kitaptaki Ash, Harper malikânesinde, asi olduğundan haberi olmadan Rose'u kollayanlardan biriydi. Ona etrafı gösterip işlerinde yardım ederek bolca bakıp durmuştu. Her zaman Ash için biraz üzülmüştüm. </span><span class="font10" style="font-style:italic;">Alacakaranlık'ta</span><span class="font7"> Bella'nın etrafında kaybolmuş köpek gibi dolanan Jacob gibiydi. Filmdeki Ash bir köpek yavrusuna bile benziyordu. Kocaman mavi gözleri, sarkık koyu saçları vardı. Ama şu anki Ash, kitabı okuduktan sonra onu hayal ettiğim hâline daha çok benziyordu. Bir köpekten çok kedi gibiydi. Daha gururlu ve çekiciydi. Russell Jones<sup>7</sup>un ekran karşısmda bir rekabet isteyip istemediğini merak ettim. Taylor Lautner'ı ilk gördüğünde, Robert Pattinson'ın hayal kırıklığına uğradığma emindim.</span></p>
<p><span class="font7">&quot;Ama çok... çok değişik görünüyorsun,&quot; dedim.</span></p>
<p><span class="font7">&quot;Ağzım topla, Vi,&quot; diye fısıldadı Katie.</span></p>
<p><span class="font7">Ash onu ya duymadı ya da duymazdan geldi. &quot;Daha önce tanıştık mı?&quot;</span></p>
<p><span class="font7">Başımı biraz fazla heyecanla iki yana sallarken acı gittikçe arttı. &quot;Hayır... hayır... benim hatam.&quot;</span></p>
<p><span class="font7">Gülümsedi. &quot;Bu arada, senin ismin nedir?&quot;</span></p>
<p><span class="font7">&quot;Violet,&quot;* dedim.</span></p>
<p><span class="font7">&quot;Renk mi çiçek olan mı?&quot;</span></p>
<p><span class="font7">&quot;İkisi de.&quot;</span></p>
<p><span class="font7">Boynumdaki yaraya baktı. &quot;Bir göz atmam sorun olur mu?&quot; &quot;Olmaz.&quot;</span></p>
<p><span class="font7">Saçımm altına uzandı. Tırnaklarının keskinliği köprücük kemiğime takılınca karnımda sıcak, kıpırdanan bir şeyin büyüdüğünü hissettim.</span></p>
<p><span class="font7">&quot;Bu canını acıtacak.&quot; Çarpık bir gülümsemeyle kafasını yana yatırdı. Bana dokunurken biraz tuhaf hissettiğinin farkına var-</span></p>
<p><span class="font7">* (İng.) Menekşe, </span><span class="font7" style="font-style:italic;">-çn</span></p>
<p><span class="font7">dim. Daha on sekiz yaşındaydı. Benden bir yaş büyüktü. Kanımı tulumuna silerek kaşlarını çattı. &quot;O iğrenç denetçilerin kimin yaşayıp yaşamayacağına karar vermelerine katlanamıyorum/' Odada lavabonun yanına giderek bezi musluktan geçirdi. Su lavabodan geçip doğruca yerdeki gidere akıyordu. Boru filan yoktu. Uzaktan bile kahverengi lekeleri görebiliyordum. Kanalizasyon suyunun kokusu buram buram yüzüme çarptı.</span></p>
<p><span class="font7">Alice yüzünü buruşturdu.</span></p>
<p><span class="font7">Ash görmemiş gibi davrandı. &quot;Sadece güce aç aptallar. Bana sorarsanız, Gemlerden farksızlar.&quot; Bakışları Alice'e çevrildi. &quot;Pardon.&quot;</span></p>
<p><span class="font7">&quot;Ben Gem değilim.&quot; Yeni kırpılmış saçları pürüzsüz ve lekesiz boynunu ortaya çıkarıyordu. Katie haklıydı. Benim ipim özellikle sıkıydı. Bu düşünce yine midemi bulandırdı.</span></p>
<p><span class="font7">Ash kara kaşlarını kaldırdı. Şu anki hâli kitaptakinden daha iyiydi. Tek kaş durumu yoktu. &quot;Cidden mi? Ve böyle mi görünüyorsun?&quot; diye sordu.</span></p>
<p><span class="font7">Alice gülümsedi. &quot;Evet, sanırım.&quot;</span></p>
<p><span class="font7">&quot;Ah, lütfen,&quot; dedi Katie. &quot;Kendini zaten yeterince üstün sanıyor.&quot;</span></p>
<p><span class="font7">&quot;Bekle,&quot; dedim Ash'e. &quot;Eğer onun Gem olduğunu düşünüyorsan neden kurtardın?&quot;</span></p>
<p><span class="font7">Kumaşı sıkıp omzunu silkti. &quot;Hepimiz hayvanız.&quot;</span></p>
<p><span class="font7">&quot;O zaman... Gemlerden nefret etmiyor musun?&quot; diye sordu.</span></p>
<p><span class="font7">&quot;Elbette ediyorum ama onları öldürmem.&quot; Bana doğru geldiğinde saçınm koyuluğunun teninin beyazlığıyla birleştiği noktanın zıtlığını fark ettim. &quot;Büyük ihtimalle bunu temizlemeliyiz.&quot;</span></p>
<p><span class="font7">Pansuman yapmasına izin verdim. Odanın loşluğunda teninin nasıl saydam göründüğünü, göğsünün genişliğiyle zıt düşecek bir şekilde ona hassaslık kattığını fark etmeden duramadım.</span></p>
<p><span class="font7">&quot;Nerelisin?&quot; Nefesi kulağımı sıyırdı.</span></p>
<p><span class="font7">Kelimeleri söylerken kekeledim. &quot;Farklı bir evrendenim.&quot;</span></p>
<p><span class="font7">Kahkaha attı. &quot;Dur tahmin edeyim, Implerin dünyayı yönettiği bir yerden.&quot;</span></p>
<p><span class="font7">Şimdi benim gülme sıramdı. &quot;Bu çok tuhaf olur mu?&quot;</span></p>
<p><span class="font7">&quot;Pek sayılmaz. Eskiden öyleydik ama değil mi? Genetik iyileştirme keşfedilmeden önce.&quot;</span></p>
<p><span class="font7">Çok nazik bir şekilde çenemi kaldırdı. Doğrudan gözlerinin içine baktım. Gözlerinin mavisinin soğuk genişliği bana kışı hatırlatıyordu. Kumaşı boynumun arkasına, saçımın altına doğru kaydırdığında ter ile sabun karşımı kokusunu aldım.</span></p>
<p><span class="font7">&quot;O zaman belki de geçmişteniz,&quot; dedim.</span></p>
<p><span class="font7">&quot;Zaman yolculuğu, konu bayağı derinleşiyor.&quot; Bir anlığına duraksadığında birbirimize gülümsedik. Gülümsemesi tüm yüzüne yayıldı. Dik burnu bile yüzünde kendine yer bulmakta zorlanıyordu.</span></p>
<p><span class="font7">Katie, Alice'e döndü. &quot;Birden görünmez gibi hissetmeye başladım.&quot;</span></p>
<p><span class="font7">&quot;Alo.&quot; Alice elini salladı. &quot;Biz hâlâ buradayız. Kişisel sünger banyomuzu ne zaman yapacağız?&quot;</span></p>
<p><span class="font7">Ash ile biraz gergince gülerken nefeslerimiz, aramızdaki mesafede birbirine karıştı.</span></p>
<p><span class="font7">Kalçasının üzerinde sallandı. &quot;Aç olmalısınız?&quot;</span></p>
<p><span class="font7">Karnım birden guruldadı. Kahvaltıdan beri bir şey yememiştim.</span></p>
<p><span class="font7">Odada kazana doğru gidip ateşi körükledi. &quot;Annem gitmeden önce ocağa yahni koymuştu.&quot;</span></p>
<p><span class="font7">&quot;Annen kim?&quot; Denetçinin sözlerini hatırladım. </span><span class="font10" style="font-style:italic;">Annesinin oğludur. Eğer kızın Imp olduğunu söylüyorsa öyledir.</span><span class="font7"> Belli ki annesi saygı gören bir insandı.</span></p>
<p><span class="font7">Kazanı karıştırdı. Sıcaklığı ve hareketi yahni etinin aromasını yayıp lağım kokusunun önüne geçerek ağzımı sulandırdı.</span></p>
<p><span class="font7">&quot;Bölgedeki Imp ebesidir,&quot; dedi. &quot;Herkes onu sever. Her Imp'in ona ihtiyacı vardır.&quot;</span></p>
<p><span class="font7">&quot;Sanırım hiç hastane yok?&quot; dedi Katie.</span></p>
<p><span class="font7">Ash sırıttı. &quot;Gerçekten başka bir dünyadansınız, değil mi?&quot; Kadınların çamurla kaplı duvarlar ve paslı sularla hangi şartlar altında doğurarak nelere katlanmak zorunda olduğunu hayal dahi edemiyordum.</span></p>
<p><span class="font7">Karıştırmaya devam ederken sesinin melodisi beni transa soktu. &quot;Çetenin sizi bırakma sebebi oydu. Onun oğlu olarak çok fazla saygı görüyorum. Denetçiler bile ona kıymet veriyor çünkü kurtardığı kişiler onların metresleri ve bebekleri. Tuhaf olan şu ki annem arada bebek veya anneleri kaybederse uykusunda bir hafta boyunca ağlıyor.&quot; Duraksayıp yahnide kaybettiği ve asla elde edemeyeceği bir şey varmış gibi baktı.</span></p>
<p><span class="font7">&quot;Kulağa harika bir insanmış gibi geliyor,&quot; dedim.</span></p>
<p><span class="font7">Ama bana daha harika gelen şey, kitapta veya filmde olmayan geçmiş hikâyeydi. Sanki bu evren kitabın sınırlarını aşmıştı. Alice ve Katie ile bunu tartışmak istiyordum ama Ash'in deli olduğumu düşüneceğinden korkuyordum.</span></p>
<p><span class="font7">Kendini düşüncelerinden kurtarıp kâselere yahniyi kaşıkla döktü. Kahverengi parçalar renksiz suda yüzüyordu. &quot;Evet, annem harikadır.&quot; Her birimize birer kâse uzattı.</span></p>
<p><span class="font7">Yakından daha bile lezzetli kokuyordu.</span></p>
<p><span class="font7">&quot;Violet,&quot; diye tısladı Alice, kâseyi fincanının yanına koyarak.</span></p>
<p><span class="font7">&quot;Bunun ne olduğunu biliyorsun, değil mi?&quot;</span></p>
<p><span class="font7">Aklım filmde aç Implerin fareleri yakalayıp derileri yüzdüğü sahneleri hızla atlayarak Gemlerin güzel suratlarını gurme yemeklerle doldurduğu yerlere çekildi.</span></p>
<p><span class="font7">&quot;Fare mi?&quot; diye ona sordum.</span></p>
<p><span class="font7">&quot;Fare mi?&quot; dedi Katie. &quot;Cidden mi?&quot;</span></p>
<p><span class="font7">Ash'in kafası karışmış gibiydi. &quot;Başka ne olabilir ki?&quot;</span></p>
<p><span class="font7">Fare yeme düşüncesi midemi elbette altüst ediyordu. Shepherd's Bush'ta bir yıl kadar önce yaşanan skandali, bir restoranın tavuk yerine fare servis ettiği için kapatıldığını hatırladım. Bir hafta boyunca et yememiştim. Sonunda yediğimde babamla Nate hindi sandviçimin içine plastik fare saklamışlardı. Onlara bağırmıştım. </span><span class="font10" style="font-style:italic;">Cidden</span><span class="font7"> bağırmıştım. Ama sonra bir hafta daha et yememiştim.</span></p>
<p><span class="font7">Ama Ash'e, kafasını yana eğiş şekline, onu izleyişimi izlemesine baktım. Gülümsemeye kendimi zorladım. &quot;Evet, elbette. Teşekkürler.&quot; Kâseyi yere koyup balçığı ağzıma atarak ellerimle yemeye başladım.</span></p>
<p><span class="font7">Alice ve Katie sessizlik içinde yiyişimi izlerken hâlâ şüpheci bir şekilde kâselerini ellerinde tutuyorlardı.</span></p>
<p><span class="font7">Bitirdiğimde Alice ve Katie kıkırdamaya başladı.</span></p>
<p><span class="font7">&quot;Az önce bir fare yedin,&quot; dedi Alice.</span></p>
<p><span class="font7">&quot;Gerçek bir fare,&quot; dedi Katie.</span></p>
<p><span class="font7">Ben de kahkaha atmaya başladım. &quot;Tadı iyiydi.&quot;</span></p>
<p><span class="font7">&quot;Kırık köprünün bu tarafındaki en iyi faredir,&quot; dedi Ash.</span></p>
<p><span class="font7">Bir şey aklımda yerine oturdu. &quot;Kırık köprüye gitmemiz lazım.&quot;</span></p>
<p><span class="font7">&quot;Bundan emin misiniz?&quot; diye sordu Ash. &quot;Nehrin kenarında sadece bela vardır.&quot;</span></p>
<p><span class="font7">Başıma onayladım. &quot;Evet, Nate orada olacaktır.&quot;</span></p>
<p><span class="font7">Ash yine şaşkın bir ifade takındı. &quot;Sizi oraya kadar götürebilirim ama otobüs kalkmadan önce şehir kapılarına dönmek zorundayım. Bu akşam Çayırlık'a gidiyorum.&quot;</span></p>
<p><span class="font7">İlk defa göğsünde gergin duran gri nizam tulumunun farkına vardım.</span></p>
<p><span class="font7">Alice birden dik oturdu. </span><span class="font10" style="font-style:italic;">&quot;Çayırlık</span><span class="font7"> mı?&quot; </span><span class="font10" style="font-style:italic;">Çayırlık</span><span class="font7"> kelimesini geçen yıl büyük aile tatilinde </span><span class="font10" style="font-style:italic;">Hawaii</span><span class="font7"> kelimesine yaptığı gibi vurgulu söylemişti. Oradan daha açık sarı renkli saç, bronz ten ve biraz daha kendini beğenmiş şekilde dönmüştü. Öne doğru eğildi. &quot;Elbette, Çayırlık'ta çalışıyorsun.&quot;</span></p>
<p><span class="font7">&quot;Evet, gece Implerindenim. Bunu açıklığa kavuşturduğumuzu sanmıştım.&quot;</span></p>
<p><span class="font7">&quot;Nasıl?&quot; diye sordu.</span></p>
<p><span class="font7">Hasır eteklerin ukulele müziği eşliğinde salınmasını neredeyse duyar gibiydim.</span></p>
<p><span class="font7">&quot;Ne, gece Imp'i olmak mı?&quot; Kaşlarını çattı. &quot;Güneşten yoksun, kısmen solgun ve D vitamini eşik.&quot;</span></p>
<p><span class="font7">Alice sanki kinayenin arkasındaki hüznü duyamıyormuş gibi kahkaha attı. &quot;Hayır, hayır. Çayırlık nasıl bir yer?&quot;</span></p>
<p><span class="font7">&quot;Tamam... bilirsin... yemeğe kolaylıkla ulaşılabilir, temiz su vardır ve bütün o lüks işte.&quot; Yüzümüzü bir anlığına inceledi ama ifadesinde hayranlık yerine güvensizlik vardı. &quot;Neden bu kadar ilgileniyorsun?&quot;</span></p>
<p><span class="font7">Alice ellerini ağzına götürüp gergin kahkahasını batırdı. &quot;Ah, bilirsin işte, sadece muhabbet etmeye, iyi bir misafir olmaya çalışıyorum.&quot;</span></p>
<p><span class="font7">Ash onun dokunulmamış yahni kâsesine baktı. &quot;İyi bir misafir fare yahnisini yerdi.&quot;</span></p>
<p><span class="font7">Bu beni güldürünce bakışlarını bana çevirdi. &quot;Köprüye gitmek istediğinden emin misin?&quot; dedi. &quot;Sadece... o kadar uzağa seninle gelmem. Eğer işimi kaybedersem ailem hayatta kalamaz.&quot;</span></p>
<p><span class="font7">İçim şefkatle doldu. Aklıma bir yalan geldi. &quot;Merak etme, sonuna kadar gitmeyeceğiz, sadece civarma. İyi olacağız. Arkadaşlarımız bizi bekliyor.&quot;</span></p>
<p><span class="font7">&quot;Sadece, bu sefer seni koruyamayacağım.&quot; Koyu kirpiklerini indirdiğinde elmacıkkemiklerine değecek kadar uzun olduklarını fark ettim.</span></p>
<p><span class="font7">&quot;Senin kahramanımız olduğunu düşünüyordum,&quot; dedi Alice.</span></p>
<p><span class="font7">Ash onun nazlı bakışlarını görmezden gelip bakışlarım benimle buluştururken gülümsemesinin sıcaklığı, gözlerinin buz etkisini azaltmıştı. Sonra Alice ve Katie'nin kâselerini alıp içindekileri tekrar kazana döktü. &quot;Evet ama Imp otobüsü kimse için beklemez. Kahramanlar için bile.&quot; Bir anlığına odadan çıktı.</span></p>
<p><span class="font7">Katie bana döndü. &quot;Nate'in nerede olduğunu nereden biliyorsun?&quot;</span></p>
<p><span class="font7">&quot;Saskia ve Matthew'un bizi Asi Karargâhı'na götürmek üzere olduğunu hatırladın mı?&quot; dedim.</span></p>
<p><span class="font7">&quot;Merkez kırık köprünün orada mı?&quot;</span></p>
<p><span class="font7">&quot;Evet,&quot; dedim.</span></p>
<p><span class="font7">&quot;Ash'in bu kadar tatlı olduğunu hatırlamıyorum,&quot; diye araya girdi Alice.</span></p>
<p><span class="font7">&quot;Kesinlikle değildi,&quot; diye cevapladım.</span></p>
<p><span class="font7">&quot;Ash kim?&quot; dedi Katie, sesindeki hüsran gittikçe belirgin hâle geliyordu.</span></p>
<p><span class="font10" style="font-style:italic;">&quot;Alacakaranlık'</span><span class="font7">tâki Jacob'ı düşün,&quot; diye cevapladım.</span></p>
<p><span class="font7">Omuz silkti. </span><span class="font10" style="font-style:italic;">&quot;Alacakaranlık</span><span class="font7"> okuduğumu mu sanıyorsun? Beni hiç tanımıyor musun acaba?&quot;</span></p>
<p><span class="font7">&quot;Ah, Tanrı aşkına,&quot; dedi Alice. &quot;Ninem bile </span><span class="font10" style="font-style:italic;">Alacakaranlık</span><span class="font7"> okudu.&quot;</span></p>
<p><span class="font7">&quot;Tamam, o zaman </span><span class="font10" style="font-style:italic;">Sinderella'daki</span><span class="font7"> ButtonsT düşün,&quot; dedim. &quot;Ash, Rose'u kayıp bir yavru köpek gibi takip ediyordu.&quot;</span></p>
<p><span class="font7">Katie'nin yüzü aydınlandı. &quot;Ah, </span><span class="font10" style="font-style:italic;">Size Nasıl Geliyorsa'daki</span><span class="font7"> Sil-vius gibi.&quot;</span></p>
<p><span class="font7">Alice gözlerini devirdi. &quot;Ya da </span><span class="font10" style="font-style:italic;">Attack of the Nerds'deki</span><span class="font7"> Geeky McGeekyson gibi.&quot;</span></p>
<p><span class="font7">Ash elinde eski püskü, tabanında deliği olan ve kurumuş bir otla bağlanmış bir ayakkabı getirdi. Onları başparmağı ile işaret parmağı arasında tutup dokunmaktan kaçınan Alice'e uzattı.</span></p>
<p><span class="font7">Katie sırıtmadan duramıyordu. &quot;Jimmy Choo ayakkabılarına benzemiyor, değil mi?&quot;</span></p>
<p><span class="font7">Zavallı Ash tekrar fena hâlde kafası karışmış gözüküyordu. Alnı kırışmış şekilde kesinlikle çok tatlıydı. &quot;Jimmy'nin değiller, bana aitler.&quot; Alice'in ayaklarını işaret etti. &quot;Ama sana uyuyor olmalılar. Bir kıza göre çok büyük ayakların var.&quot;</span></p>
<p><span class="font7">Gülmemeye çalışırken Katie ile bakışlarımız birleşti.</span></p>
<p><span class="font7">&quot;O zaman yola koyulup küçük kardeşini bulalım.&quot; Ash bana sırıtınca bütün vücuduma sıcak, titrek bir his yayıldı.</span></p>
<p><span class="font11">B Ö L Ü M &#160;1 o </span></p>
<p><span class="font4">D</span><span class="font7">erinlere gittikçe şehrin bu kadar parçalanmasının mümkün olabileceğini düşünmemiştim. Duvarsız binalar, ortadan ikiye ayrılmış sokaklar, metal ve polietilen parçalarından yapılmış kulübeler. Filmden çok daha kötüydü. Kitapta hayal ettiğimden bile beterdi. Koku gittikçe artıyordu. Kolumu burnuma götürüp havayı filtrelemeye çalışmca Katie ile Alice'in de aynısını yaptığını fark ettim.</span></p>
<p><span class="font7">Barmaklara bakış atınca hareketler gördüm. Anneler çocuklarını yedirirken babalar kurtarabildikleri odunları parçalara ayırıyordu. Implerin, Sally King'in yazmadığı bir geçmişleri olduğunun farkma vardım. Aynı Ash gibi. Bu nasıl mümkün olabilirdi? King ölmeden önce tüm Impler hakkında her detayı yazmış mıydı? Yoksa bu dünya King'in hayal gücünden mi doğmuştu?</span></p>
<p><span class="font7">&quot;Senin hikâyen nedir?&quot; diye sordu Ash. &quot;Küçük kardeşin neden kırık köprüde?&quot;</span></p>
<p><span class="font7">Küçük kardeş kelimesi içimde bir suçluluk hissinin ortaya çıkmasına sebep oldu. Onu neden tavernada terk ettiğimi, neden ön planda tutamadığımı çoktan unutmuştum.</span></p>
<p><span class="font7">&quot;Violet?&quot; Ash'in ses tonundaki endişe gözlerimin dolmasına sebep oldu.</span></p>
<p><span class="font7">&quot;Eğer söylersem seni öldürmem gerekir,&quot; dedim.</span></p>
<p><span class="font7">Kahkaha attı. &quot;Ah, şimdi hikâyen daha da ilgi çekici hâle geldi, öyle değil mi? Zaman yolculuğu, suikastçılık...&quot;</span></p>
<p><span class="font7">Kollarımız birbirine değiyordu. Konuyu deşmeden yanımda yürümekten, sanki birbirimize aitmişiz gibi kollarımızın birbirine yaslanmasından memnun görünüyordu.</span></p>
<p><span class="font7">Tulum giyen kişileri gittikçe daha az görüyorduk. Basit kıyafetli Impler kendi aralarında kıyaslandıklarında bile daha zayıf ve çaresiz görünüyordu. İçe çökmüş gözleri, kemikli yanakları ve çıra gibi parmakları vardı. Bunu kitaptan hatırlıyordum. Çayırlık'ta çalışan Impler kapıların yakınlarında yaşıyordu ve şehrin yöneticileriydiler. Yemek bulabilenler, kıyafetleri olup da ufak bir para verilenler bunlardı. Ama nehrin yakınmdaki Impler ölüme yakm görünüyordu. Dudakları maviye dönmüştü.</span></p>
<p><span class="font7">Güneşin gökyüzünde batışını izledim. Evde bahar zamanıydı - havanın şeker gibi bir tadı vardı ve ciğerlere bir ferahlık veriyordu. Burada ise sonbaharın başlangıcıydı. Soğuk, tuniğimin içine geçip kemiklerime işlemeye başlamıştı. Evde saatin kaç olduğunu bir an merak ettim. Annem ve babam çay için sofrayı hazırlayıp Nate ile Comic-Con'dan dönüşümüzü mü bekliyordu? Saatler geçtikçe yüzlerindeki gerginliği hayal ettim. Sanki şarapnel parçası yutmuşum gibi boğazımda bir yumru oluştu.</span></p>
<p><span class="font7">Havanın değişerek rüzgârın etkisini artırmasıyla, keskin bir balık ve kanalizasyon kokusu burnuma geldi.</span></p>
<p><span class="font7">&quot;Nehre yaklaşıyoruz,&quot; dedi Ash. &quot;Şehir kapılarına dönmem lazım. Eğer koşarsam hâlâ son otobüse yetişebilirim.&quot; Dirseğimi eliyle tuttu. Dokunduğu yer alev aldı. &quot;Seni burada bırakmak hiç hoşuma gitmiyor. Şehrin </span><span class="font10" style="font-style:italic;">iyi</span><span class="font7"> bir kısmında bile neredeyse asılacaktın.&quot;</span></p>
<p><span class="font7">Alice, &quot;O </span><span class="font10" style="font-style:italic;">iyi</span><span class="font7"> kısmı mıydı?&quot; diye söylendi.</span></p>
<p><span class="font7">Ash yamuk bir şekilde gülümsedi. &quot;Güneye doğru dümdüz ilerlemeye devam edin. Nehrin sonuna kısa sürede vanrsınız. Sadece, asilerden uzak durun, tamam mı? Hayra alamet değiller. Implerin serbest bırakılması konusunda iyi bir sebepleri olduğunu biliyorum ama acımasız bir avuç şerefsizler. Eğer Gem olduğunu düşünürlerse kendi büyükannelerini bile öldürebilirler.&quot; Hızlıca Alice'i işaret etti. &quot;Onları bu Kocaayak'ın DNA'sıyla oynanmadığına ikna etmekte problem yaşarsınız.&quot;</span></p>
<p><span class="font7">Alice iç çekti. &quot;Tanrı aşkına, ne kadar fit olduğum konusunda konuşmayı bırak.&quot;</span></p>
<p><span class="font7">Ash gitmek için dönerken dudakları yanağımı yakaladı. Midemde tuhaf bir his toplandı. Özlemden içim burkuldu.</span></p>
<p><span class="font7">&quot;Teşekkürler,&quot; dedim.</span></p>
<p><span class="font7">Başmı yana yatırarak beni o harika, buz mavisi gözleriyle bir an hapsetti. Sonra dönerek geldiği yönde koşmaya başladı.</span></p>
<p><span class="font7">Katie, sadece benim duyabileceğim kadar yüksek sesle, </span><span class="font10" style="font-style:italic;">&quot;Bir kahramana ihtiyacım var,&quot;</span><span class="font7"> diye şarkı tutturdu.</span></p>
<p><span class="font7">&quot;Ya, siktir git,&quot; dedim.</span></p>
<p><span class="font7">Alice araya girdi. </span><span class="font10" style="font-style:italic;">&quot;Gecenin sonunda kahramanımı bekliyorum...&quot; </span><span class="font7">&quot;Çocuklar cidden!&quot; dedim.</span></p>
<h3><a id="bookmark1"></a><span class="font7">Katie kalbini tutarak başını geriye attı. </span><span class="font10" style="font-style:italic;">&quot;Onun çok güçlü bir bedeni olacak ve de kocaman bir aleti..</span></h3>
<p><span class="font7">Sanki evimizdeymişiz, üçümüz kanepede sıralanıp kötü televizyon programları izleyerek ve patlamış mısır yiyerek Simon Cowell'e saydırıyormuşuz gibi cidden yüksek sesle güldüm. Ama bu betondan yapılmış tuhaf dünyada kahkahalarımız yersiz geliyordu. Sanki savaş alanındaki kuş ötüşleri gibi. Neyse ki sessizlik çok geçmeden eski yerini aldı.</span></p>
<p><span class="font7">&quot;Sanırım yolumuza devam edeceğiz,&quot; dedi Alice.</span></p>
<p><span class="font7">Lafına botumu asfaltta monoton bir şekilde hareket ettirerek cevap verdim.</span></p>
<p><span class="font7">&quot;Alice?&quot; diye sordum.</span></p>
<p><span class="font7">Homurdandı.</span></p>
<p><span class="font7">&quot;Hayran kurgularını yazarken bütün Implere geçmiş yazmış miydin?&quot;</span></p>
<p><span class="font7">&quot;Nereye varmaya çalışıyorsunuz?&quot;</span></p>
<p><span class="font7">Düşüncelerimi toplamakta zorlandım. &quot;Sadece Ash'in bu zengin geçmişi benim için tamamen yeniydi. Gördüğümüz çoğu Imp film veya kitaptan değildi...&quot; diyerek lafımı yarım bıraktım.</span></p>
<p><span class="font7">&quot;Bu çok </span><span class="font10" style="font-style:italic;">tuhaf,&quot;</span><span class="font7"> dedi Katie.</span></p>
<p><span class="font7">Alice başıyla onayladı. &quot;Ne demek istediğini anladım. Hayran kurgularının bunun cevabı olduğunu düşünmüyorum. Sanırım Nate haklı olabilir.&quot;</span></p>
<p><span class="font7">&quot;Alternatif evren mi?&quot; dedim.</span></p>
<p><span class="font7">Alice nefes nefese kahkaha attı. &quot;Bu delice.&quot;</span></p>
<p><span class="font7">&quot;O zaman, şimdi ne olacak?&quot; diye sordu Katie.</span></p>
<p><span class="font7">Alice kırpılmış saçını uzatmaya çalışırmış gibi çekiştirdi. &quot;Eminim şimdi Violet'ın sunumunu dinlemiş olmayı diliyorsun-dur.&quot;</span></p>
<p><span class="font7">&quot;Dinledim,&quot; dedi Katie, bana bakarken düzgün yüz hatlarında kaygı belirdi. &quot;Cidden dinledim, Vi. Sadece buradaki her şey çok kafa karıştırıcı, o yüzden hepsini hatırlamak çok zor. Kitabm bize musallat olduğuna dair bir şey söylemiştin. Belki de tekrar olayı anlatmanın yardımı olabilir.&quot;</span></p>
<p><span class="font7">&quot;O zaman Dickens dışında bir şey okumayı dene,&quot; dedi Alice.</span></p>
<p><span class="font7">Araya girdim. &quot;Saskia ve Matthew, Rose'u Thom ile tanışması için Asi Karargâhı'na getirmişti. Şu an Nate'i bulmak için oraya gidiyoruz. Sonra Thorn, Rose'u Baba ile tanışmaya götürüyor.&quot;</span></p>
<p><span class="font7">&quot;Medyum zombiyle mi?&quot; diye sordu Katie.</span></p>
<p><span class="font7">Başımla onayladım. &quot;Baba, Rose'un aklını okuyarak Thom'a Rose'un Impleri kurtaran kişi olacağını söylüyor.&quot;</span></p>
<p><span class="font7">&quot;Kendini feda etme ve aşk sayesinde,&quot; dedi Alice araya girmeden edemeyerek.</span></p>
<p><span class="font7">Devam ettim. &quot;O yüzden Thorn, Rose'a bu zamana kadarki en büyük asi görevini yönetmesi konusunda güveniyor. Harper görevini.&quot;</span></p>
<p><span class="font7">&quot;Burada Willow ile mi tanışıyor?&quot; diye sordu Katie.</span></p>
<p><span class="font7">Alice başıyla onaylayıp iç çekti. &quot;Ah, Willow. Aynı havayı soluyup aynı gökyüzü altında durduğumuzu düşünmek.&quot;</span></p>
<p><span class="font7">Aynı şekilde, Comic-Con'a dönmüşüz ve Russell Jones'u düşünüyormuşuz gibi heyecanla titremeye başladım. Bütün bu kargaşa ve Nate hakkındaki endişe yüzünden Willow'u tamamen unutmuştum.</span></p>
<p><span class="font7">Sonunda yol açıldı. Bombalanmış binalar iki tarafta sıralanıyordu ve sadece temellerinin gölgeleri duruyordu. Otlar asfalt çatlaklarının arasından çıkmıştı. Bir anlığına yeşillik gördüğüm için rahatlama hissettim. Sonra onları fark ettim. Devedikenleri. Yüzlerce devedikeni. Taş döşemelerin, tuğlalarının, molozların arasından kendilerini zorlayarak çıkarmışlardı.</span></p>
<p><span class="font7">&quot;Asilerin sembolü,&quot; dedim.</span></p>
<p><span class="font10" style="font-style:italic;">&quot;Bizi öldürürseniz, daha güçlü bir şekilde geri döneriz,&quot;</span><span class="font7"> diye biraz hayallere dalmış şekilde cevapladı Alice. Sanki sinemada filmi izliyorduk.</span></p>
<p><span class="font7">Başımla onayladı. &quot;Neredeyse vardık.&quot;</span></p>
<p><span class="font7">Rose, Thom ile ilk tanışmasında bu yoldan Saskia ve Matthew ile yürümüştü. İlk başarılı görevin heyecanı yavaş yavaş kayboluyordu. Sinirler yükselmeye başlamıştı. Devedikenlerini gördüğünde, </span><span class="font10" style="font-style:italic;">Thorn da en sevdiği ot gibi dikenli mi?</span><span class="font7"> diye sorduğunu hatırladım. Saskia gülümseyerek, </span><span class="font10" style="font-style:italic;">Daha bile dikenli,</span><span class="font7"> diye cevap vermişti.</span></p>
<p><span class="font7">Şimdi Rose'un gergin hissetmesi komik geliyordu. Devedikeni görevini mahvetmemişti. Küçük kardeşini kaybetmemiş, farklı bir evrene götürülmemişti. O şarapnel parçası geri geldi ve tekrar midem bulanmaya başladı.</span></p>
<p><span class="font7">Alice de aynı şeyi düşünüyor olmalıydı çünkü elimi sıktı. &quot;O kadar da dikenli değil. Ruth'u sevdiğini hatırlıyorsun, değil mi?&quot;</span></p>
<p><span class="font7">&quot;Ruth kim?&quot; diye sordu Katie.</span></p>
<p><span class="font7">Alice bana döndü. &quot;Ben çığlık atmadan önce ona sen anlat.&quot;</span></p>
<p><span class="font7">&quot;Thorn'un geçmişinin önemli kısmının bir parçası,&quot; dedim. &quot;Yıllar önce bizim yaşlanmızdayken onun hayatının aşkıydı ama kız onlar kaçamadan Darağacı Dansı'nda asıldı. Thom bunu hiç atlatamadı.&quot;</span></p>
<p><span class="font7">Katie'nin nefesi kesildi. &quot;Bu çok trajik. Zavallı Thom.&quot;</span></p>
<p><span class="font7">&quot;Evet,&quot; dedim. &quot;Hayatının aşkının Gemlerin ellerinde asılması tabii ki Thorn'un öfke problemine pek yardımcı olmadı.</span></p>
<p><span class="font7">Acımasız bir psikopatın tekidir.&quot;</span></p>
<p><span class="font7">Alice kıkır kıkır güldü. &quot;Ruth-suz’, anladın mı?&quot;</span></p>
<p><span class="font7">Katie yarım yamalak gülmeyi başardı. &quot;Eğer hâlâ bir kitap hakkında konuşuyor olsaydınız komik olabilirdi.&quot;</span></p>
<p><span class="font7">Ama ben yarım da olsa gülmeye kendimi zorlayamamıştım. Tek düşündüğüm, küçük kardeşimin çoktan Thorn ile karargâhta olabileceği gerçeğiydi.</span></p>
<p><span class="font7">&quot;Evet, üzgünüm,&quot; diye homurdandı Alice.</span></p>
<p><span class="font7">Güneye doğru devam ederken batan güneşi sağımıza aldık. Devedikeni bağlan çoğalıyordu ve çürümüş balık kokusu çok başlandı. Sonunda kiliseyi görebildik. Yıkımın arasmda eski püskü, yorgun ama çoğunlukla sağlam duruyordu. Kitapta ondan, kutsal bir gücün müdahalesinin kanıtı olarak bahsediliyordu.</span></p>
<p><span class="font7">&quot;Nate.&quot; Kiliseye doğru koşmaya başladım.</span></p>
<p><span class="font7">Yol birden sona ererken asfalt kabarıp kıvrıldı. Durakladım. Kırık köprü terimi yetersiz kalan bir ifadeydi. Köprü kınk değildi, yok olmuştu. Bir hiçe dönüşene kadar bombalanmıştı. Televizyon ekranm arkasından, evinin konforuyla çevrelenmiş şekilde görmek yerine gerçekte görmek ciğerlerimden havanın çekilmesine neden oldu. Nehir boyunca baktım. Tek bir köprü bile yoktu. Şehir nehir tarafından ikiye ayrılmıştı. Düzgün bir şekilde sıralanmış, gökyüzünü ve gölü ışıklarıyla fener gibi aydınlatan binalar yoktu. Eski yapıların dağınık kalıntıları kalmıştı. Tanıdığım ve sevdiğim şehri kaybetmişim gibi bir hisse kapılmadan edemedim.</span></p>
<p><span class="font7">Katie ve Alice yanıma vardılar.</span></p>
<p><span class="font7">&quot;Tanrım,&quot; diye fısıldadı Katie.</span></p>
<p><span class="font7">Dizlerimin üzerine çöküp hıçkırıklara boğulmak üzereydim. Ama Nate'i, şu anda yüksek ihtimalle Thorn'un yanında olduğunu düşününce gücüm yerine geldi. Balık kokusuyla kokuşmuş havayı içime çekerek kiliseye doğru koşmaya devam ettim.</span></p>
<p><span class="font7">&quot;Violet, yavaşla,&quot; diye bağırdı Alice.</span></p>
<p><span class="font7">* Yazar burada konu örgüsü üzerinden kelime oyunu yapmaktadır. </span><span class="font7" style="font-style:italic;">Ruthless</span><span class="font7"> acımasız, gaddar manasını alırken </span><span class="font7" style="font-style:italic;">Ruth-less</span><span class="font7"> (Ruth-suz) kaybettiği kişiyi ifade etmektedir, </span><span class="font7" style="font-style:italic;">-çn</span></p>
<p><span class="font7">Durmadım. Balık ve kanalizasyon kokusu daha fazla artarak ciğerlerimi doldururken taşların, çatlakların ve devedikenlerinin üzerinden atlıyordum.</span></p>
<p><span class="font7">Kilisenin gölgesine sığındığımda hava birkaç derece soğumuştu. Asi Karargâhı'ndaydım. Davulların vurulması ve keman seslerinin kulağımda çınlaması olmadan sakin bir yer gibi görünüyordu. Vaftizci Aziz Magnus'un kalıntılarından yapılmıştı. Filmi izledikten sonra Alice ile ziyaret ettiğimiz gerçek bir kiliseydi. Pencereler polietilen ve çaputlarla kaplanmıştı. Çatının bir kısmı yoktu ama etrafını çevreleyen kuleler ve arka planında The Shard'ın mavimsi parıltısı olmadan kilise daha büyük ve göz korkutucu görünüyordu.</span></p>
<p><span class="font7">Önümdeki tahta kapılar sağlam ve kapalıydı. Demir kolu denedim. Kilitliydi. Tahtaya yumruklarımı vurup bağırmaya başladım. &quot;Nate!&quot;</span></p>
<p><span class="font7">Alice elimi tutup beni susturmaya çalıştı. &quot;Violet? Delirdin mi? Asilerin kapılarına böyle dayanamazsın. Seni öldürürler.&quot;</span></p>
<p><span class="font7">Tahtaya daha da sert vurdum. &quot;Nate? Orada mısın?&quot;</span></p>
<p><span class="font7">Katie ve Alice beni uzağa çekmeye çalıştılar ama adrenalin beni güçlendirmişti.</span></p>
<p><span class="font7">&quot;Kes şunu, çatlak,&quot; dedi Alice. &quot;Thom'u hatırlıyor musun? Ölü kız arkadaşma saygısızlık ettiklerini için Gemlerinin derilerini yüzüşünü?&quot;</span></p>
<p><span class="font7">&quot;Evet, hadi bu psikopatı sinirlendirmeyelim,&quot; dedi Katie.</span></p>
<p><span class="font7">Panik etrafımda rüzgâr gibi dolanarak bir yılan gibi göğsümü sıkıştırıp kalbimi eziyordu. &quot;Ya kardeşim o psikopata elindeyse?&quot; Avuçlarımı tahtaya yaslayıp gözlerimi kapatarak Nate'i hissetmeye çalıştım. Sanki vücudum pes etmiş gibiydi. Boğazım düğümleniyordu ve ciğerlerim donmuş, aklım boşalmıştı. Sonunda kollarım ağırlığıma dayanamayarak yanağımın kapıya yaslanmasına izin verdi. Serin, sert ve gerçek. Keşke içinden geçebilseydim.</span></p>
<p><span class="font7">* The Shard, Birleşik Krallık'ın başkenti Londra'da yer alan bir gökdelendir.</span></p>
<p><span class="font7">Bina, ülkenin ve Avrupa Birliği'nin en yüksek, Avrupa'nın dördüncü ve dünyanın 87. yüksek binasıdır, </span><span class="font7" style="font-style:italic;">-çn</span></p>
<p><span class="font1">Ama kapının başka fikirleri vardı. Aralanarak benden uzaklaştı. Açıklıkta, yüzünde belirgin lekesi olan bir kadın belirdi.</span></p>
<p><span class="font1">Saskia.</span></p>
<p><span class="font1">&quot;Bizi buldun/' diye fısıldadı.</span></p>
<p><span class="font7">Ayağımı boşluğa sokamadan dışarı çıkıp kapıyı ardından kapattı. Etrafından dolanmaya çalıştım ama vücudumu tuhaf bir şekilde sarmıştı. O kadar şaşırmış ve çaresiz hissediyordum ki kollarımın kenarda öylece salınmasına izin verdim.</span></p>
<p><span class="font7">&quot;Senin için endişelendik,&quot; dedi.</span></p>
<p><span class="font7">&quot;Nate iyi mi?&quot; Yanından geçmeye çalıştım ama yerinden kıpırdamıyordu.</span></p>
<p><span class="font7">&quot;Evet, elbette. O iyi.&quot;</span></p>
<p><span class="font7">Sanki havaya fırlatılmış, daha yukarı çıkamayacağım bir noktada süzülüyormuş gibi hissediyordum. Atlayışımın tepesinde, tramplen aşağıdayken yerçekiminin devreye girmesini beklermiş gibiydim. Askıda durmuş, ağırlıksız, hür.</span></p>
<p><span class="font7">&quot;Gerçekten mi?&quot; diye fısıldadım.</span></p>
<p><span class="font7">&quot;Evet, o iyi. Asilerle buluşmak üzereydi. Gel, seni içeri alayım.&quot;</span></p>
<p><span class="font7">&quot;Bundan hoşlanmadım,&quot; dedi Alice. &quot;Daha önce bize hiç iyi davranmamıştın.&quot;</span></p>
<p><span class="font7">Saskia ona sert bir bakış attı. &quot;Kapa çeneni, prenses.&quot;</span></p>
<p><span class="font7">&quot;Alice haklı,&quot; dedi Katie. &quot;Tuhaf bir şey dönüyor.&quot;</span></p>
<p><span class="font7">Kolumun tersiyle gözlerimi silip kahkaha attım. Bana ait değilmiş gibi çıkan tuhaf, titrek bir şakımaydı.</span></p>
<p><span class="font7">Saskia kenara çekilerek kapıyı gösterdi. &quot;Sadece içeri gir,&quot; dedi gülümseyerek.</span></p>
<p><span class="font7">Sanki ayağım yerle bağlantıda değilmiş gibi tuhaf hissettim. Ama vücuduma hareket etmesi için emri verdim. Kapıyı iterek açıp adım attım. Katie arkamda dururken eli benimkini sıkıca tutuyordu. Alice'in arkalarda durduğunu, titrek sesinin bize içeri girmememiz için yalvardığını güçlükle fark ettim.</span></p>
<p><span class="font7">Kilise kocaman açık bir alandı. Zarif sütunlar soluk, taraklı tavana erişiyordu. İkindi güneşi pencerelerden sızıp çaputlarm </span><span class="font1">deliklerinden girerek polietilen tarafından daha da yumuşatılmıştı. Kilise sıralarını görmüyordum. Sadece bir sürü masa vardı. Film versiyonuna çok benzer görünüyordu ama belirli detaylar mekânı yabancı ve yeni gösteriyordu. Tütsü dökülmüş taşların kokusu, altın parıltıları gibi tozun havada asılı kalışı, taşların ayağıma batması gibi. Tenimde ter damlaları birikmişti.</span></p>
<p><span class="font7">&quot;Violet!&quot; Nate'in sesini duydum. Kolları açılmış bir şekilde bana koştu. Sarılışının gücüyle beni neredeyse yere düşürecekti.</span></p>
<p><span class="font7">İsmimi tekrarladı ama sesi mutlu değil, korkmuş geliyordu.</span></p>
<p><span class="font7">İşte o zaman diğer Impleri gördüm. Gölgelerde duruyorlardı. Gülüyor ve kollarını hediye taşıyorlarmış gibi uzatıyorlardı. Ama hediye taşımıyorlardı. Ellerinde silahları vardı. Bütün metaller kafama doğrultulmuştu.</span></p>
<p><span class="font7">Asilerin arkasından upuzun bir adam çıktı. Thom. İmzası hâline gelen göz bandını tanıyordum. Belki de geride kalan tek gözü o kadar iyi görüyordu ki iki tanesinin işini yapıyordu. Mükemmel, kareli kâğıtları andıran gülümsemesi beni güzelliğiyle habersiz yakalamıştı. Filmdeki aktörden bile daha yakışıklı ve heybetliydi. Teni esmer şeker tonundaydı. Saçları neredeyse mavi görünüyordu. Farklı kıyafetler giymişti. Deri pantolon ve trençkotun yerini salaş bir gri spor ceket ve siyah kot pantolon almıştı. Bu onu daha gizemli gösteriyordu.</span></p>
<p><span class="font7">Katie elimi sıktı. &quot;Bu Thorn olmalı.&quot;</span></p>
<p><span class="font7">Başımla onayladım. Bize doğru yürürken adımları en az gülüşü kadar uyuşuktu. &quot;Bak sen. Burada ne varmış? Lafta casuslardan iki tane daha. Açıklamanız gereken çok şey var.&quot;</span></p>
<p><span class="font7">Bakışı benden Katie'ye çevirdi. Yüzünde narin, hassas ve korku dolu bir ifade belirdi. Elini kaldırdı ve korkunç bir an boyunca ona vuracağını düşündüm. Ama onun yerine parmaklarının tersiyle yanağına dokundu. Katie geri çekilerek sanki Thom'un teni alev almış gibi derin bir nefes aldı.</span></p>
<p><span class="font7">Nate kemerimi çekiştirdi ve konuşmak üzere ağzını açtı ama Alice'in çığlıkları onu susturdu. Bir Imp onu kemerli kapılardan geçmeye zorluyordu.</span></p>
<p><span class="font7">Thom'un yüzünde yine uyuşuk bir gülümseme belirdi. &quot;İşte buradasın. Kendini Imp casusu sanan Gem.&quot;</span></p>
<p><span class="font7">Alice bir şey demeye çabaladı. Sanırım ismimi söylemeye çalışıyordu ama Impler sözlerini bastırıp etrafına doluştu. Narin kollarım arkasına çekerek dizleri üzerine çökmesi için onu zorladılar.</span></p>
<p><span class="font7">&quot;Alice.&quot; Çaresizce ona ulaşmaya çalıştım ama Impler beni duvara doğru ittirdi.</span></p>
<p><span class="font7">&quot;Durun. Durun,&quot; diye bağırdı Katie, tişörtlerine asılarak onları üzerimden çekmeye çalışıyordu. Ama Thom devasa kollarını ona dolamıştı. Taşa doğru bastırılmış, gözlerim Alice'e çevrilmiş şekilde kaldım. Kıvranıp kıpırdanıyor, ele geçirilmiş gibi çığlık atıyordum ama bir faydası yoktu. Bir Imp kafama vurup her şey kararmadan önce Saskia'nın sesini duydum.</span></p>
<p><span class="font7">&quot;Sana beklenmeye değer olduklarım söylemiştim.&quot;</span></p>
<p><span class="font11">BÖL Ü M</span></p>
</body>
</html>