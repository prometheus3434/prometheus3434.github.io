<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font4">11</span></h2>
<p><span class="font4">E</span><span class="font7"> fak, koyu sarı renkte bir odada uyandım. Zemin vücudumun altında sert hissettiriyordu. El ve ayak bileklerim bağlanmıştı. Alkol tadı olan bir bez parçası ağzıma tıkılmıştı. Kapıyla yüzleşmek için oturma pozisyonu almaya çalıştım. Sırtımı dökülen duvara yasladım. Kendimi daha az savunmasız hissediyordum. Sağımda büyük bir cam vardı ve öyle bir pislikle kaplanmıştı ki tuğlayla kapatılmış gibi görünüyordu ama batan güneşin tuhaf ışıltıları, arasından sızarak hapsedildiğimiz mekânın yerin altında olmadığını söylüyordu. Bu kendimi daha iyi hissetmemi sağlamıştı.</span></p>
<p><span class="font7">Alice yanımda oturuyordu. Vücudunun bana yaslanan kısmı sıcaktı. Nate tam karşımızda oturuyordu. Ağzını bağladıkları bez, yüzünde tuhaf bir sırıtış varmış gibi görünmesine sebep oluyordu. Sol tarafı ağrıyormuş gibi vücudunu tutmaktaydı. Yaralı ve kızgın gözlerine bakınca yavaş, gözü yaşlı bir selamlama olarak gözlerimi kırptım. En azından ikimiz de hayattaydık. Sonrasında gözlerim Katie'yi buldu. Aynı bez, aynı tuhaf sırıtış. Gözünü kırptı. Ama bir gözyaşı yanaklarından akıp çillerini daha büyük göstererek ağzındaki bezi ıslattı. Londra'ya hiç taşınmamayı, benimle hiç tanışmamış olmayı ve </span><span class="font10" style="font-style:italic;">Darağacı Dan-</span><span class="font7">sz'nı hiç duymamış olmayı dilediğine emindim. Suçluluk hissine kapılarak başımı duvara vurdum. Güven verici bir gürültü. Sürekli arı sürüsü gibi bir vızıltı sesi duyuyordum. Katrana benzer bir madde sol gözümü kapatmıştı. Kendi kanım olduğundan şüpheleniyordum.</span></p>
<p><span class="font7">Bu odada ne kadar süre durduğumu bilmiyordum. Duvarlara, ayaklarımıza bakıp birbirimize tuhaf sempatik bakışlar attık. Elbette bu karmaşaya nasıl girdiğimize dair detaylı düşünmeye başladım. Comic-Con'daki kazayla beraber başlamıştı. Bir deprem miydi? Bomba mı? Yolunda gitmeyen bir deney mi? Gözka-paklarımı sıkıca kapatıp düşüncelerimi toparladım. Diğerleriyle bu konuyu iyice konuşabilmek istiyordum ama bezi tükürüp atamıyordum.</span></p>
<p><span class="font7">Onun yerine düşüncelerimi kitaba çevirdim. Değiştirebilmemize rağmen yine de sonunda aynı düzene dönüyormuşuz gibiydi. Sanki yan yana giden ipin iki parçası gibiydik. Birbirine geçip tekrar ayrılıyorduk. Kitabın bu kısmında Rose kiliseye girmişti ve Thom ile günün erken saatlerinde devedikeni bombasını nasıl salıverdiğini konuşuyordu. Sahneyi birçok kere izlemiştim. Hava kararıp diğer asiler giderken kilise gece ışıklarıyla dolmuştu. Thorn, Harper görevi için Rose'un doğru Imp olup olmadığını anlamaya çalışıyordu. Ona bizden daha iyi davranmıştı. Kafasına vurup bir odaya kapatmamıştı mesela. &quot;Dikenli&quot; tabiri kesinlikle yetersiz kalıyordu.</span></p>
<p><span class="font7">Eninde sonunda uykuya daldım. Bunu şehrin tuhaf, karmaşık bir rüyasını gördüğüm için biliyordum. </span><span class="font10" style="font-style:italic;">Benim</span><span class="font7"> bildiğim değil de gelecekteki Imp Londra'siydi. Yıkılmış duvarlar, yıkık binalar, çökmüş çatıların izi kalmış bulanık bir gökyüzü. Çığlık atarak fıçının ucunda tökezliyordum. Çilli denetçi arkamda duruyor, parmağıyla gösterip kahkaha atarken ayağını geri çekiyordu. Ash bağırıp kollarını uyluklarıma sardı. Beni dağılabilirmişim gibi yere yatırdıktan sonra sanırım alnımı öpmek için üzerime eğildi. Gözleri, arkasında duran gökyüzüyle aynı renkteydi. Kafasında iki delik varmış gibi görünüyordu. Birden önümdeki, Ash yerine Nate oldu. Göğsünün ortasında karanlık bir boşluk açıldı.</span></p>
<h3><a id="bookmark1"></a><span class="font10" style="font-style:italic;">&quot;Bana bunu sen yaptın,</span><span class="font7"> Violet,&quot; dedi.</span></h3>
<p><span class="font7">Avuçlarımı karanlık boşluğa doğru götürdüm ama akımı durduramıyordum. Kan kollarımdan aşağı, yüzüme akıyordu. </span><span class="font10" style="font-style:italic;">&quot;Üzgünüm.&quot;</span></p>
<p><span class="font7">Dudaklarımı tenime değdirerek fısıldarken nefesi buz gibiydi. </span><span class="font10" style="font-style:italic;">&quot;Beni daha iyi koruyabilseydin bunların hiçbiri olmazdı.&quot;</span><span class="font7"> Geriye doğru çekilince gözkapakları kıpırdandı.</span></p>
<p><span class="font7">&quot;Nate, </span><span class="font10" style="font-style:italic;">benimle kal,”</span><span class="font7"> dedim.</span></p>
<p><span class="font7">Vücudu kırmızı bir sise dönüşüp bir an havada asılı kaldı. Oğlan şeklinde incecik bir tabaka hâlinde, atmosferde kül misali kayboldu. Aynı devedikeni gibi. Uzanıp çaresizce havayı avuç-ladım. Ama sadece ufak damlacıkları, aramızda gittikçe çoğalan boşluğu hissettim.</span></p>
<p><span class="font7">İşte o zaman tanıdık bir sesin zamanın, sevginin ve sıcaklığın katmanlarını zorladığını duydum. Annem. &quot;Violet, </span><span class="font10" style="font-style:italic;">benimle kal.” </span><span class="font7">Tekrar temiz, medikal ve belli belirsiz favori parfümünün kokusunu aldım. Yıldız anason ve yasemin. &quot;Violet, </span><span class="font10" style="font-style:italic;">benimle kal.&quot;</span></p>
<p><span class="font7">Kapının gıcırtısıyla uyandım. Odaya iki karanlık figür girdi ve ancak yukarıdaki ışığı açtıklarında belirgin hâle geldiler. Gözlerim hızlıca ışığa uyum sağladı. Thom ile bir başka Imp bana doğru geliyordu.</span></p>
<p><span class="font7">Thorn, Katie'nin yanında bir anlığına durup rüyanın kirpiklerini titretişini izledikten sonra yanıma diz çöküp ellerimi ve ayaklarımı çözdü. &quot;Bana, ona benzediğini söylediler.&quot;</span></p>
<p><span class="font7">Kanın ayağıma, ellerime gitmesini bekledim ama tamamen uyuşmuşlardı. Bezi ağzımdan çekmeye çalışırken parmaklarım tuhaf şekilde yüzüme vurmuştu.</span></p>
<p><span class="font7">&quot;Al işte.&quot; Öne doğru eğilip bezi alırken eldivenli elleri şaşırtıcı derecede nazikti.</span></p>
<p><span class="font7">&quot;Kim?&quot; demeyi başardım. &quot;Kime benziyorum?&quot;</span></p>
<p><span class="font7">&quot;Rose'a,&quot; diye cevap verdi. &quot;Onunla hiç tanışmadım ama Saskia ve Matthew onun ikizi olduğuna yemin ediyorlar.&quot;</span></p>
<p><span class="font7">Alice bezin ardından bir şeyler homurdandı. Thom ona döndü. &quot;Birazdan sana geleceğim, prenses, merak etme.&quot;</span></p>
<p><span class="font7">Alice sustu. Elimi kısa bir süre dizine koydum.</span></p>
<p><span class="font7">Thorn elini bana doğru uzattı. Ne yapacağımı bilemediğimden kabul ettim. Bir anlığına eldiven giydiği için minnettar hissetmiştim. Aynı Katie'ye olduğu gibi, teninin beni delip geçeceğinden emindim. Beni oturma pozisyonuna getirdi ve kendimi doğrudan gözlerine bakmaya zorladım. Beni odağında tutuyordu.</span></p>
<p><span class="font7">&quot;Sana ve arkadaşlarına sert davrandığımız için özür dileriz.&quot; Gözleri tekrar, uyuyan Katie'ye çevrildi. &quot;Sanırım yıllardır çektiğimiz zulüm insanlığımızı bir şekilde etkiledi. Bu tekrar eski hâline getirmeyi umduğumuz bir şey. Rose'un ölümü ve devedikeni görevinin başarısızlığı asileri biraz sarsıp kafalarını karıştırdı. Umarım sorularımızın bazılarına cevap verebilirsin.&quot;</span></p>
<p><span class="font7">Tekrar bana baktı. Fazlasıyla korkutucuydu. Heybeti, gücü. Ama zayıf görünmeyi reddediyordum. O yüzden doğrudan gözlerinin içine cüretkâr bir şekilde baktım.</span></p>
<p><span class="font7">Gülümsedi. &quot;Gel de sana mütevazı mekânımızı göstereyim.&quot;</span></p>
<p><span class="font7">Neden beni seçtiğini merak ediyordum. Sanırım Rose gibi gözüktüğümden veya belki de kitap yüzündendi. Tekrar beni olay örgüsüne çekiyordu. Onu odadan dışarıya doğru takip ederken hızlıca omzumun üzerinden, ağzı kapalı kalan ama gözlerini kırpıştırarak beni teselli edip bana güç veren Nate'e baktım.</span></p>
<p><span class="font7">Thorn beni karanlık merdivenlerden aşağı doğru yönlendirdi. Tüfekli Imp beni takip ediyordu. O kadar yakındaydı ki göğsündeki balgamm hırıltısını duyabiliyordum. Kilisenin ana yapışma giriş yaptık. Aynı hatırladığım gibiydi. Yüzlerce gece lambası, taşları sıcak bir şekilde aydınlatıyordu. Tavana asla varmıyordu ve tavan yokmuş hissi veriyordu. Karanlık, boş bir gökyüzünün altında durduk. Asilerin çoğu dinlenmek için yakınlardaki sığınma yerlerine dönmüştü. Birden kabaran, neredeyse ikiye bölünecek gibi olan kalbim dışında küçücük hissettim.</span></p>
<p><span class="font7">Thorn tahtayla kapanmış pencereye baktı ve bir zamanlar renkli, çiçek dürbünü renginde camlarla nasıl göründüğünü hayal etmeye çalıştım. Ama Gem bombaları bu işe bir son vermişti. Camın hemen altında bir tabela vardı. Üzerine kabaca kelimeler kazınmıştı. </span><span class="font10" style="font-style:italic;">Maymunlar Imp oldular, Impler ise asi. İnsan evrimin doruk noktası.</span><span class="font7"> Bunu kitaptan hatırlıyordum. Eski Gem deyişleri üzerine bir oyundu. </span><span class="font10" style="font-style:italic;">Maymunlar Imp oldular, Impler ise Gem - insan evriminin doruk noktası.</span></p>
<p><span class="font7">&quot;Sloganımızı sevdin mi?&quot; diye sordu Thorn. Rose'a da aynı şeyi sormuştu. İpler tekrar birbirine geçiyordu.</span></p>
<p><span class="font7">&quot;Çok zekice,&quot; diye cevapladım aynı Rose gibi. Bu laflan bilmek kendimi daha güvende hissettiriyordu.</span></p>
<p><span class="font7">&quot;Peki ya davamız? Implerin özgürleşmesi ve eşit haklar edinmeleri,&quot; dedi tekrar aynı kitapta olduğu gibi.</span></p>
<p><span class="font7">&quot;Davan benimkiyle aynı.&quot; İyimser olduğunu biliyordum ama Rose'un söylediklerini tekrarladığım süre her şeyin yolunda gideceğini ummadan edemiyordum. Beni Baba ile tanıştırmaya davet edecekti ve ben de aynı Rose gibi kabul edecektim. Sonra da Baba'ya nasıl eve dönebileceğimizi sorabilecektim.</span></p>
<p><span class="font7">Thom tahtalarla kapalı pencereye bakmaya devam etti. Yavaşça akıllı telefonumu spor ceketinin cebinden çıkardı. &quot;Bu nedir?&quot;</span></p>
<p><span class="font7">Kahretsin. İpler yine ayrılmıştı. Hem de çok fena.</span></p>
<p><span class="font7">&quot;Telefonum,&quot; diye uyuşmuş bir hâlde cevapladım.</span></p>
<p><span class="font7">&quot;Saskia bunun Gem teknolojisi olduğunu düşündü. Ama değil, doğru mu?&quot;</span></p>
<p><span class="font7">&quot;Evet.&quot;</span></p>
<p><span class="font7">&quot;Eski bir teknoloji. Oldukça eski. Ve sanırım Impler yaptı.&quot; Başımla onayladım.</span></p>
<p><span class="font7">&quot;Sen ve arkadaşlarının tarihî Imp teknolojilerine nasıl sahip olabildiği konusunda beni aydınlatır mısın?&quot;</span></p>
<p><span class="font7">Yutkundum. &quot;Eğer söylersem bana inanmazsın.&quot;</span></p>
<p><span class="font7">&quot;Dene bakalım.&quot;</span></p>
<p><span class="font7">&quot;Bizler antik Impleriz.&quot; Kulağa çok komik geliyor olmalıydı ama diyecek başka şey düşünemiyordum.</span></p>
<p><span class="font7">Kaşlarını çatıp telefonla çenesine hafifçe vurdu. &quot;Komedyensin ha?&quot; Telefonu tekrar ceketinin cebine attı. &quot;O zaman neden Rose'u öldürdün?&quot;</span></p>
<p><span class="font7">Konuşmanın ani değişimi beni şaşırtmıştı. Kelimeleri ancak aklımda birkaç defa döndürünce anlamlandırabildim. Ellerim titremeye, tırnaklarım avucuma batmaya başladı. &quot;Rose'u biz öldürmedik/' diye cevap verdim.</span></p>
<p><span class="font7">&quot;Katılıyorum, doğrudan öldürmediniz. Ama varlığınız onun ölümüne neden oldu. Saskia bana olanları anlattı. Kızıl saçlı güzel arkadaşın muhafızları alarma geçirmiş.&quot;</span></p>
<p><span class="font7">&quot;Biliyorum. Üzgünüm. Öyle olmasını hiç istemedik.&quot;</span></p>
<p><span class="font7">&quot;O zaman Kolezyum'da ne yapıyordunuz?&quot;</span></p>
<p><span class="font7">Karşımdaki tek göze afallamış hâlde bakakaldım. Bu göz kitapta gri renkli olarak geçiyordu, sanki kırık bir arduaz parçası gibi; sanki şehrin kendisi adamın içinde çürümüş gibi. Ama şu anki Thorn'un gözleri lavanta mavisiydi... ve nefretle doluydu.</span></p>
<p><span class="font7">&quot;Ee?&quot; diye sordu.</span></p>
<p><span class="font7">Daha akıllıca bir cevap aramaya, onu tamamen devre dışı bı-rakmasa da bizi hayatta tutabilecek bir şeyler bulmaya çalıştım. Ama sanki bez parçası ağzımdan tüm kelimeleri emmişti. &quot;Bilmiyorum.&quot;</span></p>
<p><span class="font7">Bana yaklaştı. Büyük kollu şamdanlardan biri yüzüne açılı bir gölge düşürerek onu daha da korkutucu kılıyordu. Deri eldivenleriyle tenimde serin bir his bırakarak yüzümü yakaladı. &quot;Saskia senin Rose'un kız kardeşi olabileceğine dair yemin ediyor. Öyle misin?&quot;</span></p>
<p><span class="font7">&quot;Hayır,&quot; diye fısıldadım.</span></p>
<p><span class="font7">Yüz ifadesi sertleşti. &quot;Onun yerine geçmen ve asilerin içine sızman için Gemler tarafından mı gönderildin?&quot;</span></p>
<p><span class="font7">&quot;Tanrım, hayır. Ben Comic-Con'daydım.&quot;</span></p>
<p><span class="font7">Elleri yüzümden çekilince sanki bez ağzımdan tekrar çıkarılmış gibi kelimeler dökülüvermeye başladı. &quot;Ben geçmiştenim. Yani, tam olarak geçmiş değil, farklı bir gerçekliktenim ki bu </span><span class="font10" style="font-style:italic;">sizin</span><span class="font7"> geçmişiniz oluyor. Bu yüzden telefonlara sahibiz. İnip teknolojisine. Benim dünyamda Rose bir kitap karakteri, hatta bunu filme bile uyarladılar. Oldukça havalı bir kahraman; cesur, güçlü, güzel ve benim olmadığım her şey. Bu yüzden onun</span></p>
<p><span class="font7">gibi giyindim. Bir günlüğüne de olsa oymuşum gibi davranmak için.&quot;</span></p>
<p><span class="font7">Thorn güldü. &quot;Güzel olmadığını mı düşünüyorsun?&quot;</span></p>
<p><span class="font7">Başımı iki yana sallarken gözlerim onun botlarına çevrildi.</span></p>
<p><span class="font7">Zayıflığım onu sinirlendirmiş olmalıydı. Omuzlarımdan tutup beni öne doğru çekti. Bu ani hareket birkaç fenerin sönmesine neden oldu ve alevlerin ince dumanları tavana doğru yükseldi. Kendimi o dumanı kıskanırken buldum.</span></p>
<p><span class="font7">&quot;Oyun oynamayı kes,&quot; diye bağırdı. &quot;Bana gerçeği söyle, yoksa aşağıdaki küçük arkadaşlarını getirip senin gözlerinin önünde teker teker boğazlarını keserim.&quot;</span></p>
<p><span class="font7">&quot;Hayır!&quot; Başımda keskin bir ağrı hissettim. Vücudumu ter kapladı. Fare eti midemde hâlâ pençeleri, dişleri ve bana karşı takındıkları bir tavırları varmış gibi çalkalanıyordu. Biraz solgun görünüyor olmalıydım çünkü Thorn ellerini dirseklerimin altına koyup ağırlığımı destekledi.</span></p>
<p><span class="font7">&quot;Darren,&quot; diye bağırdı omzunun üzerinden. &quot;Gidip oğlanı getir.&quot;</span></p>
<p><span class="font7">Sesi çok ama çok uzaklardaymış gibi geliyordu. Birden kendimi, gerçekten filmin bir sahnesini izlemek üzereymişim gibi, tuhaf bir şekilde durumdan soyutlanmış hissettim.</span></p>
<p><span class="font7">&quot;Hayır, Nate olmaz,&quot; demeyi becerebildim.</span></p>
<p><span class="font7">Ama Thom bana bakmadı bile. &quot;Beni duydun, Darren. Oğlanı getir.&quot;</span></p>
<p><span class="font7">Darren fırlayıp üst kata çıktı. Gidişini izlerken boğazımda tarifsiz, korkunç hisler yükseldi. &quot;Hayır, olmaz, lütfen. Her şeyi yaparım.&quot;</span></p>
<p><span class="font7">Thorn, beni dua etmeye zorluyormuş gibi, ellerimi kendi göğsüne götürdü. &quot;Bana gerçeği söyle.&quot;</span></p>
<p><span class="font7">Tarifsiz hislerim sonunda şekillendi: Korku. &quot;Sana gerçeği söylüyorum. Yemin ederim. Başka ne diyeceğimi bilmiyorum. Benim dünyamda sen distopik bir gelecekte yaşayan bir kitap karakterisin. Sen... yaralı bir kahramansın.&quot;</span></p>
<p><span class="font7">Başını geriye atıp kahkaha atarken damağının tümsekleri göründü. &quot;Yaralı bir kahraman mı?&quot;</span></p>
<p><span class="font7">Boşboğazlık ettiğimi biliyordum ama adrenalin beynimi uyuşturmuş ve ses tellerimi uyarmış gibiydi. &quot;Evet, yaralı bir kahraman. Cesur ve güçlüsün ama aynı zamanda intikamdan gözü dönmüş, acımasız birisin.&quot;</span></p>
<p><span class="font7">Nate'i görmeden önce sesini duydum: Darren onu merdivenlerden aşağıya sürüklerken çıkan boğuk bir haykırış ve ardından gelen bir dizi patırtı. Gözleri avlanmış bir hayvanmkiler gibi oyuklarında dönen Nate çok genç ve çok çaresiz görünüyordu. Darren onu yere doğru itti. Nate'in ayaklan birbirine dolandı ve elleri hâlâ arkasında bağlı olduğu için düşüşünü engelleyemedi. Onu yakalamak için hızla öne atıldım ama Darren beni geri çekerek tüfeğin ucunu kürek kemiklerimin araşma dayadı.</span></p>
<p><span class="font7">&quot;Her şey yolunda, Nate. Durumu düzeltebilirim. Söz veriyorum.&quot; Tenimi serinleten gözyaşlarımı hissedebiliyordum.</span></p>
<p><span class="font7">Thom, Nate'in arkasma geçti ve kaslı kollarından biriyle onu ezercesine gövdesini kavradı. Boş eliyle kemerinden sustalı bıçağını çıkardı ve Nate'in pürüzsüzce gerilmiş boğazma bastırdı.</span></p>
<p><span class="font7">&quot;Lütfen yapma!&quot; Benden gelmekte olduğunu zar zor anlayabildiğim tiz bir yakarış.</span></p>
<p><span class="font7">&quot;Gerçeği söyle,&quot; dedi Thom.</span></p>
<p><span class="font7">Nate'in boynunda, bıçağın dürttüğü noktada oluşan hafif girintiyi görebiliyordum. Dilimlenmek üzere olan bir şeftali gibiydi. Derisi alttaki yumuşak dokuyu güç bela koruyordu. Sanırım kusacaktım. &quot;Lütfen onu incitme. Sana her şeyi anlatacağım.&quot;</span></p>
<p><span class="font7">Nate gözlerini benden ayırmazken, içimde tuhaf bir hüzün dalgası kabardı. </span><span class="font10" style="font-style:italic;">Thorn senin kahramanındı, oysa şimdi ölümün onun elinden olacak.</span><span class="font7"> Ama Nate hüzünlü değil, kararlı ve aklı başında görünüyordu; açık kahverengi gözleri bana çaresizce bir şey anlatmaya çalışıyordu. Nate </span><span class="font10" style="font-style:italic;">gibi düşünmek zorundayım. Zekice davranmalıyım.</span></p>
<p><span class="font7">&quot;Ne demek istiyorsun?&quot; diye bağırdı Thom. &quot;Söyle, yoksa onu domuz gibi dilimlerim.&quot;</span></p>
<p><span class="font7">O anda bir şeyler yerine oturdu ve artık korkmamaya başladım. Sıkı bir </span><span class="font10" style="font-style:italic;">Darağacı Dansı</span><span class="font7"> hayranı olduğum için, sadece Thom hakkında şeyler bilmekle kalmıyor, onu neyin tetikleyeceğini de biliyordum. Eğer bu işten kendini kurtaracak biri varsa o da bendim. &quot;Ruth... Ruth'a yaptıkları yüzünden onlardan intikam almak istiyorsun. Gençken âşık olduğun Imp kızı yüzünden. Gemler onu Darağacı Dansı'nda astılar çünkü bir Gem ile ilişkisi vardı. Seninle.&quot; Thorn'un tutuşunun biraz gevşemesini, bıçağın Nate'in teninden biraz uzaklaşmasını izledim. Ama durmadım. &quot;Gördüğün üzere, bilmemem gereken şeyleri biliyorum, değil mi? Çünkü bunları okudum ve izledim. Sen bir Gemsin. Göz bandının altında, gören bir göz daha var. Bandı yüz hatlannm orantısını bozmak için takıyorsun çünkü </span><span class="font10" style="font-style:italic;">onlardan</span><span class="font7"> biri olmaktan utanıyorsun. Bir Gem'i yumrukladığın, derisini yüzdüğün veya öldürdüğün her seferinde, nefret ettiğin bir parçam öldürmeye çalışıyorsun - bir Gem olan parçam. Onun ölümü konusunda içten içe kendini suçluyorsun çünkü eğer onu sevmemiş olsaydm hâlâ hayatta olabilirdi.&quot;</span></p>
<p><span class="font7">Kelimeler taştan yapılmış geniş odada yankılandı; âdeta yok olmayı reddediyorlardı.</span></p>
<p><span class="font7">Darren, &quot;Kahretsin,&quot; derken, sırtımdaki tüfeğin baskısı azaldı.</span></p>
<p><span class="font7">Thom sanki kamını yumruklamışım gibi gırtlaksı bir ses çıkardı. Bana bakarken ifadesi kuşku ile hüzün arasında kalmıştı. Bantla kapatmadığı gözünden ve bandın altından yaşlar süzülüyordu. Bıçağı mum ışığında parıldarken elini havaya kaldırdı. Kalbimin duracağını sandığım bir an için Nate'i kafadan bıçaklayacağını düşündüm.</span></p>
<p><span class="font7">Ama bunu yapmak yerine, Nate'in ağzındaki bezi çıkardı.</span></p>
<p><span class="font7">Nate, sanki kelime bunca süredir içinde tıkalı kalmış gibi, &quot;Baba!&quot; diye bağırdı. &quot;Baba'yı görmeliyiz.&quot;</span></p>
<p><span class="font7">Thorn başıyla onayladı. &quot;Belki de görmelisiniz.&quot;</span></p>
</body>
</html>