<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font4">37</span></h2>
<p><span class="font4">K</span><span class="font7">olezyuma. Kolezyum'a dönmek zorundaydım. Sanki hikâye beni çağırıyor ve rotada kalmamı sağlıyordu. Darağacından bir türlü kaçamıyor gibiydim.</span></p>
<p><span class="font7">Şehir kapıları önümde belirdi. İki askerin darağacında, saçları kanlı bir şekilde boyunlarım eğdiğini gördüm. Dikkatle yaklaştık. Ne kadar yakınlaşırsak projektör ışıkları gözlerime o kadar batıyordu.</span></p>
<p><span class="font7">&quot;Güvenlik kameralarını kurcalamış olmalılar,&quot; dedi Ash.</span></p>
<p><span class="font7">Elini tutarak, &quot;Çabuk,&quot; dedim. &quot;Thom'un Gemleri asmasma engel olmamız gerekiyor.&quot;</span></p>
<p><span class="font7">&quot;Pardon, ne dedin? Bunu neden yapalım ki?&quot;</span></p>
<p><span class="font7">&quot;Bana bostanda ne dediğini hatırlıyor musun?&quot;</span></p>
<p><span class="font7">Bana boş bir ifadeyle baktı. &quot;Yarı-tanrıyı değil de beni becermeni mi?&quot;</span></p>
<p><span class="font7">Gülümsedim. &quot;Hayır, sadece Gemlerin ayaklanarak İmplere karşı barbarlığı durdurabileceğini söylemiştin.&quot;</span></p>
<p><span class="font7">&quot;Bunu ben mi söyledim? Kulağa akıllıca geliyor.&quot;</span></p>
<p><span class="font7">&quot;Eh, görevin bütün amacı Gemlere Implerin değil de </span><span class="font10" style="font-style:italic;">kendilerinin</span><span class="font7"> acımasız hayvanlar olduğunu göstermekti. Eğer onları öldürürsek bizi asla insan yerine koymazlar. Asla baş kaldırmazlar.&quot;</span></p>
<p><span class="font7">Yüzümü inceledi. &quot;Yarı-tanrıyı hiç arzulamadın, değil mi?&quot;</span></p>
<p><span class="font7">&quot;Arzulamaz mıyım! Karın kaslarını gördün mü hiç?&quot;</span></p>
<p><span class="font7">Ash kahkaha atıp beni dudaklarımdan öptü.</span></p>
<p><span class="font7">Bir hafta kadar önce tökezleyerek, </span><span class="font10" style="font-style:italic;">cosplay</span><span class="font7"> kıyafetlerimle, kafam karışmış ve korkmuş bir hâlde kaçtığım tahta kapıdan Ko-lezyum'a girdim. Parlak ışıklar altında çok farklı görünüyordu. İnişleri çıkışları, köşeleri ve gölgeleriyle, Baba ile yaptığımız akıl bükme seansımdan bir görüntüye benziyordu. Ben de çok farklı hissediyordum, bir amaç hissiyle doluydum. Hikâyeyi, Willow'un kanalizasyonda koşuşunu, Rosela birlikte gizlice nehre kaçışını düşününce, Implere yardım etmeyi seçtiğim için kendimle gurur duydum. Kendi kendime, </span><span class="font10" style="font-style:italic;">Umut minik bir çiçekle başlayacak,</span><span class="font7"> diye düşündüm.</span></p>
<p><span class="font7">Uzakta asilerin çeşitli girişleri tutmuş olduklarını gördüm. Sırtları dik, silahları gökyüzüne çevrilmiş ve ateş etmeye hazır bir hâlde tetikte bekliyorlardı. Kolezyum'un diğer ucunda, üstünde geniş direkler ve sallanan ipler bulunan sarsak sahne duruyordu. Tenimin altından bir tedirginlik dalgası geçerken vücudumdaki minik tüyler havaya dikildi. Darağacının önünde bir sıra oluşuyordu. Göğüslerinin genişliği ve bacaklarının uzunluğundan, sıraya giren kişilerin Gem oldukları anlaşılıyordu. Asiler silahlarını sallayarak sıradaki insanları hantalca sahneye tırmanmaya zorluyordu. Impler kirişlerin üzerinde böcekler gibi sürünüyordu.</span></p>
<p><span class="font7">Tam hareket etmek üzereyken, tanıdık bir ses beni geri çekti.</span></p>
<p><span class="font7">&quot;Bekle bakalım.&quot; Nate hiç olmadığı kadar küçük görünerek kapıda duruyordu.</span></p>
<p><span class="font7">Ona koştum. &quot;Saskia ile Matthew'un yanında bekliyor olman gerekirdi.&quot;</span></p>
<p><span class="font7">Sırıtırken dişleriyle gamzeleri açığa çıktı. &quot;Onları ektim. Uff, bana çok fena kızacaklar.&quot;</span></p>
<p><span class="font7">&quot;Tanrım, Nate, burası çok tehlikeli.&quot;</span></p>
<p><span class="font7">&quot;Bu beni de ilgilendiriyor.&quot; Göğsünü kabartıp daha büyük görünmeye çalıştı.</span></p>
<p><span class="font7">Ash onun omuzlarını nazikçe kavradı. &quot;Sen daha çocuksun. Gitmen gerekiyor.&quot;</span></p>
<p><span class="font7">Nate başını iki yana salladı. &quot;Ve senin de hiçbir şeyden haberin yok, Sincap.&quot; Yana eğildi ve darağaçlarına doğru Kolez-yum'da koşmaya başladı. Biz de peşinden gittik ve ancak sahneye varınca durduk. Bu kadar yakından Darren'ın direğin yanında durduğunu, ipleri teker teker kontrol ettiğini görebiliyordum. Thorn aşağıda dikilmiş, gergin kol kaslarıyla düğümleri kontrol ediyordu.</span></p>
<p><span class="font7">Korkmuş Gemleri kenara iterek sahneye fırladım. &quot;Thom, bekle.&quot;</span></p>
<p><span class="font7">Beni gördü. &quot;Yardım mı etmek istiyorsun?&quot;</span></p>
<p><span class="font7">&quot;Onları asamazsın,&quot; dedim.</span></p>
<p><span class="font7">&quot;Nedenmiş? Onlar bizi her cumartesi asıyor.&quot;</span></p>
<p><span class="font7">&quot;Ve bu yaptıkları çok yanlış. Yanlış olduğunu biliyorsun.&quot;</span></p>
<p><span class="font7">Yakındaki bir Gem'i yakalayıp onu yerdeki bir kapağın üzerine yerleştirdi. Adamın sarı saçları ışıkta parıldıyordu. Howard Stoneback. Hareketi nedeniyle oluşan esinti yüzünden gözleri yaşarmıştı. Ağzındaki bez parçası kelimelerini boğuyordu ama inlemesinden bana yalvardığını anlayabiliyordum.</span></p>
<p><span class="font7">Thom yumruğunu sertçe Howard'in kulağına geçirdi. &quot;Kapa çeneni.&quot; Bana döndü. &quot;Hükümlü Impler masum. Bu Gemler tecavüzcü, sadist ve hatta bazıları sübyancı. Eğer hoşlanmıyorsan, başını çevir.&quot;</span></p>
<p><span class="font7">Şiddet beni hâlâ afallatıyordu. Sahnenin dibinde duran Nate'in dehşete düşmüş yüzüne bakmadan edemedim. Onu gitmesi için zorlamalı, tekmeleyip çığlıklar atsa da sürükleyerek Saskia'ya götürmeliydim.</span></p>
<p><span class="font7">&quot;Ama bu cinayet,&quot; dedim.</span></p>
<p><span class="font7">&quot;Bu, özgürlüğün bedeli.&quot; Thom, Howard'in kafasından bir halat geçirip düğümü boynunun dibine doğru itti. &quot;Bu Gemlerin yarısı politikacı. Cesetleri darağacında sallanırken bulunduğunda, ismimizin ve başkaldırımızın ne kadar duyulacağının farkında mısın?&quot; Howard'in yanaklarını sıktı ve adamın dudakları bez parçasının etrafında büzüştü. &quot;Bu şerefsizin adı Howard Stoneback. Howard kahrolası Stoneback.&quot;</span></p>
<p><span class="font7">Asiler de onu takip etmeye, Gemleri yerdeki kapakların üzerine iterek halatların uzunluğunu ayarlamaya başladılar. Sadece Ash hareketsiz bir şekilde, elleri omzumda duruyordu.</span></p>
<p><span class="font7">Thorn'un bir halatı kavramış olan elini tuttum. &quot;Eğer hayvanlar gibi davranırsak bizi asla insan olarak görmezler.&quot;</span></p>
<p><span class="font7">&quot;Darağacında sallanıp bunun nasıl bir his olduğunu anlamayı fazlasıyla hak ediyorlar,&quot; dedi Thorn. &quot;Bunlar senin sözlerin, Minik Çiçek. Eğer gerçek bir asiysen, onları dans ettirirsin.&quot;</span></p>
<p><span class="font7">Gemlerden birkaçı ağlamaya başladı. Zemindeki idrar birikintileri süzülerek botlarıma kadar geldi.</span></p>
<p><span class="font7">Ash öne doğru bir adım attı. &quot;Ya bunu yapmadan da ilgilerini çekip başkaldırımızı gösterebilirsek?&quot;</span></p>
<p><span class="font7">&quot;Devam et,&quot; dedi Thorn.</span></p>
<p><span class="font7">&quot;Onları sahnede, boyunlarına ip dolanmış şekilde oturtalım ve göğüslerine günahlarmı yazarak dünyaya anlatalım. Sonra Gem medyasına haber verelim. Hükümet bile böyle bir haberi yalanlayamaz.&quot;</span></p>
<p><span class="font7">&quot;Bu çok zekice,&quot; dedim. &quot;Ahlaki açıdan, onlardan üstün davranmış oluruz.&quot;</span></p>
<p><span class="font7">Thorn bakışlarını yüzümden çekerek yerdeki kapaklara çevirdi ve elleriyle gözlerini kapatarak, havası kaçan bir balonu andıran tuhaf bir ses çıkardı. &quot;Ama ölmeyi hak ediyorlar. Cezalandırılmalılar.&quot;</span></p>
<p><span class="font7">&quot;Şunlara bak,&quot; dedim. &quot;Ağızları tıkalı, gözyaşları içinde kendi idrarlarında dikiliyorlar. Aşağılanacak ve dışlanacaklar. Bu Ölümden bile beter.&quot;</span></p>
<p><span class="font7">Thom bir anlığına halatı okşarmış gibi yaptı. Gözleri yaşlarla doldu ve o güzel dudakları sıkıldı. Ruth'u düşündüğünü biliyordum. Kalbim acımayla duygusuyla kabarırken Gemlerin hıçkırık sesleri çok uzaklardan geliyor gibiydi. Eğer benden birini almış olsalardı, belki ben de halatların şakladığını duymayı, Gem botlarının havada sallandığını görmeyi isterdim. Birden Thom'a acıdım ve Katie'nin neler hissettiğini anladım.</span></p>
<p><span class="font7">Çok yavaşça, parmaklarını halattan teker teker kaldırdım. &quot;Bana güvenmelisin.&quot;</span></p>
<p><span class="font7">Yüzümde konuşulmamış gerçekleri ararken bir anlığına elimi tuttu. Sonunda, &quot;Tamam,&quot; diye fısıldadı.</span></p>
<p><span class="font7">Bir siren sesi havayı yardı. Ses o kadar yüksekti ki ayağımın altındaki toprağın titrediğini hissettim. Ash'e döndüğüm anda, dudaklarında </span><span class="font10" style="font-style:italic;">pusu</span><span class="font7"> kelimesini gördüm.</span></p>
<p><span class="font7">Işıklar kesildi ve dünyayı karanlığa gömdü.</span></p>
<p><span class="font11">B Ö L Ü M &#160;3 8 </span></p>
<p><span class="font4">S</span><span class="font7">essizlik. Karanlıktan ve sessizlikten başka bir şey yoktu. Darağacmdaki Gemler bile nefeslerini tutmuş gibiydi. Çok uzaklardan, okyanusun sesinin bir kükreme gibi yükselip alçaldığını, taşları dağladığım duydum. Okyanusun sesi gittikçe yükseliyor ve öfkeleniyordu. Helikopterler.</span></p>
<p><span class="font7">&quot;GERİ ÇEKİLİN!&quot; diye bağırdı Thom.</span></p>
<p><span class="font7">Ayakları asfaltı döven asiler bağrışmaya başladı ve silahlan birer tıkırtıyla nişan aldı.</span></p>
<p><span class="font7">Ash'i duydum. &quot;Buradan çıkmamız gerekiyor.&quot;</span></p>
<p><span class="font7">Ama bacaklarım olduğum yere mıhlanmış gibi kalakaldım. Kitapta pusu yoktu. Asiler Kolezyum'a hiç gelmemişti. Gemler burada olduğumuzu nereden biliyordu?</span></p>
<p><span class="font7">Helikopterler üstümüzde dolanıyor, kocaman beyaz ışıklanın karanlığa tutarak zemini tarıyordu. Bir elektronik flaş tarafından yakalanmışa benzeyen kesik kesik hareketler gördüm. Ko-lezyum duvarlarının üzerinden halatlar atıldı. Asiler silahlannı yukarı doğrultarak geri çekilmeye başladı. İnsan figürleri birer örümcek gibi duvara tırmanıyordu. Bir helikopter doğrudan üzerimizden geçerken pervanesinin titreşimini tenimde hissettim. Yüzümdeki bütün küçük tüyler, hatta kirpiklerim bile aşağı doğru hücum eden hava akımına yakalanarak yere doğru çevrildi. Burnum tozla doldu, kulaklarım patlamak üzereydi ve kör edici beyaz ışıkta, çenelerinin altında bükülen halatlarla duran Gemlerin beti benzi atmış yüzlerini gördüm.</span></p>
<p><span class="font7">Elim hâlâ Thorn'un elini tutuyordu. Sanki bir oyuncak bebekmişim gibi beni yanına çekti. Normalde lavanta rengi olan gözleri şimdi neredeyse renksizdi ve gözbebekleri iki karadelik gibiydi. &quot;Bunu sen mi yaptın?&quot;</span></p>
<p><span class="font7">Cevap vermek için ağzımı açtım ama birden sahneden atlayarak silahını seri bir hareketle kılıfından çıkardı. Sonra da ortadan kayboldu. Helikopter geçip gitti ve dünya tekrar karanlığa büründü.</span></p>
<p><span class="font7">Ash tulumumu çekiştirdi. &quot;Violet, hadi.&quot;</span></p>
<p><span class="font7">Tam o anda ateş açıldı ve uzaklarda bir kor yağmuru gördüm. Arama ışıklarının altında daha fazla örümcek Kolezyum'a dökülürken kaskları böcek kabukları gibi parlıyordu. Işıklardan biri üzerimize yöneldi. Ash kolumu çekti ve sahneden fırladık. Zemin bize doğru yaklaştı ve botlarımın gölgemin karanlığıyla birleştiğini gördüm. Arama ışıkları uzaklaşmaya başladı.</span></p>
<p><span class="font7">&quot;Nate!&quot; Körü körüne ona uzandım.</span></p>
<p><span class="font7">&quot;Buradayım.&quot; Duyduğu dehşet yüzünden tiz çıkan sesi, ateş seslerinin arasından beni buldu. Bir başka ışık daha parladı. Nate'in bana doğru gelen yüzü aydınlandı. Onu arama ışıklarından karanlığın örtüsüne doğru çektim. Ash başımı kavradı ve üzerimizde uçuşan kurşunlardan korumak için aşağı doğru eğdi. İki büklüm hâlde koşmaya başladık.</span></p>
<p><span class="font7">Kolezyum'un dışındaki duvarlara vardık ve Imp kafeslerinin yakınındaki tahta kapıya yanaştık. Bir ses havayı delip tüm silah ve bağrış seslerini susturdu. Daha önce duyduğum havai fişek seslerinin yakınından bile geçemeyecek kadar yüksek bir gürültü, gökyüzünü bir kuyrukluyıldız gibi yardı. Arkamı döndüğüm anda, helikopterlerden birinin arenanın tam ortasına çakıldığını gördüm. Çakılan helikopterin arama ışıkları, hayaletlere ait bir kan havuzu gibi zeminde birikti. Pervaneler hâlâ dönmeye çalışıyor ve helikopterin gövdesinin sanki hayata tutunmaya çabalarmış gibi titremesine sebep oluyordu. Duman bulutlan gökyüzüne yükseldi ve korkunç bir patlama sesi Kolezyum duvarlannda yankılandı.</span></p>
<p><span class="font7">Vücutlarını alevler sarmış iki kişi enkaz yığınından tökezleyerek çıktı. Askerler enkaza doğru koşturmaya başladı ama ikinci bir patlama onları geri püskürterek, kocaman bir el tarafından itilmişler gibi havaya fırlattı. Patlamanın sarsıntıları vücuduma yayıldı. Yüzümü olabildiğince korumaya çalışarak taş duvara döndüm. Döndüğümde helikopter kalıntılarının Kolezyum'u şenlik ateşi gibi aydınlattığını gördüm. Hava petrol ve duman kokusuyla dolmuştu. Ama arada tam anlam veremediğim, yağlı bir koku daha vardı. Domuz pastırmasını andırıyordu. Metal enkazın etrafı, mükemmel bir çember oluşturan vücutlarla sarılmıştı. Bazıları baygındı, bazılarıysa siyah ve kırmızı renkte için için yanıyordu. Et. Kızaran insan eti kokusunu alabiliyordum. Nate tulumumu kavradığında dudaklarımdan boğuk ve şaşkın bir ses çıktı.</span></p>
<p><span class="font7">&quot;Durmayın,&quot; diye bağırdı Ash.</span></p>
<p><span class="font7">Kapıya yaklaştığımızda ateş sesleri azalmış gibiydi. Projektör ışıkları tekrar birer birer yanmaya başladığında yüreğim ağzıma geldi. Şimdi yıkımı açıkça görebiliyordum. Alev parçalan, insan vücudu olabileceğini düşündüğüm kara lekelere karışıyordu ve duman bulutları gökyüzüne kadar uzanıyordu. Arenanın ortasındaki helikopter hâlâ yanıyordu. Kaçırdığımız Gemler çoktan ortadan kaybolmuştu ve asilerin çoğu sıralar hâlinde Kolez-yum'dan çıkarılıyordu. Gemler eğer isteselerdi asileri öldürebilirlerdi. Bu sadece birkaç teneke benzine ve birkaç kasa dinamite bakardı. Onları sorguya çekmek ya da Darağacı Dansı için taze et olarak stoklamak istiyor olmalıydılar. İstemsizce titremeye başladım. Midem hızlı bir ritimle kasılıyordu.</span></p>
<p><span class="font7">&quot;Acele edin,&quot; dedi Ash.</span></p>
<p><span class="font7">Tahta kapıyı görebiliyordum. Çok yaklaşmıştık.</span></p>
<p><span class="font7">Askerlerin yaklaştığını duydum. Ama o tarafa bakmadım.</span></p>
<p><span class="font7">Kapının ardındaki, yanan etten yoksun, temiz havayı neredeyse tadabiliyordum. Beton zemine vuran botların gümbürtüsü gittikçe arıyordu. &quot;Silahlarınızı bırakın! Ellerinizi havaya kaldırın!&quot; Kapının tokmağını tuttum ama bir dizi parmak kolumu mengene gibi kavradı ve bir silahın namlusu sırtıma dayandı. Kaçma umudumuz yok olmuştu. Kolezyum'a bakınca Howard'in bize doğru koştuğunu gördüm.</span></p>
<p><span class="font7">&quot;O... Evet, o!&quot; diye bağırdı. Kulağından, Thom'un ona vurduğu noktadan kan akıyordu ve biraz önce ağzını tıkayan, tükürükle ıslanmış bez parçası boynunu çevreliyordu. &quot;Bütün bunların arkasındaki pis fahişe işte bu. Barbar arkadaşları bizi kaçırabilsin diye bize ilaç verdi.&quot; Yüzünü bana doğru yaklaştırdı. Nefesindeki kan ve şampanya kokusunu alabiliyordum. &quot;Yarın darağacında dans ettiğini göreceğim, maymun.&quot;</span></p>
<p><span class="font7">Hikâye beni tekrar içine çekerek iplikleri birleşmeye zorluyordu. Ama Willow öne çıkıp bana ölümsüz aşkını ilan etmedikçe, ölümümün hiçbir anlamı olmayacaktı. Artık Alice'e sahip olduğu için bunu yapma ihtimali sıfırdı. Vücuduma yeni bir panik dalgası yayıldı.</span></p>
<p><span class="font7">Askerler bizi Kolezyum'un en uzak kısmmdaki devasa elektrikli kapılara - Çayırlık'a açılan çıkışa- kadar sürükledi. Helikopter kalıntılarını geçtik. Yüzümün bir kenarı ateş gibi yanarak acımaya başladı. Nate'in arkamda inlediğini duydum. Ona dönüp, böyle bir şansımızın olmadığını bildiğim hâlde, her şeyin yoluna gireceğini söylemek istiyordum ama silahlarını kafama doğrultan askerlerin beni izlediğini hissedebiliyordum.</span></p>
<p><span class="font7">Gemlerden oluşan bir ordunun kapının ardmda bizi beklediğini gördüm. Asilerin yüzleri helikopterler, uçan araçlar ve kamyonetlerin içinden olanları izliyordu. Daha önceleri onları en sevdiğim filmdeki yan karakterler, büyük bir aşk hikâyesinde geri plandaki parazitler olarak düşündüğüme inanamıyordum. Şimdi asilerin özgürlük kavgaları ve adalet arayışları, birbirine âşık olan iki tane ergenin ihtiyaçlarından çok daha büyük görünüyordu gözüme.</span></p>
<p><span class="font7">Yürüyüp Kolezyum'dan uzaklaştığımız sırada, tekrar Çayır-hk'ta olduğumu bildiğim için tuhaf ve huzursuz bir hisse kapıldım. Gemlerin pembe dünyasına geri dönmüştüm.</span></p>
<p><span class="font7">Bir çavuş bize yaklaştı. Kabaca kolumu kavradı. &quot;Bu üçü bizimle geliyor.&quot;</span></p>
<p><span class="font7">Askerler ona selam verdi. Çavuş bizi karmaşık araçların arasına çekti. Bir grup asker gördüm. Bazıları zırhlarını çıkarıyor, diğerleri ise bardaklarındaki dumanı soğukta kıvrılarak yükselen sıcak sıvılarla dolu bardaklarını yudumluyordu. Yere indirilmiş bir uçan araca yaklaştık. Hava filosundan biraz daha uzaktaydı. Kalaydan yapılmış kocaman bir halka hâlinde kaldırıma oturtulmuştu. Kapağı açıldı ve bir dizi metal basamak ortaya çıktı.</span></p>
<p><span class="font7">Çavuş, Ash ile Nate'e, &quot;Burada bekleyin,&quot; diye hırladı.</span></p>
<p><span class="font7">Tuhaf bir şekilde, kendimi rahatlamış hissettim. Eğer benim elebaşı olduğumu öğrenirlerse belki diğerlerine o kadar yüklenmezlerdi. Muhafızlar beni dürterek basamaklara yönlendirdi. Silahlar belime baskı yapıyordu. Araca girince hafifçe tökezledim ve bir dizi askerin hizaya girdiğini, mükemmel Gem suratlarının bana baktığmı gördüm.</span></p>
<p><span class="font7">Pilot koltuğunda ise kontrol paneline kümesteki bir yavru horoz gibi gelişigüzel şekilde yaslanmış olan Willow oturuyordu.</span></p>
<p><span class="font11">BÖL Ü M &#160;3 9 </span></p>
<p><span class="font7">Willow?&quot; İsmi dudaklarıma yabancı geldi. Willow gözlerini üzerimden hiç ayırmadan muhafızlara</span></p>
<p><span class="font7">seslendi. &quot;Artık gidebilirsiniz.&quot;</span></p>
<p><span class="font7">Çavuş, askerleri araçtan dışarıya yönlendirdi. Askerler birbirinin aynısı olan kurmalı oyuncaklar gibi, ritmik hareketlerle araçtan çıktılar. Willow ile yalnız kaldık. Kulaklarım hâlâ kurşunlar yüzünden uğulduyordu. Ayrıca günlerdir düzgün bir şekilde uyuyup yemek yemediğimi fark ettim. Yakışıklı yüzüne odaklanmaya çalıştım ama uçağın keskin metal hatları etrafta kıvrılıyor, Willow'un yüzü bir netleşip bir kayboluyordu.</span></p>
<p><span class="font7">&quot;Rose? İyi misin?&quot; Sesi uğultunun arasından bana ulaştı ve bir anlığına diğer ismimi, hikâyedeki ismimi unuttum. Cevap vermek için dudaklarımı araladım ama ağzımdan sadece anlaşılmaz bir ses karmaşası çıktı.</span></p>
<p><span class="font7">&quot;Gel.&quot; Beni metal bir oturağa yönlendirip elime sıcak bir bardak verdi. &quot;Sadece çay. Şokun geçmesine yardımcı olacaktır.&quot;</span></p>
<p><span class="font7">Bakır rengi gözlerine baktım. Ona sarılsam mı yoksa tokatla-sam mı karar veremiyordum. Bütün duygularım birbirine girmiş ve midemde çirkin, şekilsiz bir yumru oluşturmuştu. Alice ile beraber olmadığına çok memnundum. Mükemmel şekilde hizalanmış, simetrik ve düzgün yüzünde kendimi güvende hissetmemi sağlayan bir şey vardı. Ama aynı zamanda da öfkeliydim. Öfkeden kudurmuş durumdaydım. Güya en iyi arkadaşım olan kişiyle yatmakla kalmamış, bir de Kopyalardan haberdar olmasına rağmen bu konuda kılını kıpırdatmamıştı. Ve eğer sürtük Alice araya girmeseydi, Nate'in elinin kesilmesine izin verecekti. Nasıl bu kadar zayıf olabilirdi?</span></p>
<p><span class="font7">&quot;Burada ne arıyorsun?&quot; diye sordum.</span></p>
<p><span class="font7">&quot;Beyaz atlı prensin olabileceğimi umuyordum aslında. Seni kurtarmaya geldim.&quot;</span></p>
<p><span class="font10" style="font-style:italic;">Beni kurtarmak... Neden beni kurtarmak istiyor?</span><span class="font7"> Umut kırıntılan birden geri döndü. Hâlâ bana karşı bir şeyler hissettiğini düşünmeye başladım. Ama sakin kalmaya çalışmalıydım - beni daha önce birçok kez hayal kırıklığına uğratmıştı.</span></p>
<p><span class="font7">&quot;Burada olduğumu nasıl bildin?&quot; diye sordum.</span></p>
<p><span class="font7">&quot;Rose, asi olduğunu biliyorum ama hiç sorun değil, sana öfkeli değilim. İlk başta öfkelendim ama babam Gemlerin bu akşam asilere pusu kurma planından bahsedince, tek önemsediğim senin güvenliğin oldu.&quot;</span></p>
<p><span class="font7">Kaşlarımı çatmadan edemedim. &quot;Asi olduğumu nereden biliyorsun?&quot;</span></p>
<p><span class="font7">&quot;Alice. Baloda ve çarşıda gördüğün kız.&quot;</span></p>
<p><span class="font7">&quot;Ah... o Arız.&quot;</span></p>
<p><span class="font7">Ses tonumu duymazdan geldi ama gözlerindeki utancı gizleyemedi. &quot;Neden öylece çekip gittin? Öpüştükten sonra seni bir daha bulamadım.&quot;</span></p>
<p><span class="font10" style="font-style:italic;">Çünkü en yakın arkadaşımı becerdin, seni uçkuru gevşek.</span><span class="font7"> Kendimi hafifçe gülümsemeye zorladım. &quot;Gerçekten mi? Nedenini gerçekten bilmiyor musun?&quot;</span></p>
<p><span class="font7">Başını eğdi ve ilk defa kafasınm tepesini gördüm. Karamel saç telleri ortadaki tek bir noktadan spiraller çizerek dışan doğru yayılıyordu. Bana fırıldağı hatırlattı. Willow iç geçirdi. &quot;Korkunç bir hata yaptım. Sadece bir kerelikti ama bana pahalıya mal oldu.&quot; &quot;Evet, malikâneden ayrıldığım akşam seni onunla gördüm.</span></p>
<p><span class="font7">Kalbim kırıldı.&quot; Bu doğruydu. En yakın arkadaşımın bana bu şekilde ihanet edebileceğini bilmek beni yaralamıştı ama Willow'un bütün suçun onda olduğuna inanmasına izin verdim -hissettiği suçluluk duygusu işime yarayabilirdi.</span></p>
<p><span class="font7">&quot;Rose, çok özür dilerim.&quot; Elimi tutup beni kendine çekince sabununun turunçgil, nefesinin ise nane kokusunu aldım. &quot;Alice bana kendisinin Imp casuslarını ortaya çıkarmak için çalışan bir devlet ajanı olduğunu söyledi. Senin bana sadece casusluk yapmak için yaklaştığını söylediğinde çok üzüldüm ve... aptalca davrandım. Yaptığıma hemen pişman oldum.&quot;</span></p>
<p><span class="font7">Alice, Willow'a benim asiler için casusluk yaptığımı mı söylemişti? Eğer Willow, Gem görevlilerine bunu yumurtlasaydı, ölümüme sebep olabilirdi. Willow'un Rose'u asi olduğu için affettiğini göz önüne almca bunun pek de olası olmadığını biliyordum ama çok büyük bir risk almıştı. Şaşkınlık ve öfke vücudumda dalgalar hâlinde hareket ederek midemin içindekileri çalkaladı ve nefesimi kesti. Alice hayatımla böylesi bir kumar oynamaya nasıl gönüllü olabilirdi?</span></p>
<p><span class="font7">Bana Willow'u kandırdığım, onu benim hakkımda huzursuz ettiğini hiç söylememişti. Sadece kendisinin benden daha iyi olduğuna inanmamı sağlamıştı. Belki de Alice'in erkekler üzerinde gizemli bir büyüsü yoktu. Belki de sadece dolap çevirip komplo kuruyor ve tıpkı Katie'nin söylediği gibi onlara memelerini gösteriyordu. Pekâlâ, kocaman memeleriyle olmasa da, bu dolaplarla baş edebilirdim. Kendimi daha güçlü hissetmeye başladım. Ciğerlerimi havayla doldurup eskiden kolyemin olduğu yere, boynuma dokundum. &quot;Kısmen doğruyu söylemiş. Ben bir asiyim. Güvenini kazanıp Gem sırlarım açığa çıkarmam gerekiyordu ama seninle tanışır tanışmaz her şey değişti.&quot;</span></p>
<p><span class="font7">&quot;Biliyorum, biliyorum.&quot;</span></p>
<p><span class="font10" style="font-style:italic;">Kibirli pezevenk,</span><span class="font7"> diye düşündüm ama hikâyeyi çaresizce hizaya sokmaya çalışarak gülümseye devam ettim. &quot;Seni Alicele birlikte gördükten sonra bile, sana asla ihanet edemeyeceğimi biliyordum. Malikâneyi terk etme sebeplerimden biri buydu. Böylelikle asilere şansımı denediğimi ama başarısız olduğumu söyleyebilecektim. Bu sayede seni sonsuza kadar rahat bırakacaklardı.&quot; Çıkarcı davrandığımı biliyordum ama umurumda bile değildi çünkü birçok şey onu tekrar kazanmama bağlıydı.</span></p>
<p><span class="font7">Görünüşe göre Willow söylediklerimi yutmuştu. Gülümseyerek yüzüme baktı. &quot;Beni başka bir kızla gördükten sonra bile mi? Mükemmelsin, Rose ve asi olman umurumda bile değil. Imp olmanı bile umursamıyorum.&quot; Bardağı elimden alıp beni kollarına aldı. &quot;Bu yüzden geldim. Seni tekrar malikâneye götürmek için. Çavuş bir aile dostumuzdur; seninle kardeşini buradan kaçırmama yardım edeceğini söyledi.&quot;</span></p>
<p><span class="font7">Bir anlığına baştan çıkacak gibi oldum. Dumanın ve yanmış etin leş gibi kokusu henüz buraya kadar gelmemişti. Sadece Ça-yırlık'ın taze, saf, polenle dolu kokusunu alabiliyordum. Ama hepsinin yalan olduğunu biliyordum.</span></p>
<p><span class="font7">Saçlarımı yüzümden çekti. &quot;Birçok Gem'in Imp sevgilileri var. Ama sen elbette bundan çok daha fazlası olacaksm. Yani, elbette sonunda bir Gem kızıyla evlenmek zorunda kalacağım ama bu sadece gösteriş için olacak.&quot;</span></p>
<p><span class="font7">Kafamda bir plan oluşmaya başladı. Düşünmeye çalışırken gözlerimi hafifçe kıstım. Keşke detaylar arasmda kaybolmamak için her şeyi yazabileceğim bir kâğıt ve kalemim olsaydı. Eğer bu akşam Gemler tarafmdan yakalanırsam, Willow hâlâ yarınki Darağacı Dansı'nda bana aşkını ilan edebilirdi. Sadece şüphesini uyandırmadan ondan uzaklaşmam gerekiyordu. Sonra da Nate, Ash ve Katie'yi güvenli bir yere aldıktan sonra Gemlere teslim olurdum.</span></p>
<p><span class="font7">Bu gerçekten işe yarayabilirdi. Heyecanım, biraz önceki paniğimin ötesine geçti. Adrenalinden uçacakmışım gibi hissediyordum. Hâlâ bir devrim başlatabilirdim. Hâlâ eve dönebilirdim. Impleri kurtarabilirdim. </span><span class="font10" style="font-style:italic;">Umut minik bir çiçekle başlayacak.</span></p>
<p><span class="font7">Sözcüklerimi daha etkili hâle getireceğini umarak, kollarımı Willow'un beline doladım. “Seninle beraber olmaktan daha çok istediğim hiçbir şey yok. Ama önce arkadaşlarımı güvenli bir yere götürmeliyim. Bana yardımcı olur musun?&quot;</span></p>
<p><span class="font7">&quot;Elbette.&quot;</span></p>
<p><span class="font7">&quot;Sadece bizi muhafızlardan uzak bir yere uçur. Onların şehir duvarlarının içinde güvenli bir yerde olduklarından emin olur olmaz malikâneye döneceğim.&quot;</span></p>
<p><span class="font7">&quot;Seninle geleceğim.&quot;</span></p>
<p><span class="font7">Başımı iki yana sallarken ürpererek linç tayfasını hatırladım. &quot;Impler eğer Gem olduğunu öğrenirlerse seni öldürür.&quot; O </span><span class="font10" style="font-style:italic;">zaman da hikâyeyi tamamlayamazsın,</span><span class="font7"> diye düşündüm ve peşinden bir suçluluk dalgası hissettim.</span></p>
<p><span class="font7">İç geçirerek, belki de fazla kolay bir şekilde, pes etti. &quot;Lütfen, dikkatli ol.&quot; Beni dudaklarımdan öptü. Ama bu artık bana öpüşme gibi gelmiyordu. Daha çok, iki insanın dudaklarını birbirine toslaması gibiydi.</span></p>
<p><span class="font7">Nazikçe geri çekildim. &quot;Olacağım, söz veriyorum.&quot;</span></p>
<p><span class="font7">&quot;Çabuk, o hâlde.&quot; Kapağın yanma gitti.</span></p>
<p><span class="font7">&quot;Willow?&quot;</span></p>
<p><span class="font7">Eli parlak, yeşil butonun üzerindeyken duraklayıp bana döndü.</span></p>
<p><span class="font7">&quot;Baban Et Evi'ne yapılan baskını nereden öğrendi?&quot;</span></p>
<p><span class="font7">Omuz silkti. &quot;Söylemedi. Neden ki?&quot;</span></p>
<p><span class="font7">Bu soru Gem helikopterlerinin gürültüsünü duyduğum andan beri canımı sıkıyordu. Gemler Et Evi'ne baskm yapacağımızı nasıl bilebilirlerdi? Kitapta baskının gerçekleşmesini Willow sağlıyordu. Ama şu anda baskına önayak olan kişi bendim. Tek bir Gem'in bile bunu bilmesine imkân yoktu. Tabii aramızda bir casus yoksa.</span></p>
<p><span class="font7">Elimi bıkkın bir şekilde sallayarak, &quot;Sadece merak ettim,&quot; dedim.</span></p>
<p><span class="font7">Butona basmca kapı açıldı. Girişe doğru ilerledi. &quot;İki çocuğu içeri gönderin, lütfen.&quot;</span></p>
<p><span class="font7">Ash ile Nate karanlıktan çıkarak içeri geldi. Kapağın ardımızdan kapandığını duydum. Willow'un temiz, mükemmel yüzüne baktıktan sonra pislik, kan ve berelerle kaplanmış olan Nate ile Ash kirli, yarı-ölü farelere benziyordu. Koşup ikisine sarılmaya dair ezici bir isteğe kapıldım.</span></p>
<p><span class="font7">&quot;Onun burada ne işi var?&quot; diye sordu Ash.</span></p>
<p><span class="font7">Sessiz kalması için başımı iki yana salladım.</span></p>
<p><span class="font7">Willow kolunu omzuma dolayıp yanağıma bir öpücük kondurdu. &quot;Bizi askerlerden uzağa uçurayım, o zaman.&quot;</span></p>
<p><span class="font7">Daha önce Ash'in kaşlarını bu kadar sertçe çattığını hiç görmemiştim.</span></p>
<p><span class="font7">Ama sırıtmadan edemedim. Aklıma bir fikir gelmişti. Nate'e göz kırptım. &quot;Sadece bir rögar kapağı bulmamız gerekiyor.&quot;</span></p>
<p><span class="font7">&quot;Rögar kapağı mı?&quot; dedi Willow.</span></p>
<p><span class="font7">Nate sevinçle, &quot;Aman Tanrım!&quot; diye bağırdı. &quot;Kanalizasyona giriyoruz.&quot;</span></p>
<p><span class="font11">B Ö L Ü M</span></p>
</body>
</html>