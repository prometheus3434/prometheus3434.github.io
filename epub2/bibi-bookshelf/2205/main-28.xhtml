<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span class="font2">52</span></h2>
<p><span class="font4">A</span><span class="font7">lice sahte kürkünü vücuduna sardı. &quot;Burası resmen dondurucu.&quot;</span></p>
<p><span class="font7">Haklıydı. Bazen yerden yükselen, botunun tabanından girip ayağına yayılarak dişlerini titreten ve sanki dişlerin bile çıplakmış gibi hissettiren türde bir soğuktu. Yünlü şapkamı biraz daha aşağı çekip vücudumu sanki bir şekilde soğuktan korunabilirmişim gibi küçültmeye çalıştım.</span></p>
<p><span class="font7">&quot;Sızlanmayı kes, seni güneyli bebesi,&quot; dedi Katie, &quot;sadece beş dakikalık uzaklıktayız.&quot;</span></p>
<p><span class="font7">Alice kaşlarını çattı. &quot;Beş dakika içinde memelerim yere düşmüş olacak.&quot;</span></p>
<p><span class="font7">Hastanenin taş cephesi her adımla büyüyordu. Bina tek bir lego bloğu olmaktan çıkarak, cam ve buzla parıldayan, tuğla ve pencerelerle kaplı devasa bir kuleye dönüşüyordu. Her seferinde </span><span class="font10" style="font-style:italic;">bizim</span><span class="font7"> camımızı görüp göremeyeceğimi merak ediyordum. Altı ay önce hemşire etrafımda koşuştururken boynumu tutarak, nefes nefese, bacaklarımı çırparak beyaz çarşaflar içinde uyandığım odanın camım. Arkadaşlarım da aynı şeyi düşünüyor mu, belki de sessizce, cam kenarındaki tanıdık bir vazo gibi ipuçları arıyor mu diye merak ediyordum.</span></p>
<p><span class="font7">Alice ile Katie benden dakikalar sonra komadan uyanmışlardı. Comic-Con Dörtlüsü. Basının bize verdiği isim buydu. Ufak bir depremin ardından Londra Comic-Con'da bilinçlerini kaybedip komaya giren bir grup çocuk. Hiçbirimiz tek bir yara almamıştık. Tam bir tıbbi gizemdi. Dördümüz bir hafta sonra bilincimizi kazandığımızda, en azından bir günlüğüne -ta ki Kardashian kardeşlerden biri kalça implantı yaptırana kadar- ünlü olmuştuk.</span></p>
<p><span class="font7">Yolu geçince rüzgâr arttı ve kaldırımdan, arabaların üstlerinden, dükkânların tuğla girintilerden savurduğu karları havada döndürüp dans ettirdi. Bu manzara aklımda tanıdık bir görüntü uyandırmaya çalıştı. Devedikeni. Yüzlerce tohum bizi sarmalayarak, sadece bize ait olan bir kar küresi oluşturuyordu. Belki de etrafımda dağılıp yere süzülen, kahkaha ve tavuk çığlıklarının eşlik ettiği beyazlı kahverengili tüylerdi.</span></p>
<p><span class="font7">Bu görüntüler sürekli gözümün önünde beliriyordu. Bazen bir anda zihnimde belirirken, bazen bilincime yavaşça sızarak bölümler hâlinde ortaya çıkıyorlardı. Görüntü, koku ve ses kırıntıları. İlk başta bulanık, neredeyse hayal gibiydiler. Şimdiyse tüm duyularımın hatırladığı detaylar daha keskindi. Ama yine de tamamlanmamış kırkyama parçaları gibi kalmıştı. Ne kadar çabalasam da onlara bir anlam veremiyordum. En azından henüz. Elma yeşili gözleri olan tuhaf bir yaşlı kadm, rüyalarımda beni ziyaret ediyordu. Çok uzak diyarlardaki maceralar hakkında bir şeyler fısıldayarak bana yardım etmeye çalışıyordu.</span></p>
<p><span class="font7">&quot;İyi misin, Vi?&quot; diye sordu Katie.</span></p>
<p><span class="font7">&quot;Evet,&quot; dedim ama bu bariz bir yalandı. Arkadaşlarım iki koluma girdi ve vücutlarının sıcaklığı etrafımı sardı. Park yerinde kısmen yürüyüp kısmen kayarak hastanenin ana girişine doğru ilerledik. Dönüp kış havasına bakmadan edemedim. Gökyüzü kusursuz bir açık maviydi. Neredeyse donmuş Londra'nın yumuşak ve soluk renklerini yansıtarak üzerimizde süzülen bir cam parçasını andırıyordu. Bir anlığına bana bir şeyi, daha doğrusu birini anımsattı. Ama kim olduğunu hatırlayamadım.</span></p>
<p><span class="font8">Adımlarımızı hızlandırdık. Hastanenin girişinde bizi bekleyen sıcaklık dalgasına minnettar kaldık. Tıbbi ve doğal olmayan bu kokunun arkadaşlarımı da huzursuz edip etmediğini merak ettim. Şapkalarımızı çıkarıp saçlarımızı düzeltmek için kollarımızı birbirinden ayırdık. Hastalar duş başlıklarıyla, kolalanmış kıtır kıtır hastane kıyafetleriyle etrafımızda dolanırken bizim kendimize çekidüzen vermeye çalışıyor olmamız karşısında gülümsedim.</span></p>
<p><span class="font8">Danışmadaki kadın beni görüp el salladı. Personelin tamamını isimleriyle değil, aklımda onlara dair aldığım kısa notlarla tanıyordum. Belki de bu, gerçek bir yazar olmaya başladığımın bir işaretiydi. El sallayan kişi, </span><span class="font8" style="font-style:italic;">her zaman yorgun gözleri olan ama asla uyumayan saçlara sahip</span><span class="font8"> kadındı. Ben de el sallayarak karşılık verince gülümsedi ama gülümsemesi zorlama gibiydi. Sanki taşıdığım ezici, görünmez ağırlığı görebiliyordu ama bunu nasıl kabulleneceğini veya nasıl yok edeceğini bilmiyordu. Belki de o hastane yatağında yatan, ağzına tüpler bağlanmış kişinin Nate yerine ben olmam gerektiğini biliyordu. Belki de etrafımı saran, beni mezara gömen suçluluk hissinin karanlık aurasını görebiliyordu. Daha akıllı, daha güçlü, daha hızlı... daha iyi olabilseydim Nate'in de uyanabileceğim bilmenin verdiği felç edici his. Biliyordum, hiç mantıklı değildi.</span></p>
<p><span class="font8">Ana koridorda ilerlerken botlarımızın plastik tabanları vinil zeminde tiz sesler çıkardı. Alice, Katie ve ben bu koridoru her zaman, sözsüz bir anlaşma yapmışız gibi, hızlıca yürüyerek geçiyorduk. Benim gibi onlar da hastane personelini görmek istemiyordu. Kişisel bir şey yoktu. Sadece, sen bilinçsiz yatarken ka-teterini değiştirmiş olabilecek biriyle göz temasından kaçınmak daha kolaydı.</span></p>
<p><span class="font8">Katie, sonunda asansöre vardığımızda, &quot;Bugün ona ne getirdin?&quot; diye sordu. &quot;Tipik masallarından biri mi?&quot;</span></p>
<p><span class="font8">&quot;Bugün değil.&quot; Üst katın düğmesine bastığımda parmağım soluk bir ışıkla aydınlandı. &quot;Bugün ona biraz daha kişisel bir şey getirdik.&quot;</span></p>
<p><span class="font1">Numaraların sırayla kafamızın üzerinde yanmasını, asansörün beton kabini bize doğru indirmesini izledik.</span></p>
<p><span class="font1">“Ah, meraktayım,&quot; dedi Katie.</span></p>
<p><span class="font1">Alice sırıttı. &quot;Fütürist, biraz da distopik bir şey...&quot;</span></p>
<p><span class="font1">Katie, &quot;Aman Tanrım,&quot; diye çığlık attı, &quot;sakın bana bitirdim deme.&quot;</span></p>
<p><span class="font7">Asansör kata vardığında ufak metal kutuya adım attık. Kabin yukarı çıkmaya devam ederken, üzerimizde uğuldayan, bizi yerin güvenliğinden çok yukarlara çıkaran mekanizmayı artık düşünmediğimin farkına vardım. Koma öncesinde, panik anlarının önüne geçmek için içimden Abba şarkıları söylerdim. Ama komaya girme konusunda bir şeyler beni değiştirmişti. Suçluluk hissi bir yana, beni daha kendinden emin biri hâline getirmişti. Beni tahtalıköye ne kadar yaklaştırdığı düşünülünce, aslında tam tersinin olmasmı beklerdiniz. Nedenini anlıyormuş gibi davranmaya çalışmıyordum ama her sunum yaptığımda altımı ıslatmamam hoş bir gelişmeydi.</span></p>
<p><span class="font7">Alice çantasından Kindle'mı çıkardı. &quot;Eh, ilk taslağı bitirdik, değil mi, Violet?&quot;</span></p>
<p><span class="font7">Başımla onayladım. &quot;Evet ama eminim editörümüz bazı değişiklikler yapmak isteyecektir.&quot;</span></p>
<p><span class="font7">&quot;Ah, evet tatlım, </span><span class="font10" style="font-style:italic;">editörümüz.&quot;</span><span class="font7"> Katie sesini fazlasıyla tumturaklı bir hâle getirip, bir Liverpoolludan ziyade Kraliçe'ye benzetmeye çalıştı.</span></p>
<p><span class="font7">Alice kahkaha atarak, &quot;Siktir git,&quot; dedi.</span></p>
<p><span class="font7">&quot;Hayır, bu gerçekten harika bir şey,&quot; dedi Katie. &quot;İkiniz için çok mutluyum. Gerçek bir kitap anlaşması. Hem de öylesine bir kitap değil. </span><span class="font10" style="font-style:italic;">Darağacı Dansı'nm</span><span class="font7"> devam kitabı.&quot;</span></p>
<p><span class="font7">Alice bir anlığına utanmış gibi göründü. &quot;Şey, biraz yardım aldık tabii.&quot; Russell Jones'dan bahsediyordu. Jones mayıs ayında o fotoğrafı paylaştıktan sonra Alice'in hayran kurgusu yazarı olarak popülerliği artmıştı. Artık bir kitap anlaşması imzalaması, hiç tanınmayan yardımcı yazar arkadaşıyla bile oldukça kolaydı. Ama kitabın devamını yazma fikri Alice'e değil, bana aitti.</span></p>
<p><span class="font7">Bilincimi kazanmamın ardından bana bu fikri elma yeşili gözleri olan yaşlı kadın vermişti. Rüyayı daha dün gibi hatırlıyorum.</span></p>
<p><span class="font7">Kuş sesleri, güneş ışığı ve meyve kokularıyla dolu bir bostan-da duruyordum.</span></p>
<p><span class="font7">Sonra yaşlı kadın belirip avucuma bir şey sokuşturdu. İncecik dudakları ayrıldı ve tanıdık bir sesle konuştu. ''Dünyamıza Alice ile birlikte gelmen kaza değildi. Seni ben getirdim. Başkanla benim farklı planlarımız vardı.&quot;</span></p>
<p><span class="font7">Ne demek istediğini gerçekten bilmiyordum ama yine de sormam gerektiğini hissettim. &quot;Planın neydi?&quot;</span></p>
<p><span class="font7">&quot;Implerin kurtuluşu için darağacmm düşmesi yeterli değil, evladım.&quot;</span></p>
<p><span class="font7">&quot;Başka ne gerekiyor?&quot;</span></p>
<p><span class="font7">Gülümsedi. &quot;Ev gibisi yoktur, Minik Çiçek.&quot;</span></p>
<p><span class="font7">Avucumu açtığımda, tenimin kıvrımları arasında ufaak bir menekşe çiçeği olduğunu gördüm.</span></p>
<p><span class="font7">O sabah Alice ile birlikte devam kitabı yazmaya dair inanılmaz bir dürtüyle uyandım. Sanki ölüm kalım meselesiymiş, sanki Implerin geleceği buna bağlıymış gibi hissettim. Ancak portakal suyumu kafaya dikip tostumdan birkaç lokma aldıktan sonra kendime Implerin en sevdiğim romandaki karakterlerden başka bir şey olmadığını hatırlatabildim.</span></p>
<p><span class="font7">İlk başta, Alice'e beraber bir devam kitabı yazmayı önerme konusunda tedirgindim. Yazıları konusunda her zaman biraz korumacıydı. Tamam, doğrudan söyleyeceğim, yazılan onun için biraz fazlasıyla kıymetliydi. Ama komanm onu da değiştirmiş olabileceğini düşündüm. Hâlâ Alice gibiydi ama sanki biraz daha... </span><span class="font10" style="font-style:italic;">yumuşamıştı.</span><span class="font7"> Evden makyajsız çıkıyordu, biri onu övdüğünde yanakları kızarıyordu, hatta geçen gün benimle birlikte Katie'nin çello resitaline gelmişti ve üstelik eşlik eden piyanist yakışıklı bile değildi. Neyse, Alice kollarını bana dolayarak konuştu. &quot;Bu duyduğum en iyi fikir.&quot;</span></p>
<p><span class="font7">Süreç tam olarak pürüzsüz geçmedi ama Alice'in yumuşaması ve benim güven kazanmamla beraber, kısmen orta yolda buluştuk. Birkaç tartışma yaşandı. Mesela Alice'in hâlâ Willow'a karşı aptalca bir takıntısı vardı ve onun hikâyenin merkezinde yer almasını istiyordu, bense onu tamamen hikâyeden çıkarmaya niyetleniyordum. Neden bilmiyorum ama karakteri artık canımı sıkıyordu. Çok zayıf ve bencil biri gibi görünüyordu. Sanırım bu yakınlardaki deneyimlerim, büyümemi ve kaslara değil kişiliğe öncelik vermemi sağlamıştı. Sonunda, </span><span class="font10" style="font-style:italic;">Darağacı Dansı'ndaki</span><span class="font7"> başka bir karakteri başkahraman yapmaya karar verdik. Gerçekten büyüme potansiyeli olan birini. Bu kişinin köpek yavrusu, yani Ash olması gerektiğini ilk andan itibaren biliyordum. Çünkü köpek yavrulan büyüyebilirdi.</span></p>
<p><span class="font7">Ama en başından beri, hakkında yüzde yüz anlaşmaya vardığımız tek bir karakter vardı.</span></p>
<p><span class="font7">Asansörün kapısı açıldı ve ilaç kokusu yoğunlaşarak yüreğimin hoplamasına neden oldu. Koridorda yürürken bunu daha önce binlerce defa yapmış olmamıza rağmen yine işaretleri okuduk. Bölüme yaklaşırken hızımızı artırdık.</span></p>
<p><span class="font7">Beyaz kapılara varınca, ellerime alkol sürebilmek için durakladım. Bir anlığına küçük camlardan içeriye baktım. Nate yatakta uzanmış yatıyordu ve başı yükseltilmişti, bu yüzden ilk bakışta televizyon izliyor veya iPod dinliyormuş gibi görünüyordu. Bu, hastane ziyaretlerinin en sevdiğim kısmıydı. Onu halka şeklinde tahta bir çerçeveyle çevrelenmiş cam paneller ardından izlemek. Sanki tamamen farklı bir dünyada, bir fotoğrafta ya da bir televizyon ekranındaymış gibi görünüyordu. Bir baloncuğun içinde süzülüyor gibiydi. Bu gerçekdışı durum ve aramızdaki mesafeler, bana her an her şeyin olabileceğini hissettiriyordu - sanki hemen uyanabilirmiş gibiydi.</span></p>
<p><span class="font7">&quot;Hazır mısın?&quot; dedi Katie.</span></p>
<p><span class="font7">Bölümün kapılarını ittirerek cevap verdim. Boğuk hastane sesleri kafamı doldurdu. Monitörün </span><span class="font10" style="font-style:italic;">bip</span><span class="font7"> sesi, suni solunum cihazının hırıltısı, antiseptik ve idrar kokusuyla beraber o büyülü, dünyadışı his tamamen kayboldu. Gerçeklik araya girdi. Nate komadaydı. Altı aydır uyanmamıştı. Geçen her gün, her saat ve her dakikayla birlikte uyanma olasılığı azalıyordu. Görüşüm gözyaşlarıyla buğulandı ve suçluluk hissinin karanlık aurası bölümü gölgelere boğdu.</span></p>
<p><span class="font7">Alice onun yanındaki sandalyeye oturup elini okşadı. &quot;Merhaba bücür.&quot;</span></p>
<p><span class="font7">Nate'in gözlerini açarak ona siktirip gitmesini söylediğini hayal ettim. Daha on dört yaşmdaydı. Sonra, birkaç hafta önce on beş yaşma girdiğini hatırladım. En sevdiği ev yapımı çikolatalı pastayı koklayabilmesi için burnuna yaklaştırmıştım. Gözyaşları yüzümden dökülmeye başladı.</span></p>
<p><span class="font7">Katie, Nate'in yanma oturabilmem için yatağın diğer tarafına rahat bir sandalye çekti. Sandalyeyi düzeltmeye uğraşırken, &quot;Kahrolası hastane mobilyaları,&quot; diye homurdandı. Kendi kendime gülümsedim. Bilindik, güvenilir Katie. Hiçbir koma onu değiştiremezdi.</span></p>
<p><span class="font7">Oturmadan önce eğilip Nate'in alnmı öptüm. Hafif terliydi ve bebekler için olan ıslak mendiller gibi kokuyordu. O anda, altın rengi kirpiklerin nefesimin altında hafifçe kıpırdadığına yemin edebilirdim.</span></p>
<p><span class="font7">Onu ilk defa bu şekilde gördüğüm ânı dün gibi hatırlıyordum. Uyanalı kısa bir süre olmuştu ve doktorların, hemen yanı başımdaki yatakta yatan Nate'in hayatta olduğu konusunda bana güvence vermelerine rağmen, sadece dikenli kum sansı saçlarmı seçebiliyor ve bir türlü yanımdakinin o olduğuna ina-namıyordum. Ölmüş olduğunu öylesi bir kesinlikle, sanki kendi gözlerimle görmüşüm gibi biliyordum.</span></p>
<p><span class="font7">Tıbbi personel ve ailem koğuşu bir &quot;yetişkin&quot; konuşması yapmak için terk eder etmez, hâlâ vücuduma takılı olan boruları çekiştirerek onun yatağına doğru tökezledim. Alice ile Katie uyarı düğmelerine deliler gibi basıp hemşirelerin yardıma gelmelerini sağlamaya çalışırken, düşmeden yatağa dönmem için kulak tırmalayıcı seslerle bana yalvarıyorlardı. Ama yine de Nate'in yanma vardım.</span></p>
<p><span class="font7">Balmumundan yapılmış gibi görünüyordu. Bütün o kablolar, tüpler ve bantlar onu bir arada tutuyor gibiydi. Ama yine de o küçük monitör biplemeye devam ediyordu ve kalbimin inana-madığı şeyi sonunda gözlerimle görebildim.</span></p>
<p><span class="font7">Doktorlar haklıydı.</span></p>
<p><span class="font7">Hayattaydı.</span></p>
<p><span class="font7">Suçluluk, hüzün ve öfke hissi gelmeden önce (hem de nasıl gelmek), sadece rahatlama hissettim. Onu öpmek, ona sarılmak ve aynı anda da kahkahalar atmak istiyordum ama onun yerine tuhaf bir şey yaptım. Örtülerini çekerek pijamasının üstünü kaldırdım. İşte orada, kamında, bir metelikten büyük olmayan küçük, yuvarlak bir yara izi vardı. İyileşmiş bir kurşun yarası. Tuhaf olan şey ne miydi? Bu beni biraz olsun şaşırtmamıştı. Bakışlarımı Alice'ten Katie'ye çevirdim. Onlar da şaşırmış görünmüyorlardı. Hepimizin aynı şeyi düşündüğünü biliyordum. Onu bulmak, uyandırmak ve eve götürmek benim sorumluluğumdaydı.</span></p>
<p><span class="font7">Sonra annem Nate'in ben uyanmadan önceki gün öldüğünü, onu hayata döndürmeden önce üç dakika boyunca monitörde düz çizgi gördüklerini anlattı. Üç koca dakika. Ben iki dakika boyunca nefesimi bile tutamıyordum. Annemin beti benzi atmış bir şekilde fısıldadıklarını hâlâ hatırlıyordum: O </span><span class="font10" style="font-style:italic;">düz çizginin sesini asla unutmayacağım,</span><span class="font7"> Violet. O anda, </span><span class="font10" style="font-style:italic;">Ben de öyle,</span><span class="font7"> diye düşündüğümü hatırlıyordum.</span></p>
<p><span class="font7">Alice bana kitabı uzattı ve sonunda Nate'in yanındaki sandalyeye çöktüm. Bir elimi onun koluna koydum - şaşırtıcı derece sıcaktı. Diğer elimle de kitabımızın ilk sayfasını açtım. </span><span class="font10" style="font-style:italic;">Darağacı Dansı'nm</span><span class="font7"> devam kitabı - </span><span class="font10" style="font-style:italic;">Darağacı Şarkısı.</span></p>
<p><span class="font7">Alice yatağın üzerinden ekrana bir bakış attı. &quot;Hayır,&quot; deyiverdi. &quot;Doğrudan en iyi kısımlara atla, bilirsin, onun sevebileceği yerlere.&quot;</span></p>
<p><span class="font7">&quot;Evet, ona boşu boşuna hikâyenin geçtiği ortamı falan dinletme,&quot; dedi Katie, yatağa yaslanarak. &quot;Zavallı şey çoktan sıkıntıdan kök salmış olmalı.&quot;</span></p>
<p><span class="font7">Daha önce bunu hiç konuşmamıştık. Neden komaya girdiğimizi, neden birbirimizden dakikalar sonra uyandığımızı,</span></p>
<p><span class="font7">Nate'in gizemli kurşun yarasını konuşmamıştık ama bazen onların da koma sonrası tuhaf rüyaları olup olmadığını, onların da kendi dağınık kırkyama hatıralarını birleştirmeye çalışıp çalışmadıklarını merak ediyordum. Sanki Nate'in bizi duyabildiğini, Comic-Con Dörtlüsü'ne dair tuhaf, biraz da özel bir şeylerin olduğunu biliyorlar gibiydi.</span></p>
<p><span class="font7">Parmağımla sayfa çevirme butonuna dokundum ve doğru yeri bulana kadar elektronik kelimeler arasında dolaştım. Oğlanın girişi. Başından beri Alice ile hakkında yüzde yüz anlaşmaya vardığımız tek karakter.</span></p>
<p><span class="font7">Sonra Nate'in sıcak tenini sıkıp okumaya başladım.</span></p>
<p><span class="font10" style="font-style:italic;">Thorn, oğlanın etrafında dolanırken onu baştan aşağı inceledi. &quot;Peki, neden bize yardım edebileceğini düşünüyorsun?&quot;</span></p>
<p><span class="font10" style="font-style:italic;">Oğlan gülümsedi -yüzünün hatları açılı ve muzipti- ve kum sarısı saçlarını alnından geriye attı. &quot;Çünkü aptal bir Imp çocuğu olarak görünüyor olabilirim ama ortalama bir Gem kadar akıllıyım. Bu da beni mükemmel bir casus adayı yapıyor, öyle değil mi?&quot;</span></p>
<p><span class="font10" style="font-style:italic;">&quot;Peki, madem bu kadar akıllı olduğunu düşünüyorsun... kanıtla bakalım.&quot;</span></p>
<p><span class="font10" style="font-style:italic;">&quot;Sen bir Gem'sin,&quot; dedi oğlan.</span></p>
<p><span class="font10" style="font-style:italic;">Thorn kaşlarını çattı. &quot;Bunu fark etmesi o kadar da zor değil. Uzun boyluyum ve simetrik hatlarım var.&quot;</span></p>
<p><span class="font10" style="font-style:italic;">&quot;Ondan değil. Impler de uzun ve çekici olabilir. Seni ele veren şey sesindi. Sesli harflerini düzleştirmek için biraz fazla uğraşıyorsun.&quot;</span></p>
<p><span class="font10" style="font-style:italic;">Thorn göz bağım düzeltirken duyduklarına bozulmamış gibi davranıyordu. &quot;Pekâlâ, kabul ediyorum, ortalama Gemlerden daha cesur olduğun kesin. İsmin nedir, Imp?&quot;</span></p>
<p><span class="font10" style="font-style:italic;">Oğlan muzip bir şekilde sırıttı.</span><span class="font7"> &quot;Nate.&quot;</span></p>
<p><span class="font11">Teşekkürler</span></p>
<p><span class="font8">Öncelikle harika ebeveynlerime teşekkür etmek istiyorum. Hikâyeler, sevgi, bilimkurgu, müzik, kahkaha, sevecenlik ve taze pişirilmiş kekin eksik olmadığı bir evde büyüdüm. Bunları hâlâ kalbimde taşıyorum ve her zaman taşıyacağım. Bana sonu gelmez bir sevgi ve destek sundunuz. Beni şu an olduğum kişi hâline getirdiniz.</span></p>
<p><span class="font8">Muhteşem okuyucularıma: Lucy Fisher, Liam Gormley, Jenny Hargreaves, Steve Lee, Helen Spencer, Heather Thompson, Len ve Gill Waterworth (Anne ve Baba), Isobel Yates ve Helen Yates. Siz en değerlim olan ailem ve arkadaşlanmdansmız; benim bilge Yodalardan oluşan amigo takımım. Teşekkür ederim!</span></p>
<p><span class="font8">Mükemmel arkadaşlarıma. Gözyaşlarımı sildiniz, kafamı dağıttınız ve beni güldürdünüz. Geçtiğimiz yıllarda ihtiyacım olan kuvveti bana verdiniz ve hepinizi bunun için çok seviyorum.</span></p>
<p><span class="font8" style="font-style:italic;">Times</span><span class="font8"> ve Chicken House'a, her yıl tanınmayan yazarlara (benim gibi) eserlerini yayımlama fırsatım tanıyan Tımes/Chicken House Çocuk Edebiyatı Yarışmasını düzenlendikleri için teşekkür ederim.</span></p>
<p><span class="font8">Chicken House'taki herkese - ne kadar da harika ve destekleyici bir ekipsiniz. Cömert teşvikleri, rehberlikleri, yaratıcılıkları ve bir yazar olarak bana inandıkları için Barry Cunningham ve Rachel Leyshon'a, ilk taslağımı okuması için Barry'ye ısrar eden ve harika tanıtım fikirleri olan Jazz Bartlett'e, </span><span class="font10" style="font-style:italic;">Darağacı Dansı'nı </span><span class="font7">dünya çapında pazarlama konusunda muhteşem bir iş çıkaran Elinor Bagenal'a ve tabii ki birlikte çalışmaktan oldukça keyif aldığım editörüm Kesia Lupo'ya teşekkür ederim. Dürüst olmak gerekirse, seninle tanışmadan önce nasıl yazdığımı bilmiyorum, Kesia. Sonsuz fikirler, netlik ve sınır çizmekte üstüne yok. Ayrıca beni malum kişiyi öldürmemeye ikna ettiğin için de teşekkür ederim.</span></p>
<p><span class="font7">Angela'nın fikrindeki potansiyeli gördükleri için Big Idea Competition'a ve bu kadar harika bir fikri olduğu için Angela McCann'a. Sen bu yarışmaya katıldığında yıldızlar kesinlikle hizalandı. Teşekkür ederim!</span></p>
<p><span class="font7">Ve son olarak Ajda Vucicevic, taslağımda bana ettiğin yardımlarla kitabım Chicken House'un dikkatini çeken bir romana dönüştü. Yazma serüvenimin başlangıcında teşviki ve bana olan inancı, bana devam etme cesaretini verdi ve bu yüzden sonsuza dek ona minnettar olacağım.</span></p>
<p><span class="font7">Tekrardan herkese teşekkür ederim. Daha iyi hayranlar hayal edemezdim!</span></p>
</body>
</html>