<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>

<body>
  <h1 class="chapter0">ONUNCU BÖLÜM<br />
  <img alt="sep" class="middle" src="../Images/cizgi.png" /><br />
  NEVŞEHİR’DE<br />
  <span class="small2">17-23 Ağustos</span></h1>

  <p class="nonindent">Büyük zorluklar içinde yukarıda bize verilen odaya çıkıyor ve kendimi yatağa bırakıyorum. Kısa bir süre sonra ateşten yanan gözlerimi açtığımda duvarda üzerime doğru ilerleyen binlerce tahtakurusu görüyorum. Burada kalmak mümkün değil!</p>

  <p class="indent"><b>- Hancı, bana temiz bir oda ver! diyorum.</b></p>

  <p class="indent">- Bu temiz değil mi peki?</p>

  <p class="indent">- Elbette ki değil! Tahta bitlerini görmüyor musun?!</p>

  <p class="indent">- Tahtakurusu mu? Nasıl olabilir? Bizim buralarda hiç yoktur. Mutlaka İstanbul’dan gelen konuklar getirmiştir!</p>

  <p class="indent">Tabii, Anadolu’da tahtakurusu olur mu hiç!</p>

  <p class="indent">Başka bir odaya geçiyor, kendi portatif kamp yataklarımızı kuruyoruz. Bir tarafta Milleker, diğerinde ben yatıyoruz. Elimizi oynatacak gücümüzün olmadığını hissediyoruz. Ama burada da kokumuzu alan binlerce asalak harekete geçiyor. Onlar yürürken duvardan ve döşemeden sanki ses geldiğini duyuyoruz!</p>

  <p class="indent">Buradan gitmek gerek. Hiç vakit kaybetmeden burayı terk etmek gerek. Ama 40 derece ateşler içindeyken nereye gidebiliriz?</p>

  <p class="indent">Birden şansımız dönüyor; çağırdığımız Rum doktor Arhangelos Gabriel bize Rumların yeni yapılan yaşlılar evinde kalabileceğimizi söylüyor. Derhal kabul ediyoruz. Yeni yerimizde duvarları badanalanmış, lavabolu odada ve çarşaflı döşeklerde yatıyoruz. Tahtakurusu da nisbeten daha az.</p>

  <p class="indent">Burada ölmek bile daha iyi! diye düşünüyorum.</p>

  <p class="indent">İki gün süren bitkinliğin ve zorunlu istirahatın ardından kinin etkisini göstermeye başlıyor ve 20’si sabahı uyandığımda kendimi oldukça iyi hissediyorum. Sabah, sokaktan odamıza süzülüp gelen seslerle ve gürültülerle uyanıyoruz. Kaldığımız binanın hemen önünde kurulan pazarda bir Rum’un bir başka Rum’a 20 paralık kazık attığını, atışmanın da bu nedenle başladığını anlıyoruz. Rumlar arasında bu, sıradan bir olay. Fazla vicdan azabı da duymuyorlar, ne de olsa bu tür günahlar için Aziz Prodromos, Aziz Panaios veya binlerce diğer azizden biri, yakılan birkaç mum karşılığında öteki dünyada yardımcılığını esirgemeyecektir!</p>

  <p class="indent">Ama tabii, kandırıldığını düşünen diğer Rum aynı fikirde değil; en ağır beddualarla ve küfürlerle, uzaklaşmak isteyen soydaşının yakasını bırakmıyor! Yakası açılmadık sövmeler bütün sokağı hareketlendiriyor, insanlar heyecanlanıyor. Evlerin pencerelerinden sokağa hanımların başları, çocukların henüz uykulu yüzleri uzanıyor. Sonunda 10 paralık sorun, eller ve diller yardımıyla, alışılmış yöntemlerle çözülüyor ve kadıya gitmeye gerek kalmıyor.</p>

  <p class="indent">Seyahatimiz sırasında yürürlükte olan para birimleri ve bunların birbiriyle ilişkisi son derece karmaşık bir sistem oluşturuyordu. Batı ülkelerinden gelenler bu sistemi kavramakta haklı olarak zorluk çekiyorlar ve kayıplara da uğruyorlardı.</p>

  <p class="indent">O zamanlar Türkiye’de sadece madeni para vardı. Para birimi olarak kullanılan kuruş, bizdeki 20 fillere denk düşüyordu. Resmi adı Osmanlı Lirası olan bir Türk Lirası 108 kuruştu. Ama tedavülde gümüş bozuk para darlığı olduğundan, bu gümüş paralar son derece değerlenmişti ve bu nedenle de lira bozulurken 102-104 kuruş ancak veriliyordu. Bu artık neredeyse yasal hale gelen bir uygulamaydı ve itiraz etmeniz bir işe yaramıyordu. Altın para olarak 1, 1/2, ve 1/4 liralıklar vardı. Gümüş para olarak ise 20 kuruşluk (ki bunun adı mecidiye idi), 10 kuruşluk, 5 kuruşluk (buna çeyrek diyorlardı) ve 1 kuruşluklar piyasada bulunurdu.</p>

  <p class="indent">Gümüş paralar bozulurken de bir miktar değer kaybederdi. Bunun oranları da şöyleydi:</p>

  <p class="indent">20 kuruşluktan 1 kuruş kesilir, yani 19 kuruş kalırdı.</p>

  <p class="indent">10 kuruşluktan 1/2 kuruş kesilir, 9,5 kuruş kalırdı.</p>

  <p class="indent">5 kuruşluktan 1/4 kuruş kesilirdi.</p>

  <p class="indent">1 kuruştan ise 5 para kesilir ve 35 para kalırdı.</p>

  <p class="indent">Bu para bozma sisteminde en kârlı çıkan taraf devletin kendisiydi. Devlet ödemelerini, paranın değerinin tam olduğu varsayımıyla, yani çürük para üzerinden yapıyordu (1 lira 108 kuruş hesabıyla). Ama devletin halktan topladığı değişik gelir kalemlerinde (vergi, gümrük, harç vb) tutarlar sağlam para üzerinden hesaplanır, piyasadaki gibi, yani 1 lira 102 kuruş üzerinden değerlendirilirdi. Böylece devlet piyasada hareket halinde olan her lira üzerinden otomatik olarak 6 kuruş kazanmış olurdu.</p>

  <p class="indent">Devletin belli başlı gelir kaynakları vergiler, gümrükler, vakıfların katkı payları, devlet tekelinde olan ürünler ve bazı diğer kaynaklardı. En kayda değer vergiler ise şunlardı: <b>Emlak</b> vergisi, <b>temettü</b> adı verilen sanayi vergisi, öşür adı verilen tarım vergisi (bu vergi genellikle açık arttırma usulüyle tespit edilirdi), koyunlardan alınan hayvan vergisi ve askerlikten muafiyet sağlayan <b>bedel-i askeriye</b> vergisi.</p>

  <p class="indent">Osmanlı İmparatorluğu’nun mali durumunun büyük bir kriz içinde olduğu haberleri Avrupa basınında sık sık yayımlanırdı o dönemlerde. Ama durum aslında, her ne kadar çok iç açıcı olmasa da, büyük bir kriz olarak tanımlanabilecek kadar kötü değildi. Hazinenin gelirleri 1887 ve 1912 arasında, yani 25 yıllık bir dönem içinde 15,5 milyon liradan 30 milyon liraya yükselmişti. Bu arada 1912’de Balkan ittifakına bağlı ülkelerin orduları İstanbul’u tehdit edecek kadar yaklaştıklarında bile devletin gelirleri sadece 640 bin lira azalmıştı. Türk devleti, Balkan ülkeleri gibi kayıtsız şartsız dış yardım başvurusu da yapmamıştı.</p>

  <p class="indent">Savaşlar piyasayı daraltmadı, tam tersine piyasada belirli bir genişleme de yarattı. Şu gelişmeler bu görüşü doğruluyor: Hükümet Asya’daki demiryolu şirketlerine inşa edilen her bir kilometrelik demiryolu için belirli bir kâr garantisi veriyordu. Eğer bu kâr elde edilemezse, aradaki fark hükümet tarafından ödenecekti. Anadolu’da demiryolu şirketleri başlarda garanti edilen kâr oranına ulaşamadılar. Hatta 1911’de bile hükümet şirketlere ödemeler yaptı. Ama 1912’de, yani kuruluşunun üzerinden geçen 25. yılda artık şirketler devlete gelir vergisi ödemeye başladılar. 1.295.474 liralık gelir vergisi, şirketin bütün gelirinin % 25’i demekti. Daha önceleri zarara çalışan Bağdat demiryolunda da durum aynıydı; bu şirket de 1912’de devlete 238.166 lira vergi ödedi. Bu vergiler o yıldan bu yana sürekli arttı.</p>

  <p class="indent">Bu genel kalkınmanın izlerini Nevşehir’de de görmek mümkün. 25 bin nüfusa sahip kentin sakinlerinin yaklaşık yarısı Türk, diğer yarısı da Rum. Dağın yamacında kurulan kent, verandalı, balkonlu ve sütunlu evleriyle son derece hoş bir görüntü çiziyor. Dağın tepesindeki İbrahim Paşa Kalesi’nin kalıntıları ise bir kartal yuvası gibi. İbrahim Paşa, Mısır valisiyken II. Mahmud’a karşı isyan eden, önce Suriye’yi fethedip, ardından Anadolu’ya giren ve Kütahya’ya kadar ilerleyen Mehmet Ali Paşa’nın komutanlarındandı. Kentin en güzel binalarından olan Kurşunlu Cami’nin geniş terasından aşağılardaki verimli vadinin ve ötelerin manzarası unutulmaz bir görüntü sunuyor. Rumların kiliseleri ve Damat İbrahim Paşa Cami ve Medresesi de zarif binalar. Ama Anadolu’nun bütün kentlerinde olduğu gibi, burada da yolların eğri büğrü taşları hızla sizin gerçeklere geri dönmenizi sağlıyor.</p>

  <p class="indent">Son derece hareketli pazarda uzun sakallı, limon sarısı, yeşil veya gri kaftanlı yaşlı ve saygıdeğer tüccarlarla karşılaşıyoruz. Türk erkekleri arasında sakalları beyazlamış yaşlılarla çok sık karşılaşabilirsiniz. Sakin ve kaderciliğe inanan felsefeyle yaşayan bu insanlar gerçekten uzun bir ömre sahip olabiliyorlar. Bugün tipik Türk olarak adlandırabileceğimiz insan tipi, artık Asya Türklerinin Moğol’a veya Tatar’a daha çok benzeyen çekik gözlü tiplerinden çok farklı. Türkler tarafından fethedilen ve İslamlaştırılan Anadolu’da giderek karışan ırklardan (Rumlar, Ermeniler, Lidyalılar, Fridyalılar, Persler) yeni bir karışım ortaya çıkmış; kıvrık kartal burunlu, siyah saçlı, kara gözlü, açık ve temiz bir yüz ifadesine sahip Türklerin vücut yapıları ise zayıf denebilir. Sporu, jimnastiği ve hareketi sevmiyorlar. Hareket etmektense, dinlenmek, kahve içmek, tavla oynamak, nargile höpürdetmek, yoğun ve kokulu dumanı ciğerlerine çekmek onlara daha cazip geliyor.</p>

  <p class="indent">Türkler yolculuk etmekten de hoşlanmıyorlar. Yolculuk edenler de kendi ülkelerini değil, başka ülkeleri gezmek istiyorlar. Şimdi artık sosyete arasında yurtdışına çıkmak neredeyse zorunlu bir koşul olduğundan, üst tabakadan insanlar başka ülkelere gidiyorlar ama dünyanın önemli kaplıcaları hakkında bilgi sahibi olurken, kendi ülkelerinin gelişmiş kaplıcalarından (İstanbul yakınlarında Yalova, Ilıca, Kuru, Hamandere vb mükemmel yerlerden) haberleri bile olmuyor. İstanbul’da yaşayan Türkler Anadolu’nun koşullarını hiç bilmiyorlar. Kişilerin Anadolu’nun koşulları hakkında verdikleri bilgiler çok çelişkili olabiliyor. Ama ortak vurgu olumsuzluk üzerine. Tabii bunun nedeni İstanbul’un rahat koşullarına alışan “kibar” Türklerin Anadolu’da bu rahatı hiçbir yerde bulamamaları.</p>

  <p class="indent">Türk kadını, Asya’nın diğer kadınları gibi, çok çabuk yaşlanıyor, 40-50 yaşına geldiğinde artık çok ihtiyar görünüyor. Buna aslında şaşırmamak gerek, çünkü bu ülkede kız çocukları 14-15 yaşında kocaya veriliyor ve ardından bir dizi çocuk doğuruyorlar.</p>

  <p class="indent">Kızların evlendirilmesiyle ilgili İslam gelenekleri, Müslümanların da ötesinde artık Hıristiyanlarca da uygulanır hale gelmiş.</p>

  <p class="indent">Nevşehir’de kaldığımız yaşlılar evinde, bir odada yatan, çok zayıf ve yorgun bir Rum kızıyla tanışıyoruz. Görünüşüne bakılırsa ağır hasta.</p>

  <p class="indent">16 yaşlarında olsa gerek. Köyünden birkaç kadın yardım ediyor. Biraz konuşmak için odasına giriyorum:</p>

  <p class="indent">- Kaç yaşındasın?</p>

  <p class="indent">- On dört! diyor incecik bir sesle.</p>

  <p class="indent">- Annen baban yok mu? Ziyaret etmiyorlar mı seni?</p>

  <p class="indent">- Benim annem babam yok. Ben yetim büyüdüm. Kocam ise evde çocuklara bakıyor.</p>

  <p class="indent">Kendisi bile henüz gelişmemiş bir çocuk sayılan bu kızcağızın çocukları olabilir mi? Bu doğru olabilir mi? Şimdi artık bu kadının hasta olmasına şaşırmamak gerek!</p>

  <p class="indent">Önümüzdeki üç günü tamamen dinlenmeye ve halı bakmaya ayırıyoruz. Sağlığımızın tamamen düzelmesini bekliyoruz. Bu arada yol için hazırlıklar yapıyoruz.</p>

  <p class="indent">Çarşıda Rum kilimcide halı bakıyorum. Halılar bu bölgede yine son derece ilginç, yöreye özgü motifler içeriyor. Alışveriş etmek burada çok farklı bir iş; pazarlık ediyorsunuz, satıcı var gücüyle malını övüyor, tanıtıyor:</p>

  <p class="indent">- Geçenlerde buna üç lira veren oldu, ama ben satmadım!</p>

  <p class="indent">Bu şu anlama geliyor: Satıcı size gösterdiği malı üç liraya satmadığını söylüyorsa, demek ki değeri en az beş lira olmalı! Bu arada çevreniz yoldan geçen meraklılarla kuşatılıyor. Giderek kalabalıklaşan seyirciler pazarlığa arada müdahale ediyorlar:</p>

  <p class="indent">- Sat artık! Bu fiyat iyidir.</p>

  <p class="indent">Türk tüccarlarla bu kadar pazarlık edilmiyor. Onların söyledikleri fiyatlar malın gerçek değerine daha yakın oluyor. İslam dini, karşılığı ödenmemiş şeylerin kabulünü yasakladığından Müslümanlar fahiş fiyat uygulamıyorlar.</p>

  <p class="indent">Türklerin bir başka övgüye değer özellikleri de, sadece kendi soydaşlarını değil, Hıristiyanları bile desteklemeleri, dayanışma göstermeleri. Eğer Rum ailede baba birkaç yıllığına İstanbul’a çalışmaya, dükkân açmaya, ticaret yapmaya gitmişse, ailesini yanında götürmüyor. Bu durumda komşular, tanıdık Türk erkekler geride kalan aileye yardım etmeyi görev kabul ediyorlar. Niğde yakınlarındaki Dilmesu Köyü’nde Rumların bir kısmı Amerika’ya göçmüş. Geride kalan çocuklara köyün Türk aileleri bakıyorlardı.</p>

  <p class="indent">Bir gün öğleden sonra çarşıya kavun almaya gidiyorum. Güleryüzlü kavuncu hemen dükkâna davet ediyor:</p>

  <p class="indent">- Gel efendim, deyip, derme çatma kulübenin bir köşesine serdiği battaniye üzerinde yer gösteriyor ve kavun ikram ediyor.</p>

  <p class="indent">Burada kavun yemek çok basit bir iş: Kavun diliminden çekirdekleri toprağa atıyor, dilimi ısıra ısıra bitiriyor ve kabuğu dükkânın köşesine fırlatıyorsunuz. Alaturka, sonunda biri orayı süpürür. İstanbul’daki biracılarda da zeytin çekirdekleri, turpun yeşil yaprakları, peynir dilimi kenarındaki sert tabaka soyulduktan sonra, elin tersiyle masadan yere atılır. Döşeme ise hızar talaşıyla kaplıdır ve zaman zaman süpürülür.</p>

  <p class="indent">İnsanı çatlatan böyle bir sıcaklıkta, biraz kavun yedikten sonra, Türk insanının keyif yapmayı neden o kadar çok sevdiğini anlamayı başarıyorsunuz. Bu sıcak yörelerin çocuğu olan Homeros bundan binlerce yıl önce şu gerçeği dile getirmişti:</p>

  <p class="indent">“İnsan nasıl olsa ölüyor; çok çalışan da, boş oturan da!”</p>

  <p class="indent">Akşamları biz de kendimizi, zevk içinde keyfe terk ediyoruz; çünkü yorucu bir yolculuğun arifesindeyiz.</p>
</body>
</html>
