<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>

<body>
  <h1 class="chapter0">ON İKİNCİ BÖLÜM<br />
  <img alt="sep" class="middle" src="../Images/cizgi.png" /><br />
  KIRŞEHİR’DE<br />
  <span class="small2">25-26 Ağustos</span></h1>

  <p class="nonindent">Aşağı şehirde, güzel, temiz, duvarları badanalı bir handa kendimize yer buluyoruz. Akşam tahtakurusu da yok ve bu da mucize gibi bir şey. Akşam aşçıda karnımızı doyuruyor ve arkasından karpuz satın alıp odamıza gidiyoruz. Karpuz kabuklarını pencereden fırlatıyoruz. Doğu insanının rahatı bu! Çöpler, kirli sular pencereden olduğu gibi boca ediliyor! Bir keresinde aşağıdan geçen birinin neredeyse üzerine çöpler dökülürken, adamcağızın elinden <b>“Bak! bak!”</b> deyip yürümekten başka bir şey gelmedi. Ne yapabilir ki, sonuçta o da evinde pencereyi aynı amaçla kullanıyor.</p>

  <p class="indent">Ayrıca hanlarda yıkanma leğeni yok. Türkler böyle şey kullanmıyorlar. Yolcu istiyorsa, yanında taşımak zorunda. Burada el yüz yıkamak için hep iki kişi gerekiyor: Biri elini yüzünü yıkarken, diğeri de, uzun burunlu bir kaptan onun eline su döküyor. Koridorun tırabzanlı kısmında dışarıya doğru ve eğimli olarak uzanan bir tahta monte edilmiş. El yüz yıkama işlemi bu tahtanın üzerinde gerçekleştiriliyor. Tabii eğer bu sırada alt kattan biri geçerse, biraz ıslanmadan geçmesi mümkün değil!</p>

  <p class="indent">Ertesi günümüzü dinlenmeye ve alışverişe ayırıyoruz. Kırşehir halıcılığıyla ünlü. Şehirdeki toplam 4 bin hanenin yarısında halı tezgâhları kurulmuş. Halı fiyatları oldukça düşük, çünkü bu kentte savaş nedeniyle ticaret durmuş. Ama ne yazık ki Kırşehir halıları göz zevkimize daha az hitap ediyor. Renkleri çok cırlak, motifleri kaba saba. Büyük <b>orta halısı</b> da yok. <b>Sedir halıları</b> veya <b>seccadeler</b> bulunuyor.</p>

  <p class="indent">Tarihi çok eskilere uzanan bu kent antik çağda Mocissus, daha sonraları ise Justinianopolis adını taşıyordu. Böylesine tarihi bir kentte, tarihi bir özellik taşıyan, çok dikkat çeken hiçbir yapıyla karşılaşamıyoruz. Küçük tepenin üzerindeki kale bugün lise olarak kullanılıyor. Konak ve kentin Ermeni mahallesi şık ve düzenli yapılardan oluşuyor. Kentin basit camisi de Selçuklulardan kalma.</p>

  <p class="indent">Öğleden sonra dinleniyoruz. Birden dayanılmaz, kulakları tırmalayan bir gıcırtı sesiyle yerlerimizden fırlıyoruz. Sokakta tahıl taşıyan kağnılar geçiyor. Bu kağnılar, tahta dingilin iki tahta tekerleğe bağlanmasıyla oluşan, üzerinde kaba saba bir yük kısmı bulunan, bir taşıma aracı. Hayatları boyunca tekerleklerine yağ sürülmediği belli olan kağnılardan çıkan ruh parçalayıcı sese dayanabilmek çok zor.</p>

  <p class="indent">Öğleden sonra resmi daireleri ziyaret ediyoruz, akşama yine sokaktaki aşçıdayız. Oturduğumuz masa, aslında kocaman bir ambalaj sandığı. Çırak biz otururken gözümüzün önünde masayı tozuta tozuta siliyor. Yüzü sivilceler içindeki, tilki bakışlı çırağın saçları enseden yukarıya doğru kazınmış, ama başının diğer yerlerinde uzun. Hamarat hareketlerle su getiriyor, tabak, kaşık koyuyor masaya. Sipariş veriyoruz. Daha yanımızda, masanın yanında dikilirken, durduğu yerden ateşin yanındaki aşçıya doğru haykırıyor:</p>

  <p class="indent"><b>- Fasulyee biir, bamyaa biir...</b></p>

  <p class="indent">Sesi öylesine yüksek perdeden çıkıyor ki, kulak zarlarımızın patlayacağını hissediyoruz! Bu arada 8-10 sokak köpeği çevremizde mevzilendi ve kemik beklemeye başladı bile. Bu köpeklere ya kemik vereceksiniz, ya da tekmeyle kovalayacaksınız, âdet böyle! Sonunda bizden her ikisini de alıyorlar. Böylesi kalabalık yemekler o kadar neşeli ve o kadar hoş bir atmosferde geçiyor ki, insan ister istemez radyolu, otomobilli yaşlı Avrupa’ya da tavsiye etmek istiyor.</p>

  <p class="indent">Yemekten sonra yaşlı lise müdürünü ziyaret ediyorum. Subaylar, okul öğretmenleri hep bir arada. Hoş sohbet ediyoruz. Türk-Macar dostluğundan, ortak sorunlarımızdan bahsediyoruz. Hepsi, çocuklarını, tanıdıklarını ve akrabalarını Budapeşte’ye öğrenci olarak göndermek istediklerini belirtiyorlar.</p>

  <p class="indent">Gece hana doğru giderken yine çarşıdan geçiyorum. Ufacık kulübelerde terzilerin makineleri hâlâ çalışmaya devam ediyor. Terzi, makinesinin arkasında iki büklüm iş peşinde:</p>

  <p class="indent"><b>- Bayramlar geliyor</b>! diyor. O zamana kadar işleri bitirmem lazım.</p>

  <p class="indent">Bu gelen bayram Şeker Bayramı. Ramazanın sonunda başlayan ve üç gün süren bu bayramda insanlar birbirlerini ziyaret ediyor, hediyeler veriyor ve bol bol da ziyafetler çekiyorlar. Ramazan ayının uzun süren oruçlarının ardından bu bayram bir ödül gibi.</p>
</body>
</html>
