<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>

<body>
  <h1 class="chapter0">ON DÖRDÜNCÜ BÖLÜM<br />
  <img alt="sep" class="middle" src="../Images/cizgi.png" /><br />
  ANKARA’DA<br />
  <span class="small2">30-31 Ağustos</span></h1>

  <p class="nonindent">İşte, Doğu ve Batı arasında onca savaşa ve kan dökülmesine neden olan Ankara önümüzde, yüzlerce metre derinde.<sup><a class="hlink" href="../Text/notlar.htm#n29">29</a></sup> Bu kenti Frigyalılar kurmuşlardı. Kral Midas tarafından kurulan şehir daha sonraları Galatların başkenti oldu. Ardından MÖ 189’da Manlius Vulso tarafından fethedilerek Romalıların eline geçti. Nero tarafından bölge merkezi haline getirilen Ankara (Ankyra) o dönemde Sebasta adını aldı. Şehir bundan sonraki tarihi boyunca da çok talan ve işgal yaşadı, çünkü doğu batı yollarının kesişme noktasında olması nedeniyle halklar hareketinin ve orduların sürekli uğrak yeri olmaktan kurtulamadı. Palmira Kraliçesi Zenobia tarafından ele geçirilmesinin ardından, önce Horroes zamanında Perslerin, Sofiyan ve Harun el Reşid döneminde de Arapların kenti oldu. Sonra Haçlı orduları ve Selçuklular dönemi yaşandı. Sultan Murad zamanında ise Osmanlılar tarafından fethedildi.</p>

  <p class="indent">Dünya Savaşı’ndan sonra Yunanlılar Ankara yakınlarına kadar ilerlemeyi başardılar.</p>

  <p class="indent">Yüksek boğazdan döne döne inen yolu hızla kat etmeye çalışıyoruz. Arkamızda fırtına işareti olan bulutlardan önce kente ulaşmak niyetindeyiz. Üzüm bağları ve bağ evleri arasından geçerek, şehre doğru yaklaşıyoruz. Birden uzaklardan bir tren düdüğü duyuyoruz: Ne kadar ilginç ve tanıdık bir ses! Ben atımı dörtnala kaldırıyor ve Bekir Efendi’nin Hürriyet Oteli adını taşıyan oteline bir an önce ulaşıyorum.</p>

  <p class="indent">Antik çağlarda Suriye, İran ve Ermenistan’a yönelik ticaret yollarının önemli durağı olan Ankara 1913’te 50 bin nüfusa sahipti. 1892’de inşa edilen tren yolunun son istasyonu Ankara’da bulunuyor. Kayseri, Yozgat ve diğer kentlere mal taşıyan kervanlar buradan yola çıkıyor. Bu nedenle Ankara’nın çarşısı çok büyük. Moher adı verilen Ankara yünü, balı, balmumu, meyvesi ve afyonu çok ünlüdür.</p>

  <p class="indent">Bugün hâlâ eski kale surları içinde yaşayan şehirde 80 civarında cami bulunuyor. Bunlar arasında en ünlüleri Hacı Bayram Camii, Merlihane ve Arslanhane camileri. Demiryolunun inşasından sonra, Ankara vilayetinin de merkezi olan kent hızlı bir büyüme dönemi yaşadı. Ama Amerikan şehirlerine özgü katlanarak büyüme asıl Dünya Savaşı’ndan, Yunanlıları yenerek görkemli bir zaferle çıkan Türkiye Cumhuriyeti başkentinin Ankara’ya taşınmasından sonra gündeme geldi.</p>

  <p class="indent">Ankara’da dolaşırken antik çağların izlerine de rastlıyorsunuz: İyonlardan bir sütun başı, bir sütun parçası, Bizanslılardan bir kırık aslan heykeli, duvarda eski Yunan bir kitabe her an karşınıza çıkabilir. Agustus döneminden kalma 10 metre yüksekliğindeki sütun ve Hacı Bayram Camii yakınlarındaki Agustus tapınağının kalıntıları Roma ordularının muzaffer kumandanının anısını hâlâ yaşatıyor. Tapınağın altındaki özel bölümde ise imparatorun bizzat kendisi tarafından dikte edilen bir kitabe, dönemin kahramanlıklarını çağımıza taşıyor.</p>

  <p class="indent">Tepedeki surlar (Akkale) artık harabe halinde. Kalın burçları dökülüyor. Bu burçlardan akşamları Tabakhane suyunun derin kıyılarını içeren vadinin manzarasını hayranlıkla seyredebilirsiniz.</p>

  <p class="indent"><b>Balık pazarında</b> her türden insan koşuşturuyor. Sırtlarında plastik yağmurluklarıyla Avrupalılar, köşe başında pazarlık kavgası yapan kara bir Afrikalı, diğer yanda Ermeni satıcı, kollarını dirseklerine kadar sıvayıp müşteri çağıran Rum lokantacılar, sarı kaftanlı Arap tüccarlar, boylu poslu Kürt katırcılar, her şey, herkes birbirine karışıyor. Bütün insanlar çarşının o inanılmaz temposu içinde işini bitirmeye, bir şeyleri almaya, satmaya, taşımaya çalışıyor.</p>

  <p class="indent"><b>- Güzel karyolaaa, altı mecidiyee.... Altı mecidiye... Haydii...</b></p>

  <p class="indent">Önümüzden bunları bağıran bir tellal geçiyor. Doğuya özgü bu olay işleri çok kolaylaştırıyor. Eğer satılacak bir şeyiniz varsa, tellallara veriyorsunuz. O, çarşıda dolaşarak sizin malınızı satıyor. Tabii en fazla para verene satıyor. Hisse senedi olmayan, ama borsa gibi bir kurum bu!</p>

  <p class="indent">Birden sırtında bir afiş taşıyan biri çıkıyor karşımıza; genizden gelen bir sesle de bağırıyor, seyircileri akşam “Othello” temsiline çağırıyor.</p>

  <p class="indent">Anadolu’da Shakespeare oynanıyor!</p>

  <p class="indent">Ertesi sabah atlarımızı, eyerlerimizi, taşınmaz eşyalarımızı pazarda satıyoruz. Resmi ziyaretlerimizi tamamlayıp arabacımız Yani’yle de vedalaşıyoruz. Yani bize karşı dürüst oldu, görevini hakkıyla yerine getirdi. Üçüncü gün bizi Eskişehir’e doğru götüren trendeyiz.</p>

  <p class="indent">Dünyanın en güzel kenti, Boğaz kıyısındaki İstanbul’a gidiyoruz.</p>
</body>
</html>
