<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>

<body>
  <h1 class="chapter0">SEKİZİNCİ BÖLÜM<br />
  <img alt="sep" class="middle" src="../Images/cizgi.png" /><br />
  NİĞDE’DE<br />
  <span class="small2">11-15 Ağustos</span></h1>

  <p class="nonindent">Yolumuz üzerindeki birkaç dereyi, hendekleri ve çukurları aşarak Niğde şehrine vardığımızda hava kararmış, ay ışığı ortalığı aydınlatmaya başlamıştı. Şehrin en büyük hanının avlusuna kağnımız gürültüyle girdi.</p>

  <p class="indent">- Şehirde bir <b>otel</b> de var, ama <b>otelci</b> önceki gün bağa gitti. Böylece otel de kapandı.</p>

  <p class="indent">Hana yerleştik. Aslında bize verilen oda da gayet güzel sayılırdı. Artık zaman oldukça ilerlemiş olduğundan yemeğimizi çarşıdan getirtmek zorunda kaldık. Akşam yemeğimizin en ilginç sürprizi, hamurdan açılıp ince ince kesilen ve üzerine şerbet dökülen bir tatlıydı.</p>

  <p class="indent">Daha sonraki birkaç gün içinde Milleker’in tedavisi başladı. Pis sulardan sıtma hastalığına yakalanmıştı.</p>

  <p class="indent">Anadolu kentlerinde doktorlar çoğunlukla İstanbul’da veya Atina’da tıp okumuş Rumlar ve Ermeniler arasından çıkıyor. Ama bazen Rusya’da veya Fransa’da üniversite eğitimi görmüş olan birisiyle bile karşılaşabiliyorsunuz. Eczacılığın dili bu ülkede Fransızca. Reçeteler Fransızca yazılıyor, Fransız dergilerine abone oluyorlar ve tıbbi terim ve deyimleri de Fransızca olarak kullanıyorlar. Eczaneler de Rum ve Ermenilerin elinde. Küçük, ama son derece temiz ve modern eczaneler bunlar. Eczanelerde de genellikle Fransız ürünleri bulunuyor, ama Janos Hunyadi şifalı suyuyla bile karşılaştık. Eczane açmak burada özel izne tabi değil. Eczacı diploması olan herkes açabiliyor. Bu nedenle de tek bir sokakta 3-4 küçük eczane bile olabiliyor.</p>

  <p class="indent">Rumlar ve Ermeniler kitlesel olarak öncelikle kıyı şeritlerinde yerleşmişlerdi. Ama Anadolu’nun bütün şehirlerinde onlarla karşılaşabilirsiniz. Yetenek ve eğitimleri açısından Anadolu’nun en gelişmiş sakinleri Rumlardı. Varlıklarıyla doğrudan orantılı kültür vergisini gönüllü olarak verirler ve bu vergilerle de son derece ileri okullar açarlardı. Rumlar genellikle ticaretle uğraştıklarından, sık sık yolculuk eder ve bu yolculukları sırasında kültürel yeniliklerle çabuk tanışırlardı. Rum evleri, demiryolundan ve ana yollardan çok uzak bile olsa, şaşırtıcı bir şekilde zevkli ve çekici eşyalarla döşeli oluyor.</p>

  <p class="indent">Anadolu’da bir zamanlar Rum Kilisesi son derece varlıklıydı. Kasaba ve kentlerde kiliseler en modern otellerin, en iyi hanların sahibiydiler. Ama kilise bu tesisleri kendi işletmez, kiraya verirdi. Sahip oldukları topraklarda da bilimsel yöntemlerle tarım yapılırdı. En iyi işletmeler, bankalar, döviz büroları, dışalım ve dışsatım şirketleri onların elindeydi. Daha doğrusu bu işleri Ermenilerle birlikte yaparlardı. Mühendislerin, demiryolu uzmanlarının, İstanbul’un zenginlerinin çoğunluğu Rum ve Ermeni idi. Son derece gelişmiş becerileri ve ticarete yatkınlıkları nedeniyle kısa sürede varlık sahibi olurlardı. Ama bunun karşısında, kıvrak hareket edemeyen ve fırsatları değerlendiremeyen Müslüman kesim yoksul tarafı temsil ederdi.<sup><a class="hlink" href="../Text/notlar.htm#n19">19</a></sup></p>

  <p class="indent">Eski dönemlerde zaman zaman gündeme gelen Hıristiyanlara karşı hareketlenmelerin ve Türklerin “gâvurlara” karşı duydukları antipatinin temel nedeni ekonomik koşullarda aranmalıdır. Eğer bu kesimin dinine tepki duysalardı, herhalde bin yıl boyunca Hıristiyanlara rahat rahat İslam dini kabul ettirilebilirdi. Ama Türkler, her ne kadar tam tersi nedenlerle ün salsalar da, ülkelerinde kendilerine bağlı yaşayan cemaatlere ve onların dinlerine karşı sabırlı olmuşlardır. Bizim ülkemizin<sup><a class="hlink" href="../Text/notlar.htm#n20">20</a></sup> tarihi de bir anlamda buna örnektir.</p>

  <p class="indent">Kalabalık bir şekilde yaşadıkları bölgelerde (Kayseri, Bursa, Karaman) Rumlar artık kendi ulusal dillerini konuşmuyorlar, ama dinlerine hâlâ sadıklar ve Hıristiyan kiliselerinde Türkçe dua ederek ibadet ediyorlar.</p>

  <p class="indent">Ermeniler siyah saçlı, kartal burunlu insanlar ve isimlerinin sonunda Demirciyan, Teneliyan, Aslanyan vb “yan” eki taşıyorlar. Genellikle Kafkaslarda ve Van, Erzurum, Mamuret-ül Aziz, Diyarbakır, Sivas ve Bitlis gibi Anadolu’nun doğu vilayetlerinde yaşıyorlar. Son derece kültürlü insanlar ve birbirlerine olan bağlılıkları ve dünya çapında ilişkileri de inanılmaz ölçüde yüksek. Örneğin, bir Ermeni tüccar Macar olduğumu duyunca bana şunu sormuştu:</p>

  <p class="indent">- Macaristan’ın sadrazamı Ermeni, öyle değil mi?</p>

  <p class="indent">O tarihte Macaristan’da başbakan Laszlo Lukacs’tı!</p>

  <p class="indent">Doğu Ermenileri ve Macaristan’daki Ermeniler arasında da son derece sıcak ilişkiler mevcut. Bunun en canlı kanıtı da Niğde’de bir Ermeni papazın bana gösterdiği bir din kitabı idi. Viyana’da basılan bu kitap Macar Ermenilerinin ilahilerini içermekteydi.<sup><a class="hlink" href="../Text/notlar.htm#n21">21</a></sup></p>

  <p class="indent">Macaristan’ın dışında Viyana ve Venedik’te de Ermeni papazlarının olduğu biliniyor. Son zamanlarda Paris ve Sofya’da da Ermeni kiliseleri faaliyet göstermeye başladı.</p>

  <p class="indent">Niğde, Rum Kilisesinin merkezlerinden biri ve tarihi çok eskilere uzanan bir şehir. Burada yaşayan Rumların efsanelerine bakılırsa, Niğde antik Tyana’nın bulunduğu yere inşa edilmiş.<sup><a class="hlink" href="../Text/notlar.htm#n22">22</a></sup> Başka bazı kaynaklar ise Tyana’nın Bor kasabasından 5 km. uzaklıkta bulunan Kilisehisar’da olduğunu öne sürüyorlar. Bu sorunun yanıtı ne olursa olsun, bilinen bir şey varsa o da, şehrin merkezinde son derece eski ve yüksek bir kalenin varlığı. Bugün bu bina hapishane ve kışla olarak kullanılıyor. Bir zamanlar bu şehir çepeçevre böyle yüksek surlarla çevriliymiş. Şimdi artık bu surlardan sadece merkezdeki kale ve Karakapı ayakta kalabilmiş. Kentin önemli bir bölümü kayalıklar üzerine inşa edilmiş. Özellikle devlet dairelerinde çalışan memurlar ve varlıklı kesim kentin batı yakasında kayalık bir zeminde kurulu semtteki villalarda yaşıyor. Bu binalar çok eski dönemlerde kayalara oyulan mağaraların üzerine çıkılmış. Mağaralar bu binalarda kiler işlevi görüyor. Mağaralarda duvarlara oyulan dolaplar, kandil çıkıntıları, eşikler, bacalar, kapıların çerçeveleri, üzerinden yüzyıllar geçmesine rağmen hâlâ duruyor.</p>

  <p class="indent">Türkiye’ye geleli beri hakiki bir hamama gitmek istiyorum. Hancıdan buralarda hamam olup olmadığını soruyorum.</p>

  <p class="indent">- Beyim, diyor, kapıdan çıkıp sağa dönün, doğru ilerleyin, uzun bir sokak çıkacak önünüze, sonuna kadar ilerleyin, bir meydana bağlanacak, oradan sola dönün, sonra bir sokak, sonra yine sola, köşede hamamı göreceksiniz.</p>

  <p class="indent">Tarifi üzere yürümeye başlıyorum. Ama dar ve birer labirent gibi dolambaçlı sokakların başdöndürücülüğünde, daha ikinci sokakta yönümü tamamen şaşırıyorum. Yoldan geçen bir çocuktan bahşiş vereceğimi vaat ederek beni hamama götürmesini rica ediyorum.</p>

  <p class="indent">Hamamda müşteri olarak bir ben varım. Ramazan ayında olduğumuz için Müslümanlar arasında hamama da ilgi az. Türk hamamı aslında saunaya benziyor. Burada insan bol bol terliyor, sonra da birkaç kova suyla temizleniyor. Önce kubbeli bir salona giriyorsunuz, orada elbiselerinizi çıkarıyorsunuz. Bu salon aynı zamanda biraz serinlemek istediğinizde dinlenebileceğiniz yer olarak da kullanılıyor. Sedirde oturup, şerbet, sigara, kahve ve nargile de içebiliyorsunuz. Belinize bir peşkir sararak, taş veya mermer döşeli sıcak bir koridordan geçtikten sonra, tavanı kubbeli ve ışığı da yukarıda açılan pencerelerden alan bir alana ulaşıyorsunuz. Oradaki görevli size tahtadan yapılma alçak ve geniş sedirlerde yer gösteriyor:</p>

  <p class="indent"><b>- Terle efendim.</b></p>

  <p class="indent">Burada küvet yok. Ortada taştan yapılmış havuza benzeyen küçük bir bölüme ayrı ayrı musluklardan sıcak ve soğuk su akıyor. Bu yapı bir Roma havuzuna çok benziyor.</p>

  <p class="indent">Bir süre sonra usta, müşterinin vücudunu kese adı verilen, havlu bezinden yapılmış bir eldivenle iyice ovuyor. Sonra kalaylı bir tasta sabun köpürtüp, bir, iki, üç, hatta dört kez bütün vücudu iyice temizliyor. Kurulanmanın ardından hamam faslı da bitmiş oluyor. Yüzme havuzu yok. Türkler, deniz kenarında otursalar bile genellikle yüzme bilmiyorlar.</p>

  <p class="indent">Dünya Savaşı öncesi Türkler arasında spor kavramı da bilinmezdi. Spor kulüpleri daha sonraları oluşmaya başladı.</p>

  <p class="indent">Öğleden sonra şehri dolaşmaya çıkıyorum. Dar ve dolambaçlı sokaklarıyla, küçük evleriyle, her tarafa dağılmış yıkıntılarıyla burası da geleneksel Türk şehirlerinin özelliklerini taşıyor. Bütün resmi dairelerin toplandığı <b>Konak</b> son derece modern ve kullanışlı. Kentin en güzel binası, artık biraz yıpranmış olmakla beraber, bütün ihtişamıyla yükselen Alaeddin Camii. Bu bina Konya’daki ünlü cami kadar görkemli. Ama kentin, yaz aylarında yaylalara göçen sakinlerinin oturduğu mahallesinde olduğundan bu mevsimde cami çevresinde kimseyi göremiyoruz.</p>

  <p class="indent">İşte, şehrin göbeğinde olan, ama giderek yıkıntıya dönüşen bir tapınak. Bu olgu aslında Doğu insanının mentalitesini de ortaya koyuyor. Burada insanlar en doğrudan ve en çabuk giderebilecekleri ihtiyaçları peşinde koşuyorlar. Diğer işlerin tümü ikincil derecede önemli. Bir ev yıkıldı mı, enkaz, dağılan taşlar yerinde öylece kalıyor. Eğer biri “Neden?” diye sorarsa;</p>

  <p class="indent">- Ne yapalım? <b>Yıkıldı!</b> oluyor yanıt.</p>

  <p class="indent">Şehirde başka güzel binalar da var: Bunlar arasında ilk göze çarpanlar Ak Medrese, Sungur Bey Camii, Havanda [Huand Hatun] Türbesi ve başka birkaç türbe. Bu binaların hepsinde, Doğu geleneklerinin tümünde olduğu gibi, en dikkat çeken bölüm, son derece süslü olan kapılar. Binaların dış görünüşlerinde onları cazip kılan bir yan yok, sadece kapıların çevresindeki harika oymalar ve işlemeler göze çarpıyor. Çizgiler ve motifler Asur ve Mısır uygarlıklarının kültürleriyle akrabalıklar taşıyor. Doğu kültüründe ayrıntılar çok önemli olmuyor: Bir aslan ve bir at çoğu kez birbirine benzeyebiliyor. Havanda Türbesi’nin<sup><a class="hlink" href="../Text/notlar.htm#n23">23</a></sup> süslemelerinde iki başlı kartal da dikkatimizi çekiyor.</p>

  <p class="indent">Mutasarrıf Behçet Bey, son derece büyük konukseverlik gösteriyor. Şehri dolaştırıyor ve akşama da yemeğe alıkoyuyor. Behçet Beyin evi şehrin konaklarının olduğu mahallede, bahçe içinde ve teraslar üzerine inşa edilmiş zevkli bir yapı. Bahçedeki ağaçlar ve fıskiyeli havuz güneşin sıcaklığına rağmen hoş bir serinlik sağlıyor. Akşam yemeğinde başka davetliler de var: Bir meclis üyesi, iki avukat ve komşu konağın beyiyle birlikte yemek yiyeceğiz.</p>

  <p class="indent">Yemek öncesi gazeteler geliyor, haberler konuşuluyor. Osmanlı ordusu Edirne’yi geri almış! Bu haber herkesi sevince boğuyor. Gözler gururla parlıyor. Ramazan olduğundan ev sahibi ve tüm konuklar iftar saatini haber verecek olan top sesini sabırsızlıkla bekliyorlar. En az yirmi kere saate bakılıyor, sonunda top sesiyle birlikte o beklenen an da geliyor. Zarif masada yerimizi alıyoruz. Masanın sonuna mutasarrıfın iki oğlu da oturuyor. Sedat sekizinci sınıfa gidiyor. 12-13 yaşında olduğunu tahmin ettiğim küçük oğlu Mehmet’in gözleri hep babasının bakışlarını takip etmeye çalışıyor. Masada servise yardımcı oluyor, bardaklara su dolduruyor, sandalye taşıyor.</p>

  <p class="indent">Bu toplumda çocukların anne ve babalarına gösterdikleri saygı gerçekten de övgüye değer. Çocuklar anne ve babanın ellerini öpüyorlar ve bu gelenek çocuk büyüdükten sonra da sürüyor.</p>

  <p class="indent">Masada küçük tabaklar içinde iştah açıcı ön yemekler var: Komposto, peynir, yoğurt, zeytin, turp vb. Herkes bunlardan az az alıyor. Bu fasıl bittikten sonra zenci hizmetkâr peş peşe, tadı birbirinden güzel yemekler sunmaya başlıyor: Yoğurt çorbası, koyun kebabı, kızartma, biber dolması, <b>patlıcan</b> dolması (biçimi salatalığa benzeyen çok farklı bir sebze), etli <b>bamya</b> (biber gibi küçük bir sebze), kabak dolması, dilim dilim pişirilmiş et. Sonra tatlılar geliyor: Boynuza benzeyen biçim verilmiş hamur tatlısı, bol şerbete bulanmış bir başka tatlı ve arkadan meyvelere geçiliyor: Şeftali, karpuz, erik, çilek. Su ikram edilirken, su içen insana iyi dileklerde bulunuyorlar:</p>

  <p class="indent"><b>- Afiyet olsun, şifalar olsun.</b></p>

  <p class="indent">Yemeğin ardından terasta daha uzun uzun oturuyor; kahve, şerbet ve sigara eşliğinde sohbet ediyoruz.</p>

  <p class="indent">Ertesi sabahımızı halı satın almaya ayırmak niyetindeyiz. Ama handa iki şapkalının halı satın almak istediği haberi bütün kentte yayılmış bile! Sabahtan itibaren kentin bütün <b>hah, kilim</b> ve <b>seccade</b> satan tüccarları hanı kuşatma altına alıyorlar. Peşkirciler de sırada. Akşamın geç saatlerinde bile gelen oluyor:</p>

  <p class="indent"><b>- Çelebi, güzel halılarım var!</b></p>

  <p class="indent">Doğu sanatının engin hayal dünyasını belki de en iyi dile getiren ürün halıdır. Niğde halı ticaretinin en ünlü merkezlerinden. Sadece Türklerin değil, Rum ve Ermenilerin evlerinde de halı tezgâhları çalışıyor. Birbirinden güzel halıların dokunduğu bu ev tezgâhlarının yanı sıra, 80 kadının çalıştığı fabrika bile var. Bundan 25-30 yıl önce halı sanayi bu yörede yeni yeni kurulmaya başlarken Kayseri’den<sup><a class="hlink" href="../Text/notlar.htm#n24">24</a></sup> ustalar getirilmiş. İşini çok iyi bilen bu ustalar, yöre halkına kâğıda çizilen desenlerin halıya nasıl taşınabileceğini öğretmişler. Geçen zaman içinde halı sanayii büyük bir atılım yapmış: Amerika’ya binlerce halı ihraç eden ve oradan halı motifleri de getiren Kayserili tüccarlar Niğdeli üreticilere sipariş vermeye başlamışlar.</p>

  <p class="indent">Türk kadınlarının hayatı, kafesli penc[re]elerin ardında ve bizim görmemize yasak olduğundan, halı üretiminin nasıl gerçekleştiğini Rum ve Ermeni evlerinde seyredebildik. Rum mahallesinde istisnasız her evin önünde, sırtlarında bir örnek gri elbiseler, kapıda oturup, bir taraftan komşularla konuşurken, öte yandan da elinde yün eğiren kadınlarla karşılaşabilirsiniz. Ellerinde hızla aşağı yukarı hareket eden çıkrıklarla, yün öbeklerini beyaz iplik haline getiriyorlar. Daha sonra bu iplikler evde değişik renklere boyanıyor. Ne yazık ki, artık doğal malzemeler değil, suni boya kullanıyorlar ve bu da bir süre sonra solabiliyor.</p>

  <p class="indent">Zemini oluşturan iplikler pamuk, yün veya İngiltere’den getirilen Manchester ipliğinden -ki en sağlamının bu olduğu söyleniyor- seçiliyor. Tezgâha uzunlamasına gerilen iplerin önünde kadınlar ayaklarını altlarına alarak oturuyorlar. Parmakları ise inanılmaz bir hızla, bir harpa benzeyen karmaşık iplikler arasında dolanıyor.</p>

  <p class="indent">-İşte efendim, diyerek bir kadın tezgâhın önünde çalışan kızlarını gururla gösteriyor. Asla hata yapmıyorlar. En karmaşık motifleri bile hatasız işliyor, nerede neyi kullanacaklarını gayet iyi biliyorlar. Kızlar 7-8 yaşlarından itibaren tezgâhlarda çalışmaya başlıyorlar.</p>

  <p class="indent">Bu çocukların inanılmaz bir ustalıkla hareket ederek halıya hayat veren parmaklarını zevkle seyrediyoruz; önce bir renk, sonra bir başka renk iplik alıyor, bağlıyor ve kesiyorlar. Bir sıra tamamlandığında yün iplikle hepsini sıkıştırıyor, taraklarla sağlamlaştırıyor ve uçlarını büyük bir makasla kesiyorlar. Bu son kesim halıcılıkta artık ustalaşıldığının da kanıtı. Bütün bir sürecin en zor işi, çünkü yanlış bir kesim günlerce süren işi berbat etmeye yetiyor.</p>

  <p class="indent">Her yörenin kendine özgü renk, motif, düğüm ve şekilleri var. Deneyimli bir göz, sadece İzmir halılarını değil, diğerlerini de birbirinden kolayca ayırabiliyor. Uşak, Derbent, Kırşehir, Maden, Yordes [Gördes], Kırman vb halıları isimlerini üretildikleri yörelerden alıyorlar. Kayseri ipek halıcılığıyla ünlü. Sumak ve Kürt halıları ise düğüm atarak değil, dokunarak hazırlanıyor.</p>

  <p class="indent">İzmir halıları, kalın düğümlerle hazırlandığından çabuk üretiliyor ve bu nedenle de diğerleri arasında en ucuzu. Kayseri’de dokunan ipek halının bir metrekaresi İzmir halılarının 8-10 katı zamanda hazırlanabiliyor. Türkiye’de halı pahalı olmamakla birlikte, Avrupa’da sanıldığı kadar ucuz da değil. Çünkü talep yüksek olduğundan, hammadde ve dokuma ücreti sürekli artıyor.</p>

  <p class="indent">Aslında halıyı doğrudan üretildiği yöreden aldığınızda fiyatların düşük olduğu görülüyor. Halı fiyatları nakliyat nedeniyle ve pazara çıkıncaya kadar aracıların kârları nedeniyle de artıyor. Bu arada gümrükleri de unutmamak gerek.</p>

  <p class="indent">Halı motifleri neredeyse istisnasız geometrik şekillerden oluşuyor. Bazen bir kuş motifiyle de karşılaşabiliyorsunuz, ama böylesi halılar burada da çok kıymetli. Sahibi bu özelliğini ayrıca vurguluyor:</p>

  <p class="indent">- Bakın, <b>kuşlu halı!</b></p>

  <p class="indent">Üzerinde namaz kılınan halı, yani seccadelerin ortasında, camilerin hepsinde kıble yönünde oluşturulan mihrap motifi oluyor. Seccadelerin kenarları özenle ve ince motiflerle işleniyor. En karmaşık motifler seccade kenarında bulunuyor.</p>

  <p class="indent">Halı satın almak isteyenlerin çok dikkatli olması, düğümlerin sıklığını, kesimin düz olup olmadığını, renkler arasında farkı, hatasızlığı, şekillerin düzgünlüğünü, lekesizliği, motiflerin oranını, halının tersinin inceliğini iyice kontrol etmesi gerekiyor. Yoksa işe yaramaz halı da alabilir.</p>

  <p class="indent">Halıcılar malının iyi olduğunu anlatabilmek için şöyle derler:</p>

  <p class="indent"><b>- Üzerinde yazı yazılır efendim!</b></p>

  <p class="indent">Alışverişte hizmetçimiz Kirill’in çok büyük yardımı dokundu. Uğradığımız her dükkânda sonuna kadar yarım mecidiyenin bile pazarlığını yaparak, bizim alacağımız fiyattan çok daha ucuza mal almamızı sağladı.</p>

  <p class="indent">Ramazan ayındayız. Akşam çocuklar sokaklarda ateş yakıp üzerinden atlayarak eğleniyorlar. Bir yandan da sesleri çıktığınca bağırıyorlar.</p>

  <p class="indent"><b>- Sultan Reşat binler yaşa!</b></p>

  <p class="indent">Yol arkadaşımın durumu ertesi sabah da düzelme belirtileri göstermiyor. Yolculuğu nasıl sürdürebileceğimizi tartışıyoruz. Milleker’i Konya hastanesine gönderip bizim yola devam etmemiz konusunda anlaşmak üzereyken doktorlar yeni bir durum değerlendirmesinin ardından 2-3 gün sonra yola çıkabileceğine karar veriyorlar. Hareketimizi birkaç gün daha erteliyoruz, Milleker de kininlerine devam ediyor.</p>

  <p class="indent">Ertesi gün sabahleyin mutasarrıfın evine gidiyorum. Akşam, oğlu Sedat Bey’le çevrede atla dolaşmak üzere anlaşmıştık. Babası bize eşlik etmesi için yanımıza bir de jandarma veriyor. Sabah saat 8, ama evde herkes hâlâ uyuyor. Harika halılarla kaplı misafir odasına alınıyorum ve bekliyorum.</p>

  <p class="indent">Türk evi, balkonlarıyla, narin sütunlarıyla son derece zevkli bir mimarlık örneği. Birbirinden kesinlikle ayrılan iki ayrı bölümden oluşuyor; bir tarafta selamlık, yani erkeklerin bölümü var ve misafir odası da bu tarafta. Diğer bölüm ise harem, yani kadınların dairesi. Hareme evin erkeklerinin ve doktorun dışında başka erkek giremiyor. Hatta bu sözü geçen kişiler de eğer evin hanımının misafiri varsa hareme geçemiyorlar. Ama selamlığa da ev hanımının dışında başka hanım giremiyor. Bu nedenle kahve veya tatlı gibi ikramları uşaklar yapıyor.</p>

  <p class="indent">Yaz sıcakları nedeniyle bu tür evlerin havadar olması için elden gelen yapılıyor, ama bu durum kış aylarında sorun yaratıyor. Odalarda soba yok ve <b>mangal</b> adı verilen, metal bir kutu içine koydukları közlerle ısınıyorlar. Normal olarak küçük mangallar bütün odayı ısıtamadığı için de kürkler ve kalın paltolarla oturuyorlar.</p>

  <p class="indent">- Uyanamadım, affedersin, diyerek geliyor Sedat bey.</p>

  <p class="indent">Biraz sonra at sırtında yola çıkıyoruz. Kentin çevresindeki kayalık ve çıplak yükseltiler arasında bir saat kadar yol alıyor ve bir değirmene ulaşıyoruz. Değirmenin çevresinde dalları olgunlaşmış meyvelerle dolu yüzlerce kayısı ağacı var. Kayısıların tadına bakıyorum; hayatım boyunca böylesine bal tatlısı kayısı yemediğimi düşünüyorum. Ama Sedat Bey de Ramazanla fazla ilgilenmiyor herhalde:</p>

  <p class="indent">- Bak bakalım, Denigi’ye doğru yol iyi mi? bahanesiyle jandarmayı gönderiyor ve biz değirmencinin ikram ettiği olgun kayısılarla kendimize bir ziyafet çekiyoruz.</p>

  <p class="indent">Yakınlardaki Denigi Köyü de teraslar üzerine kurulu üzüm bağlarıyla, bahçelerdeki bakımlı meyve ağaçlarıyla ve taş evleriyle gerçekten güzel ve alımlı bir köy. Buradan çok zor tırmanılabilen dar bir patika Dilmesu Köyü’ne çıkıyor. Bu köy 100 yıllık Rum manastırı nedeniyle ün salmış. Böylesine gözlerden uzak bir köşede, bu kadar güzel bir manastır inşa etmek kimin aklına geldi acaba? Manastır avizelerle, altın kaplama eşyalarla ve tablolarla süslü. Bu kilise de Türklerin başka dinlerden olanlarla ne denli barış içinde yaşayabildiklerinin güzel bir kanıtı.</p>

  <p class="indent">- Biz Türkler ve Hıristiyanlar birlikte kardaşlar gibi yaşarız, diyorlar.</p>

  <p class="indent">Kiliseyi dolaştıktan sonra jandarmayı yine gönderiyoruz. Manastırda yumurta, peynir ve konserveden oluşan mükemmel bir öğle yemeği yiyoruz. Akşama doğru Kayaardı ve Kayabaşı dinlenme yerlerini geçip günlük gezimizi noktalıyoruz.</p>

  <p class="indent">15 Ağustos günü hazırlıklarla geçiyor. Arkadaşım da süratle iyileşiyor. 16 Ağustos’ta ekibimiz yolculuğa hazır. Sabah saat 7’de Kayseri’ye doğru yola çıkıyoruz.</p>
</body>
</html>
