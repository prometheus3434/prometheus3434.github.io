<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Leanorda Sciascia - Basit Bir Olay</title>
</head>

<body>
  <p><span style="font-style:italic;">Leonardo Sciascia</span>, çağdaş İtalyan edebiyatının usta temsilcilerinden biri. <span style="font-style:italic;">Basit Bir Olay</span> adlı bu uzun öyküsünde, aslında hiç de basit bir olay sunmuyor okuruna. Tersine, kısa olmasına karşın alabildiğine karmaşık bir polisiye öykü çıkıyor karşımıza. Sicilya’da bir kasabada geçen olayın derininde mafya ve uyuşturucu sorunu olsa da, yazar bu iki temel konudan açık açık söz etmiyor, sezdiriyor. Polise gelen, ama yarıda kalan bir telefon konuşması ve onu izleyen kuşkulu bir intihar. Bundan sonra olaylar hızla gelişiyor, umulmadık kişiler olaya karışıyor; öyle ki, okura akıl yürütecek zaman bile kalmıyor. Bir yandan uzun öykünün baş kahramanı olan komiser yardımcısı, bir yandan da okur, hızla gelişen olayı çözmeye çalışırken soluk soluğa kalıyor ve tam sonuca ulaştığını sanırken yepyeni bir çözüm çıkıyor karşısına. Son satırda bile…</p>

  <p style="text-align: center;"><i><b>*</b></i></p>

  <p style="text-align: center;"></p>

  <p>1921 yılında Racalmuto’da doğdu. 60’lı yıllarda, doğduğu köyü terk ederek Palermo’ya yerleşti. Öğretmenlik yaptı, eski tarihi metinleri inceledi ve yapıtlarındaki karakterleri bu incelemeler sonucunda oluşturdu. Faşist olduğunu öğreninceye kadar d’Annunzia’ya büyük ilgi duydu, ama sonra bu ilgisi Malraux’ya yöneldi. Otuz yıldır süren Hıristiyan-demokrat egemenliğinin kırılmasına yardımcı olmak için 1976’da İtalyan Komünist Partisi’ne katılan <span style="font-style:italic;">Sciascia</span>’nın bu deneyimi 18 ay sürdü. Yapıtlarında iktidar, kilise, faşizm, politika ve mafya gibi konuları işleyen <span style="font-style:italic;">Sciascia</span> kendini ‘bağımlı yazar’ olarak tanımlıyor. <span style="font-style:italic;">Sciascia’nın</span> yapıtlarının atmosferini oluşturan daima Sicilya ve Sicilya kültürüydü. <span style="font-style:italic;">Sciascia</span>’nın Türkçeye çevrilmiş birkaç yapıtı vardır.</p>
</body>
</html>
