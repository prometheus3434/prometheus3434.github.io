<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5.html" xml:lang="tr-TR">
    <div class="Basic-Text-Frame">
      <p class="KONU" id="toc_marker-1">ÖNSÖZ</p>

      <p class="Normal para-style-override-19" xml:lang="ar-SA"><span xml:lang="tr-TR">Genç arkadaşım Selin Ongun oturmuş on Müslüman ve tabii İslâmcı ve ayrıca başı örtülü kadınla konuşmuş. Memleket meselesi konuştuklarını söyleyebilirsiniz ama “erkekleri çekiştirdiklerini” de söyleseniz çok yanlış olmaz. Bunların bir arada “tefrika” olarak yayımlanması ilginç ama bir kitap olarak daha kalıcı bir biçim alması ve günümüz Türkiye’sinin en dikkat çekici süreçlerinden birinin belirli bir aşamasının fotoğrafı olarak, ileride yeniden ele alınmak üzere durması iyi olur. Nitekim bu karar verilmiş. Verilince Selin de manuskrisini okuduğum bu kitaba bir önsöz yazmamı istedi. Başından beri izlediğim bir süreç, ayrıca önem verdiğim bir süreç olduğu için bunu yapabileceğimi hissettim. Bu kitapta yer alan konuşmalar hakkında, kendime göre, öncesi ve belki sonrasını da kapsayan bir bağlam içinde (ama tamamen öznel) bazı tespitler ve değerlendirmeler yapmak istiyorum.</span></p>

      <p class="Normal para-style-override-19" xml:lang="ar-SA"><span xml:lang="tr-TR">Konuya şuradan gireyim: Epey uzun bir zamandır, pek fazla seyretmediğim televizyondan birtakım sesler kulağıma çalınmaya başlıyor: Kadın sesleri. Biraz kulak kabartır gibi olunca, genellikle iki ses olduğunu ayırt ediyorum. Biri, biteviye bağırıyor; öbürü, daha hafif perdeden, o da sürekli bir şeyler söylüyor. Biri, belli, atakta, öbürü savunmada. Anlıyorum ki bir masa başında başı açık bir kadınla başı örtülü bir kadın konuşturuluyor. Hangi kişiler olduğu önemli değil, bu bir genel kalıp, oraya kim gelse aynı rolü oynuyor. Tabii insanı hemen çarpan özellik, aslında birbirlerini dinlememeleri. Bu daha çok başı açık olup da atağa geçmiş panelistte kendini gösteriyor. Onun konuştuğu, pek de bireysel olmayan bir metin var. Dinlemeden ve ara vermeden onu, “konuşuyor” diyemeyeceğim de, bağırıyor. Ötekinin de metni belli: Koca bir inanç dünyası. Ama o görece daha fazla “dinleme” rolünde çünkü bu oyunun yapısı onun suçlandığı şeye cevap vermesini gerektiriyor.</span></p>

      <p class="Normal para-style-override-19" xml:lang="ar-SA"><span xml:lang="tr-TR">Ben bu seyirde taraflıyım. Yıllardır tanıdığım “Kemalist cephe”nin söyleyeceklerini biliyorum. Bunları kimseyi dinlemeden söyleyeceklerini de biliyorum. Saldırıya uğrayan tarafı, bir yandan olgular, bir yandan da ilkelerle çok daha ilgili buluyorum. Onlarda “bağırma” değil de, bir “konuşma” iradesi olduğunu ama bu karşılaşma biçiminde bunun gerçekleşmediğini görüyorum.</span></p>

      <p class="Normal para-style-override-19" xml:lang="ar-SA"><span xml:lang="tr-TR">Yazının gerisinde niçin böyle gördüğümü açıklayacağım zaten ama buna girmeden değerlendirmemi de söyleyeyim. Burada, “Kemalist” tarafın aldığı tavrı belirleyen bir bilinçaltı yargı olduğu kanısındayım. Onlar, “karşı” tarafı, şu, bu, her neyse, bunlar değil, öncelikle “suçlu” olarak kavrıyorlar. O saldırgan, bağırtkan, aynı zamanda “şu şöyledir, bu böyledir” tarzında buyurgan, dediği dedik üslûp buradan geliyor. “Cumhuriyetin kazanımlarını yok ediyorsunuz! Bu toplumu Atatürk’ün soktuğu çağdaşlaşma rotasının dışına çekiyor, en azından çekmeye çalışanların maşası oluyorsunuz!”</span></p>

      <p class="Normal para-style-override-19" xml:lang="ar-SA"><span xml:lang="tr-TR">Oysa benim gördüğüm kadarıyla öbür taraf (bu konulardan elbette haberdar olmakla birlikte) çok daha bireysel ve hatta varoluşsal bir zeminde duruyor. “Rota”ydı, “kazanım”dı filan değil, kendi toplumsal konumları, erkek dünyasıyla ilişkileri ne olmalı, nasıl olmalı ve tabii Allah’la, tanrısallıkla ilişkileri ne olmalı? Öbür tarafın varlığına inandığı, önceden hazırlanmış bir planın uygulayıcısı (yani öznesi) filan değil, ucunu kendilerinin de çok iyi göremedikleri bir sürecin “nesne”leri konumundalar. Bu belirsizlikte, bir tek dini inançlarına, onun gösterdiği yolun selâmetine güvenebiliyorlar. Bir taraf bu varoluşsal sorunlarla uğraşırken öbür taraf sadece ve sadece “kriminoloji” diliyle konuşunca elbette ortaya bir “diyalog” çıkmıyor. Kakafonik bir bağrışmadan başka bir şey çıkmıyor.</span></p>

      <p class="Normal para-style-override-19" xml:lang="ar-SA"><span xml:lang="tr-TR">Ben şimdi o “varoluşsal” dediğim duruma döneyim. Bu terim doğru mu, yerinde mi, emin değilim ama şimdilik daha iyisini bulamadım. Sözünü ettiğimiz başı örtülü hanımların bundan çok memnun kalacağını sanmıyorum çünkü onlar belirgin bir dini çaba, bir cihat içindeler ve öyle Satre-Camus kokan bir terimle yan yana getirilmekten hoşlanmayabilirler. Ama ben de onlara ancak “seküler” bir açıdan bakabilirim.</span></p>

      <p class="Normal para-style-override-19" xml:lang="ar-SA"><span xml:lang="tr-TR">Türkiye’de herkes gibi kadınların da -en azından bazılarının- bir özgürleşme özlemi var. Söz konusu kadınların da, çıkış noktasının bu olduğunu sanıyorum (tabii buraya gelince, “söz konusu kadınlar”, bu kitaptaki mülâkat vermiş on kadın olmaktan çıkıyor, çok daha genişliyor, hepsini kapsıyor). “Özgürlük mücadelesi” ne yazık ki (birileri açısından böyle) “tek-tip” bir şey değildir. Marx’ın, bir ateş başında bir et parçasını ısıra ısıra geçirilen bir “açlık”la şatafatlı bir masa başında gümüş çatal bıçakla kesilip yenen etle geçirilen “açlık”ın aynı “açlık” olmadığını</span> <span xml:lang="tr-TR">söylediği gibi, her</span><span xml:lang="tr-TR">kes bu mücadeleye kendi durduğu somut yerden başlar. Nişantaşılı Işıl Hanım için özgürlük bakımlı saçlarını savurarak dolaşmaksa Fatihli Münevver Hanım da özgürlüğe başını örterek kavuşma stratejisi kurmuş olabilir. Bu noktada, bu iki ayrı tipin öznel tanımları önemli (ve ikisi de doğru). Onlar, kendileri için “özgürlük” olarak tanımladıkları hedefe doğru, o hedefe uygun eylem biçimi içindeler mi? Bir kere bunun tespit edilmesi gerekiyor. Ama dediğim gibi, bu, işin “öznel” kısmı. Bu “öznel” kavrayıştan nesnel bir “özgürlük” kavrayışına gidebilir miyiz, gidemez miyiz, bunu da ayrıca, ama mutlaka, tartışmamız gerekiyor.</span></p>

      <p class="Normal para-style-override-19" xml:lang="ar-SA"><span xml:lang="tr-TR">Başını örten kadınlar, başından beri gördüğüm kadarıyla, “dinin gereklerini yerine getiriyor”, ama bunu, böyle yapılmasını onaylamayan bir ortamda yaptıkları için, bir baskıyla da karşılaşıyorlar. Bunun ayrıntısına girmemize gerek yok. Yıllardır üniversitelerin bu konuda uyguladığı “sıkıyönetim”i, aslında hepimiz biliyoruz</span> <span xml:lang="tr-TR">(hepimiz biliyoruz</span> <span xml:lang="tr-TR">da kimi bundan yana, kimi buna karşı).</span></p>

      <p class="Normal para-style-override-19" xml:lang="ar-SA"><span xml:lang="tr-TR">Bu baskılara direnmek, bütün direniş olgularında olduğu gibi, böyle yapan kadınlara bir saygıdeğerlik kazandırıyor. Direnmek “kişilik” gerektirir. “Kişilik” ise saygı ister v.b.</span></p>

      <p class="Normal para-style-override-19" xml:lang="ar-SA"><span xml:lang="tr-TR">Tekrar edeyim: Bence bu kadınlar bu dediğim motivasyonla böyle davranmıyorlar (ideolojiler öyle dolaysız işlemez hiçbir zaman). “Beni saysınlar” diye bir şey düşündüklerinden değil, Kuran-ı Kerim böyle tebliğ ettiği için örtünüyorlar. Ama “saygı” faslı da bunun yan sonucu ve somut bir şey. Zaten asıl motivasyon faslı Allah-kul arasında bir şey ve son analizde cennet/cehennem düzeyinde çözülür. Ama yan sonuç hayatla, yaşadığımız dünyayla ilgili.</span></p>

      <p class="Normal para-style-override-19" xml:lang="ar-SA"><span xml:lang="tr-TR">Hepimizi kapsayan genel durum, “kadın-erkek eşitliği” olmayan bir toplumda yaşıyor olmamız. Başını örtmeyen ve bunun için “özgür” olduğuna inanan kadın da babasıyla, ağabeyiyle, kocasıyla eşit değil; tam olarak özgür de değil. Çünkü zaten özgürlük ve eşitlik, bu tartışılan kılık kıyafet sorunlarıyla açıklanabilecek veya ölçülebilecek şeyler değil. Belki öyle bir mücadelenin başlarında onların da bir yeri vardır. Ama “örtümü attım” demekle özgürlük ve eşitliğe erişilmiyor.</span></p>

      <p class="Normal para-style-override-19" xml:lang="ar-SA"><span xml:lang="tr-TR">Neyse, biz “örtülü kadın anlatısı”na devam edelim.</span></p>

      <p class="Normal para-style-override-19" xml:lang="ar-SA"><span xml:lang="tr-TR">Bu eşitsizlik toplumunda (veya dünyasında) örtünerek kendine bir çeşit “saygıdeğerlik” kazanan kadın, bir süre sonra, bunun “eşitlik” de içeren bir saygı olmadığını görmeye başlıyor. Bunun doğrudan doğruya Müslüman ideolojiyle de ilgisi yok aslında, çünkü iş buraya geldiğinde, o dünyayı reddeden erkeklerle kabul edenlerin davranış biçimleri fazlasıyla benzeşmeye başlıyor. Zaten Selin Ongun’un bu kitabının “ana fikri” de bu.</span></p>

      <p class="Normal para-style-override-19" xml:lang="ar-SA"><span xml:lang="tr-TR">“Eşitlik” içeren bir saygı olmadıktan başka, bu örtülü kadın, bu haliyle, var olmasında yarar görülen bir mobilya parçası gibi kabul edildiğini hissetmeye başlıyor. “İşe yaradığı” sürece “eşit” ve saygıdeğer. Örneğin, bu değerleri savunan siyasi partinin topluma gösterme gereğini duyduğu “güler yüz” olduğu sürece. O partinin karar veren kurullarında yer almaya sıra gelince, buna lâyık görülen kadınların oranı düşüveriyor. Selin’e bunları anlatıyor, bu kitlenin bu kitap kapsamında yer almış sözcüleri. İş hayatında benzer süreçler yaşandığını anlatıyorlar. Ama iş yavaş yavaş evlilik hayatına, duygu hayatına da uzanmaya başlıyor. “İlahiyat” düzeyinde ne oldu, ne kazanıldı, onu bilmiyoruz ama “dünyevî” düzeyde değişen fazla bir şey olmadığı belli.</span></p>

      <p class="Normal para-style-override-19" xml:lang="ar-SA"><span xml:lang="tr-TR">Ama zaten bütün bu yaptıklarımız o ikinci düzeyde, yani bu dünyada olmasını istediğimiz şeye bağlı. Öldükten sonra gideceğimiz mutasavver olan yerde, eğer öyle bir yer varsa, ne olacağı bize bağlı değil. Bu dünyada şu olmuş olandan farklı bir yere gelinebilir miydi? Gelinebilirde de bunu engelleyenler mi oldu?</span></p>

      <p class="Normal para-style-override-19" xml:lang="ar-SA"><span xml:lang="tr-TR">Bence zaten böyle bir ihtimal yoktu. Gene büyük soruya döneyim: Örtünmek özgürlük müdür? Nihaî olarak böyle olduğunu düşünmüyorum. İşin başında birtakım ölçüler içinde bir özgürleşme getirebilir, getirdiğini konuştuk zaten yukarıda. İnanan bir insan için inandığı gibi giyinmenin (bunun yerine daha birçok fiili koyabiliriz) bir özgürlük olduğu ve insanların bu özgürlüğe sahip olması gerektiği benim açımdan tartışılacak bir şey değil. Ama nihaî olarak “örtünmek özgürlük müdür?” diye sorulursa, buna olumlu cevap veremem. Tersine, erkeğin yanında ikincil, ast konumunda olmalarını, onlara bağımlı olmalarını, onların denetimini kabul etmelerini getiren, yani özgürlüğün karşıtı bir uygulama olduğunu düşünüyorum. Bu böyleyse, bu kitapta Selin’le konuşanların çeşitli vesilelerle karşılaştıkları Müslüman erkekler hakkında söyledikleri ironi dolu sözlerin, zaten bir “haddini aşma” örneği olduğunu da akıldan uzak tutmamak gerekiyor. “Ne olmasını bekliyordunuz?” diye de sorulabilir.</span></p>

      <p class="Normal para-style-override-19" xml:lang="ar-SA"><span xml:lang="tr-TR">Bizim bu ülkede çok şey tartışmamız gerekiyor. Tartışmak için de, her şeyin korkusuzca tartışılabildiği sınırsız demokratik-özgür ortamı yaratmamız gerekiyor. Böyle bir ortam olmadığı için her “kamp” kendi düşünce ve değerlerini, bir başkasında sınamadan, kendi kendine üretti. Bu durumda, “sınama”, kendini doğrulamaya dönüşür hemen. Hepimiz kendimizi çok beğeniyoruz. Başkalarını ise hiç beğenmiyoruz.</span></p>

      <p class="Normal para-style-override-19" xml:lang="ar-SA"><span xml:lang="tr-TR">Televizyonda durmadan kulağıma çalınan o isterik suçlama sesi, bu dil, bizi bir “tartışma”ya götürmez. “Sen şusun” demeden önce “Sen nesin?” diye sormayı öğrenmemiz gerekiyor. Bu bağlamda, kâğıt üstünde birbirine çok uzak görünenler, gerçek hayatta daha yakın da olabilirler. Daha doğrusu, “yakın/uzak” çok önemli değil de, onların tartışması daha verimli olabilir.</span></p>

      <p class="Normal para-style-override-19" xml:lang="ar-SA"><span xml:lang="tr-TR">Bu ülkede kimse, Muslümanlara, “Müslüman olma! Bu kötü, yanlış bir din!” demedi. “Dinlere inanma!” hiç denmedi. Dinlemek zorunda kaldığım bu tip tartışmalarda, tersine, “Ben senden daha dindarım” iddialarıyla karşılaşıyorum üstelik. Ama Müslümanlar habire, “nasıl Müslüman olacağını sana ben söyleyeceğim” komutuyla karşılaştılar. Zaten bu cümle “Diyanet İşleri”nin yalın Türkçeye çevirisi değil mi?</span></p>

      <p class="Normal para-style-override-19" xml:lang="ar-SA"><span xml:lang="tr-TR">“Ben senden daha iyi Müslümanım, onun için başımı örtmem!” diye bağırarak götürülen bir “tartışma”nın çok değerli ve verimli sonuçlara varacağını aklım almıyor. Ama “örtünmek” insana ne kazandırır, ne kaybettirir, bunu tartışmaktan başlarsak ve birbirimizi dinleyerek, söylenen üstüne düşünerek tartışırsak, değerli ve verimli sonuçlara da varabiliriz. Benim bir ateist olduğum bilinen bir şey ama öyle olmasaydım, bir “uluhiyet”in kadınlara “Siz ikinci sınıf olacaksınız” dediğini kabul edemezdim. “Bunu böyle anlıyorsak bizim anlayışımızda bir bozukluk olmalı” diye düşünürdüm.</span></p>

      <p class="Normal para-style-override-19" xml:lang="ar-SA"><span xml:lang="tr-TR">“Düşünmeye” başlamak önemli.</span></p>

      <p class="Normal para-style-override-19" xml:lang="ar-SA"><span xml:lang="tr-TR">İnanç özgürlüğü olmalı. İnanç özgür olacaksa inancın eleştirisi de özgür olmalı.</span></p>

      <p class="Normal para-style-override-19" xml:lang="ar-SA"><span xml:lang="tr-TR">Bu da önemli.</span></p>

      <p class="Normal para-style-override-19" xml:lang="ar-SA"></p>

      <p class="Normal para-style-override-20" xml:lang="ar-SA"><span class="char-style-override-10" xml:lang="tr-TR">Prof. Murat Belge</span></p>

      <p class="Normal para-style-override-19" xml:lang="ar-SA"></p>

      <p class="Normal para-style-override-19" xml:lang="ar-SA"></p>

      <p class="Standard para-style-override-21" xml:lang="en-US"></p>
    </div>

    <div class="Basic-Text-Frame">
      <p class="Basic-Paragraph" xml:lang="en-GB"></p>
    </div>
  </div>
</body>
</html>
