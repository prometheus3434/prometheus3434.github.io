<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-21.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-21.html" xml:lang="en-GB">
    <div class="Basic-Text-Frame">
      <p class="Konu-Ba-l---" id="toc_marker-22" xml:lang="tr-TR"><span class="char-style-override-14">Modern misiniz Yoksa Çağdaş mı?</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Prof. Altan Gökalp, kendisiyle röportaj yapan Nilüfer Kuyaş’a şöyle söylüyordu: “Modernizasyonla çağdaşlık aynı şeyler değil. Kemalizm ne kadar modernizasyon ise, o kadar az çağdaşlık.” Gökalp, neden böyle bir yargıya vardığını da bir sonraki cümlede açıklamaktaydı: “Kemalizm kesinlikle çağdaşlık yaratamaz, çünkü çağdaşlık kişi boyutuna bağlı bir olgu. Çağdaşlığın şu andaki tek tarifi, kişiyi kendine merkez alan, kişiyi tarihin ve değerlerin öznesi sayan bir olgu olması.”</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Hilmi Yavuz da Altan Gökalp’in “modernleşme” ile “çağdaşlaşmanın” farklı kavramlar olduğunu hatırlatan, röportajların ertesinde bu konuya değinme ihtiyacı duydu. “Zaman yazıları” başlıklı sütununda “modernleşme ve çağdaşlık” başlıklı bir yazı yazdı. Modernleşmenin “kamu alanına”, çağdaşlaşmanın ise “özel, bireysel alana” ilişkin tanımlar olduğunu, yıllar önce yazdığı yazıdan alıntılar yaparak yineledi. Modernleşme, genel hatlarıyla “laiklik devrimi” ile özdeşleştiriliyor. Toplumun “modernleşmesi” için, devlet yönetiminde ilahi gücün egemenliğinin yerini “insan aklının” aldığı bir sürece geçilmesi gerekiyor. O nedenle de hem Prof. Altan Gökalp hem de Hilmi Yavuz, kemalizmi “Türkiye’yi modernleştirme ideolojisi” olarak kabul ediyorlar...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ancak, ülkenin “laiklik devrimini” yapması, bireylerin “çağdaş değerleri” sahiplenmesi anlamına gelmiyor. Devletin “modem” anlamda yapılandırıldığını söylemek, toplumdaki insanların “birey” haline gelmesini sağlamıyor. Devlet örgütlenmesi modernleşiyor ama bu çağdaş bireylerin doğmasına, toplumun bu anlamda çağdaşlaşmasına yetmiyor. Hilmi Yavuz bunu şu örnekle somutlaştırıyor: “Fesin yerini şapkanın almasının, kafanın içini değiştirmeye yetmemesi bundandır.”</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Peki, neden Türkiye’deki” modernleşme” anlamının simgesi olan “laiklik”, bugünkü manzaraları çoktan yok etmiş olması gereken çağdaşlaşmayı ve evrensel kriterleri içine sindirmiş bireyi doğurmadı? Altan Gökalp bu soruya: “Kemalizm din haline geldi. Bugün Kemalizm laik bir dindir.” diyerek cevap veriyor. Hilmi Yavuz ise şöyle yazıyor: “Modernleşmenin çağdaşlaşmayı da getireceği, onu da içerdiğini varsaydıran bu kavram kargaşasının sonuçları ne oldu. Bu tasfiyecilik kamusal yaşamda geleneği tasfiye etmenin ya da onu marjinalleştirmenin, özel yaşamda da aynı tasfiyenin kendiliğinden gerçekleşeceğini varsayan bir çokbilmişliği içeriyor.” Şerif Mardin de aynı kanaatte. “Kemalizm’in, Türkiye’de ailelerin çocuklarına intikal ettirdikleri değerleri değiştirmekteki etkisi ancak sathi olmuştur.”</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ankara’da her gün düzeyi biraz daha düşen siyasal İslamcılık militarizm çekişmesinin açmazında, modernleşmenin ön koşulu olan “laikleştirme”nin, çağdaş birey yetiştirmek için yeterli olduğunu sanmak var. Ayrıca “devlet eksenli” bir dönüşümün, toplumu ve insanı derinden etkileyeceği, çağdaş bireyi yaratacağı yanılgısı var.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ana Britannica, “modernleşme” ile “çağdaşlaşma” arasında sosyolojik bir ayrım gözetmiyor. İkisini birden “modernleşme” başlığı altında inceliyor. Buna rağmen, ansiklopedideki “modernleşme” maddesine bir göz atmak bile, Türkiye’nin “çağdaş birey” yetiştirmekte niçin zorlandığını ortaya koyuyor. Türkiye’de yapılan, genellikle sanayileşme ve laikleşme aracılığıyla uğradığı ekonomik, siyasal ve toplumsal dönüşüm. Biz “sanayileşemeden”, laiklik aracılığıyla “modernleşmeye” çalıştık. Devlet laik bir görüntüye kavuştu ama birey çağı yakalayamadı, çağdaş değerleri üretemedi.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ana Britannica, şöyle devam ediyor: “... Modern toplumları geleneksel toplumlardan ayıran bazı ortak özelliklerden söz edilebilir. Bu bilgi alanının sürekli ve artan bir hızla genişlemesi bilginin teknolojiye dönüşerek bilinçli bir biçimde üretime aktarılması, yeni ve üstün enerji kaynaklarının bulunmasıyla verimliligin olabildiğince artırılması gibi özelliklerin temelinde insan etkinliğinin nesnel, yararcı değerler çerçevesinde akılcı bir temel oturtulması anlamında kullanılan laikleşme terimi modern toplumun ortaya çıkabilmesi ve varlığını sürdürebilmesi için gerekli bazı davranış ve örgütlenme ilkelerine işaret eder.”</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Türkiye “laiklik” konusunu, “bilginin teknolojiye dönüşerek bilinçli bir biçimde üretime aktarılmasından” bağımsız tartışıyor. O nedenle de kışla-cami ikilemi bitmiyor. Devleti modernleştirmenin, bireyi çağdaşlaştırma anlamına gelmediğini ve bunu sağlayacak olan üretim tekniklerini ve hâlâ çok yoğun olan tarımsal nüfusu tartışma gündemine almadıkça da bitmeyecek...</span></p>
    </div>
  </div>
</body>
</html>
