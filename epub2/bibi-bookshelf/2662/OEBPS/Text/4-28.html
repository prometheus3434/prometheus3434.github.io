<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-28.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-28.html" xml:lang="tr-TR">
    <div class="Basic-Text-Frame">
      <p class="Konu-Ba-l---" id="toc_marker-29">Hanımlar Yarın Sultanahmet’e Geliyor musunuz?</p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">“Demokratlar ne yapmalı?” başlıklı yazımızda şöyle yazıyorduk:</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">“Gerçekten de Türkiye’de özellikle ‘kentli hanımlar’, ‘demokrasi’ ile ‘Kemalizm’ arasındaki kalın çizgileri dikkate almıyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Bir ‘din devleti’ tehlikesinden herkes gibi çok rahatsız oluyorlar ama bunu önlemeye yönelik bir ‘demokratik örgütlenme’ oluşturmak yerine ‘zabıtaya’ yakın duruyorlar.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Halbuki ‘din devleti’ tehlikesi kadar, bu tehlikeyi azdıran mevcut sistemin ‘demokratik ilkelerden’ kopukluğuna da muhalefet etseler, sorunlar çok daha çabuk çözümlenebilecek.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Ne var ki, tek parti diktatörlüğünün tüm mevzuatını ve ruhunu taşıyan Türkiye’de ‘demokrasi kültürü’ edinmek hiç de kolay değil.”</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Sonra da “demokratlar ne yapmalı?” sorusunu sormuş, şöyle cevap vermiştik:</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">“Hem iktidarını yitirmiş bu koalisyondan hem de askerî cumhuriyet mantığından nasıl kurtulmalı?</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Galiba bunun pusulası ‘Susurluk Skandalı’.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">... Demokratlar için, ‘din devleti’ tehlikesi neyse ‘Susurluk tehlikesi’ de o</span><span class="char-style-override-11" xml:lang="tr-TR">...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Ama ‘rejim’ onu unutturuverdi.”</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Şimdi Refahyol’dan kurtulmayı arzulayan ama “askerî darbe” tuzağına da düşmek istemeyenler, kendilerine bir “mütercim” bulmuş gibiler...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Özgürlük ve Dayanışma Partisi, bu Pazar Sultanahmet’te saat 13’de “Ne Refahyol, ne hazırol” sloganıyla bir miting düzenliyor...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Önceki gün gazetelerin seri ilanları arasına sıkıştırılmış duyurular vardı:</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">“Meydanı boş bırakma, ışığını al da gel...”</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">“Yurttaş konuşunca silahlar susar...”</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Daha kocaman bir ilan ise çağrıyı iyice renklendiriyordu:</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">“Sultanahmet Meydanı’nda bu kez, Türkiye’nin aydınlıktan, demokrasiden, özgürlükten yana yurttaşları buluşuyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Çoluğunuzu, çocuğunuzu, eşinizi dostunuzu, sokağınızı mahallenizi, beyninizi yüreğinizi, çiçeğinizi, rozetinizi, aynanızı, Susurluk Zırıltı’nızı alın da gelin.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">... Meydanı boş bırakmayın.”</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">İlanda vurgulanan ayna “demokratik çözümlere ayna tutmak, gün ışığını Türkiye’ye yansıtmak” için...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">“Susurluk Zırıltısı”, ise sadece laikliğin altını çizip kam-yon’u unutturanlara cevap için...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">ÖDP Genel Başkanı Ufuk Uras da “Türkiye’de Meclisin tıkandığını, hükûmetin işlevini yitirdiğini ve ordunun MGK</span> <span class="char-style-override-11" xml:lang="tr-TR">aracılığıyla iktidar olduğunu” hatırlatıp şöyle diyor:</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">“Biz bu nedenler yüzünden hükûmetin istifa etmesini, Meclisin basiret göstererek erken, adil ve demokratik bir genel seçim kararı almasını, politik alanda askerî vesayeti bir an önce sona edirecek adımların atılmasını istiyoruz.”</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Pazar günkü miting, Türkiye’de “şeriat ve darbe” ikileminde boğulup kalmak istemeyen tüm “demokratlara” seslerini duyurma imkânı veriyor...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Mitinge “kentli hanımların” katılım oranı, çağdan iyice kopmuş, sığlaşmış, düzeysizleşmiş Türk siyaset kurumunun ve köhnemiş sisteminin demokratik bir yapıya kavuşma olanağını da belirleyecek.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Kadınlar kendi “yaşam biçimlerine” bir tehdit olarak gördükleri “din devleti” tehlikesine karşı haliyle çok hassaslar, ama “beyinsel özgürlükleri” kısıtlayan “militer yaklaşıma” aynı derecede tavır almıyorlar.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Refah seçimle iktidara gelince Anıtkabir’e yürüyorlar ama bir doçent kitabından dolayı hapse girince buna aldırmıyorlar.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Halbuki, yaşam biçimi kadar düşünce özgürlüğü de bireyler için hayati önem taşıyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Türkiye, geleneğinin kötü bir mirası olan “Kuyucu Murat Paşa” yöntemlerinden medet umuyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Ama bu mantık hiçbir sorunu kalıcı çözümlere ulaştırmıyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Güneydoğu’daki başkaldırıların haddi hesabı yok. Cumhuriyet tarihindeki ayaklanmaların sayısı otuza ulaşıyor. Ama Ankara buna demokratik çözümler üretmiyor. Eski yöntemlerini uyguluyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Müslümanlık sorunu da aynı. Biz Müslümanlığın “kültürel” ve “sosyolojik” boyutunu görmezden gelerek nereye varabiliriz ki...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Bunlar yetmiş yıl önce cumhuriyetin başlangıcında da “tehlike” olarak görülüyordu, şimdi de...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Anlaşılıyor ki bu yöntem toplumsal bir barış sağlamıyor, yalnızca “tehlikeleri” besleyip, büyütüyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Yarınki miting, sorunları “özgürlükleri kısarak” değil, demokrasiyi çağdaş boyutlarda uygulayarak çözmek isteyenleri birleştirecek...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Yarınki miting, “şeriat ve darbe”, ikilemini, “demokratikleşerek aşacağımıza” inananları bir araya getirecek...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Yarınki miting, “laiklik” kadar “Susurluk rezaletinin” de bir “rejim sorunu” olduğuna inananları ağırlayacak...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Ve özellikle çözümü “demokraside” bulan, Türkiye de din devleti kadar garnizon mantığından da sıkılmış ve bunalmış kadınlarımıza kendilerini ifade imkânı verecek...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Yarın ki miting “demokratlar” için bir soluklanma... Hele bir de “din devleti tehlikesinden” tedirgin olup demokratik örgütlenme yerine “zabıtaya” yakın durmayı yeğleyen “kentli hanımlarımız da” buna katılarak olayları aşmanın tek yolunun “demokrasi” olduğu inancını pekiştirirlerse, değme gitsin...</span></p>
    </div>
  </div>
</body>
</html>
