<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-26.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-26.html" xml:lang="en-GB">
    <div class="Basic-Text-Frame">
      <p class="Konu-Ba-l---" id="toc_marker-27" xml:lang="tr-TR">“Din Devleti” Özlemive “Laik Tanklar”...</p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Refah Partisi yönetimi, “din devleti” özlemi çeken ve prototipini İnter Star muhabiri Işın Gürel’e alçakça saldıran Sincan Belediyesi militanının simgelediği fanatik yanı ile devleti demokratikleştirerek “inanç özgürlüğüne” imkân kılınmasını isteyen nisbeten demokrat tarafı arasında yaptığı samba dansında ölçüyü kaçırmışa benziyor...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Devletin “ideolojisi” olmaması gerektiği görüşüne sahip çıkmak, demokratik bir devletin sınırlarını belirlemek, bireyin haklarını evrensel kriterlere göre saptamak aslında bugünkü tartışmaların büyük bir bölümünü ortadan kaldırır.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ama bunun için “fanatiklere” göz kırpmaktan vazgeçmiş, Taksim’e ve Çankaya’ya cami gibi pratik hiç bir yararı olmayan, simgesel inatlaşmalardan kaçınan, gerçekten “demokrasi ile Müslümanlığı” evlendirecek demokratik bir partiye gerek var...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Anlaşılıyor ki, Refah Partisinin mevcut yönetimi bu demokratik akılcılıktan yoksun... Kendi içindeki “din devleti” isteyen fanatiklerini dışlamak niyetinde değil...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">O halde marjinalleşme ile yığınsallaşma arasında da tercihini küçülmeden yana koyuyor demektir.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Diğer yandan “demokratikleşme” yerine “laiklik” kavramına çok daha fazla vurgu yapan ve ülkeyi 1930’lardaki Türkiye şartlarında dondurmak isteyen diğer bir kesim daha var...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Onların da güvencesi ve simgesi, sıkışınca ortaya çıkan “laik tanklar”...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ama “laik tanklar”, Ankara’nın bir ilçesinde “din devleti” arzulayan birinin nasıl olup da seçimi kazanarak belediye başkanı olabildiğinin “sosyoekonomik” nedenini tartışmıyor...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">70 yıllık cumhuriyette neden hâlâ aktif nüfusun yarısının köylerde yaşadığı da “laik tankların” gündeminde değil...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">“Laik tanklar” yargı kavramına da pek güvenmemekte...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Zaten “yargıyı” doğru dürüst işletsek, Sincan Belediye Başkanı da hesabını adliyeye verir, Işın Gürel’e hayasızca saldıran insan bozması gözü dönmüş fanatik de aynı gece yakalanarak adliyeye sevkedilir... Bunun hesabını başkasının sormasına gerek kalmaz.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ama biz yargının neden herkesin güveneceği bir işlerlik kazanamadığını da araştırmıyoruz...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Refah’ın fanatik tabanı gencecik kız muhabirlere saldırınca ortaya “yargı” değil, “laik tankların” yaptırımı çıkıyor...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Burada “demokrasi” arayanlar, bir fanatiğin yumruğu ile “laik tankların” korku salması arasında sıkışıp kalıyor.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">“Şeriat mı, ordu mu?” ikilemi arasında neden sıkışıp kalmışız?</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Bunun cevabını, önceki gün Susurluk Komisyonuna ifade veren Emniyet Genel Müdürlüğü İstihbarat Daire Başkan Yardımcısı Hanefi Avcı’nın anlattıklarında bulabiliyoruz:</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">“Çetenin siyasi kolu ve başında bulunan kişi Mehmet Ağar, polis içindeki ayağı İbrahim Şahin’dir. MİT’teki bağlantısı Mehmet Eymür ve Durhan Fırat olan çetede Korkut Eken de bu ekibin sivil ayağını oluşturur.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Askerî kanat içindeki sorumlusu da Jandarma Tuğgeneral Veli Küçük’tür.”</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Emniyet Genel Müdürlüğündeki üst düzey bir bürokratın açıkladığı gerçekler, toplumun neden “ciddi bir devlet örgütlenmesinden” mahrum kalarak “şeriat ya da darbe” ikileminde debelendiğini anlatıyor.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">“Çeteleşme” eğiliminin devlete böylesine hakim olduğu bir ülkede, tabii ki çalışan nüfusun yarısı tarımdan paçasını kurtaramaz, tabii ki kişi başına gelir üç bin dolara bile ulaşamaz, tabii ki bir yaşına gelmeden ölen bebeklerin sayısında dünyada başa güreşiriz...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Bu tablodan da ya Refah’ın şeriatçısı çıkar ya da askerin “laik tankı”...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ama gönenç çıkmaz, demokrasi çıkmaz, çağdaşlık çıkmaz...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Son günlerdeki karabasanı anımsatan tabloya rağmen umudu yitirmemek gerek.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Türkiye’nin kurtuluşunun “din devleti” özlemlerinin karanlığında olmadığı tartışılmayacak kadar açık...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ama çare “laik tanklar”da da değil... Çare olsalar Türkiye bugün çok başka yerlerde olur, laikliğin koruyuculuğunu tanklar üstlenmez, Sincan Belediyesini de Refah Partisi kazanamazdı...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Türkiye bu kâbustan devletini demokratikleştirerek, üretimini “bilgi çağının gereksinmelerine” uyarlayarak kurtulur...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ama bunun için önce “çeteleşme” eğiliminin tasallutundan kurtulmuş “gerçek bir devlete” ihtiyaç var...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ne ki kimse onun peşinde değil...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">O nedenle, Sincan Belediyesinin yobazı ile laik tank arasında sıkıştık zaten.</span></p>
    </div>
  </div>
</body>
</html>
