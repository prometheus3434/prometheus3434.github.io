<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-25.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-25.html" xml:lang="en-GB">
    <div class="Basic-Text-Frame">
      <p class="Konu-Ba-l---" id="toc_marker-26" xml:lang="tr-TR">Bu Ne Biçim Kültür Bakanı...</p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Kültür Bakanı İsmail Kahraman’ın Taksim Camii Pro-jesi’ne “engel” gördüğü için görevden aldığı Koruma Kurulu Başkanı Prof. Dr. Semavi Eyice için söylediklerini televizyonda duyunca kulaklarıma inanamadım.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Pespayeleşmenin politika sanıldığı Türkiye’de, Refah Partili Kültür Bakanı yüzü kızarmadan şunları söylemekteydi:</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">“Hıristiyan dünyası bunu yaptırmak istemiyor. Onların oyuncağı olan kişiler de ‘Taksim’e camiye ne lüzum var.’ diyor.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">73 yaşındaki bir profesör diyor ki, ‘Ben sanat tarihine ihanet etmem. Taksim’in dokusuna uygun değil. Burada bir su yapısı var, onu bozduramayız’. Peki bu Sheraton, Kültür Merkezi, The Marmara Oteli, işhanı. Onlar?</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Onlar bozmuyor. ‘Yapamam, imza atamam.’ dedi.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Rahmana gitmemiş, alnı secdeyi okşamamış ki...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">O zaman ben attım imzayı, kendisini kapının dışına koydum.”</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">İnsanlık tarihinin uygarlık serüveni, Refah’lı politikacının oy ticaretinde bir tek ölçüye indirgeniyor “alnın secdeyi okşaması”...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ama taktığı gözlüğün, kullandığı arabanın, bindiği uçağın, elinden bırakmadığı telefonun ve daha nice uygarlık aletinin “alnı secdeyi okşamamış” olan mucitler tarafından yeryüzüne armağan edildiklerini unutuyor.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Böylesine ilkel bir “din şovenizminin” adı nasıl “kültür” olabilir?</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Geçenlerde Türkiye’de toplanan “Müslüman sekizler” dünya nüfusunun yarısını oluşturuyor ama dünya ticaretindeki payları yüzde 4’ü geçmiyor.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">“Alnı secdeyi okşamış” olmak, demek ki her derdin devası değil.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Kültür Bakanı, yaşadığı Türkiye’de kimin kim olduğundan da bihaber...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Türkiye’de “devlet ideolojisini” kendi “mesleksel onurunun” önünde tutan nice unvanlı bilim şarlatanı var...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ama Semavi Eyice onlardan değil...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Kültür Bakanı, yeryüzü uygarlığından nasibini almış, insanlık âleminin büyük tarihsel yürüyüşünün keyfine varmış biri olsaydı, zaten Semavi Eyice’ye saygı duyar, üstelik kim olduğunu daha iyi anlamak için de ansiklopedilerden birine bir göz atma zahmetine katlanırdı...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">“Ana Britannica” Ansiklopedisi’nin Semavi Eyice’ye ayırdığı koca bir sütun var.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Bakın, Kültür Bakanı’nın “kapının önüne” koymakla övündüğü ve çekinmeden “Hıristiyan dünyasının aleti” olmakla suçladığı Eyice için neler yazıyor:</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">“Sanat tarihçisi ve arkeolog. Özellikle Bizans sanatı üzerindeki incelemeleriyle tanınır.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">1943’te Galatasaray Lisesini bitirdikten sonra Avrupa’ya gitti. 1943-44’te Viyana, 1944-45’te Berlin Üniversitesinde Sanat Tarihi ve Arkeoloji öğrenimi gördükten sonra Türkiye’ye dönerek 1948’te İstanbul Üniversitesi Edebiyat Fakültesinden mezun oldu. Aynı fakültenin sanat tarihi kürsüsüne asistan olarak girdi.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">1950-53 arasında Arif Müfid Mensel başkanlığında Side’de yapılan arkeolojik kazılara katıldı ve burada incelediği Bizans yapılarını konu alan teziyle 1952’de doktor unvanını aldı.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">İstanbul’daki son Bizans Dönemi üzerine hazırladığı tezle 1955’te doçent oldu.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">1958-59 ders yılında kazandığı Humboldt Bursu’yla Münih Üniversitesinde çalışmalarını sürdürdü.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">1964’te ‘İlk Osmanlı Devrinin Dini-İçtimai Bir Müessesesi: Zaviyeler’ konulu teziyle profesör oldu ve Bizans Sanat Tarihi Kürsüsü Başkanlığı’na getirildi.”</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Eyice uzun akademik yaşamında Bochum’dan Sorbonne’a dek birçok uluslararası üniversitede ders verdiği gibi, bugüne kadar dört yüze yakın da makale yayımladı.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ayrıca uluslararası birçok bilimsel kuruluşun da üyesi...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Kültür Bakanı’nın kılıç çektiği Eyice evrensel niteliklere sahip ender bilim adamlarımızdan biri...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ama o ilk kez Refah Partisi tarafından itilip kakılmıyor.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">12 Eylül darbesi de İstanbul Üniversitesindeki Bizans Bölümü’nü kapatmıştı. Türkiye’deki paranoyaları büyüterek yönetici koltuğunda daha rahat kalabileceklerini düşünen birtakım çapsız adamlar, Bizans sanatını bizden önce bu topraklarda oturan kiracılara yönelik bir evrensel merak olarak değil, Yunanistan’a çıkarılmış bir davetiye olarak algılar ve bundan korkarlar.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Bu açıdan, Refah ile askerî darbeciler arasında özde hiç bir fark yok...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Semavi Eyice’den dinlemiştim. Bir keresinde kendisini Kenan Evren çağırmış. Eyice umutlanmış. Ama darbe liderinin kendisine sorduğu soruyu duyunca bütün umutları yitmiş...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Evren, Bursa’nın bir ilçesindeki tarihî parke taşlarının kaldırılmasını ve buraların asfaltlanmasını isteyen Minibüsçüler Derneğinin istekleri konusundaki fikirlerini sormuş Eyice’ye...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Türkiye oldum bittim evrensel kültüre, uygarlık tarihine düşmandır...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Buralarda, binlerce yıllık insanlık tarihi yadsınarak, toplumsal aranışlar sığ siyasal sembollere indirgenmiştir.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ucuz politikacılar ya Orhun Anıtları’nda zamanı dondurur, ya da “alnın secdeye varmasını” şehircilik tartışmalarına demagoji malzemesi olarak sokar.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Bu topraklarda yaşamış büyük bir uygarlığın uzmanı olan Semavi Eyice’yi, mülkiyeti bize ait bu toprakların zenginliklerini sergilediği için yücelteceğine, dini ve kültürü oy ticaretine kurban ederek değerli bir bilim adamını aşağılamaya uğraşır.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ucuz politikacılığın bütün yöntemlerini kullanan biri bugün Refah Partisi sayesinde Kültür Bakanlığında oturuyor.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Dini de, kültürü de kendi seviyesine indirmeye çalışan bu Kültür Bakanı yaptıklarından herhalde utanmıyor.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Böyle bir Kültür Bakanı’na sahip olduğumuz için utanmak gene bize düşüyor.</span></p>
    </div>
  </div>
</body>
</html>
