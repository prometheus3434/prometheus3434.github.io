<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-36.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-36.html" xml:lang="tr-TR">
    <div class="Basic-Text-Frame">
      <p class="Konu-Ba-l---" id="toc_marker-37">Fakirleşmek İçin Oy Kullanılır mı?<br /></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Türk siyasal rejiminin ruhunu gösteren en güzel örnek, kişi başına düşen gelir miktarı. 1990 yılında 47. hükûmet iş başındaymış ve kişi başına gelir 2.682 dolarmış. Şimdi 57. hükûmet iş başında ve 2001 yılı itibariyle kişi başına gelir 2.160 dolara inmiş. Avrupa’nın en fakiri olduğumuz yetmiyormuş gibi, fakirlikte biraz daha da geriye gitmişiz.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Aynı şey, zenginlik üretmekten uzak tarım için söylenebilir. Geçen hafta da vurguladığımız gibi, Türkiye çok küçük toprak parçaları nedeniyle, tarımda çağdaş ve para kazandıran işletmeler oluşturamıyor. Küçücük arazilerde boğaz tokluğuna çalışan milyonlarca insan ile vakit öldürüyor. Hükûmetler, miras hukukunun ilgili maddelerini değiştirip aynı şahsa ait ama ortalama beş ayrı yere serpiştirilmiş avuç içi kadar toprakları tek bir arazi haline getirecek olan “toplulaştırma” işlemine hız verse, epey yol alabilirdik. Ama bunu da yapmadılar. 1950 yılında işletme başına yüz dekar olan toprak parçası, 1990 yılında yarıya düştü. Fakirlik üreten tarımsal yapı da biraz daha fakirleşti.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Kendi içindeki fakirleştirmeyi, bir de komşuların sürekli artan zenginlikleriyle kıyaslayın.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Demek ki, seçimlerde oy kullanmak bizi zenginleştirmeye yetmemiş.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Peki seçimler bizi özgürleştirdi mi?</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Seçim arifesindeki yasaklar listesine ve yasaklama çabalarına bakınca bunun da cevabının hayır olduğunu görüyoruz.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Komşumuz Yunanistan’da yıllardır biri daha keskin, diğeri Avrupa komünizminden etkilenen iki ayrı komünist partisi varken, bizde “komünist” lafı hâlâ siyasal parti adı olamıyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Gerçek bir komünist partisine can verecek gürbüz bir işçi sınıfımız olmadı ama komünizmden bugün de ürken nur topu gibi korkularımız var.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">AKP yasaklanmaya çalışılıyor, DEHAP yasaklanmaya çalışılıyor, Komünist Parti yasaklanmaya çalışılıyor, ayrıca seçim yasakları zaten başlı başına bir komedi.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Demek ki, oy vermek Türkiye’yi özgürleştirmiyor. Gittikçe fakirleştiğimiz gibi özgürlükler konusunda da dünyanın mezrası oluyoruz.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">O halde çare nedir?</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">2002 yılı itibariyle, Türkiye’nin tek kurtuluş şansı AB tam üyeliği olarak görünmekte. Kendi dinamizmimizle yapamadığımızı dünyanın enerjisiyle yapmak dışında bir seçenek yok.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Seçenek olsa, kişi başına gelir tepetaklak gitmez, tarımsal araziler cüceliklerine cücelik katmaz, tek parti yasakçılığı bütün zindeliğiyle sürmezdi.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Siyasal yapı bugüne kadar ülkenin önünü açmadı ama halka yapacağı en büyük iyilik AB sürecinin yolunu tıkamamak olur.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Seçmenin kendi geleceği de bu düğümün çözülmesine bağlı.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Türkiye’nin en önemli konusu AB iken, bir el gizlice ve ustaca, tam seçim öncesi üstelik çok da suni bir şekilde Türkiye’yi siyaseten “laik-şeriat” ikileminde böldü. Aşınmış korkular, ortamı şekillendirmeye sıvandı.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Ne var ki, bu toplumsal terzilik girişimi de dertlerimize deva olmayacak.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Olsa olsa, vakit kaybedeceğiz ve yeniden seçim sandıklarına doğru yol alacağız.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Günde iki dolar ile yaşamaya çalışan on iki buçuk milyon, günde yüz otuz üç bebeği ölen çaresizler, işsiz yığınlar, siyasal rejimin bizlere zenginlik ve özgürlük yaratmayan yapısını değiştirmeden oy kullanıp siyasal parti seçerek dertlerine derman bulamayacaklar.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Hiçbir çare üretmeyen siyasal rejimi ise ancak AB süreci değiştirebilecek gibi gözüküyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Seçmenin, siyasal sistemin yapısı ile bunu değiştirecek AB arasındaki köprüye dikkat etmesi, kendi çıkışını hızlandırır. Siyaset için değil, AB için oy vermenin zamanıdır.</span></p>
    </div>
  </div>
</body>
</html>
