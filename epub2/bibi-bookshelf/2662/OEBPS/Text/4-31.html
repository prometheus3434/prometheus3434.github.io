<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-31.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-31.html" xml:lang="tr-TR">
    <div class="Basic-Text-Frame">
      <p class="Konu-Ba-l---" id="toc_marker-32">Sabah’ta 15. Yıl ve Sisyphos</p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Sabah’ta ilk yazım 6 Mart 1988 yılında yayımlanmış. 28 Şubat rüzgârlarının estiği günlere kadar haftada dört gün yazmışım. Sonra birkaç yıl da yarım sayfalık haftada bir tek yazı ile devam etmişim, son zamanlarda ise yer biraz daha daralmış.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Şimdi muhtemelen hepsi emekli olmuş askerî bürokratların kendileri gibi düşünmeyenlere “psikolojik savaş” açma kararını ‘andıç’a dökmeleri ve bunu uygulamaları bizatihi yazının ve gazeteciliğin kendi doğası ile de ters olduğundan medyaya da hayır getirmedi.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Herhalde, bu süreç ilerde daha derinlemesine yazılıp incelenecek.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Onca yıldır yazılanları topluca birarada okuyunca insan kendini Sisyphos gibi hissediyor. Biliyorsunuz Sisyphos Korinthos Kralı’dır. Dev bir kayayı bir tepenin doruğuna iterek çıkarmakla cezalandırılır, ama kaya tam doruğa vardığında yeniden aşağıya yuvarlanır.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Biz de “insan hakları, demokrasi ve piyasa”nın geçerli olduğu bir Türkiye için hep aynı gerçekleri tekrarlayıp duruyoruz. Sisyphos ile tek fark; o, “kurnazlığın” simgesi olduğu için cezalandırılmıştı, burada özgür ve zengin bir Türkiye isteyenleri cezalandıranlar, ülkeyi “iç sömürge gibi yönetmeye” alışmış olan kurnaz egemenler.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">15. y</span><span class="char-style-override-11" xml:lang="tr-TR">ılın ilk yazısını yazmaya koyulduğumda Türkiye’nin gündeminde yine askerler var. Bu kez konu AB.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Askerî Ceza Yasası, siyasi demeç veren askerlerin 5 yıla kadar hapis cezası ile cezalandırılacağını söylüyor. Nedense o madde önemini yitirmiş. Halbuki hukuk tavizsiz uygulansa, Türkiye toplumsal sağlığına çok daha çabuk kavuşacak.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Halka başöğretmenlik yapmak söz konusu olunca “batılılaşma, laiklik ve Kemalizm”in trampeti çalınırken, AB tam üyeliği ciddileşince, İran’ın alternatif gösterilmesi, Türkiye’de asıl olanın egemen zümrenin çıkarları olduğunu gün ışığı gibi herkese anlatmakta.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Üstelik işler iyice mizahileşiyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">28 Şubat’ı “laik cumhuriyet” için yaptığını söyleyen zihniyet, “İslam Cumhuriyet”i İran’ı yeni partner alternatifi olarak sunarken, Ak Parti Grup Başkanvekili Hüseyin Çelik, dün yaptığı basın toplantısında şunları söylüyor:</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">“Demokratik bir cumhuriyet değil, bürokratik bir cumhuriyet görünümündeyiz.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Hukukun üstünlüğü konusunda çok gerilerdeyiz. Bir hukuk devletinden ziyade bir kanun devletiyiz.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">İnsan hakları ve özgürlükleri konusunda Doğu Avrupa’nın bile çok ama çok altındayız.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Düşünce ve düşünceyi ifade etme özgürlüğü önünde yığınla engel var.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">İşkence ve gözaltında kötü muamele gibi konularda Avrupa İnsan Hakları Mahkemesinde en çok mahkûmiyet alan ülkelerden biriyiz.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Laik bir devlet değil, laikçi bir devlet imajımız var. Laiklik, devletin dinî kurallara göre yönetilmemesi, devletin inançlar karşısında eşit mesafede olması ve insanların dinî inançları doğrultusunda hayatlarını tanzim etmelerine mani olunmaması iken; ülkemizde bu anlamd</span><span class="char-style-override-11" xml:lang="tr-TR">a din ve vicdan özgürlüğünün varlığından söz edilemez.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Şeffaflık ilkesi büyük çapta gözardı edildiği için korrupsiyonun (çürümenin) her çeşidi âdeta ağ gibi bütün ülkeyi sarmış durumdadır.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Bu geriliklerden, ilkellikten kurtulmamız için Kopenhag kriterlerini eksiksiz yerine getirmeliyiz. Bütün kriterleri yerine getirdiğimiz halde AB’ye alınmasak ne kaybederiz?”</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Bize İran’ı seçenek gösteren bürokrat mı Batılı, müktesebatlı bir bilim adamı olan Van Milletvekili ve Ak Parti Grup Başkanvekili Doç. Dr. Hüseyin Çelik mi?</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Tek sevindirici yan, AB sürecinin Türkiye’yi demagojik palavralardan arındırarak yönetim iskeletini herkesin gözü önüne berrak bir şekilde makyajsız olarak sermesi. Bunu gördüğümüz oranda, bir “iç sömürge” olmaktan kurtulacağız. Tabii kurnaz egemenlerin bize çektirdiği Sisyphos çilesinden de.</span></p>
    </div>
  </div>
</body>
</html>
