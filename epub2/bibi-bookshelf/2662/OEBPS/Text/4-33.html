<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-33.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-33.html" xml:lang="tr-TR">
    <div class="Basic-Text-Frame">
      <p class="Konu-Ba-l---" id="toc_marker-34">Demokrasi Sadece Halka Güvenmektir</p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Irkçı Le Pen’in oyların yüzde yirmisini alarak cumhurbaşkanlığı seçimlerinde ikinci tura kalması, 28 Şubat bağlamında, Türkiye ile Fransa kıyaslamasına neden oldu.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Aslında, bu 28 Şubat darbesini benimseyenlerin beyhude bir gayretiydi ve iki ülke arasındaki fark kıyaslanmayacak kadar büyüktü.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">En yakın bir örnekten, 1 Mayıs İşçi Bayramı’ndan başlayalım. Fransa’nın çok uzun yıllardır bir büyük şenlik olarak kutladığı 1 Mayıs İşçi Bayramı bizde hâlâ doğal bir gelenek olmaktan çok uzak.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Bu yıl da kutlamalara 32 il ve 10 ilçede izin verildi. 10 il ve ilçede ise yasaklama nedeniyle 1 Mayıs kutlanamadı.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Gösterinin yasaklandığı kentlerden biri de Osmaniye idi. Osmaniye Valisi İsmail Fırat, resmî bir konuşmada, 1 Mayıs’a neden izin vermediğini garip Türkçesiyle, şöyle açıkladı:</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">“Osmaniye’de 1 Mayıs İşçi Bayramı’nı kutlamalarına katılanlara, katılmak isteyenlerden Atatürk posteri, Türk Bayrağı asmaları, İstiklal Marşı söylemelerini ve saygı duruşunda bulunmalarını istedik. Onlar da bize ‘Bu bir dayatmadır, biz bunları yapmayız’ diyerek defolup gittiler.”</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Vali ardından da 1 Mayıs’ı kutlamak isteyenlerin “kuş beyinli öğretmenler” ve “hainler” olduğunu söylemekten çekinmiyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">İşçi sınıfının yüz yılı aşkın mücadelesinin bir sonucu olan toplumsal bir kutlamayı “devlet törenine” dönüştürmek isteyen bir vali zihniyetine ve kullandığı üsluba sağlıklı hiç bir demokratik toplumda rastlanmaz.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Burası hâlâ, toplumu dışlayan “devlet eksenli” bir ülke.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Le Pen ile 28 Şubat’ın kıyaslanması da zaten bu nedenle mümkün değil.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">1 Mayıs mitingleri nedeniyle, Fransa’da tam bir milyon üç yüz bin kişi sokaklara dökülerek Le Pen’i protesto etti. Fransız halkı, içe kapalı ırkçı bir anlayışı oylarıyla sandığa gömeceği işaretini, demokratik hakkını kullanarak gösterdi. Üstelik bunu Le Pen’in partisinin meşruiyetini tartışmadan, sadece “fikrine şiddetli muhalif” olarak yaptı.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Fransa’da demokrasinin bekçisi, “laik tanklar” değil, halkın kendisi.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Fransa’da kralcılar da halktan oy ister, anarşistler de troçkistler de komünistler de liberaller de muhafazakârlar da sosyalistler de. Şiddeti dışlayan her türlü görüşe yer vardır.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Rejim demokrasidir ve demokrasilerde sadece halka güvenilir. Halka güvenildiği vakit ülkenin komünist olacağı, bölüneceği ya da şeriat rejiminin geleceği anlayışı geçerli değildir. Kimse bu korkuları manipüle ederek demokrasi ile bağdaşmayan bir ayrıcalığın tekelini elinde tutamaz, konumunu “korku istismarcılığına” bina edemez.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">2002 yılındayız, bizde devlet hâlâ halktan korkuyor. Ama, AB’ye ihraç edilmese, farkına varmayacağımız “zehirli sivri biberlerden” ürkmüyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Vali, 1 Mayıs’ı kutlamak isteyenlere olmadık hakaretler yağdırıyor ama koskoca Sağlık Bakanlığı denetimleri yapmadığı için, devlet asıl işlevi olan yaşam güvencesini sağlamıyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Zehirli sivri biberden ancak AB’ye yapılan ihracatın denetimine toslayınca haberdar oluyoruz.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">İç piyasada ise denetlenmeyen hormonlu ürünler yemeye devam ediyoruz.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Demokrasi, başka hiçbir güçten medet ummadan, aynen Fransa’da olduğu gibi, halka güvendiğimiz vakit gelecek.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Halka güvenirsek, ülkenin başına büyük belalar geleceği propagandasının son bulduğu gün, demokrasinin de ilk günü sayılacak.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">O gün, valiler, toplum endeksli kutlamalara nizam vermeyi aklına getirmeyecek, Sağlık Bakanlığı da biberleri ve hormonlu ürünleri denetlemeyi aklından çıkarmayacak.</span></p>
    </div>
  </div>
</body>
</html>
