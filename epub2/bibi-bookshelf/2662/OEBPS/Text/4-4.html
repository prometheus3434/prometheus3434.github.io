<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-4.html" xml:lang="en-GB">
    <div class="Basic-Text-Frame">
      <p class="Konu-Ba-l---" id="toc_marker-5" xml:lang="tr-TR">Maaşlar ve 28 Şubat Anıları...</p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Genelkurmay 2. Başkanı İlker Başbuğ’un “subaylar çok yoksul” açıklamasını okuduğumda, bunun askerîyenin maliyeye gizli bir direktifi olarak algılanacağını ve kimsenin devlet memurlarının maaşları arasında bir kıyaslamaya gitmeyeceğini düşündüm. Yanılmışım...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Milliyet gazetesini elime aldığımda, “sadece asker değil, devletin tüm memurları büyük sıkıntı içinde” cümlesinin hemen altında koca harflerle sekiz sütuna yayılan “Ya diğerleri?” başlığını gördüm. Alttaki yazıları okudum:</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">“Asker ve polisin düşük maaşlara isyanı, diğer memurları gündeme getirdi. Öğretmen, mühendis ve doktorlar açlık sınırında yaşıyor.”</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Gazete ‘yeni başlayanlar’ ın meslekî gruplara göre maaşlarını da ilk sayfadan duyurmuştu. Genç bir teğmen genç bir doktordan daha fazla maaş alıyordu.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Gazetenin ekonomi bölümündeki daha derinlemesine verilen rakamlar ve yapılan kıyaslar, genelde maaşların düşük olduğunu ama “silahlı bürokrasinin” maaşının diğerlerinden daha yüksek olduğunu gösteriyordu. Gazete maaş bordrolarını sıraladığı kutuya “5. kademedeki çavuş 983, asistan doktor 820 YTL maaş alıyor.” başlığını uygun görmüştü. Memurların en yoksulu ise öğretmenlerdi...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Benzeri bir değerlendirmeyi, yıllar önce, 1997’de yapmıştım. “Silahsız memura zam var mı?” başlıklı yazıda, aşağı yukarı Milliyet’in haber yorumuna denk şeyler söylüyordum.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">28 Şubat sürecinin yaşandığı günlerdi. Askerler yüzde 72 oranında zam almışlardı. Yazının özeti şu cümlede vurgulanıyordu: “Türkiye’de memur olmak gibi bir talihsizlik, silahsız memur olunca ikiye katlanıyor.” Eğitimcilerle askerlerin maaşları arasındaki farkı da buna örnek göstermiştim... Örneğin, bir orgeneral, kıdemli bir profesörün iki mislinden fazla maaş alıyordu. Türk devleti tercihini eğitimden yana değil, savunmadan yana kullanmaktaydı...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Dönemin Genelkurmay Genel Sekreteri’nin yazı ile ilgili olarak gazete yönetimini arayıp “beni süngü ucunda cephe cephe dolaştırmakla” tehdit ettiğini bir zaman sonra gazete yöneticilerinin ağzından öğrenecektim... Doğrusu, dönemin şartlarını sabit sayan, gökte tutup yerde yiyen bir tuğgeneralin bu tuhaf konuşma biçimi hoşuma gitmedi. Ertesi yıl, asker ve sivil memur maaşları açıklandığında, “Yeni Memur Maaşları” başlığıyla hemen hemen aynı minvalde bir yazı daha yazdım... Asker sivil demeden tüm memurların parasının az olduğunu, ancak bilgi çağına adım atılan bir dünyada, hûkümetlerin savunmayı eğitime karşı çok daha fazla sakındığını anlatıyordum...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Bu kez, aynı general, patron katına telefon etti. Küçük bir gazete içi kriz yaşandı. Sonra da kamuda çalışan memur maaşlarının yayımlandığı listelerden askerlerinki çıkarıldı.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">28 Şubat darbesi kökleştikten sonra, Genelkurmay, benim de aralarında bulunduğum bir grup gazeteciyi Güneydoğu’ya davet etti... İl il gezerken, Şırnak’taki karargâha girer girmez gözümüze çarpan panoda eski maaşlarla ilgili yazımı görünce bayağı şaşırmıştım... Türkiye’de maaş konusundaki bir tespitin, her konudan daha fazla hassasiyet yarattığını da bir kez daha anlamıştım. Tüm maaşların yükseltilmesine ve aradaki adaletsizliğin giderilmesine yönelik akılcı bir çağrı bile büyük tepki toplayabiliyordu.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Aradan yıllar geçti. Beni “süngü” ile tehdit eden general, yükselemeden emekli oldu... Bir yana çekildi. Bir gece bir televizyon programında 28 Şubat’ın bir “post-modern” darbe olduğunu kabul ederek işledikleri “anayasal suçu” da itiraf etti...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Onun bir zamanlar yayımlanmasını engellemek istediği “silahsız memurun daha da mağdur olduğu gerçeği” ise şimdi manşet oluyor... Ben ise yazmaya devam ediyorum…</span></p>
    </div>
  </div>
</body>
</html>
