<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-24.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-24.html" xml:lang="en-GB">
    <div class="Basic-Text-Frame">
      <p class="Konu-Ba-l---" id="toc_marker-25" xml:lang="tr-TR">Burjuvazi, Sol ve Kemalizm</p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Osma</span><span class="char-style-override-11" xml:lang="tr-TR">nlı’da “sosyal sınıflar” yoktu. Padişah, sarayı ve kullar vardı. Osmanlı toprak düzeni “sermaye birikimine” olanak vermiyordu. Sermaye birikimi olmayınca da toplum topraktan kopup sanayiye geçemiyor, gelişemiyor, gelişmiş bir sermaye ve işçi sınıfı doğuramıyordu.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Tek toplumsal ayrım, padişah sarayı ile kullar arasındaydı.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Birinci Cumhuriyet bu yapıyı pek değiştirmedi. Padişah yerini “asker ve sivil bürokrasinin” egemenliğindeki “kutsal devlet” aldı. Halk gene teba olarak kaldı. Bugün de öyle... Devlet tarafından dışkı yedirilen, Metin Göktepe gibi dövülerek öldürülenlerin faillerinin ceza görmemesi bu yüzden...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Halka rağmen yapılan zoraki devrimleri ordu sahiplendi. Sosyal sınıflar da olmadığı için, halkın hizmetinde olması gereken devlet, burada “halkın patronu” oldu. Devletin de sahibi “silahlı bürokrasi”ydi.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Silahlı bürokrasi, işçi sınıfının ideolojisi olan Marksizm’e de sermaye sınıfının ideolojisi olan liberalizme de düşmandı.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Liberal Cavit Bey’i düzmece İzmir Suikastı davasında astılar. Türkiye Komünist Partisi Genel Sekreteri Mustafa Suphi’yi de Karadeniz’de boğdular.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Türkiye’nin egemeni kesilen silahlı bürokrasinin işine gelen tek ideoloji Kemalizm’di</span><span class="char-style-override-11" xml:lang="tr-TR">. Kemalizm devletin resmî ideolojisi haline geldi.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Halka nizam vermeye kalkan asker ve sivil bürokrasinin tartışılmaz üstünlüğünün, Harbiye ve Mülkiye ikilisinin halkın iradesine aldırmamasının gerekçesi, hep Kemalizm oldu.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Tek parti diktatörlüğü, devletin tüm zihniyetini ve mevzuatını bu ideolojiye göre oluşturdu.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Darbelerin gerekçesi de hep Kemalizm’di.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Bugün de, Genelkurmay “demokrasiyi” tek seçenek olarak kabul etmeye yanaşmaz, tek parti zihniyeti olan Kemalizm şampiyonluğunu yapar. Çünkü demokrasiler “kışlanın” değil “halkın” üstünlüğünü kabul eder. Kemalizm ise tersini.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Türkiye’de gelişmiş sınıflar bulunmadığı için, toplum çok yakın bir zamana kadar “cami ile kışla” ekseninde bölündü.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Demokrasi ve demokratlara bu tabloda yer yoktu. Çünkü demokrasi talebi farklılaşan, çelişkileri artan sosyal sınıfların geliştiği toplumda ortaya çıkardı. Burada ise tüm kesimlerin patronu devlet, kabesi ise Ankara idi.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Gerçek bir marksist sol ve liberal sermaye oluşmadı. Zaten bu fikirler de Kemalizm tarafından yasak edilmişti.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">24 Ocak kararları ise bir dönüm noktası oldu.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Sermayenin bir bölümünün dünya pazarlarında rekabet ederek mal satıp para kazanması bu tarihten sonra başladı.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">İhracatçı sektörler, Ankara’nın desteğine muhtaç olmaktan ve iç pazarı sömürme ucuzluğundan kurtulmaya başladı; bağımsızlaştı dış dünyalarda para kazanmayı öğrendi.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Serpildikçe de Türkiye’deki tek parti rejiminin kendisinin önünü kesen zihniyetinden duyduğu rahatsızlık büyüdü. Güneydoğu’daki savaş bu süreci daha da hızlandırdı. Kürtler’in varlığını inkâr eden Kemalist cumhuriyetin çözümü engellediğini sermaye de gördü.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Kemalizm’in demokrasi ile ilgisi olmadığını, yüksek sesle söylemeye yöneldi.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Sermaye gibi, Marksist kökenli gerçek sol da işçi sınıfının gürbüzleşmesini önleyen Osmanlı artığı bugünkü devletçi yapıya ve tek parti diktatoryasına karşıydı.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Çünkü her “Kemalist askerî darbe” önce “gerçek sola” vurmuştu. Bu arada güme giden birkaç “Kemalist” ise aslında iktidar savaşındaki saray mensubuydu.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Toplum geliştikçe, Kemalizm, yasakladığı gerçek sol ile çağdaş sermayenin hedefi olmaya başladı.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Demokrasinin gelişmemesinin, asker patentli bir cumhuriyet rejiminin sürdürülebilmesinin meşru kılıfı Kemalizm’di çünkü...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Şimdi tarihsel bir uzlaşma gündemde...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ta Mustafa Suphi’nin katlinden beri Kemalizm’den çok çekmiş olan gerçek solun taleplerine, bu kez de palazlanan çağdaş sermaye sahip çıkıyor...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">TÜSİAD’ın demokratikleşme raporu budur...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Din konusundaki tutuculuk bir yana konursa, bu rapor, hayata geçmesi halinde Türkiye’de demokratikleşmenin gerçekleşmesini çok çabuk sağlayabilir...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">TÜSİAD’dakilerin, tüm siyasi partilerin “Kemalist” olmasını zorunlu kılan siyasi parti yasası ile herkesin “düşünce farklılığını” yok eden” ve Kemalizm’e endeksleyen Anayasa’nın girişteki beşinci paragrafının atılmasını, Türkiye’de militarist hakimiyetin aracı olan Millî Güvenlik Kurulunun kaldırılmasını, Genelkurmay’ın her gelişmiş demokratik cumhuriyette olduğu gibi Savunma Bakanlığına bağlanmasını talep etmeleri, Kürt dilinin özgürleşmesinden yana tavır almaları, yerel yönetimlerin özerkleşmesine destek vermeleri demokrasiyi artık bir hayat memat meselesi olarak gördüklerini ortaya koyuyor. Genelkurmay boş yere huzursuzlanmıyor...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Osmanlı’dan bu yana sürüp giden “bürokratik egemenlik” bu kez, sadece gerçek solcuların değil, çağdaş burjuvazinin de hedef tahtasında.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Türkiye çağdaşlaşacaksa, refahını artırıp özgürlüklerini genişletecekse, bu Kemalizm’in resmî devlet ideolojisi olmaktan çıkarılıp yerine “demokrasinin” konması ile olacak.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Devletin, halkın “ekonomik ve siyasal patronu” olduğu anlayışı o zaman kırılır...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Toplumun özgürleşip zenginleşmesi sağlanır. TÜSİAD’ın raporu böyle bir Türkiye için bir dönüm noktası oluşturmakta...</span></p>
    </div>
  </div>
</body>
</html>
