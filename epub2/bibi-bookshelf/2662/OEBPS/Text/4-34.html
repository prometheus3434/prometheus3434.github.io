<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-34.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-34.html" xml:lang="tr-TR">
    <div class="Basic-Text-Frame">
      <p class="Konu-Ba-l---" id="toc_marker-35">Enflasyon mu, Büyüme mi,Başbakan mı?</p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Türk siyasal yaşamı darala darala tek bir kişinin sağlığına kadar indirgendi. Padişahlık olsaydı bile, muhtemelen daha fazla alternatif bulunurdu.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Ankara, 1980 darbesinin mantığı ile oluşturduğu Anayasa, Siyasal Partiler Yasası ve seçim sisteminin ne menem bir şey olduğunu bir kez daha görüyor. Halkın tercihlerini yansıtmaktan çok uzak, dar bir alana sıkışmış siyaset 28 Şubat sonrasında, kendi dar alanında da marjinalleşti. Meclisteki kimi partilerin artık iktidar olamayacağı kulaklara fıslandı ve değişmezlik esas kılındı. Bir de buna, tek bir ailenin egemenliğindeki partinin koalisyonun en büyüğü olması eklenince, mevcut traji-komik gelişmeler ortaya çıktı.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Şimdi koskoca Türkiye, gerçek bir siyaset kurumunun olmamasının acısını, başbakanın sağlığı etrafındaki spekülasyonların girdabında yaşayıp durmakta...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Başbakanın sağlığındaki son dalgalanma, IMF heyetinin ziyareti ile çakıştı.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Türkiye’de siyasetin de nitelik kazanıp demokratikleşmesi, ekonomik yapının dönüşümü ile bağlantılı. Devlet rant dağıtım mekanizmasını tekelinde bulundurarak toplumun rüştünü ispatını önlüyor. Bireyin gelişmediği yerde de padişahlıktan kalma gelenek geçerli oluyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Hâlbuki, paylaşımın siyaseten devlet tarafından yapılması terk edildiğinde, piyasa devreye girecek. Bireyselleşme de hızlanacak. Tek adama endeksli komediler bitecek. Katılım artacak. Çoğulculuk büyüyecek.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">IMF de, geçen yıldan beri Kemal Derviş’in de yardımıyla siyaset ile para arasındaki ilişkiyi koparmaya uğraşıyor. Siyaset kurumu menfaat çetesi anlayışından uzaklaşacak. Bunun için de “ekonominin sağlam temeller üzerinde yeniden inşasına” ihtiyaç var. Neyse ki, ekonomik kriz önemli ölçüde yol alınmasına yaradı.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Ama gene de siyaset kurumu eksilen gücüne rağmen, ekonominin bağımsızlaşmasına direniyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">IMF’ye verilen takvimde mayıs ayı içinde yapılması gerekenlerin çoğu yapılmadı.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Örneğin, siyasetin müteahhitler tarafından finansmanına imkân veren ve siyaseti müteahhit-siyasetçi ilişkisine indiren eski İhale Yasası değiştirildi ama değiştirilirken de göz göre göre bıçaklandı. Çıkarılan yasada, yerli firmalara açık olan ihale sınırı kasten 17,5 trilyon lira düzeyinde belirlendi.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Halbuki, Dünya Ticaret Örgütü’nün kabul ettiği sınır 8,8 trilyon lira. IMF bu noktanın tashihi için bastırıyor. Ama verilen söze rağmen, bu düzeltme gecikti. Daha böyle gecikmeli birçok konu var.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Hepsi tamamlandığında ise, siyaset artık eski siyaset olmayacak.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">“Ekonomik aklın” geçerli olduğu, herkesin üretime katkısı oranında payını piyasadan aldığı gerçek bir ekonomik yapının inşasında, siyaset kurumu yanında “enflasyon lobisi” de direniyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Ciddi bir ekonomi, bir büyüyüp bir küçülmez.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Kaynakları kadar büyümeyi hedeflerse sorunsuz gelişir.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Bizde ise böyle bir çaba yok. Dış tasarruf ya da enflasyon ile durumu idare var. Bir iskeletin makyajlanması gibi bir şey bu. Gerçek bir ekonomik kaynaktan beslenmeyen büyüme girişimi ise çok geçmeden muhakkak kriz ile sonuçlanıyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Bir hane halkı nasıl orta vadede gelirinin üstünde para harcayamazsa, ülkeler de harcayamaz. Ekonomik sorun varsa, bunu aşmanın yolu haneye giren para miktarını artırmaktır. Kısaca, daha fazla zenginleşmektir. Ülke için de öyle.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Mide şişliğini tokluk sanan enflasyon geleneği şimdi bitiyor. Türkiye gerçek Türkiye ile baş başa kalacak. Ardından da toplumsal eksiklerini gidererek sağlıklı bir büyüme trendine girecek.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Mevcut yenilenmeyi istemeyenler, “hızlı büyüme” bahanesiyle enflasyonun azdırılmasını istemekte...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Halbuki enflasyon sorunu çözülmeden, kalıcı ve gerçek bir büyüme olmuyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Bir tek kişiye endeksli hale getirilen ve asıl işlevi rant dağıtmak olan siyasetin, devlet elinden kurtarılıp topluma mal edilmesi, enflasyon ile savaş ve yapısal reformları gerçekleşmesi ile bağlantılı.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">IMF’in önerileri gerçekleştikçe, siyaset kurumu dönüşecek, siyaset kurumu dönüştükçe de tek kişinin sağlığına endeksli felç halindeki mevcut siyasal yapı kalmayacak.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Bu nedenle, “enflasyon, büyüme, başbakan” üçgenindeki en önemli konu gerçekten enflasyonsuz bir büyüme sürecini yakalamak.</span></p>
    </div>
  </div>
</body>
</html>
