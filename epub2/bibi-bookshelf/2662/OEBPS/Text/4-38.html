<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-38.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-38.html" xml:lang="tr-TR">
    <div class="Basic-Text-Frame">
      <p class="Konu-Ba-l---" id="toc_marker-39">AKP Liberal mi?</p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Radikal gazetesinde, “AKP, liberal sandalyede” başlıklı, köşeye sıkışmış, Brüksel çıkışlı küçük bir haber vardı.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Haberde, 2003 Haziran’ına kadar Avrupa’nın geleceğini tartışacak olan ve 28 ülkenin yer aldığı Avrupa Kon-vansiyonu’nun Türkiye’yi temsil eden yeni üyelerinden Dışişleri Bakanı Yaşar Yakış’la AKP’li Zekeriya Akçam ve İbrahim Özal’ın, bundan böyle Avrupa Liberal Grubu ile birlikte hareket edeceği belirtiliyordu.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Haberin son cümlesi ise çok sürprizliydi. Haber, AKP’nin liberal grupta yer almasını kendi isteğine değil, “Hristiyan Demokratlar” tarafından istenmemelerine bağlamaktaydı.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">AKP, ister Hristiyan Demokratlar tarafından istenmediği için olsun, ister kendi tercihi ile olsun bundan böyle konvansiyon bitene kadar liberal grubun bir üyesi olarak kalacak.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Batı’da, “ulus-devlet” süreci genellikle bir ırkın önce ulus olduğunun bilincine varıp sonra da bunu siyasallaştırması ile yaşandı.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Osmanlı’dan cumhuriyete geçerken ise böyle bir klasik aşamadan geçilmedi. Kurucu Heyet, devlet eliyle ulus bilinci yaratmaya çalıştı.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Ordaki</span> <span class="char-style-override-11" xml:lang="tr-TR">“ulus-devlet”, bizde “devlet-ulus” haline dönüştü.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Falih Rıfkı Atay, Çankaya adlı eserinde, Mustafa Kemal Atatürk’ün daha 26 yaşında gencecik bir subayken, Osmanlı İmparatorluğu’nu likide edip bir Türkiye Cumhuriyeti kurma fikrini şöyle seslendirdiğini yazar:</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">“Mustafa Kemal acı ve sert tenkitçi olduğu kadar açık konuşucu idi. Daha o zaman, 1907’de, arkadaşlarına şu fikrini söylemekten çekinmemiştir: Köhneleşen ve hayatlığını kaybeden Osmanlı İmparatorluğu gövdesi üzerine devlet oturtulamaz. Ancak Türk çoğunluğu toprağı üzerine oturtulabilir. Büyük devletlere bir likidasyon yaptırmaktansa, ihtilal idaresi bunu kendi yapmalıdır.”</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Mustafa Kemal, şöyle devam eder:</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">“Meşrutiyet hürriyetleri gerçekleşince bütün milliyet davaları ortaya çıkacaktı. Avrupa Türkiye’sinde Bulgaristan, Sırbistan, Yunanistan-Karadağı ve Selanik’e inmek isteyen Avusturya-Macaristan İmparatorluğu ile çevrilmiştik. Sırp, Yunan ve Bulgar azınlıklar bizim topraklarda idi. Hepsi birer parça kopararak ana vatan saydıkları topraklara katmak isteyeceklerdi. Tek devlete bağlı olanlar Türklerdi. Onlar da yoksul ve zayıf idiler.”</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Tarihsel çaresizlik, Osmanlı’daki çok çeşitli ırklara ait tüm Müslümanları “Türk” ilan etmek durumunda kalmamıza yol açtı. Bu durum, bu topraklardaki en keskin çizginin “Müslümanlık” ve “Türklük” olarak çizilmesine neden oldu. Cumhuriyet sonrasında bunun yanına, bir de ilk ikisi kadar derin olmasa da, “Batıcılık” ilave edildi. Ama ne yazık ki, onun tercümesi de çağdaş dünya gibi “üretmek” yerine çağdaş dünya gibi “tüketmek” olarak yapıldı.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Türkiye çalkantılı bir dönemden geçiyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Yeryüzü, ulus-devlet sürecini aşmış, kol gücünden beyin gücüne ulaşmış. Fabrikaların yerini bilgisayarlar almış.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Türkiye ise, sanayileşmeyi tamamlamış bir tarım ülkesi üstelik hâlâ geçen yüzyılın başındaki ırk, din ikileminde...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Yıkılmakta olan bir imparatorluğun korkularını ve sancılarını yaşamaktan bir türlü kurtulamıyor.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Bu kısırlığın bir nedeni de Cumhuriyet Dönemi’nin tek parti anlayışının “liberalizm” ve “sosyalizme” geçit vermemesi. Liberal Cavit Bey’i idam edip sosyalist Mustafa Suphi’yi boğdurtması.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">AKP, hayatın zorlamasıyla acaba “liberal” sularda yüzebilir mi?</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Bu topraklardaki cılız bir düşünce sistemini, “bireyin temel hak ve özgürlüklerinin” en kutsal hale geldiği bir çağ rüzgârıyla gürbüzleştirebilir mi?</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">İnsanın kutsallığı dışında bir ideolojiye prim vermeden, “bireyin bireysel haklarına sonuna kadar saygılı, evrensel hukukun gereklerine sadık, ideolojisiz bir devlet” yapılanması doğurur mu?</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Merkeze entegre olamamış çaresiz ve öfkeli tabanını, dünya yardımıyla bu yönde dönüştürebilir mi?</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">AKP liberalleştiği oranda kendisi de rahatlayacak. “Siyasette sivil, ekonomide liberal, dış politikada atak” bir irade ancak böyle daha güçlenir çünkü...</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Tarihin şiddetli sarsıntılarla değiştiği bir çağda Türkiye’yi geçen yüzyılın korkularından kurtarıp gelişmiş dünyanın bir parçası yapmak görevini AKP başarırsa yeni bir dönem başlayacak.</span></p>

      <p class="Basic-Paragraph-2 para-style-override-6" xml:lang="en-GB"><span class="char-style-override-11" xml:lang="tr-TR">Yıkılmış bir imparatorluğun bizi seksen yıldır ezen enkazından kurtulacağız o zaman.</span></p>
    </div>
  </div>
</body>
</html>
