<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-3.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-3.html" xml:lang="en-GB">
    <div class="Basic-Text-Frame">
      <p class="Konu-Ba-l---" id="toc_marker-4" xml:lang="tr-TR">Tankla Balans Ayarı Yapılabilir mi?</p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">“28 Şubat sürecinde” yazdığımız, “Din devleti özlemi ve laik tanklar” yazısında şunları söylemişiz: “Devletin ideolojisi olmaması gerektiği görüşüne sahip çıkmak, demokratik bir devletin sınırlarını belirlemek, bireyin haklarını evrensel kriterlere göre saptamak aslında bugünkü tartışmaları büyük oranda ortadan kaldırır. Ama bunun için ‘fanatiklere’ göz kırpmaktan vazgeçmiş, Taksim’e ve Çankaya’ya cami gibi pratik hiçbir yararı olmayan, simgesel inatlaşmalardan kaçınan, gerçekten ‘demokrasi ile Müslümanlığı evlendirecek demokratik bir partiye gerek var. Anlaşılıyor ki, Refah Partisinin mevcut yönetimi bu demokratik akılcılıktan yoksun.”</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Sonra şöyle devam etmişiz: “Diğer yandan ‘demokratikleşme’ yerine ‘laiklik’ kavramına çok daha fazla vurgu yapan ve ülkeyi 1930’lardaki Türkiye şartlarında döndürmek isteyen bir kesim daha var. Onların da güvencesi ve simgesi, sıkışınca ortaya çıkan ‘laik tanklar’...”</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">“Şeriat mı, darbe mi?” tartışmaları aslında en çok “Susurluk Çetesi’ni” gözlerden ve yargıdan saklamaya yaradı. Bugün de hâlâ öyle... Emniyet Genel Müdürlüğü İstihbarat Dairesi eski Başkan Yardımcısı Hanefi Avcı, Susurluk Komisyonu’na verdiği ve başına binbir dert açan konuşmasında ne diyordu: “Çetenin siyasi kolu ve başında bulunan kişi Mehmet Ağar, polis içinde</span><span class="char-style-override-11" xml:lang="tr-TR">ki ayağı İbrahim Şahin’dir. MİT’teki bağlantısı Mehmet Eymür ve Duran Fırat olan çetede Korkut Eken de bu ekibin sivil ayağını oluşturur. Askerî kanat içindeki sorumlusu da Jandarma Tuğgeneral Veli Küçük’tür.” Ne var ki, “irtica”ya karşı çok duyarlı olan “laik tanklar” bu açıklamalara ve Susurluk Çetesi’ne aynı duyarlığı göstermediler. Hatta Susurluk bağlantıları gündeme geldikçe “irtica” feryatları daha da arttı.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Askerî kanat bu kez, Refah Partisine kıyasla daha “yerleşik” konumdaki” siyasi elit”i de bunaltınca, Mesut Yılmaz patladı. Şimdi o da bu işlerin “bürokrasi içindeki iktidar oyunları” için bahane edildiğini söylemekle yetinmiyor, “laiklik için demokrasinin” feda edilmeyeceğini de ekliyor.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Türkiye’de “hukuk” olsa, zorla din devleti kurmak isteyenlerle birlikte kanunu çiğneyen herkesi de yargılardı. “Sincan’dan tank geçiren” de Amerikan gazetelerine “Hükûmete savaş açtık.” diye demeç vermekten çekinmeyen memur da, dönemin başbakanına alenen söven bürokrat da, Susurluk Çetesi içinde yer almakla suçlanan general de şimdi yargı önünde olurdu. Hukuk dün işlese, bugün Mesut Yılmaz da “irtica barometresini” yükseltmekle suçlanmaz, çıkış yapınca da “hezeyan” içinde olduğu yolundaki hakarete uğramazdı. Demokrasinin, yasaların herkese tavizsiz uygulanması demek olduğunu hep birlikte kabul etmiş olurduk.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">28 Şubat’ta Türkiye, “demokrasi ve hukukun kurallarına” karşı “laik tanklardan” yana tavır aldı. “Din devleti” özleminin cezalandırıcısının “yargı” olduğunu unuttu. “Laik tankların” da ortalığa çıkmasının en az “din devleti” kadar “demokrasi suçu” olduğunu görmezden geldi. Şimdi “laik tanklar” o zamanki sessizliğin ölçüsüzlüğünü kullanmakta...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Temel ölçü “demokrasi”... “Cami” ya da “kışla” yanında tavır almak değil... Siz</span> <span class="char-style-override-11" xml:lang="tr-TR">“hukuk devletinin” katlini “siyasal çıkar” için görmezden gelirseniz, o hukuksuzluk muhakkak sizin de başınıza bela olur.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Dün “laik tanklardan” yana tavır alanlar kendilerinin de “demokrat” olduğunu söylüyorlardı. Hâlbuki o zaman, “din devleti” özlemine karşı çıkıldığı kadar “laik tanklara” da karşı çıkılsaydı, bugünlere gelinmezdi. Neyse ki, bir yıl içinde laik tankların “demokrasi” olmadığı anlaşılmış bulunuyor. Bunu bizzat Başbakan söylemekte... Tabii ki değil... Çünkü hiçbir gerçek domakrasiye “tankla” balans ayarı yapılamaz. Çünkü gerçek demokrasi onu yapmaya kalkana hesap sorar, Hanefi Avcı’nın iddialarını da berraklaştırır. Ama tabii bizdeki “demokrasi” filan değil.</span></p>
    </div>
  </div>
</body>
</html>
