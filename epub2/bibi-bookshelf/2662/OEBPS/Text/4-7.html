<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-7.html" xml:lang="en-GB">
    <div class="Basic-Text-Frame">
      <p class="Konu-Ba-l---" id="toc_marker-8" xml:lang="tr-TR">Sivil Yargı Ne Zaman Susar,Ne Zaman Konuşur?</p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Türkiye’nin “hukuk” üretemediğini, yeryüzünün ürettiği “hukuku” da içselleştirmediğini biliyorum... Siyasette güçlü olanın ya da pazusu kuvvetli olanın düdüğünün çalındığını da... Üstüne üstlük, çoğunluk bunu bir kural sanıyor... Hukukun ne olup olmadığını anlatmak en zor işlerden biri... Toplumun böyle bir hukuk kulağı yok...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Hukukla ilgili hiçbir birikimin olmadığı bir yerde sabah akşam “hukuk” deyip durmak Çin işkencesinden beter... Ne var ki, evrensel hukuk kuralları işlemeyince toplum da olmuyor, devlet de... Varmış gibi duruyor...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">“İkiyüzlülüğün” ve “çifte standardın” en net örneklerinin buralarda yaşanan ispatlarından biri de hukukçuları “bomba patlatarak” eğittiğini açıklayan emekli general olayı olacak gibi...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Şemdinli iddianamesinde “askeriyeyi” eleştiren Van Sav-cısı’nı kınamak için yarışanlar, şimdi “bomba patlattığını” itiraf eden general karşısında gene yarışıyorlar ama bu kez “susmak” için... Olaylara “hukuk” açısından değil de “asker-sivil” veya “güçlü-güçsüz” diye bakınca, işler vicdanı olan herkesin yüzünü kızartacak hale geliyor...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Van Savcısı için soruşturma başlatan Adalet Bakanlığı... Onu apar topar meslekten atan Hâkimler ve Savcılar Yüksek Kurulu... Yüksek yargı, baroların çoğunluğu... Meclisin Şemdinli Araştırması’nı Meclis Genel Kuruluna indirmeyen iktidar partisi... “Bu bir sivil darbedir.” diyen CHP Genel Başkanı Deniz Baykal... Şimdi hep birlikte susuyorlar...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Nasıl sustuklarını Radikal gazetesinde Adnan Keskin, “Yüksek yargı ve siyasiler meşgul çaldı, bombacı generali asker soruşturuyor.” başlıklı haberinde muhteşem bir şekilde belgeliyordu: “Tokat’ın itiraflarına yargının zirvesini oluşturan Adalet Bakanlığı, HSYK ile Yargıtay Başkanlığından herhangi bir açıklama gelmedi. Siyasi partiler ise tam anlamıyla sessizliğe gömülmüş durumda.</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">...Yaptığı uzun konuşmalarla tanınan ve Ferhat Sarıkaya’ya en ciddi tepki gösterenlerden Yargıtay Cumhuriyet Başsavcısı Nuri Ok’tan ‘hâkimin bomba ile terbiye edilip edilemeyeceği’ sorusuna bu kez çok kısa bir yanıt geldi. Ok, ‘Ben böyle bir şeye müdahil olmak istemiyorum.’ dedi. Şemdinli iddianamesini hazırlayan Savcı Ferhat Sarıkaya’ya zaman geçirmeden sert tepki gösteren ve sonuçta görevden alan Hâkimler ve Savcılar Yüksek Kurulu (HSYK) da ‘hiza bombaları’ karşısında suskun kalan kurumların başında geliyor. Paşa’nın açıklamaları hakkında Adalet Bakanı Cemil Çiçek’ten ve Bakanlık adına da bir açıklama gelmedi. Radikal, Yargıtay Başkanı Osman Arslan’a not bırakıp görüşme istedi, Yargıtay Başkanı Arslan’dan görüş alınamadı.”</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">“Siz hukukçusunuz, neden hukukun tarafını tutmuyorsunuz?” sorusunun burada, üstelik çoğunluk indinde geçerli olmadığını biliyorum... Pazusu güçlü olandan yana tavır alarak hukukun ırzına geçenlerin sergilenmesinin kamuoyunda bir “hukuk ahlakı” yaratmayacağını da... Toplumsal ilke haline gelmiş gibi gözüken ikiyüzlülüğü, çifte standardı eleştirmenin de... Bombacı general, yasa dışı bomba atılabildiğini ispatladı ve herkes sustu... Hâlbuki dün topluca böyle bir şey olmayacağının türküsünü çalmaktaydılar...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ne olsun bekliyoruz ki? Nihayet, 28 Şubat’ta hukukçulara Genelkurmayda brifing verilmiş bir ülkenin insanlarıyız... “Hukuk, hukuk” demek çaresiz bir çaba...</span></p>

      <p class="Basic-Paragraph-2 para-style-override-6"><span class="char-style-override-11" xml:lang="tr-TR">Ancak, o çaba gösterilmedikçe, buralar daha da hızlı çürüyor... Bu çürümeyi durduracak tek şey de hukuk. Hukukun bir gün ciddiye alınmasını ve bu çürümenin önlenmesi için, daha uzun bir süre sesimizin bir boşlukta kaybolmasını göze alarak “hukuku” savunmak zorundayız...</span></p>
    </div>
  </div>
</body>
</html>
