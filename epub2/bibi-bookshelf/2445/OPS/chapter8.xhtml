<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Beni Beklerken</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter8">
		<section>
			<figure>
				<img src="image/t58.png" alt="Güçsüz ve korkak" /><st c="0"></st>
				<span epub:type="pagebreak" title="58" id="page58"></span>
			</figure>
			
			
			
			
			
			<p><st c="18">Herkesin hayatını değiştiren bir gece mutlaka vardır. </st><st c="72">Özlem’in de Bayan X’le Rumelihisarı’nda geçirdiği sessiz saatlerden sonra hayatı bir nebze olsun değişmişti. </st><st c="181">Daha doğrusu, Bayan X’in Özlem’in hayatındaki yeri değişmişti. </st><st c="244">Bunun bir izahı ya da nedeni yoktu. </st><st c="280">Varsa bile, ikisi de şimdilik bunun ne olduğunu bilmiyordu. </st><st c="340">Şehnaz Hanım’ın yani Özlem’in annesinin hayaleti, ikisinin de hayatının tüm koridorlarında geziniyordu. </st><st c="444">Varlığı da yokluğu da ikisi için hem güç hem zayıflıktı. </st><st c="501">Kazananı yoktu oyunun; kaybedeni Özlem’in babasıydı ama farkında değildi. </st><st c="575">Hayatına giren iki kadının ve biricik kızının yaşamında onulmaz yaralar açtığı halde, her şeyin sorumlusunun kendisi olduğunun farkında değildi. </st><st c="720">Normaldi. </st><st c="730">Çünkü bazen Özlem de farkında olmuyordu, Bayan X de... </st><st c="785">Özlem’in suçlama tablosunda aslında annesiyle babası eşit çizgide duruyordu. </st><st c="862">Bayan X’in tablo</st><span epub:type="pagebreak" title="59" id="page59"></span><st c="878">sundaysa tek kişi vardı: Özlem’in babası, büyük aşkı... </st><st c="935">Babada ise, Bayan X büyük farkla öndeydi. </st><st c="977">Onu Şehnaz takip ediyordu. </st><st c="1004">O kadar kendine kapanmasaydı, gözü, aklı Bayan X’e kaymayacaktı yıllar sonra...</st></p>
			<p><st c="1083">Kimse kendine dönüp bakmıyordu. </st><st c="1116">Özlem’den başka. </st><st c="1133">Baktığında bulduğu bir şey de yoktu. </st><st c="1170">Gençti, yeni genç, çok genç. </st><st c="1199">Kabulsüzdü, tahammülsüzdü. </st><st c="1226">Dünyadaki hiçbir şey onu ilgilendirmiyordu. </st><st c="1270">Evindeki zenginliğin ve rahatlığın ilgilendirmediği gibi. </st><st c="1328">Okul kaydını dondurmuştu, evdeydi artık. </st><st c="1369">Odasında boş çerçevelere bakıyor, arada defterlerine bir şeyler yazıyor, Duygu geldiğinde onu dinliyor, bunları yapmadığında ise uyuyordu. </st><st c="1508">Hayatında Duygu’nun rolü değişiyordu. </st><st c="1546">Bazı günler çok önemli, bazı günler öylesine biri... </st><st c="1599">Yerini zamanla kendi bulacak, diye düşündü bir keresinde.</st></p>
			<p><st c="1656">Duygu, Özlem’in dizlerine uzanmış, ondan aldığı Jerzy Kosinski’nin</st><em><st c="1723"> Boyalı Kuş</st></em><st c="1734"> kitabından bölümler okurken, “Kosinski de intihar etmiş,” dediğinde, boğazına yapışmak istemişti. </st><st c="1833">“Yeter artık, intiharla bozdun sen!” diye de başını itmişti dizinden. </st><st c="1903">Duygu ısrar etmiş; “Hem Camus da,</st><em><st c="1936"> Gerçekten önemli olan bir tek felsefe sorunu vardır: İntihar,</st></em><a epub:type="noteref" href="#f2" id="backref_2"><st c="1998">**</st></a><st c="2001"> demiş. </st><st c="2009">Haksız mı?” diye karşılık vermişti.</st></p>
			<p><st c="2044">Ne yapıyordu? </st><st c="2059">Duygu’ya bu kitapları vererek ne yapıyordu? </st><st c="2103">Kendi dillendiremediklerini Duygu’nun zihninde topluyordu sanki. </st><st c="2168">Belki de, Sabiha Hanım haklıydı, belki de sahiden Duygu’ya zararı oluyordu.</st></p>
			<p><span epub:type="pagebreak" title="60" id="page60"></span><st c="2243">Tüm bunları düşünürken, Bayan X odasına girdi usulca.</st></p>
			<p><st c="2297">“Özlem... </st><st c="2308">Duygu’nun annesi aradı... </st><st c="2334">Duygu bugün kendini arabaların altına atmış.”</st></p>
			<p><st c="2379">Uzandığı yerden hızla kalktı Özlem.</st></p>
			<p><st c="2415">“Bir şey olmuş mu?”</st></p>
			<p><st c="2435">“Yok, evde ama Sabiha Hanım, ‘Özlem’i isterim diye ağlıyor, sinir krizleri geçiriyor,’ dedi... </st><st c="2531">Hazırlan, gidelim hemen.”</st></p>
			
			<p><st c="2556">“Neden yaptın Duygu?”</st></p>
			<p><st c="2578">“O an istemedim işte, yaşamak istemedim. </st><st c="2620">Yanımda annemi, uzağımda babamı, seni, hiçbir şeyi istemedim. </st><st c="2682">Bitsin dedim... </st><st c="2698">Anlık bir şeydi. </st><st c="2715">Şimdi iyiyim.”</st></p>
			<p><st c="2729">“Ya gerçekten ezilseydin?.. </st><st c="2758">Hayır, ben buna katlanamıyorum. </st><st c="2790">Bence artık görüşmeyelim. </st><st c="2816">Ben sürekli senin hayatından endişe etmekten, sürekli senin süslü intihar cümlelerini duymaktan sıkıldım. </st><st c="2922">Ben de mutsuz yaşıyorum ama senin gibi yapmıyorum. </st><st c="2973">Ya iyileş ya da çık hayatımdan.”</st></p>
			<p><st c="3005">Duygu, onun bileğindeki yara izine baktı ve, “Peki,” dedi, “çıkıp giderim.” Sonra, yaraya dokunarak ve sanki o yarayla konuşarak, “Beni en iyi sen anlarsın diye düşünmüştüm ama yine yanıldım,” dedi.</st></p>
			<p><st c="3204">Özlem kazağının kolunu çekiştirip bileğini kapattı. </st><st c="3257">Duygu’nun odasından çıktığında da kolunu sıyırıp yeniden baktı. </st><st c="3321">Bir yıl önce hastanede gözlerini açtığında sol elinde hissettiği korkunç ağrı ve acıyı hatırladı. </st><st c="3419">Büyük, </st><span epub:type="pagebreak" title="61" id="page61"></span><st c="3426">çok büyük bir ağrı. </st><st c="3446">Yatağının yanında, yıllardır görmediği annesi. </st><st c="3493">Onu reddeden annesi. </st><st c="3514">Onu bırakıp giden annesi. </st><st c="3540">Suçlamakla suçlayamamak arasında kaldığı annesi. </st><st c="3589">Yıllarca öldü-ölmedi, vardı-yoktu oyunu oynadığı annesi. </st><st c="3646">Bileğindeki derin yaradan ona bakan annesi. </st><st c="3690">O annesi ki, yatağının başında öylece oturup Özlem’e bakarken, “Bana hiç benzemiyorsun, güçsüz ve korkaksın,” demişti.</st></p>
			<p><st c="3808">Özlem, aynı cümleyi Duygu’nun annesi Sabiha Hanım için de kurduğunu hatırladı.</st></p>
			</section>
		<section epub:type="footnotes">
			<aside epub:type="footnote" id="f2"><a href="#backref_2"><st c="3887">**</st></a><span><st c="3890"> Albert Camus’nün, </st><em><st c="3909">Sisifos Söyleni</st></em><st c="3924"> adlı deneme kitabından (</st><span><st c="3949">1942</st></span><st c="3954">).</st></span></aside>
		</section>
 	<div id="charCountTotal" value="3957"></div></body>
</html>
