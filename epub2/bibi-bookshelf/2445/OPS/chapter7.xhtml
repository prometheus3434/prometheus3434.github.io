<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Beni Beklerken</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter7">
		<section>
			<figure>
				<img src="image/t53.png" alt="Ben kendimi bekliyorum" /><st c="0"></st>
				<span epub:type="pagebreak" title="53" id="page53"></span>
			</figure>
			
			
			
			
			
			<p><st c="24">Özlem odasında, gözlerini tavana dikmiş, karnında uyuyan Şarlo’nun kafasını okşuyordu. </st><st c="111">Başı çok feci ağrıyordu ve en ağır ilacı içeli bir saati geçmişti. </st><st c="178">Sabiha Hanım gitmiş, babası gelmiş, bütün aileler akşam yemeği için çoktan masalarının çevresine yerleşmişlerdi. </st><st c="291">Boynundaki madalyonu avuçladı; kapağını açıp, annesinin ona bakmayan gözlerine baktı.</st></p>
			
			<blockquote>
			<p><st c="376">“Senden nefret ediyorum anne!”</st></p>
			<p><st c="407">“Neden Özlem? </st><st c="422">Neden benden nefret ediyorsun?”</st></p>
			<p><em><st c="453">“Yoksun...”</st></em></p>
			<p><st c="465">“Ben hep senin yanındayım Özlem, kalbinin üstünde taşıyorsun beni!”</st></p>
			</blockquote>

			<p><st c="533">Özlem, madalyonunu boynundan kopardı. </st><st c="572">Kendini uzun koridora attı. </st><st c="600">Salonun kapısına geldiğinde, içeride </st><span epub:type="pagebreak" title="54" id="page54"></span><st c="637">yemek yemekte olan babasıyla Bayan X’e baktı. </st><st c="683">Yaklaştı, madalyonu yemek masasının üstüne fırlattı. </st><st c="736">Tüm vücudu titriyordu.</st></p>
			<p><st c="758">“Baba! </st><st c="766">Senden nefret ediyorum!”</st></p>
			<p><st c="790">Bayan X ayağa kalktı.</st></p>
			<p><st c="812">“Özlem, lütfen sakin ol!”</st></p>
			<p><st c="838">“Bana o kolyeyi niye verdin? </st><st c="868">Onunla yüzleşmek istemediğimi, bundan korktuğumu bilmiyor muydun?”</st></p>
			<p><st c="934">Kısa bir suskunluğun ardından hızlı adımlarla koridora yöneldi, vestiyerde asılı araba anahtarını alıp kendini apartman sahanlığına attı. </st><st c="1073">Asansörün kapısını açtı; ayakları çıplaktı, ardından koşar adım gelen Bayan X’e baktı.</st></p>
			<p><st c="1159">“Seni de aldatmadığını nereden biliyorsun? </st><st c="1203">Belki seni de aldatıyordur...”</st></p>
			<p><st c="1233">Asansörün kapısı kapandığında Bayan X, yedinci katın merdivenlerinden hızla inmeye başlamıştı. </st><st c="1329">Nefes nefese, garajın soğuk karanlığına ulaştı; arabayı nereye park ettiğini hatırlamaya çalıştı.</st></p>
			<p><st c="1426">“Özlem, nerdesin? </st><st c="1445">Yalvarırım çık ortaya!”</st></p>
			<p><st c="1468">Garaj buz gibiydi. </st><st c="1488">Keskin bir koku, karanlığın içine karışmıştı.</st></p>
			<p><st c="1533">“Özleeem!”</st></p>
			<p><st c="1544">Yere çömeldi, sırtını bir arabaya yasladı. </st><st c="1588">Yüzükparmağına baktı, yedi yıl önce Özlem’in babasının taktığı yüzüğe dokundu; bütün uğursuzlukların sebebi bu yüzük mü, diye düşündü. </st><st c="1723">İlk aşkı ve tek aşkı... </st><st c="1747">Yıllar sonra yeniden bir araya gelmişler ve karı koca olmuşlardı.</st></p>
			<p><span epub:type="pagebreak" title="55" id="page55"></span><st c="1812">Belki eşi onun dönüşünü beklese, Özlem’in annesiyle evlenmeseydi, biraz daha sabredebilseydi, tüm bunlar yaşanmayacaktı. </st><st c="1934">Özlem belki kendi çocuğu olacak ve mutlu büyüyecekti; kendisi de daha mutlu olacaktı. </st><st c="2020">Her şey farklı gelişecekti.</st></p>
			<p><st c="2047">Özlem’in demin asansöre binerken dediğini hatırladı:</st><em><st c="2100"> “Seni de aldatmadığını nereden biliyorsun?”</st></em></p>
			<p><st c="2144">Yerinden kalktı, etrafına bakındı.</st></p>
			<p><st c="2179">“Özlem, nerdesin?”</st></p>
			<p><st c="2198">Hıçkırık sesini o zaman duydu. </st><st c="2230">Kulak kesildi.</st></p>
			<p><st c="2244">“Özlem?”</st></p>
			<p><st c="2253">En sonunda sesi buldu, Özlem’i buldu.</st></p>
			<p><st c="2291">Kendi arabasının altına girmiş, boylu boyunca uzanmıştı.</st></p>
			<p><st c="2348">“Özlem, lütfen çık oradan.”</st></p>
			<p><st c="2376">Özlem hıçkırarak ağlıyordu. </st><st c="2405">Bayan X, kolundan sıkıca tutup kendine doğru çekti onu, sıkı sıkı sarıldı. </st><st c="2480">Yüzüne baktı ve defalarca öptü.</st></p>
			
			<p><st c="2511">Özlem ve Bayan X, Rumelihisarı sahilinde, bankta yan yana oturuyor ve hiç konuşmuyorlardı. </st><st c="2603">Özlem hâlâ hıçkırıklarına hâkim olamıyordu. </st><st c="2647">Ayakları çıplaktı, Bayan X’in de üstünde sadece kırmızı bir kazak vardı. </st><st c="2720">Keskin soğuğa rağmen ikisi de bedenlerine yerleşen titremeyi umursamıyordu.</st></p>
			<p><st c="2795">“Özlem, viski içelim mi? </st><st c="2821">Arabada var.”</st></p>
			<p><st c="2834">“Ben reşit değilim; sen de, resmi kayıtlara göre benim ebeveynim değilsin?”</st></p>
			<p><span epub:type="pagebreak" title="56" id="page56"></span><st c="2910">“Olsun...”</st></p>
			<p><st c="2921">“Arabada neden viski taşıyorsun?”</st></p>
			<p><st c="2955">“Dün almıştım, evlilik yıldönümümüz için... </st><st c="3000">Babanın en sevdiği...”</st></p>
			<p><st c="3022">“İyi işte, içersiniz yıldönümünüzde.”</st></p>
			<p><st c="3060">“Ben seninle içmek istiyorum.”</st></p>
			<p><st c="3091">Bayan X’e döndü. </st><st c="3109">Yüzü bembeyazdı, gözleri boş bakıyordu; saçları darmadağın olmuş, ağlamaktan rimeli akmıştı ama çok güzel görünüyordu.</st></p>
			<p><st c="3227">“Tamam içelim, ısınırız.”</st></p>
			<p><st c="3253">Bayan X denize diktiği gözlerini Özlem’e çevirdi. </st><st c="3304">Ayaklarına baktı.</st></p>
			<p><st c="3321">“Sen çok deli bir kızsın, biliyorsun değil mi?”</st></p>
			<p><st c="3369">Özlem yüzüne yerleşen gülümsemeyi saklayamadı.</st></p>
			<p><st c="3416">“Sanırım biliyorum ama ayaklarıma bakıp onları dert etme, çünkü artık hissetmiyorum.”</st></p>
			<p><st c="3502">“Öyleyse arabadan, bagajın içine serdiğim battaniyeyi de getireyim.”</st></p>
			<p><st c="3571">Bayan X, viski şişesini ve bagajdaki battaniyeyi arabadan alırken, telefonunun çaldığını duydu.</st></p>
			<p><st c="3667">“Özlem, telefon çalıyor, sanırım arayan o!”</st></p>
			<p><st c="3711">“O, kim?”</st></p>
			<p><st c="3721">“Baban!”</st></p>
			<p><st c="3730">Bayan X yeniden banka oturdu. </st><st c="3761">Battaniyeyi Özlem’</st><br /><st c="3779">in bedenine sardı. </st><st c="3799">Viski şişesinin kapağını tek hareketle açıp uzattı. </st><st c="3851">Bir süre hiç konuşmadılar. </st><st c="3878">Sessizliği Bayan X bozdu.</st></p>
			<p><st c="3903">“Isındın mı?”</st></p>
			<p><span epub:type="pagebreak" title="57" id="page57"></span><st c="3917">“Güneş doğunca ısınırım.”</st></p>
			<p><st c="3943">“Bizim hayatımıza ne zaman güneş doğacak Özlem?”</st></p>
			<p><st c="3992">“Bilmem.”</st></p>
			<p><st c="4002">“Peki, şimdi ne yapacağız?”</st></p>
			<p><st c="4030">“Yapacak hiçbir şey yok Bayan X!”</st></p>
			<p><st c="4064">“Ben bunu hatırlıyorum.”</st></p>
			<p><st c="4089">“Neyi?”</st></p>
			<p><em><st c="4097">“Yapacak hiçbir şey yok!</st></em><st c="4122"> cümlesini. </st><st c="4134">Annem beni on beş yaşımdayken bir tiyatroya götürmüştü:</st><em><st c="4189"> Godot’yu Beklerken.</st></em><st c="4209"> Orada sıkça söylüyorlardı galiba ya da ben o cümleye takıldım kaldım...”</st></p>
			<p><st c="4282">“Biliyorum, kitabını okudum. </st><st c="4312">Godot gelmiyor ama beklemeye devam ediyorlar.”</st></p>
			<p><st c="4358">“Sen de beklemeye devam mı edeceksin Özlem?”</st></p>
			<p><st c="4403">“Neyi?”</st></p>
			<p><st c="4411">“Anneni!”</st></p>
			<p><st c="4421">“O eserin yazarı Beckett şöyle demiş:</st><em><st c="4459"> Godot, Tanrı değil, kim olduğunu gerçekten bilmiyorum!”</st></em></p>
			<p><st c="4515">“Eee... </st><st c="4524">yani?”</st></p>
			<p><st c="4530">“Benim beklediğim de Tanrı değil, annem hiç değil; ben, kendimi bekliyorum!”</st></p>
			</section>
 	<div id="charCountTotal" value="4607"></div></body>
</html>
