<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Atatürk</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="93" id="page93"></span><st c="0">MİLLİYETÇİLİĞİ</st></h1>
		<p><st c="15">Hudutsuz bir gurur; hudutsuz bir izzetinefis... </st><st c="64">İşte, milliyet duygusu onda böyle tecelli etmişti. </st><st c="115">Dünyanın en rint, en kalender ve en müsamahalı bir insanı olan Mustafa Kemal, bir yabancının, hassaten bir Avrupalı yabancının bulunduğu yerde, dünyanın en kaygılı, en tedirgin ve en alıngan adamlarından biri haline girerdi.</st></p>
		<p><st c="339">Onunla ilk tanışmak şerefine nail olduğum gün, bana anlattığı şu hikâye hiç hatırımdan çıkmaz. </st><st c="435">Demişti ki:</st></p>
		<blockquote>
			<p><st c="446">“Benim ilk Avrupa seyahatim baştanbaşa bir kepazeliktir. </st><st c="504">Bu, Meşrutiyet ilânından hemen sonra idi. </st><st c="546">Binbaşı Selâhaddin Bey isminde bir arkadaşla, Paris’e gitmeye karar vermiştik. </st><st c="625">İlk işimiz, –o zamana kadar hiç sivil giyinmediğimiz için– bir hazır esvap mağazasına koşmak oldu. </st><st c="724">Gerçi, böyle bir yolculuk için lâzım olan şeylerin neden ibaret olduğu hakkında hiçbir fikrimiz yoktu ama, neyse, gene kendi zevkimize göre bir iki kat esvap aldık. </st><st c="889">Benimki geniş kırmızı satrançlı bir neftî kostümdü. </st><st c="941">Arkadaşımınki –zannederim– gene buna yakın bir şeydi; ben, ne olur ne ol</st><span epub:type="pagebreak" title="94" id="page94"></span><st c="1013">maz diye bavulumun içine bir de şapka koydurdum. </st><st c="1063">Binbaşı Salâhaddin Bey; ‘İstemez; ben fesle gideceğim. </st><st c="1118">Fesin itibarı şimdi yükseldi. </st><st c="1148">Görmüyor musun? </st><st c="1164">Meşrutiyet ilânından beri bütün Avrupa matbuatı bizi öve öve bitiremiyor.’ diyordu. </st><st c="1248">Ben, gene ihtiyatı elden bırakmadım. </st><st c="1285">Hududu geçer geçmez, şapkamı başıma geçirdim. </st><st c="1331">O zamana göre ilk Avrupa istasyonu Belgrad... </st><st c="1377">Bizim arkadaş tren durur durmaz, hemen fesli başını pencereden dışarıya uzattı. </st><st c="1457">Gülümseyerek ahaliye bakıyor. </st><st c="1487">Sepetlerle dolaşan yemiş satıcılarından birini çağırıyor. </st><st c="1545">Başlıyor pazarlığa... </st><st c="1567">Satıcı bir kelime Türkçe anlamıyor. </st><st c="1603">O, bir kelime Sırpça konuşmuyor. </st><st c="1636">Derken, aralarında ne oldu bilmiyorum. </st><st c="1675">Seyyar manav çocuğunun kafası kızdı ve yüzünü bir şiddetli öfkeyle buruşturarak Binbaşı Salâhaddin Bey’in suratına şu hakareti savurdu: ‘Tuh, Turkos!’ Bereket versin ki, tren hareket etmişti. </st><st c="1867">‘Gördün mü, birader?’ dedim. </st><st c="1896">O, gene kanaatinde musır [ayak direyip], fesini terk etmek istemiyordu. </st><st c="1968">Paris’e vâsıl olunca, manzaramız artık umumî bir istiğrap [garipseme] ve istihza mevzuu teşkil etmeye başladı. </st><st c="2079">Lâalettâyin gittiğimiz otelde Salâhaddin Bey bir ikinci garâbet daha yapmasın mı? </st><st c="2161">Ucuza gelir diye mutlaka iki yataklı bir oda istiyordu. </st><st c="2217">Otelin adamları artık kendilerini tutamayıp bize garip garip bakmaya başladılar. </st><st c="2298">Bu esnada, o zaman Paris Sefaretinde ataşemiliter olan Ali Fethi Bey imdadımıza yetişti. </st><st c="2387">Bizi görür görmez: ‘Bu ne hal, bu ne kıyafet!’ dedi.”</st></p>
		</blockquote>
		<p><st c="2440">Mustafa Kemal Paşa, bu on iki, on üç yıllık eski hâtırayı anlatırken hâlâ acı acı gülüyordu. </st><st c="2534">Sanırım ki, büyük inkılâpçı, subconscience’ında tasarladığı geniş inkılâp plânının içine bir de kıyafet reformu koymayı o günden beri tasarlamış olacaktır. </st><st c="2690">Fikir ve ruh itibariyle kendisini müsavi telâkki ettiği insanlar arasında, şeklen exotique bir mah</st><span epub:type="pagebreak" title="95" id="page95"></span><st c="2788">lûk gibi dolaşmak onun ağırına gidiyordu. </st><st c="2831">Türk camiasını, Garbın medenî camialarından ayrı tutmadığı ve belki Türk’ü bu medeniyetin öncülerinden biri farzettiği için onun harici manzarasını da buna göre değiştirmek iştiyakını duyuyordu. </st><st c="3026">Gerçi, denilebilir ki, “papazı papaz yapan cübbe değildir.” Lâkin, hasseten efkârı umumiyenin ve halk göreneklerinin zâhirî görünüşlerden ne derece müteessir olduğunu ve hükümlerini nasıl buna göre verdiğini bilirdi. </st><st c="3243">Avrupa müzelerinde ve tarih kitaplarında teşhir edilen “Grand Turc” ve Yeniçeri tasvirleri, birçok safderunlara, ancak mehip kavukları, kalın kuşakları ve buna takılı duran kıvrık yatağanlarıyla haşyet [korku] vermektedir. </st><st c="3466">Dişi tırnağı sökülmüş, inhitat Türkiye’sini de Pierre Loti cinsinden frenk muharrirleri, bir fes, peçe, sarık, kafes ve nargile dekoru içinde seyredip anlattılar. </st><st c="3629">Yıkık duvarlarla çevrilmiş çökük mezarlıklar; çınar altı kahvelerinde uykuya dalmış afyonkeşler; mezbele sokakların uyuz köpek sürüleri; bekçilerin, “Yangın var!” nâraları... </st><st c="3804">İşte, dostumuz Pierre Loti’nin müdafaa ettiği, “Dokunmayın!” dediği Türk dünyası, bu çapaçul, bu zavallı şeyden ibaretti. </st><st c="3926">Pierre Loti, Madagaskar zencilerinden, Seylân maymunlarından ve Havai adalarındaki kelebeklerden de bu sevgi ve alâka ile bahsetmiştir. </st><st c="4062">Çünkü, onun bezgin ve endişeli ruhu, kendini avutmak için yeryüzünde arkaik ve pitoresk manzaralar keşfine çıkmış bulunuyordu.</st></p>
		<p><st c="4188">Bundan dolayı, ne Loti, ne de Loti gibi bizi acayip ve zavallı bularak seven frenk muharrirleri, Mustafa Kemal’in itibarını asla kazanamamışlardır. </st><st c="4337">O, kendisini bir “Yeni Adam” hissettiği ve Türk milletinden bir canlı ve ileri cemiyet çıkacağını bildiği için, memleketimizi bir müze halinde görmek isteyenlere karşı, bize doğrudan doğruya düşmanlık edenlerden ziyade kızıyordu.</st></p>
		<p><st c="4566">Onca, bir milletin müzelik olmasından daha hazin bir </st><span epub:type="pagebreak" title="96" id="page96"></span><st c="4620">şey yoktu. </st><st c="4631">Zira, müze mazidir, müze mezardır. </st><st c="4666">Müze, artık, yeniden vücut bulmasına imkân olmayan eşyanın mahzenidir. </st><st c="4737">Müze, Firavun’ların lâhitleri, eski Yunan’ın ve eski Roma’nın taşları; müze, Asur, Keldan; müze, Baalbek; müze, Babil viraneleridir. </st><st c="4870">Hani, nerede bunların sahipleri? </st><st c="4903">Hepsi de, bir daha dirilmemek üzere tarihin dibine gömüldüler. </st><st c="4966">Gerçi, bıraktıkları eserlerin her biri bir medeniyetin belgesi, bir şan ve şerefin hâtırası, bir büyük ve yüksek insanlık dehâsının bergüzarıdır [anısıdır]. </st><st c="5123">Fakat, neye yarar? </st><st c="5142">Güneş altında, fışkıran, yayılan, koşup coşmakta olan hayat, bütün bu taş ve demir kesilmiş şeylerden daha şanlıdır. </st><st c="5259">Kuvvet ve zaferin gerçek timsalleri, kimbilir hangi batmış imparatorluğun mezarı olan şu topraklar altındaki defne taklidi paslı çelenkler değil, o toprakların üstünde dalgalanan altın başaklardır ve yaşamak hakkı bunları ekip biçenlerdedir.</st></p>
		<p><st c="5500">Gene ona göre, yalnız geçmişleriyle övünen milletler, bu dünyada artık yapacak bir şeyleri kalmamış olanlardır.</st></p>
		<p><st c="5612">Mazi? </st><st c="5619">Fakat, maziye istinat etmeyen milliyetçilik olur mu? </st><st c="5672">Şimdiye kadar görmeye alıştığımız bütün “nasyonalizm”ler hep gelenekçi ve maziperesttir. </st><st c="5761">Bunların ideolojisi hep birden ve daima, geçmiş zamanın “ocak” ve “ecdat” mezheplerine dayandırılabilir. </st><st c="5866">Hele, vatan muhabbeti tamamiyle bu mezhebe dayanır. </st><st c="5918">Üzerinde yaşadığımız topraklar, bizim için mukaddestir. </st><st c="5974">Çünkü, bu topraklar, bizim atalarımızın kemiklerinin tozudur ve onların kanıyle yuğrula yuğrula ilâhileşmiştir.</st></p>
		<p><st c="6085">Böyle bir metafizik, milliyetçiliğin bu mistiği, Mustafa Kemal’in realist ve pratik dehâsına bir türlü mutabık gelmiyordu. </st><st c="6209">Hususiyle, Türk vatanını yeni baştan inşa ettiği, Türk milletine yeniden can verdiği bir devirde, bu mistisizm, onun şahlanmış iradesini bazı zaaflara ve tereddütlere düşürebilirdi. </st><st c="6391">Muttasıl ileriye doğru atılan ve milyonlarca kişi</st><span epub:type="pagebreak" title="97" id="page97"></span><st c="6440">den mürekkep kocaman bir halk kitlesini kan ter içinde arkasından sürüklemekte bulunan bu emsalsiz aksiyon adamının dönüp arkasına bakacak vakti yoktu. </st><st c="6593">Hem arkasına dönüp neye baksın? </st><st c="6625">Geçmişten öğrenecek bir dersi, geçmişlerden alacak bir örneği var mıydı? </st><st c="6698">Onun başarmak istediği işin bir misline uzak ve yakın Türk camialarının birinde rastgelmek mümkün değildi ve Türk tarihini şereflerle dolduran eski Türk serdarlarının hiçbirinde maksadına uygun üstadı bulamayacaktı.</st></p>
		<p><st c="6913">Lâkin, bir gün gelecek, eserini ikmal ettiğine kanaat getirdiği bir gün, on yıl zarfında kat’ettiği yüz yıllık yolun hâkim bir merhalesinde durup meydana gelen mucize âlemini seyretmek ve bunun mesahasını</st><a epub:type="noteref" href="#f27" id="backlink-27"><st c="7118">(*)</st></a><st c="7122"> ölçmek ihtiyacını duyacaktır. </st><st c="7153">Bu âlem o kadar geniştir ki, mânevî hudutlarını gözle tâyin etmek mümkün olmayacaktır ve o vakit, Mustafa Kemal, bunu, mümkün olduğu kadar engin bir tarihî ufuk, bir tarihî vüsat [genişlik] içine almak ıstırarında [zorunda] kalacaktır.</st></p>
		<p><st c="7388">Sayısız fabrika bacalarıyle, nihayetsiz demiryollarıyle, beton köprüleri ve tünelleriyle, kızıl kiremitli beyaz şehirleriyle ayaklarının altında serilen bu mamur ve medenî ülke beş on yıllık kısa bir zaman zarfında, dünkü harap ve perişan Osmanlı İmparatorluğundan çıkmış olamaz. </st><st c="7669">Her dem taze bir şevk ve sürur [sevinç] içinde muttasıl çalışıp muttasıl üreyen; muttasıl kurup, muttasıl başaran bu tetik ve hamarat halk yığınları dünkü uyuşuk ve pejmürde nesillerin çocuğu değildir. </st><st c="7871">Şu halde, bu yeni hayat kaynağı, bu kuru Anadolu topraklarından birdenbire nasıl fışkırıverdi? </st><st c="7966">Buna, –bütün izah edemediğimiz hâdiseler gibi– bir mucize deyip geçelim mi? </st><st c="8042">Lâkin, biliyoruz ki, Mustafa Kemal mucizeye inanmazdı.</st></p>
		<p><st c="8096">Büyük İzmir zaferinden sonra Ankara’ya döndüğü gün, </st><span epub:type="pagebreak" title="98" id="page98"></span><st c="8149">kendisini karşılamaya gelenler arasında bir Hoca Efendi, onu ayağının tozu ile “Hacı Bayram Velî” türbesini ziyarete davet etmişti. </st><st c="8281">Bu hocaya göre, zafer ancak o Velînin kerameti sayesinde kazanılmıştı. </st><st c="8352">Mustafa Kemal: “Hayır,” demişti; “Türk Kumandanları, kumanda etmesini, Türk askeri savaşmasını bildi. </st><st c="8454">Harbi kazanışımızın sırrı bundan ibarettir.”</st></p>
		<p><st c="8498">Şu halde millî kurtuluş zaferinin bu mütevazı tarifini, milli kalkınış hâdisesine de teşmil [yayma] edebilir miyiz? </st><st c="8615">Bu girift, geniş ve hayret verici hâdiseyi izah için de meselâ diyebilir miyiz ki: “Şefler yol gösterdi, millet yürüdü ve bu neticeye vusul [ulaşma] kabil oldu.” Hayır.</st></p>
		<p><st c="8783">Millî Şef’in bir gün gelip de Türk tarihini ırkî bakımdan tetkik ettirmeye ve menşeimizin Préhistoire’a kadar dayanan en uzak kaynaklarına kadar gitmeye lüzum görüşü ispat eder ki, bu Türk Rönesansı hâdisesine bundan daha çok derin ve daha çok ilmî bir izah bulmak lâzımdır. </st><st c="9059">“Türk Tarih Kurumu”nun altı yedi yıllık, arkeolojik ve antropolojik araştırmaları, ortaya, Avrupalı tarihçilerin tezlerini altüst eden yepyeni bir tarih metodu koydu. </st><st c="9226">Bu metoda ve bu metot sayesinde meydana çıkan vesikalara göre, artık kanaat getiriyoruz ki, Türkler, bu tarihçilerin tefsir ve iddia ettikleri gibi, insanlık tarihinde yalnız akın ve fütuhat yapmış, yalnız yıkıcı bir rol oynamış bir millet değildir. </st><st c="9476">Belki, bunun tamamiyle aksine olarak, yeryüzünün her tarafında (Avrupa da dahil olmak üzere) teşkilâtçı, kurucu ve medenîleştirici bir unsur kabiliyetini göstermiştir. </st><st c="9644">Yeraltından çıkan birçok eski şehirlerin kitabeleri bize hep onun diliyle hitap ettiği gibi, ilk cilâlı taş ve işlenmiş maden parçaları üzerinde de onun dehâsının izlerini okuyoruz. </st><st c="9826">Bunların bazısı kırk, bazısı elli asır evveline aittir ve hemen hepsi “Yunan mucizesi” denilen ve bugünkü kültürün yegâne kaynağı addolunan Akdeniz medeniyetine takaddüm etmişlerdir [önce gelmiş</st><span epub:type="pagebreak" title="99" id="page99"></span><st c="10020">lerdir]. </st><st c="10030">Kaldı ki, “Türk Tarih Kurumu”nun arkeoloji ve etnografi alanındaki tetkiklerinin neticelerine göre, bu medeniyet dahi, kaynağı itibarıyle Türk dehâsının damgasını taşımaktadır.</st></p>
		<p><st c="10206">Bu ilmî bahisler, mevzuumun ve ihtisasımın dışında olduğu için, burada onların münakaşasına girişmekten çekinirim. </st><st c="10322">“Türk Tarih Kurumu”nun çalışmalarına temas edişim, onun ve onunla paralel olarak T.D.K.’nun kuruluşlarındaki maksat ve gayeyi izah içindir.</st></p>
		<p><st c="10461">Bence, Atatürk’ün böyle bu müesseseleri kurup onlara her teşebbüsün fevkinde bir kıymet ve ehemmiyet verişinin, ölüm yatağında bile onun devam ve bekasını düşünüşünün başlıca saiki sade ilmî bir hareketi teşvik kaygısından ziyade, millî şuuru, millî gururu ve Türk milletinin kendi nefsine emniyet ve itimadını kuvvetlendirmek endişesidir. </st><st c="10802">Bundan başka, biraz yukarıda söylediğimiz gibi, Mustafa Kemal Türk İnkılâbı, cihanın nazarında, yalnız kendi cehdiyle vücut bulmuş zoraki ve köksüz bir hâdise şeklinde kalsın istememiştir. </st><st c="10991">Zira, Türkiye Cumhuriyeti tarihini bu kadar ampirik bir tefsirle izaha kalkışmak, Osmanlı “vakanüvis”lerinin ve Osmanlıcılık ideologlarının düştüğü hataya bir daha düşmek olurdu. </st><st c="11170">Hepimizin bildiği, mekteplerde öğrenip inandığı ve büyük Osmanlı şairinin meşhur mısralarla klasikleştirdiği bu tefsire göre, Türk milleti beş, altı-yüz kişilik bir aşiretten çıkmış ve ancak altı yedi asırlık bir maziye maliktir. </st><st c="11400">Osmanlı saltanatının teessüsü hâdisesine bir mucize kıymeti vermek için icat edilmiş olan bu faraziye, Türk milletinin asaletini inkârdan başka bir mâna ifade etmiyor. </st><st c="11568">Sonra, bu ne hakikate, ne de milliyet prensiplerine uygundur. </st><st c="11630">İmdi, Atatürk, bunun tamamiyle zıddına olarak, millî tarihimizin hudutlarını enginleştirmek hareketiyle hem Kemalist inkılâbın en şümullü bir izahını yapmak, hem de bu inkılâbın köklerini üstünde </st><span epub:type="pagebreak" title="100" id="page100"></span><st c="11826">yaşadığımız toprağın en derin tabakalarına saplamak, hem de Türk milletinin asaletini şüphe götürmez şecerelerle ispat etmek istemiştir.</st></p>
		<p><st c="11962">Lozan Sulh Muahedesiyle yarı sömürge bir ülke halkı durumundan kurtulup enternasyonal siyaset âleminde, ileri ve müstakil devletler sırasına geçen yeni Türkiye, onun bânisi olan Atatürk’e göre, gene, kendisine lâyık olan mevkii bulmuş değildi. </st><st c="12207">Zira, bu büyük Türk, hissediyordu ki cihan, bu siyasî zaferin bütün şerefini kendi sahasına inhisar ettirmekte ve Türk milletine hâlâ eski gözle bakmakta berdevamdır. </st><st c="12374">Yüzyıllarca yerleşen kanaatler kolay kolay yıkılır mı? </st><st c="12429">Avrupa irfan âleminin bütün kütüphaneleri Türkler hakkında çoğu yanlış binbir çeşit vesika ile doludur. </st><st c="12533">Bunlara göre Türk, cengâverdir, cesurdur: fakat her türlü medenî kabiliyetten mahrumdur. </st><st c="12622">Sulh zamanında uyuşuk, tembel; harp zamanında kandökücü ve yakıp yıkıcıdır. </st><st c="12698">Bu barbar unsurun Orta Asya steplerinden çıkıp da Avrupa’nın eteklerine ve bazen içerlerine doğru saldırıp yayılışı, medeniyet âlemi için bir belâ, bir âfet olmuştur. </st><st c="12865">Kuvvet ve fırsat bulursa gene öyle olacaktır. </st><st c="12911">Gerçi, bu milletin içinden zaman zaman bazı yüksek ve akıllı devlet adamları çıkmamış değildir. </st><st c="13007">Fakat bunların muhitleri üzerindeki tesirleri yalnız yaşadıkları müddetçe devam etmiştir ve kendileri sahneden çekilir çekilmez, Türk milleti gene her vakitki letarjisine düşmüştür.</st></p>
		<p><st c="13188">Hem de bakalım, bu adamlar halis Türk ırkından mı idiler? </st><st c="13247">Ne gezer. </st><st c="13257">Bunların kimi Macar, kimi Boşnak, kimi Arnavut, kimi Rum’dan, Ermeni’den, hattâ Yahudi’den dönmedir. </st><st c="13358">İbni Sinâ bir Arap âlimidir, Mevlânâ bir Fars şairidir.</st></p>
		<p><st c="13413">Evet, tarafgir ve müfteri Avrupa müellif ve müverrihleri Türk milletine, arada bir büyük bir adam yetiştirmiş olmak şerefini bile vermemişlerdir. </st><st c="13560">Ve nihayet, bir gün gelip, Mustafa Kemal’i de bizim elimizden almaya kalkışmışlardır. </st><st c="13646">Onu </st><span epub:type="pagebreak" title="101" id="page101"></span><st c="13650">ya ana, ya baba tarafından Türk’ten gayrı bir sürü ırklara mal etmek istemişler veya hiç değilse bu kadar yüksek bir insan örneğinin Türk dünyası gibi geri ve çorak bir muhitten çıkmış olmasına esef etmişlerdir.</st></p>
		<p><st c="13861">Atatürk, bunların hepsini görüyor, okuyor ve içleniyordu. </st><st c="13920">Demek ki, ne Dumlupınar zaferi; ne Lozan sulh muahedesi, ne onu takip eden bir sürü politik, sosyal, kültürel inkılâplar cihanın, Türk milleti aleyhindeki kötü zannını ve kötümser kanaatlerini hâlâ sarsamamıştı! </st><st c="14132">Kendi yurdunda kök salmış bütün asırlık hurafeleri bir hamlede söküp atan bu adam, objektif ilmin, hak ve hakikatin öz kaynağı telâkki edilen Garp âleminin kafasından bu kara cehalet beneğini bir türlü silemiyordu. </st><st c="14347">Meğer, arkasında bir avuç vatan fedaisi ile bütün bir düşman dünyasının ordularını yenmek, meğer altı büyük İmparatorluğun murahhaslarını, kendi hezimetlerinin hücceti [kanıtı] olan bir sulh muahedesini –âdeta bileklerinden kavrayıp bükercesine– imzaya mecbur etmek, bunun yanında ne kadar kolay bir işmiş!</st></p>
		<p><st c="14653">Atatürk, dil inkılâbını yapar ve millî tarih tezimizi ortaya koyarken işte bunun içindir ki, bütün zekâsını ve bütün enerjisini yeni bir meydan muharebesine hazırlanır gibi ortaya atmış bulunuyordu.</st></p>
		<p><st c="14852">Aramızdan birçok kimseler, Atatürk’ün bu yoldaki uğraşmasını lüzumsuz değilse bile, haddinden fazla mubalâğalı buldular. </st><st c="14974">Halbuki Atatürk, bu cehdiyle millî kurtuluş mücadelemizin ikinci bir safhasını açmıştır. </st><st c="15063">Bu mücadelenin birinci safhası siyasî ve iktisadî istiklâlimizle neticelenmiştir. </st><st c="15145">İkinci safhanın hedefi kültürel istiklâlimizdir. </st><st c="15194">Bunu elde etmedikçe, yani, Türk milleti muasır medeniyet âleminin ilim ve irfan sahasında bir Dumlupınar zaferi kazanmadıkça, medenî milletler hiyerarşisindeki yüksek makamına geçemeyecektir. </st><st c="15386">Daima mâdun [aşağı, ikinci sınıf] muamelesi görmeye mahkûm kalacaktır.</st></p>
		<p><span epub:type="pagebreak" title="102" id="page102"></span><st c="15456">İşte, Atatürk’ün buna tahammülü yoktu. </st><st c="15496">Asaletini, faziletini, ahlâkını, zekâsını, kabiliyetini ve enerjisini diğer bütün milletlerin mânevî kıymetlerinden üstün bildiği Türk milletinin birinci derecede büyük devletler sırasında yer tutamayışını ancak bir haksızlığa, tarihî mukadderatın bir ters seyrine atfediyordu. </st><st c="15774">Gece gündüz bütün düşüncesi, bütün hırsı bunu bir an evvel değiştirmek endişesine dayalıydı.</st></p>
		<p><st c="15866">Evvelâ eksiklerimizi araştırmadan işe başlamıştı. </st><st c="15917">Türkiye fakir bir memleket miydi? </st><st c="15951">Onu bir an evvel zenginleştirmek icap ediyordu. </st><st c="15999">Hemen fabrikalar açmak, istihsal kuvvetlerini artırmak, nankör toprağa rasyonel ziraat usullerini tatbik etmek lâzımdı. </st><st c="16119">Türkler teknik terbiyeden mahrum mu kalmıştı? </st><st c="16165">Hemen çaresine bakılacak, yüzlerce, binlerce teknisyen yetiştirilecekti. </st><st c="16238">İlim ve irfan sahasında milletlerarası şöhretlerimiz mi yoktu? </st><st c="16301">Atatürk’e göre bunun yegâne sebebi, şimdiye kadar Türkçenin, kadük ve karışık bir alfabe ile yazılmasından ileri geliyordu. </st><st c="16425">Şu halde, hemen Lâtin alfabesini almak zarureti başgöstermişti. </st><st c="16489">Atatürk bu inkılâbı yaparken etrafındaki yazarlara ve fikir adamlarına: “Göreceksiniz, şimdi bütün eserleriniz ecnebi dillere nasıl tercüme edilecek. </st><st c="16639">Şöhretiniz nasıl bütün dünyaya yayılacak!” derdi. </st><st c="16689">Türk milletine o kadar derin bir emniyet ve itimadı vardı ki, bütün dünya rekorlarının yeni baştan Türk nesli içinden çıkan teknik ilim ve marifet erbabı tarafından hemen kırılmak üzere olduğuna inanırdı.</st></p>
		<p><st c="16893">Bu optimizm, Atatürk’e hem bu kanaatten, hem başardığı büyük işlerin kendine verdiği güvenden geliyordu. </st><st c="16999">O, milletlerarası bir plâtform üstünde umumî tarihin seyrini değiştiren yekta bir harp ve siyaset şampiyonu değil miydi? </st><st c="17120">Bu kudreti, o, Türk milletinin enerjisinden başka nerede bulmuştu? </st><st c="17187">Onun yegâne hocası, yegâne iş arkadaşı, yegâne zırhı ve silâhı, Türk milletinden başka kimdi? </st><st c="17281">Her vesile düştükçe, hassaten [özellikle], kendi büyüklüğünden bahse</st><span epub:type="pagebreak" title="103" id="page103"></span><st c="17349">der yabancı devlet temsilcilerine tekrar etmekten usanmadığı: “Bu millet benim gibi daha binlerce Mustafa Kemal’ler çıkarır” sözünü Atatürk’ün yalnız tevazu için söylediğine kani değiliz.</st></p>
		<p><st c="17537">Ona ilk tarih merakını veren İngiliz yazarı Wells’in maruf eserinde Attilâ’ya atfolunan şöyle bir söz vardır:</st></p>
		<p><st c="17647">“– Ben sizin gibi zengin ve hanedan kişilerden değilim. </st><st c="17704">Fakat asîl bir millettenim.” Wells, Türk serdarının Garbî Roma’yı fethettiği zaman, tantanalı bir alay ve şatafatlı bir kıyafetle karşısına çıkan bir Romalı Patricien’e böyle söylediğini rivayet eder. </st><st c="17905">Atatürk, ömrünün sonuna kadar bu fıkrayı ve bu sözü tekrar etmekte hususî bir haz duyardı. </st><st c="17996">Sonradan, yavaş yavaş, bu söz onun ağzında, “Ne mutlu Türk’-üm diyene!” hitabı şeklini almıştır.</st></p>
		<p><st c="18092">Bu hitapta, Atatürk’teki millî gururun artık azamî bir raddeye vardığını ve âdeta ağrıya karşı bir meydan okuma haline girdiğini müşahede ederiz. </st><st c="18239">Bunu fazla bulmayalım. </st><st c="18262">Bir gün gelecek, tamamiyle yabancı âlimlerden müteşekkil bir dinleyici grubu önünde, Türkiye Reisicumhuru, bütün medeniyetlerin bânisi Türkler olduğunu ve bütün dillerin Türkçeden çıktığını iddia edecektir.</st></p>
		<p><st c="18468">Bilmiyoruz; acaba bu âlimler, Atatürk’ün yanından çıkarken, bundan yirmi yıl evvel</st><a epub:type="noteref" href="#f28" id="backlink-28"><st c="18551">(*)</st></a><st c="18555"> General Mustafa Kemal’le Perapalas Oteli’nde buluşan Fransız muharriri gibi, birbirinin kulağına eğilip: “Bu ya bir deli, ya bir dâhidir” sözünü tekrar etmişler midir?</st></p>
		<p><st c="18723">Hayır, ona, bu bahiste ne delilik, ne de dâhilik atfedilebilirdi. </st><st c="18790">O, sadece koyu ve imanlı bir milliyetçi idi. </st><st c="18835">Buna rağmen o, bütün medeniyetlerle bütün dillerin menşeini Türklüğe irca ederken, ilmî mevzuatı ne Pan-Germanist Gobineau, ne Tötonist Houston Stewart Chamberlain, ne de Nasyonal-Sosyalist Rosemberg kadar hırpalamış sayılabilir. </st><st c="19065">Hatır</st><span epub:type="pagebreak" title="104" id="page104"></span><st c="19070">larız ki, Gobineau, bugünkü Avrupa’yı baştanbaşa Germenlerin inşa ettiğine ve bütün sanat ve mezheplerin Germen dehâsından doğduğuna kanidi ve kanaatini ispati için hayli tarihî deliller göstermişti. </st><st c="19271">Houston Stewart Chamberlaine’e gelince, bu müellifin </st><em><st c="19324">“On dokuzuncu Asrın Tekvini”</st></em><st c="19352"> adlı eseri, âdeta Töton ırkının Tevrat’ı gibidir. </st><st c="19403">Bunda umumî tarihin bellibaşlı fütuhatçı ve medeniyetçi milletlerinin öz babalığı Germenlere verildiği gibi, Koca İskender’in, İsa’nın ve Leonardo da Vinci’nin aslen Germanik oldukları iddia edilmektedir.</st></p>
		<p><st c="19607">On dokuzuncu asırda bütün Alman tarih ilmi bu cins faraziyelerin tesiri altında gelişmiştir. </st><st c="19701">Bu tesirin yalnız tarih tetebbüleri [çalışmaları] sahasında değil, metafizik, felsefe, şiir, musiki ve mimarî sahalarında da derin izleri müşahede olunur. </st><st c="19856">Nihayet, gün geldi, Germen ırkının yeryüzündeki diğer bütün ırklardan üstünlüğü faraziyesi bir siyasî partinin programı, derken bir devletin –bir muasır devletin– ana kanunu mahiyetini aldı. </st><st c="20047">Yani, ilim ve nazariyat lâboratuvarından çıkıp pratik hayata intibak etti.</st></p>
		<p><st c="20121">Bunda hayreti ve garipsemeyi mucip bir şey yoktur. </st><st c="20173">Haddizatında birer hurafeden ibaret olan nice mezhepler, teşkilâtları, sosyal ve moral kanunlarıyle milyonlarca insanın yaşayış ve düşünüş tarzını tâyin eden birer canlı müessese şekline girmedi mi? </st><st c="20372">Katolik kilisesi, bugün, yarım milyara yakın tabaası olan bir kocaman devlet değil midir? </st><st c="20462">Halbuki, bunun esası, bir Meryem ve Yesu masalından ibarettir. </st><st c="20525">Bunun için meselâ bir Nasyonal-Sosyalizm Almanyasını doğuran Germanist nazariyelerin, asıllarında, birer mücerret hakikati ifade edip etmediklerine bakmayalım. </st><st c="20685">Bunların kuvveti ve kıymeti işte vücut verdikleri ve adına “Üçüncü Reich” denilen korkunç realite ile ölçülebilir.</st></p>
		<p><st c="20799">Zaten, mücerret hakikat diye bir şey var mıdır? </st><st c="20848">Hakikat, hayatın bizzat kendisidir ve ilimler asıl bilinmeyen bu sırrın </st><span epub:type="pagebreak" title="105" id="page105"></span><st c="20920">etrafında yapılan yorumlardan ibarettir. </st><st c="20961">Bunun içindir ki, her ilim, cebirdeki meçhul işareti olan “x” ile başlar ve meçhulden malûmlara doğru gider. </st><st c="21070">Şu halde, en müspet ilimlerin esası bile, bir faraziyedir. </st><st c="21129">Kaldı ki, nesilden nesile intikal etmiş birtakım rivayetlerden ibaret olan tarih (son zamanlarda imdadına yetişen arkeolojiye rağmen) henüz sanat ve edebiyat vâdisinden, yani nisbî ve tahayyülî fikir mahsulâtı kategorisinden dışarıya çıkmış değildir. </st><st c="21380">Gerçi, son zamanlarda tarihin müspet ilimler meyanına sokulması için epeyce gayretler sarf edildiğini biliyoruz. </st><st c="21493">Geçmişin hâdiselerini tespit bahsinde artık hikâye tarzı terk edilmekte ve yalnız arşivlerdeki belgelerin kronolojik tasnifi yapılmaktadır. </st><st c="21633">Buna nazaran şu veya bu tarihî vaka hakkında sentetik hüküm vermek vazifesi öğretenden ziyade, öğrenene bırakılmış oluyor. </st><st c="21756">Şimdilik değişen şey de, sanırız, bundan başka bir şey değildir.</st></p>
		<p><st c="21820">Bugüne kadar bildiğimiz bir hakikat varsa, o da, her tarihçinin tarihî vakaları kendi mezhep ve hattâ mizacına göre tarif etmiş olmasıdır. </st><st c="21960">Büyük Fransız İnkılâbı, muasır iki Fransız yazarı, Hippolyte Taine ve Michelet tarafından birbirine o kadar taban tabana zıt tefsirlere uğramıştır ki, her iki eser üzerinde incelemelerde bulunan bir tarafsız, neticede, Büyük Fransız İnkılâbı denilen bir hâdisenin gerçekten olup olmadığından şüpheye düşebilir. </st><st c="22271">Bu tarihçilerin ikisi de bir millettendi; tarihini yazdıkları devirle kendi aralarında altmış beş yıllık bir zaman mesafesi bile yoktu ve biri, –Michelet–, o devir olaylarını hemen yarıdan yarıya kendi babasının ağzından dinlediği hikâyelerle, öbürü –Hippolyte Taine–, resmî arşivlerden ve hususî muhaberelerden topladığı vesikalarla doğrulanmış bulunuyordu. </st><st c="22630">Halbuki, ne görürüz? </st><st c="22651">Büyük Fransız İnkılâbı, cumhuriyetçi Michelet’nin eserinde bir insanî destan, kraliyetçi Taine’in eserinde bir vahşî anarşidir.</st></p>
		<p><span epub:type="pagebreak" title="106" id="page106"></span><st c="22778">Artık, bir de daha uzak devirlere dair birtakım yabancı tarihçiler tarafından yazılmış tarihlerin isabet ve sıhhatini gösterelim. </st><st c="22909">Farslardan Yunan’ı; Kartacalılardan Roma’yı dinleyelim. </st><st c="22965">Ya da bir Avrupalı tarihçinin, meselâ, memleketlerini hiç görmediği, dillerini hiç bilmediği eski Türklerden nasıl bahsedebileceğini düşünelim. </st><st c="23109">Hemen müşahede ederiz ki, Türk tarihi, Garp tarihçileri tarafından ya koyu bir cehalet, ya düşmanca bir zihniyetle yazılmıştır. </st><st c="23237">Biraz evvel temas ettiğimiz üzere Garp âleminde Türk ırkı aleyhine teessüs etmiş olan birtakım menfi kanaatler, bu tarihçilerin tezlerinde en esaslı azimet [hareket] noktalarını teşkil eder. </st><st c="23428">Medeniyet dünyasına ispat etmek lâzımdır ki Türkler, barbar bir kavimdir. </st><st c="23502">Şu halde, her şeyden önce, umumî tarihten buna yarar vesikalar bulunup çıkarmalıdır. </st><st c="23587">Bu iş zor bir iş değildir. </st><st c="23614">Çünkü, muasır ahlâk ve milletlerarası nezaket (o da kaldı mı, bilmiyoruz?) ölçülerine göre her milletin bundan üç dört asır evvelki hayatında, vahşet ve huşuneti [katılığı] ifade eden birçok sahnelere tesadüf etmek mümkündür. </st><st c="23840">Hassaten Ortaçağ Avrupası bu hususta çok zengindir. </st><st c="23892">Bizim tarihçilerimiz de Avrupalıların tarihini yazarken, yalnız Engizisyon zulümlerinden, St. </st><st c="23986">Barthélemy gecelerinden, masum kızların ve mezhep idealistlerinin diri diri ateşte yakılmalarından ve –Türk dilinde mukabili olmadığı için burada frenkçesini yazmak mecburiyetinde kaldığımız– o tüyler ürpertici “écartélement” (parçalatarak idam etme) cezalarından bahsetmiş olsalardı, bugünkü medeniyet inhisarcılarının dillerini yutup başlarını önlerine eğmeleri lâzım gelirdi.</st></p>
		<p><st c="24364">Avrupa tarih bilginlerinin ikinci bir haksızlığı da, kendi mensup oldukları memleketi dünyanın merkezi zannetmeleridir. </st><st c="24485">Bu égocentrique metoda göre cihan tarihinin bütün hâdiselerinin ya münhasıran Fransa, ya münhasıran İngiltere veya Almanya etrafında döndüğüne inanmamız lâzım ge</st><span epub:type="pagebreak" title="107" id="page107"></span><st c="24646">lir. </st><st c="24652">Gûya Roma İmparatorluğu bu devletler kurulsun diye batmıştır. </st><st c="24714">Gûya İkinci Mehmet, Bizans’ı, malûm olan “Renaissence” hâdisesinin meydana gelmesine yardım için zaptetmiştir.</st></p>
		<p><st c="24824">İmdi, bir gün gelip, Türk milletinin içinden de bir tarih uzmanı çıkarak bu metoda karşı aynı metotla mukabeleye kalkışınca neden ilmî mevzuata aykırı bir harekette bulunmuş sayılsın? </st><st c="25009">Dış tesirlere, daima tam vaktinde en isabetli reaksiyon yapmasını bilen Mustafa Kemal, bu hareketiyle de çok uzun zaman sürmüş bir taarruza, mukabil taarruzunu yapmış oluyordu. </st><st c="25186">Bu Büyük Kumandan ve Büyük Devlet Adamı, harp ve siyaset meydanlarında kazanmaya alıştığı mukabil taarruzları, bu sefer, büsbütün başka bir sahada gene kazanmaya muvaffak olabilecek miydi? </st><st c="25375">Buna zaman cevap verecektir. </st><st c="25404">Bizim mevzuumuz, Atatürk’ün milliyetçiliğini tahlildir.</st></p>
		<p><st c="25459">Buna, faslın başında, hudutsuz bir gurur, hudutsuz bir izzetinefis vasfını vermiştim. </st><st c="25546">Epeyce uzun bir parantez açmak suretiyle, buraya kadar izahına çalıştığım fikrî faaliyetler, Atatürk’ün bu vasıflarının âzamî noktaya kadar tekâmülünü gösterir. </st><st c="25707">Fakat, her mağrur adam, gururu nispetinde alıngandır. </st><st c="25761">Nitekim, onun alınganlığı da, son zamanlarda, âdeta bir hypersensibilité (aşırı hassasiyet) şekline girmişti. </st><st c="25871">Sinirleri havadaki en küçük, en belirsiz hareketleri bile zapteden ve onları bir seyyalenin ihtizazı [titreşimleri] halinde bütün memlekete sirayet ettiren birer anten kesilmişti. </st><st c="26051">Hele Türk milletinin haysiyet ve menfaatiyle uzaktan yakından alâkalı milletlerarası hâdiseleri âdeta bir şimşek süratiyle seziyordu. </st><st c="26185">Bilmem hangi gazetede aleyhimize tefsir olunabilecek bir satır yazı mı intişar etmiş? </st><st c="26271">Buna derhal cevap vermek lâzımdı. </st><st c="26305">Elçilerimizden birisi, bilmem hangi hükümet reisinden istediği günde mülâkat mı alamamış? </st><st c="26395">Bu elçiyi hakarete uğramış bir memur gibi derhal geriye çağırmalıdır. </st><st c="26465">Avru</st><span epub:type="pagebreak" title="108" id="page108"></span><st c="26469">pa devlet ricalinden biri Türkiye’den bahsederken kâfi derecede hürmetkâr bir dil mi kullanmamış? </st><st c="26568">Türk devlet ricalinden biri de onun memleketinden aynı tavır ve ifadeyle bahsetmek fırsatını bulmalıdır.</st></p>
		<p><st c="26672">O, Türk milletinin daima tetikte uyanık şuuru idi. </st><st c="26724">Türk milleti, onda tek bir adam haline inkılâp etmişti. </st><st c="26780">Bütün duygululuğu, bütün dehâsı, bütün enerjisi millî faziletlerimizin bir hulâsası gibiydi. </st><st c="26873">Öyle ki, Türk milletinin mânevî vasıflarını incelemek isteyen herhangi bir ecnebi tetkikçi, Atatürk’ün şahsında bu vasıfların bütün karakterlerini toplanmış bulabilirdi. </st><st c="27043">Tek bir insanın bir millet haline bu temessülü [cisimlenmeyi] tıpkı, Pagan dinlerin bazı ilâhî misterlerini andırıyor. </st><st c="27162">Zaten, onun millet yolunda her hareketinin bir sembolik âyinden farkı yoktu. </st><st c="27239">Acaba, milliyetçiliği bir mezhep, bir din haline sokmayı aklından geçirdi mi? </st><st c="27317">Geçirmemiş olsa bile, Türklüğü, bütün Türk olan şeyleri, dindarane bir aşkla sevdiğini biliyoruz ve eminiz ki, dünyaya gözlerini kaparken asîl “soy”un ebediyeti içinde eriyip gittiğine imanı vardı.</st></p>
	</section>
	<section epub:type="footnotes">
		<aside epub:type="footnote" id="f27"><a href="#backlink-27"><st c="27514">*</st></a><span><st c="27516"> Yer ölçme; burada, “alan, boyut” anlamlarında alınabilir.</st></span></aside>
		<aside epub:type="footnote" id="f28"><a href="#backlink-28"><st c="27574">*</st></a><span><st c="27576"> Bu satırlar 1938 sonlarında yazılmıştır – Y.K.K.</st></span></aside>
	</section>
<div id="charCountTotal" value="27625"></div></body>
</html>
