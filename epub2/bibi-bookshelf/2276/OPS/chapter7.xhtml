<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Atatürk</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="119" id="page119"></span><st c="0">İNSANLIĞI</st></h1>
		<p><st c="10">Boğaziçi’nde, bir otelin yemek salonunda... </st><st c="55">Büyük bir masa kurulmuş; etrafında en az kırk elli kişiyiz ve aramızda bazı acayip tipler var. </st><st c="150">Bu tiplerin hiçbiri insana muhabbet veya hürmet telkin edecek bir görünüşte değildir. </st><st c="236">Hiçbirine yüksek ve itibarlı insan kategorisine mensup denilemezdi. </st><st c="304">Bunların hepsini birden Atatürk’ün (O zaman Gazi Mustafa Kemal) sofrasına kim toplamış? </st><st c="392">Veyahut her biri nasıl kolayını bulup da oraya sokulmuş? </st><st c="449">diye sormayınız. </st><st c="466">Mutlaka, kendisi müsaade etmiş olacaktır. </st><st c="508">Çünkü, hepsiyle kırk yıllık arkadaşmış gibi gülerek, şakalaşarak ahbapça konuşuyor.</st></p>
		<p><st c="591">Yanıbaşımdaki zat, kulağıma eğilip dedi ki:</st></p>
		<p><st c="635">– Bu kadar büyük, yüksek bir şahsiyet bu acayip insanlarla temasa nasıl tahammül ediyor?</st></p>
		<p><st c="724">Bugün gibi hatırlıyorum; verdiğim cevapta:</st></p>
		<p><st c="767">– O, deniz gibidir, hiç pislik tutmaz; demiştim.</st></p>
		<p><st c="816">Bu, benim kafamda Atatürk’ün hususî simasına dair evvelden verilmiş, uzun mülâhaza ve tahlillerden hâsıl olmuş bir hüküm değildi. </st><st c="947">O gece, ilk defa olarak ağzımdan dökülüvermişti. </st><st c="996">Öyle ki, söyledikten sonra ben de sözümün isa</st><span epub:type="pagebreak" title="120" id="page120"></span><st c="1041">betine şaşakaldımdı. </st><st c="1063">Yüzüne baktıkça onun için bulduğum bu teşbih, kendi gözlerim önünde canlı bir “image” gibi tecessüm ediyor; onu, üzerindeki süprüntüleri mavi dalgalarıyle uzak kıyılara doğru iten bir gerçek deniz heyetinde görüyorum. </st><st c="1281">Gitgide o, benim için bütün bu insanlar arasında bir insan olmaktan çıkıyor, tabiatın ezelî unsurlarından biri haline giriyor ve insanî küçüklükler, insanî pislikler bunun yanında daha küçük, daha pis görünmekle beraber, onun saflığına asla halel vermiyor; çünkü onunla karışıp mezcolmuyordu.</st></p>
		<p><st c="1573">Yarın, hepsi bir köşeye atılacaklar, yarın hepsi unutulup gideceklerdi. </st><st c="1646">Hiç deniz hatırlar mı? </st><st c="1669">Denizin üstünde hiçbir şeyin izi kalır mı? </st><st c="1712">Ulu, derin ve engin deniz, daima kendi kendine kâfi, daima kendi kendinden çıkıp, kendi kendine dönen, kemmiyeti daima kendisine denk, kendi başına münvezî bir unsurdur. </st><st c="1882">Ve kendi varlığının tâbi olduğu kanunlar gene kendi tarafından konulmuştur. </st><st c="1958">Âdeta kâinat içinde bir ayrı kâinat gibidir.</st></p>
		<p><st c="2002">Atatürk de insanlar içinde bir ayrı insandı. </st><st c="2048">Onu, ekseriyetin tâbi olduğu birtakım ahlâki düsturlar ve içtimaî görenekler bakımından teşhise kalkışanlar bunun içindir ki, daima hata ve haksızlığa düşmüşlerdir. </st><st c="2213">Atatürk, siyasî hayatında olduğu gibi, hususî yaşayış üslûbunda da Nietzsche’ciydi. </st><st c="2297">Yani, </st><em><st c="2303">devee </st></em><st c="2309">bir tavır ve edası vardı. </st><st c="2335">Âdet ve göreneklerden müteessir olacağı yerde, bilâkis, âdet ve görenekler üzerinde tesir ika ederdi [yapardı]. </st><st c="2447">Tarih boyunca bütün büyük adamlarda cemiyete karşı bu serkeşliğin ve bu taaddinin [sınırları zorlamanın], bazen tehlikeli olacak derecede şiddetli tezahürleri görülür.</st><a epub:type="noteref" href="#f30" id="backlink-30"><st c="2614">(*)</st></a><st c="2618"> Nietzsche, bu cins üstün insanları, daima “hayır ve şerrin ötesi”ne koymuş ve o suretle tetkik edil</st><span epub:type="pagebreak" title="121" id="page121"></span><st c="2718">melerini istemiştir. </st><st c="2740">Ben de, Atatürk’ün insanlığından bahsederken –hiç Nietzsche’ci olmamakla beraber– bu ölçüden ayrılamıyorum ve onu bu yüksek zaviyeden daha iyi gördüğüme kani bulunuyorum.</st></p>
		<p><st c="2910">Nitekim, Mustafa Kemal, ta ilk gençlik demlerinden beri, hususî hayatı etrafındaki dedikodulara hiç ehemmiyet vermezdi. </st><st c="3031">Kendisini çok içki içmekle mi itham ettiler? </st><st c="3076">İçki sofrasını çıkarıp âlemin gözü önüne serdi. </st><st c="3124">Gece eğlencelerine düşkün mü dediler? </st><st c="3162">Bunları halkla beraber ve halkın içinde yapmaya başladı. </st><st c="3219">Memleketin her yanını, Anadolu yaylasının ıssız köşelerine kadar, çalgı, şarkı ve şadımanlık sesleriyle doldurdu. </st><st c="3333">Çankaya köşkünün, Dolmabahçe sarayının ve misafir olduğu bütün evlerin pencereleri tâbesabah elektrik ışıklarıyle parlardı. </st><st c="3457">Her gittiği yerde düğünler düğünleri, eğlentiler eğlentileri takip ederdi. </st><st c="3532">Hiçbir akşam, sofrasındaki davetlilerinin sayısı yirmi, otuz kişiden aşağıya düşmezdi. </st><st c="3619">Bu sofra ise, kâh Trimalkion’un şölenlerini, kâh Sokrat’ın meclislerini andırırdı ve birinde mâsivaî [dünyaya ilişkin] zevkler bir Diyonizyak coşkunluk halini alırken, öbüründe mânevî ve dimağî hazlar ruhlara sonsuzluğun ürperişini verirdi. </st><st c="3860">Bazen, hele Büyük Adam’ın son yıllarında, masa etrafındaki bu akşam toplanışları, bana, İncil’de zikri geçen “Cène”leri hatırlatmaya başlamıştı. </st><st c="4005">Bilirsiniz ki İsa, dinini (tıpkı Sokrat gibi) havarilerine bir sofra başında toplanıp hep bir arada yemekler yenir ve şaraplar içilirken telkin etmeyi severdi. </st><st c="4165">Ekmeği gösterip: “Bu, benim etim!”, şarabı gösterip: “Bu, benim kanım!” derdi. </st><st c="4244">Çünkü, insanları birleştirmek için birarada yiyip içmekten daha kuvvetli bir vasıta olmadığını bilirdi.</st></p>
		<p><st c="4347">Gene bunun için, Eflâtun’un Sokrat’a dair yazdığı dersler baştan sona kadar bir sofra sohbetinin hikâyesidir. </st><st c="4458">Atinalı filozof, baldıran otu zehirini içmeye mahkûm olduğu akşam da müritlerine son vedaını ve son felsefî vasiyetini bir sofra </st><span epub:type="pagebreak" title="122" id="page122"></span><st c="4587">başında yapmıştı. </st><st c="4605">Eflâtun’a göre, kâinat hakkında, ulûhiyet hakkında, fena ve beka [yok oluş ve süreklilik] hakkında en derin, en doğru, en güzel sözlerini Sokrat, bu mecliste söylemiştir ve bir ferdin ölümünün kevnî ve küllî [var oluşsal ve tümel] hâdisat içinde ne kadar ehemmiyetsiz bir vaka olduğunu ispat için dizi dibinde oturan genç Fedon’la, başını okşayarak: “Ey Fedon, bu güzel saçları, yarın benim yüzümden keseceksin!” diye şakalaşmıştır.</st><a epub:type="noteref" href="#f31" id="backlink-31"><st c="5037">(*)</st></a></p>
		<p><st c="5041">Atatürk’ün sofrasından da hepimizin ruhunda ve dimağında, nice derin, tatlı ve ibret verici hâtıralar; hayata ve insanlığa dair nice kıymetli dersler kalmıştır. </st><st c="5203">Yazık ki, aramızda bir Eflâtun yoktu, Mustafa Kemal’in bütün o sözlerini, o tefelsüflerini [felsefi düşüncelerini], o irşatlarını, o hepsi birbirinden canlı fıkralarını, parabollerini, vecizelerini zaptedip gelecek nesillere (Sokrat’ın Apologyası veya Diyalogları) gibi bir eser bırakmak için...</st></p>
		<p><st c="5498">Böyle bir eserin adı, meselâ, “Atatürk’e Göre Dünya ve İnsanlık” olabilirdi. </st><st c="5576">Çünkü, Atatürk, siyaset sahasında ve millî meselelerde olduğu kadar, ferdî ve hususî hayata, insanla Allah, insanla kâinat, insanla insan arasındaki münasebetlere dair de kendine mahsus bir telâkki, Almanların tabiri üzere, bir orjinal “welt-anschauung” sahibiydi. </st><st c="5841">Aşka, dostluğa, evlenmeye, iffete, namusa, vefaya ve bunların aksi olan fezahatlere [edepsizliklere, alçaklıklara] dair muayyen fikirleri vardı. </st><st c="5986">Bu bahisleri hep kendi hayatından veya kendi gördüğü hâdiselerden çıkardığı meselelerle izah etmesini severdi, ve umumî hükümlere varırken onları düsturlaştırıp doktrinleştirmekten çekinirdi. </st><st c="6178">Bu; birçok şaşkın fikir adamları gibi, kafası sentez yapmak hassasından mahrum olduğu için değil, (bilâkis, Atatürk’te hem tahlil ve terkip, hem induction </st><span epub:type="pagebreak" title="123" id="page123"></span><st c="6333">ve déduction kabiliyeti zekâsının en belirli vasıflarındandır) son derece geniş fikirli ve geniş görüşlü olmasındandı. </st><st c="6452">Ruhu ve fikri birtakım dar kalıplar içine sokmak ve iradeyi âdet, görenek ve ahlâki düstur diye birtakım katılaşmış, paslanmış kayıtlarla haksız yere kötürümleştirmek, hulâsa fertlerin hürriyetini herhangi bir zor ve tazyikle örselemek, onun engin vicdanının kabul etmeyeceği bir adaletsizlik ve mantıksızlıktı. </st><st c="6764">Onun için –kendisini yakından tanıyanlar bilirler– Mustafa Kemal, hiçbir zaman bir emir ve cebir adamı olmamış; arkadaşlarıyle kendi arasındaki anlaşmamazlıkları, fikir ayrılıklarını daima münakaşa yolu ile halletmek usulünü tercih eylemiştir. </st><st c="7008">Zaten bu usulle, hatalarını, bizzat kendilerine tasdik ettirmediği muhaliflerini; (bunlar, birtakım politik nikbetlerle [düşkünlüklerle] cezalarını görmüş olsalar bile) mağlup telâkki etmez; onlarla daima yeniden münakaşa fırsatını arardı; ta ki, kendi fikirlerinin samimî bir surette kabul edildiğini görünceye kadar...</st></p>
		<p><st c="7328">Atatürk’teki bu münazara ve diyalektik merakı, onu, politikada çok tehlikeli teşebbüslere sürüklemiştir. </st><st c="7434">Mecliste mevcut muhalefet cereyanlarını bizzat kendi eliyle tahrik ettiği gibi, bu cereyanlar kendiliklerinden kuruyup kesildiği devrelerde de onları yeniden çıkarmaya çalışmıştır. </st><st c="7615">Kafasının içindeki her düşünceyi, her niyeti, her maksadı, mutlaka yakın arkadaşlarından toplu, hususî meclislerinde vuku bulan uzun münakaşa ve müzakerelerden sonra tatbik sahasına çıkarırdı. </st><st c="7808">(Onu, bu hususta da Sokrat’a benzetmekten kendimizi alamayacağız.) “Thèse” ve “antithèse”... </st><st c="7901">Dimağını daima bu metotla işletmiş ve bütün büyük kararlarını mutlaka bir münazara neticesinde vermiştir.</st></p>
		<p><st c="8006">Onun içindir ki, kendi etrafında her vakit, “Evet!” denilmesinden memnun olmazdı. </st><st c="8089">Bunun aksine olarak, bazı inatçı iddiacılara, kendi düşüncesine taban tabana zıt fikirleri müdafaa ettirmekten hoşlanırdı. </st><st c="8212">Bir akşam, böyle bi</st><span epub:type="pagebreak" title="124" id="page124"></span><st c="8231">riyle, (bir küçük devlet memuru) bir hareketli konuşmasını hatırlıyorum. </st><st c="8305">Mustafa Kemal, enikonu öfkelenmişti. </st><st c="8342">Sert ve sinirli bir tonla konuşuyor, arasıra elini masaya vuruyordu. </st><st c="8411">Muhatabı ise, bundan hiç alınmamış görünüyor, sükûnetle inadında ısrar ediyordu. </st><st c="8492">Biz, ona acıyorduk. </st><st c="8512">İstikbalini tehlikeye düşmüş sanıyorduk. </st><st c="8553">Halbuki, bu küçük memur bu hâdiseden birkaç ay sonra yüksek bir vazifeye tâyin edildi. </st><st c="8640">Ondan sonra da mebus oldu. </st><st c="8667">Zira Atatürk, bunun inatçılığına kuvvetli bir karakter mânası vermişti.</st></p>
		<p><st c="8738">Buna, –az çok duyulduğu için– Reşit Galip hâdisesini de ilâve ediyorum. </st><st c="8811">Bu hâdisenin patlak verdiği akşam ben yanlarında değildim. </st><st c="8870">Fakat, yanlarında bulunanların anlattıklarına göre, Reşit Galip’in Mustafa Kemal’e karşı geldiği ve hattâ ona meydan okuduğu gerçektir. </st><st c="9006">O ise, buna mukabil, sofrayı terk edip, hususî dairesine çekilmekle yetinmiştir. </st><st c="9087">Gerçi, uzun bir müddet Reşit Galip’i huzuruna kabul etmemek suretiyle dargınlığını göstermiştir. </st><st c="9184">Lâkin bu, nihayet ya üç ay, ya dört ay devam etti. </st><st c="9235">Bir gece, eski Çankaya köşkünde sofradaydık. </st><st c="9280">İçinde Reşit Galip’in ismi geçen bir bahis açıldı. </st><st c="9331">Mustafa Kemal: “O nerelerde? </st><st c="9360">Hiç görmüyorum?” dedi ve biraz sonra yaverine emredip çağırttı. </st><st c="9424">Reşit Galip, yemek salonuna girdiği vakit, hepimiz, zorlu bir imtihan devresi geçirecek zannediyorduk. </st><st c="9527">Fakat, herşey hafif bir şaka içinde geçti. </st><st c="9570">Reşit Galip’e sofrada yer gösterip oturttuktan beş on dakika sonra, dışarıdan iki nöbetçi eri çağırıldı. </st><st c="9675">Mustafa Kemal: “Şu efendiyi oturduğu yerden kaldırınız!” dedi ve bu iki kuvvetli Anadolu çocuğu, bir hamlede Reşit Galip’i kucaklayıp havaya kaldırdılar. </st><st c="9829">Mustafa Kemal gülerek:</st></p>
		<p><st c="9851">“– Biz, işte adamı böyle kaldırmasını da biliriz!” dedi.</st></p>
		<p><st c="9908">Ve bu sahne, bu söz, Reşit Galip’in üç dört ay evvel Dolmabahçe sarayındaki sofrada:</st></p>
		<p><st c="9993">“– Sen beni buradan kaldıramazsın! </st><st c="10029">Çünkü, bu saray ve bu sofra, milletindir!” sözüne bir cevaptı.</st></p>
		<p><span epub:type="pagebreak" title="125" id="page125"></span><st c="10091">Atatürk’ün asîl yüreği –pas tutmayan madenler gibi– kin nedir, hiç bilmemiştir. </st><st c="10172">Devlet, millet ve inkılâp dâvalarındaki husumetlerine kadar sert ve derinse, kendi şahsı ve hususî hayatile ilgili meselelerdeki hiddetleri o derece hafif ve geçiciydi.</st></p>
		<p><st c="10340">Mustafa Kemal, bütün mânasiyle feleğin çemberinden geçmiş, dünyanın binbir türlü cevri içinde pişip olgunlaşmış bir adam olduğu için, insanların zaaflarını herkesten iyi biliyor ve bunlara kızmaktan ziyade acımak lâzım geldiğine kani bulunuyordu. </st><st c="10588">Acımak... </st><st c="10598">Atatürk’te bu hassanın da ne kadar derin olduğunu belki bilmeyenler vardır. </st><st c="10674">Çünkü, devlet ve millet şefliği vazifesini her şeyin üstünde tutan bu insan, âmmeye, yüreği yufka bir adam manzarasıyle görünmek istemezdi. </st><st c="10814">Buna rağmen, çok defa bir arkadaşın ölümüne saatlerce hüngür hüngür ağladığını, bir kurban kesme merasiminde boğazlanan hayvanın deprenişlerini görmemek için başını çevirdiğini ve harp sahalarında düşman cesetlerine gözleri sulanarak baktığını yakından görenler arasındayım.</st></p>
		<p><st c="11088">Zarurete düşenlerin imdadına yetişmek; tanıdıkları kimselerden hasta olanların tedavisine yardım etmek, hattâ, bazı ailevî geçimsizliklerden mustarip ahbaplarının maddî ve manevî müşküllerini halle çalışmak hemen her günlük meşgalelerini teşkil ederdi.</st></p>
		<p><st c="11341">Atatürk’ün bu âlicenaplığını birçok devlet reislerinin veya prens ve hükümdarların etraflarında bulunan kimselere karşı zoraki bir tarzda gösterdikleri resmî ve basmakalıp nezaketten ayırmak lâzım gelir.</st></p>
		<p><st c="11545">Her hareketi mantıkî bir muhakemenin, uzun hesap ve kitapların neticesi olan ve mutlaka bir politik sebebe dayanan Mustafa Kemal, dostluk ve insanlık sahasında yalnız kalbinin sesini dinlerdi ve imdadına koştuğu kimsenin ıstırabı üstüne bir ana-baba şefkatiyle eğilirdi. </st><st c="11817">Ve bu yüzden onun çevresinde, onun manevî nüfuzu dairesinde hayat, hepimiz </st><span epub:type="pagebreak" title="126" id="page126"></span><st c="11892">için tatlı ve mutlu sürprizlerle dolu bir peri masalını andırırdı. </st><st c="11959">Hiç umulmadık bir zamanda veya en bunaldığımız bir anda, bulutlar arasında sıyrılan bir güneş ışığı gibi ansızın karşımıza çıkıverişlerinin; bahtımızın bizi sürdüğü ıssız inziva köşelerinde bize birdenbire sesleniverişlerinin; bazen teşvik ve takdir edici bir sözü, bazen teselli ve ümit verici bir bakışıyle gönlümüze dünyanın bütün hazinelerini bahşediverişlerinin masallarda rivayet olunan âni tâlih tecellilerinden ne farkı vardır? </st><st c="12395">O, bizim için, yolumuz üstünde kendisine her vakit rastgelmemiz mümkün olan bir Hızır veya munis bir ruh değil miydi? </st><st c="12513">Ve bu itibarla onun sağlığında hepimizin sergüzeşti, bir parça, Sığırtmaç Mustafa’nın sergüzeştine benzememiş midir?</st></p>
		<p><st c="12629">Görülüyor ki, Mustafa Kemal, insanlığında da, ya bir destan, ya bir efsane kahramanı olmaktan kurtulamıyor.</st></p>
		<p><st c="12737">Şan ve şevketleri, azamet ve kudretleriyle insanların gözlerini kamaştırmış, saygı ve hayranlık hisleriyle doldurmuş nice büyük adamlar vardır ki, hususî hayatlarına nüfuz ettiğimiz veya insanlık taraflarını yakından tetkike başladığımız vakit, bizi derin bir hayal kırıklığına uğratırlar. </st><st c="13028">Bunların her birinde öyle zaaflar, öyle küçüklükler, bayağılıklar, zavallılıklar veya öyle herkese benzer taraflar keşfederiz ki, tarihe bıraktıkları yüksek eserlerin sâhipleri acaba gerçekten kendileri miydi? </st><st c="13238">diye şüpheye düşeriz.</st></p>
		<p><st c="13259">Atatürk’te mesele, bunun tamamıyle aksinedir. </st><st c="13306">Onu yakından tanıdığımız, onun harimine girdiğimiz zaman bütün yaptığı büyük işlerin izahını bizzat kendi şahsında buluruz. </st><st c="13430">Bu kadar yüksek, mert ve engin bir insandan zaten başka türlü bir şey bekleyemeyeceğimizi anlarız. </st><st c="13529">Eserindeki harikulâde ve insanüstü uslûpla kendi yaşayış tarzındaki harikulâdelik, kendi hayat üslûbundaki insanüstü vasıflar o kadar birbirine karışmıştır ki, birini öbüründen ayırmaya imkân bulamayız.</st></p>
		<p><span epub:type="pagebreak" title="127" id="page127"></span><st c="13731">Atatürk’ün sefahetlerinde, Atatürk’ün kötü iptilâlarında bile Homerik bir destan rüzgârı vardı. </st><st c="13828">İçki sofrasında elini her kadehine uzatışı Tanrılar Tanrısı Zeus’ün altın kupalar içinde kevser şarabı dağıtışını andırırdı ve riyaset ettiği cümbüşler, gerek Çankaya köşkünün samimî havası, gerek Dolmabahçe sarayının ihtişamlı dekoru içinde ve gerekse herhangi bir dost evinin mütevazı çatısı altında olsun; daima Olempus tepesindeki “bezm”ler [içki meclisleri] gibi zaman ve mekân mikyasının dışına taşardı. </st><st c="14238">Bilmiyoruz, Mevlânâ’yı kendinden geçiren şarkılar ve rakslar ne cinstendi? </st><st c="14313">Fakat, Atatürk’ün her biri bir mistik tarikatin “âyin”inden farksız muhabbet meclislerinden ruhlarımız “cuşiş [coşma]” denilen halin en yüksek mertebesine ermiş olarak çıkardık. </st><st c="14491">Ne Homeros’un kasideleri, ne Euripides’in tragedyaları, ne Anakreon’un şarkıları bana Diyonizos misterlerinin mânasını bu meclisler kadar açıklıkla anlatamamıştır. </st><st c="14655">Atatürk’ün “neşvesine” iştirak ettiğim günden beri artık biliyorum ki Bakanta’lar birtakım sarhoş alayları değil, dar kalıplarından dışarı fırlamak isteyen kaynar ruhlardı.</st></p>
		<p><st c="14827">Fakat, İsa’nın “farizî” ve şark mutasavvıflarının “ham ervah” namını verdiği kimselerle bu perişanlığın künhünü [aslını, özünü] izah ne mümkün? </st><st c="14972">Onun için ben, bu satırlarda “reşit” olanlara, ermişlere hitap ediyorum.</st></p>
		<p><st c="15044">Kaldı ki, Atatürk’ün insanlık genişliğini, başka fâniler için kullandığımız ölçülerle ölçmemizin imkânı olmadığını bu faslın başında da söylemiştim. </st><st c="15194">Hangi psikolojik tahlil sondası onun ruhunun derinliğine varabilir, varsa bile ne anlayabilir? </st><st c="15289">Denizin dibi, yeryüzünde görmeye alıştığımız, isimlerini bilmediğimiz mahlûklardan ve nebatlardan büsbütün başka esrarengiz varlıklarla dolu bir acayip biyoloji âlemidir. </st><st c="15460">Atatürk’ü, mademki, genişlik itibariyle denize benzetmiştik; derinlik itibariyle de ondan gayrı bir şeye benzetemeyiz ve başdöndürücü, göz karartıcı denizaltı uçurumlarında onun iç</st><span epub:type="pagebreak" title="128" id="page128"></span><st c="15640">güdülerinin garip timsallerini buluruz. </st><st c="15681">Bunlar, içinde yaşadığımız hayat zümresinin kanunlarına tâbi olmadıkları için, bizce daima yarı meçhul şartlara göre hasıl olup gelişirler. </st><st c="15821">Bizim teneffüs ettiğimiz atmosferle alâkaları yoktur. </st><st c="15875">Gıdaları bizi besleyen gıdalar değildir. </st><st c="15916">Hassasiyetleri büsbütün başka tesirlerin hükmündedir ve bu âlemin kendine mahsus mevsimleri, hava değişiklikleri, âfetleri, katastrofları vardır. </st><st c="16062">Çok defa, derya yüzü sakin ve durgun iken, orada, şiddetli fırtınalar, korkunç boralar, jeolojik ihtilâller olur.</st></p>
		<p><st c="16175">İşte, Atatürk’ün ruhu da, denilebilir ki, böyle bir âlemdi. </st><st c="16236">Denilebilir ki, daima, kendine hâkim, ihtilâçsız ve işmizazsız [kıpırtısız ve durgun] görünüşünün altında, ruhunun derinlikleri, bunlara benzer sessiz ve gizli ihtilâllerle, boralarla, fırtınalarla çalkanıp durmakta idi. </st><st c="16457">Kimbilir belki, bize hiç açmadığı korkunç bir sırrı, bir ıstırabı mı vardı ki onu, ne harp meydanlarının kanlı hengâmeleri, ne zafer toplarının sağır edici patlayışları, ne bir ülkeyi yeniden var ediş cehdi; ne de hiçbir fâniye nasip olmamış şan ve şeref, ikbal ve şevket şenlikleri bir türlü teskine muvaffak olamıyordu. </st><st c="16779">Bu doymak bilmez gönül, bu şahlanmış irade, bu çağlayan enerji; her an yeni bir zafer heyecanına teşne idi; her an yeni bir “şey” yaratmak istiyordu. </st><st c="16929">Her an, deveranın seyrine kendi kalbinin temposunu hâkim kılmak arzusuyla çarpıyordu. </st><st c="17015">Bütün bunların fevkinde başka bir ihtirası daha vardı ki, o da, Türk milletini bir hamlede diğer bütün milletlerin önünde yürür görmekti. </st><st c="17153">Biliyorum, geceleri bundan dolayı uyuyamıyordu. </st><st c="17201">Biliyorum, zehirden, bundan dolayı medet umuyordu.</st><a epub:type="noteref" href="#f32" id="backlink-32"><st c="17251">(*)</st></a><st c="17255"> İçmek; onu yakıp kavuran bu iştiyakı hiç değilse bir lâhza olsun, tatlı bir rüya haline kalbediyordu [dönüştürüyordu].</st></p>
		<p><span epub:type="pagebreak" title="129" id="page129"></span><st c="17374">Atatürk, mesut bir adam değildi. </st><st c="17408">Beşeriyetin mâkûs mukadderatını değiştirmek, imkân dünyasının hudutlarını kendi hudutsuz hulyalarına göre genişletmek isteyen bütün ideal fedaileri, bütün gerçek kahramanlar ve gerçek evliyalar gibi bedbaht ve mustaripti. </st><st c="17630">Zira, “hakikat”le “hayal”in, “irade”yle “imkân”ın dinmek bilmeyen ezelî muharebesi bütün şiddetiyle onun ruhunda cereyan ediyor, onun ruhunu kasıp kavuruyordu.</st></p>
		<p><st c="17789">Mustafa Kemal’de ilk gençlik demlerinden beri, sonsuz bir ihtiras sezenler, yanılmamışlardı. </st><st c="17883">Fakat, bu ihtirasın cinsinde yanılmışlardır. </st><st c="17928">Onu hodbin bir ikbalperest sanmışlardır. </st><st c="17969">Mustafa Kemal eğer, yalnız kendini düşünen bir ikbalperest olsaydı, Dumlupınar zaferini kazandıktan, Lozan sulh muahedesini elde ettikten, yani Türk milletini, Hanedan ve Hilâfetin hıyanetine rağmen Kanunî devrinden beri görmediği bir hâkimiyet ve istiklâle kavuşturduktan sonra isterse sultanlık tacını; isterse hilâfet hil’âtını giyebilirdi. </st><st c="18313">Türklük ve İslâmlık dünyası böyle bir hareketi gasıplık telâkki etmek şöyle dursun, belki istiyor, belki bekliyordu. </st><st c="18430">Fakat, Mustafa Kemal, kimbilir kaç fâninin yolunda can vermeye razı olacağı bu ganimeti ancak asîl ruhlara mahsus bir istihkarla ittikten başka, henüz yaprakları yemyeşil duran zafer çelengini bile başından sıyırıp şöyle bir yana koydu. </st><st c="18667">Çıplak kolunu yeni bir cihad kapısının tunçtan halkasına uzattı. </st><st c="18732">İzmir girişimizin dördüncü ayı, alelâde bir siyasî parti lideri sıfatıyle, memleket içindeki intihabat ve inkılâp seferine çıktığı vakit, sırtında hattâ, bütün askerlik hayatının yegâne mükâfatı olan mareşal üniforması dahi yoktu ve bu sefer, öbüründen daha çetin, daha tehlikeli bir seferdi. </st><st c="19025">Mustafa Kemal bunda, yıllarca süren bir cehitle kazanılmış bütün nüfuz ve kudretini bir an içinde kaybedebilir; bir an içinde bütün o hudutsuz popularitesi mahvolup 1918 yılının karanlık şartlarına dönebilirdi. </st><st c="19236">Ve Atatürk, bu “riziko”yu hissedecek kadar realistti. </st><st c="19290">Hu</st><span epub:type="pagebreak" title="130" id="page130"></span><st c="19292">susiyle, ona eriştiği mertebede “kal!” diyenler, onu, neticesi meşkûk [kuşkulu, karanlık] bu ikinci savaşa atılmaktan alıkoymaya kalkışanlar pek çoktu. </st><st c="19445">Buna rağmen, yürüdü. </st><st c="19466">Çünkü o, bir nüfuz ve ikbal meraklısı, bir şan ve şöhret düşkünü değil, bir ideal fedaisi idi. </st><st c="19561">Türk milletinin maneviyetinden aldığı risaleti [görevi] sonuna kadar ifa edecekti ve ölüm onu, bu kadar erken elimizden almamış olsaydı, bu kahraman meşiyyet [irade, yürüyüş] daha nice yıllar durmaksızın sürüp gidecekti.</st></p>
		<p><st c="19781">Onun içindir ki, bu ölüm, hepimizin can evinde, birdenbire duran bir süratin sarsıntısı gibi hissedildi. </st><st c="19887">İçinde bulunduğumuz gemi bir kayaya mı çarpmıştı? </st><st c="19937">Bu, cümlemizin hayatına mal olacak bir katastrof muydu?</st></p>
		<p><st c="19992">Hayır; Atatürk, mezarında rahat uyu; bu âni duruş, yeni bir hıza hazırlanmak içindir. </st><st c="20079">Eğer senin yolunda, senin adımlarının temposundan bir lâhza şaşarsak, ayaklarımız kötürüm olsun! </st><st c="20176">Ey, dirilerin Ebedî Yoldaşı! </st><st c="20205">Eğer, seni gerçekten ölmüş farz edip, emirlerini yerine getirmekte bir lâhza geç kalırsak, feleğin bütün vebali koynumuza dolansın. </st><st c="20337">Eğer, senin adını yalnız ağlamak için anarsak, dilimiz tutulsun, gözlerimizin nuru sönsün. </st><st c="20428">Sen, bir hayat ve beka muştucusu idin, bir ölüm habercisi değil; sen, bize cenneti bu dünyada vâdettin, âhirette değil; eğer, bu tarikatinden dönersek cehennemin bütün ateşi üstümüze yağsın. </st><st c="20619">Atatürk, senin ebedî cevherin anavatanın topraklarına karıştıktan sonra, bu topraklar bizim için daha aziz, daha mübarek oldu. </st><st c="20746">Onu hiçbir kâfire çiğnetmeyeceğiz. </st><st c="20781">Onun içinden, senin ruhunun tükenmez bir kaynak suyu halinde, terennüm ederek aktığı bahçeleri çıkaracağız.</st></p>
		<p><em><st c="20888">Prag, 1938</st></em></p>
	</section>
	<section epub:type="footnotes">
		<aside epub:type="footnote" id="f30"><a href="#backlink-30"><st c="20899">*</st></a><span><st c="20901"> Bazı kimseler vardı ki, Mustafa Kemal’i yaşayış tarzında, hattâ konuşuşlarında, tavır ve hareketlerinde taklide yeltenirlerdi. </st><st c="21029">Bunlar, benim üzerimde daima birtakım gülünç kuklalar tesirini yapmıştır – Y.K.K.</st></span></aside>
		<aside epub:type="footnote" id="f31"><a href="#backlink-31"><st c="21110">*</st></a><span><st c="21112"> Eski Yunan âdetlerine göre matem alâmeti olarak saçlar kesilirdi. </st><st c="21179">Sokrat, biraz, sonra kendi öleceğine yanmıyor, fakat genç müridinin çirkinleşeceğine acıyor – Y.K.K.</st></span></aside>
		<aside epub:type="footnote" id="f32"><a href="#backlink-32"><st c="21279">*</st></a><span><st c="21281"> Mustafa Kemal, harp zamanında, çetin mücadele günlerinde -yani, taşkın enerjisinin kendisine lâyık bir ceht ve faaliyet sahası bulunduğu zamanlar- ağzına bir damla içki koymazdı – Y.K.K.</st></span></aside>
	</section>
<div id="charCountTotal" value="21468"></div></body>
</html>
