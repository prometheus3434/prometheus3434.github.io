<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Atatürk</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="109" id="page109"></span><st c="0">ASKERLİĞİ</st></h1>
		<p><st c="10">Benim gibi eline hiç silâh almamış, harp cephesinde ancak üç dört aylık bir misafirlikte bulunmuş sivil bir yazarın Mareşal Mustafa Kemal çapında bir büyük kumandanın askerliğinden bahse kalkışması birçok kişi tarafından tam mânasiyle bir cüretkârlık telâkki edilebilir. </st><st c="282">Bunu, ben de böyle telâkki ettiğim içindir ki, eserimin ilk müsveddesinde Atatürk’ün bu kişiliğine temastan çekinmiştim. </st><st c="403">Lâkin, bu müsveddeyi objektif bir tenkitçi gözüyle son bir tetkik adesesinden geçirince, tahlil mevzuumu teşkil eden büyük adamın askerliğini ihmal eder görünmenin ondan bahsetmekten daha ağır bir suç olacağını düşündüm ve epeyce derin bir tereddütle küçük kitabıma bu faslı da ilâveye lüzum gördüm.</st></p>
		<p><st c="702">Zira, Mustafa Kemal her şeyden evvel bir askerdi. </st><em><st c="753">İnkılâpçılığı, milliyetçiliği, kahramanlığı, dâhiliği, devlet kuruculuğu,</st></em><st c="826"> hattâ insanlığı bütün usarelerini [özlerini], bütün kudretlerini bu ana vasıftan, bu kökten, bu aslî cevherden almışlardır. </st><st c="951">Öyle ki, Atatürk’ün biyografyasını okuyan her insanın, bu biyografyayı teşkil eden her sahifenin sonunda kendi </st><span epub:type="pagebreak" title="110" id="page110"></span><st c="1062">kendine: “Mustafa Kemal, asker olacağı yerde sivil mesleklerden birine girmiş olsaydı, acaba bütün bu işleri gene başarabilir miydi?” diye soracağı gelir.</st></p>
		<p><st c="1216">Gerçi, son otuz beş, kırk yıllık inkılâp tarihimizin sahifelerini çevirirken de buna benzer bir suali sık sık tekrarlamaktan kendimizi alamayız. </st><st c="1362">Zira, Türk camiasının bütün ileri hareketlerinde en birinci rolleri oynayanların daima, ya Harbiye Mektebi, ya Askerî Tıbbiye mezunlarından olduklarını görürüz. </st><st c="1523">Bu iki müessese, son yarım asır zarfında, millî kalkınma cidalimizin [savaşımızın] avant-garde kadrosuna durmaksızın adam yetiştirmiştir. </st><st c="1661">En coşkun vatanperverlerin, en gözü pek yiğitlerin, en serdengeçti fedailerin, hattâ en büyük sergüzeştçilerin fideliği bu iki müessesedir. </st><st c="1801">Abdülhamit devrinin ele avuca sığmaz âsileri, komplocuları ve çiçeği burnunda ihtilâlcileri memleketin her yerinden ziyade bu iki ocakta barılanmış gibiydiler.</st></p>
		<p><st c="1960">Namık Kemal’in “Vaveylâ”sı, “Vatan yahut Silistre”si, “Celâleddin Harzemşah”ı hususî ve umumî bütün kütüphanelerden hep kaldırılmış olduğu halde, Harbiye ve Tıbbiye mekteplerinin dershane sıralarından bir türlü yok edilemiyordu. </st><st c="2190">Geceleri, müzakere esnasında veyahut yatakhanelerde kör bir tavan lâmbasının bulanık ışığı altında bu tehlikeli kitaplar, yeni bir mezhebin remizleri gibi yüzlerce genç arasında elden ele dolaşıyordu ve gündüzleri, teneffüs saatlerinde, avlu köşelerinde toplanan talebe grupları arasındaki konuşmaların başlıca konusu idi. </st><st c="2513">Onun içindir ki, bu talebelerin çoğu, daha yirmi yaşına basmadan, hattâ bazen tahsillerini bile bitirmeden, uzak sürgün yollarını boyluyorlar, Bodrum, Trablus ve Fizan zindanlarında prangaya vuruluyorlardı.</st></p>
		<p><st c="2719">Fakat, bu korkunç cezalar, geride kalan çocukların gözünü yıldıracağı yerde, bilâkis, yüreklerindeki isyanı artırıyor ve her yıl ortadan kaybolan bir kafileyi yeni bir kafile takip </st><span epub:type="pagebreak" title="111" id="page111"></span><st c="2901">ediyordu. </st><st c="2911">Zira, bunların ruhları kadar bedenleri de her türlü cefa ve meşakkate idmanlı idi.</st></p>
		<p><st c="2993">O vakitler, zaten, bir hapishaneden farklı olmayan bu iki müessesede gövdeler katı yatağa, kursaklar kötü yemeğe, kulaklar sert ve kaba sözlere, göğüsler yumruğa alışmıştır. </st><st c="3168">Bundan başka, talebeler arasında hiç eksik olmayan ve bazen kanlı şekiller alan kavgalar, dövüşler en cılız bünyeleri bile tehlikeli bir surette yaşamaya kanıksatmış bulunuyordu. </st><st c="3347">Bir kısmı zaten fazla yaramazlıkları ve haşarılıkları yüzünden bu ağır ve sıkı inzibat ocaklarına tıkılmış mektep talebeleri, hakikî inzibat yerine bir nevi keyfî zulüm rejimiyle karşılaşır karşılaşmaz, büsbütün azıyor ve karakterleri sertleştikçe sertleşiyordu. </st><st c="3610">Kadim Yunan ordularına en yiğit askerleri yetiştiren eski İsparta’nın haşin delikanlılarını andıran bu genç kabadayılar, bir kazaya uğramayıp da zâbit çıktıkları takdirde, bunun içindir ki, mutlaka, ya Balkan dağlarında komitacı takibine, ya Havran taşlıklarında âsi tenkili gibi memleketin en çetin vazifelerine tâyin edilirdi ve buraları, onlar için; artık, hakikî bir dayanıklık ve sertleşme mektebi olurdu.</st></p>
		<p><st c="4020">Atatürk, gerçi, tam mânasiyle bunlardan biri değildi. </st><st c="4075">Onu, ilk gençlik anlarından beri tanımak şerefine nail olanlar, mektepli Mustafa Kemal’i bize daima temiz ve düzgün giyinir, kibar tavırlı, nazik ve çelebi bir delikanlı suretinde vasıflandırmışlardır. </st><st c="4277">O zamandan kalma bazı resimleri de bize, bu tarifin isabetini gösterir. </st><st c="4349">Bu resimlerde civan Mustafa Kemal’i mektepli üniformasının bütün düğümleri ilikli, fesi alnının tam orta hizasında ve çuha yakası içerisinden ya beyaz bir mendil veya dimdik bir kolalı yakalıkla bezenmiş görürüz. </st><st c="4562">Saçları daima muntazam taranmış olup, ne yandan, ne arkadan kabartılmış perçemleri vardır. </st><st c="4653">Sınıfta –hocalarını bazen zorlu sualler sorarak sıkmakla beraber– ekseriya uslu, dikkatli ve çalışkan bir talebe olarak tanın</st><span epub:type="pagebreak" title="112" id="page112"></span><st c="4778">mıştır. </st><st c="4787">Tâ Manastır İdadisinden beri talâkatle konuşmayı ve yaşından üstün, başından aşırı birtakım yüksek fikirler beyan etmeyi severdi. </st><st c="4917">Edebiyata, şiire, musikiye de büyük bir ilgisi vardı. </st><st c="4971">Lâkin, bütün bu hususî ve kibar vasıflarına rağmen, genç Mustafa Kemal’in, biraz evvel kısa bir tarifini yaptığımız o haşin muhite intibak edememiş veya mektep âleminde ekseriya bu cins çelebi tavırlı çocuklar için mukadder bir hiçe sayılmaya, küçümsenmeye uğramış olduğuna dair de elimizde hiçbir vesika yoktur. </st><st c="5284">Bunun aksine olarak, genç Mustafa Kemal, yaramazlıkları, haşarılıkları veya kabadayılıklarıyle ün almış arkadaşlarla da düşüp kalkmasını ve icabında onlara hürmet telkin etmesini bilirdi. </st><st c="5472">Mektep idaresinin siyasî ve askerî inzibat namına tatbik ettiği zulüm ve tazyike karşı ise en çok kafa tutanlardan ve kendini hiç ezdirmeyenlerden biri de gene O idi. </st><st c="5639">Yani, zamanın şartına uygun bir Harbiyeli şiarını taşımaktan asla mahrum kalmamıştı. </st><st c="5724">Ve malûm olan sebepler dolayısıyle Şam’a sürüldüğü vakit, gerek manen, gerek maddeten meşakkatli bir ömrün bütün çilesini çekmeye çoktan hazırlanmış bulunuyordu.</st></p>
		<p><st c="5885">Pek iyi hatırlarız ki, Abdülhamit devrinde, her Harbiye mektebi mezununun İstanbul dışında herhangi bir vazifeye gönderilişinin zaten bir sürgünden farkı yoktu. </st><st c="6047">Zira, bu genç zâbitler, eğer bir paşazade değilseler veya nüfuzlu kimselerin himayesinden mahrum iseler, bir defa taşraya tâyin edildiler mi, tekrar –belki, hayatlarının sonuna kadar– İstanbul’a dönemezlerdi. </st><st c="6256">İstanbul... </st><st c="6268">Vatanın bu biricik büyük şehri ve bu biricik irfan ve medeniyet merkezi, o yarım sürgünlerin kalbinde bütün ömür, için için kanayan bir gurbet yarası halini alırdı, İstanbul, bunların gözünde sanki, vefasız ve fakat, daima sevilen bir kadın; sövüp sayılan ve fakat, emirleri daima yerine getirilen merhametsiz bir cânan gibiydi. </st><st c="6597">Onun içindir ki, bunlar, kâh Rumeli’nin karlı Balkanla</st><span epub:type="pagebreak" title="113" id="page113"></span><st c="6651">rında, kâh Arabistan’ın kızgın kum deryalarında inden ine, izbeden izbeye konarak ve çok defa kuru toprağı döşek, katı taşı yastık yaparak, yarı aç, yarı çıplak, vatanın her türlü derdine koşarken zalim payitahtın cazibeli ve büyülü manzaraları gözleri önünde tüttükçe, belki içlerinden şöyle mırıldanırlardı: “Bir gün gelir, ben sana gösteririm!”</st></p>
		<p><st c="6999">Nitekim, o devirlerde –bittabi, gene memleketin İstanbul’dan uzak bir köşesinde– bir ücret karşılığı bana matematik dersi veren bir yüzbaşının, ağzından şu mısraı hiç eksik etmediğini hatırlıyorum:</st></p>
		<blockquote>
			<p><st c="7197">Gâh olur gurbet vatan, gâhi vatan gurbetleşir.</st></p>
		</blockquote>
		<p><st c="7244">Denilebilir ki, Namık Kemal bunu, herkesten ziyade o devrin bu genç zabitleri için söylemiştir. </st><st c="7341">Evet, vatan, Yemen’de bir gurbetti; Trablus çöllerinde bir gurbetti; Havran dağlarında bir gurbetti. </st><st c="7442">Fakat, Rumeli Balkanlarına, Anadolu Yaylalarına geçince gurbet vatanlaşırdı. </st><st c="7519">Tek bilinen vatanda bu iki türlü kurt çehresi nedendi? </st><st c="7574">Bu ikilik, bu antagonizma nereden geliyordu? </st><st c="7619">Bu, antagonizma mı? </st><st c="7639">Hayır, bu antagonizmalar demeliyiz. </st><st c="7675">Zira, Osmanlı İmparatorluğu, millî bünyesi perişan, coğrafi manzarası karmakarışık bir acayip memleket, –ne diyoruz? </st><st c="7792">gûya kendini teşkil eden çeşit çeşit unsurların birbiriyle durmadan çarpışıp boğuştuğu kahotik bir âlemdi. </st><st c="7899">Burada, her bölge, her il; öbüründen yalnız idarî hudutlarla değil, birer derin siper, birer kalın kale duvarlarıyle de ayrılmış gibiydi ve bunların her iki yakasında bitmez tükenmez bir kavganın bazen sessiz, sinsi, bazen de açık, canlı ve kanlı didişmeleri hüküm sürmekte idi.</st></p>
		<p><st c="8177">İşte, bunları yatıştırmaya memur edilen genç zâbit, bir yandan –körü körüne– vazifesini ifaya çalışırken, öbür yandan, mutlaka, kendi kendine şöyle sorar, şöyle söylenirdi: “Bu mihneti ben ne için, kim için çekiyorum? </st><st c="8396">Gençliğimi ve çok defa hayatımı kimin ve neyin uğruna feda ediyo</st><span epub:type="pagebreak" title="114" id="page114"></span><st c="8460">rum? </st><st c="8466">Biliyorum ki, ben, bu vazifeyi zalim bir hükümdar namına görmekteyim; onunla benim aramda ise bir sıra hain, namussuz, hırsız, haysiyetsiz ve kabiliyetsiz kimselerin paslanmış zinciri var. </st><st c="8655">Bu zincir, halka halka, bütün memleketin boynuna dolanmış ve burada, iyi niyetli, sağduyulu insanların ne söz söylemesine, ne iş görmesine imkân kalmıştır. </st><st c="8811">Köhne ve kötü bir idare mekanizması içinde milletin her unsuru, her tabakası, her ferdi nefes alamayacak hale gelmiştir. </st><st c="8932">En ziyade köylü, birtakım ağır ve takat yetmez mükellefiyetler altında inim inim inlemekte ve en gürbüz, en seçkin çocukları bu acayip rejimin hatalarını, ahmaklıklarını ve denaetlerini kendi kanlarıyle ödemek zorundadır. </st><st c="9154">En büyüğünden en küçüğüne kadar bütün memurlar çalıp çırpmada, yakıp yıkmadadır.”</st></p>
		<p><st c="9235">Ve genç zâbit, vazifesi icabı, daima halkın, köylünün arasında yaşadığı için, bu faciaları da yakından, kendi gözleriyle görüyor; reaksiyonlarını kendi canevinde hissediyordu ve bu suretle Namık Kemal’in kitaplarından okuyup öğrendiği vatan, millet, hürriyet idealleri, onun için artık, –memleketin sivil entellektüellerinde olduğu gibi– birer mücerret mefhum halinde kalmaktan çıkıyor ve canlı, aktüel, reel bir dâva mahiyetini alıyordu.</st></p>
		<p><st c="9674">İşte, 1908 inkılâbı bundan dolayıdır ki, günün birinde, Makedonya dağlarında bir askerî kıyam, bir askerî isyan şeklinde tecelli etti ve gene bundan dolayıdır ki, son çeyrek asırlık inkılâp hareketlerinin “avant-garde” kadrolarında hep bu silâhlı, üniformalı entellektüellerin zarurî öncülüklerini görmüşüzdür. </st><st c="9986">Yirmi beş, yirmi altı yıl evvel</st><a epub:type="noteref" href="#f29" id="backlink-29"><st c="10017">(*)</st></a><st c="10021"> bunlarla pek yakından temas etmek fırsatını bulmuştum. </st><st c="10077">İnkılâp tarihimizin bu karakteristik hâdisesi o zamandan beri zihnimi samimiyetle meşgul eden mevzulardan biri olmuştur. </st><st c="10198">Hattâ bahsettiğim yazılarda çok defa bunun üzerine durduğumu, </st><span epub:type="pagebreak" title="115" id="page115"></span><st c="10260">fakat muhtelif bakımlardan yapmış olduğum tahlillerde kesin bir neticeye varamadığımı hatırlıyorum.</st></p>
		<p><st c="10359">Şimdi, harbiyeli tipine dair yapmakta olduğum bu tahlil tecrübesiyle o tipi bir parça daha aydınlığa doğru çıkarmakta bulunduğuma kanaat getiriyorum. </st><st c="10510">Türk zâbitini, Türk kumandanını işbaşında, bana, mucizeli bir mahlûk halinde gösteren şey, yalnız onun mihnet ve meşakkate insanüstü tahammülü değil; yalnız kendisinden sayıca ve teçhizatça iki misli, üç misli düşmanlara karşı gösterdiği mukavemet ve kazandığı zaferler değil, belki en ziyade kafasının işleyiş, düşünüş ve biliş tarzındaki hususiyettir. </st><st c="10864">Bu kafa, bizim kafalarımız gibi nazariyat sahasında çok durmasını bilmez; daima “müşahhastan” mücerrede, “mürekkepten” basite hareket halindedir. </st><st c="11010">Onların zekâsına bu riyazî hamleyi veren şey nedir? </st><st c="11062">Bizce bunu her yerden ziyade Harbiye Mektebinin programındaki teknik vasıfta aramak lâzım gelir.</st></p>
		<p><st c="11158">Bizde maarif, Avrupaî seviyesini en çok asker, mühendis ve hekim mekteplerinde bulabilmiştir. </st><st c="11253">Çünkü, medresenin tesirlerinden tamamıyle kurtulabilmiş olan irfan müesseseleri yalnız bunlardan ibaretti. </st><st c="11360">Diğer sivil mekteplerimizde Fıkıh, Feraiz, Mecelle vesaire nev’inden birtakım skolastik dersler beyinlerimizi kötürümleştirmekte devam edip dururken, müspet ilimler çoktan Tıbbiye ve Harbiye mekteplerimizin esas tedrisatını teşkil ediyordu. </st><st c="11601">Mustafa Kemal, tahsilini bunlardan birinde yapmaya da, bizim yetiştiğimiz medrese bozuntusu müesseselerde –veya bazı çocukluk arkadaşlarının bize naklettiğine göre– annesinin arzusuna uyarak doğrudan doğruya bir medresede yapmış olsaydı, acaba, dimağının –doğuştan harikulâde olan– berraklığını muhafaza edebilecek miydi?</st></p>
		<p><st c="11922">Büyük Adam’ın son dakikalarına kadar yanından ayrılmayanlar, ezcümle Fethi Okyar ve Ali Fuat Cebesoy gibi en yakın arkadaşları bizi bu hususta şüpheye düşürecek herhangi </st><span epub:type="pagebreak" title="116" id="page116"></span><st c="12093">bir müşahedede bulunmamışlardır. </st><st c="12126">Buna göre diyebiliriz ki, Atatürk, doğuştan aldığı bütün vasıfları son nefesine değin muhafaza etmiştir. </st><st c="12231">Ama, şu da var ki, derin bir muhakeme, isabetli bir görüş ve cüretli bir karar verme kabiliyeti diye ifade edeceğimiz bütün bu vasıfların gelişmesini de Atatürk yüzde seksen askerlik mesleğine borçludur. </st><st c="12435">Askerlik mesleğinin onda ve onun arkadaşlarında beslediği büyük kuvvetlerden biri de “Şef” olmak hassasıdır. </st><st c="12544">Bunlar, daha mektepteyken bir manganın başı idiler. </st><st c="12596">Sonra bir taburu, daha sonra bölüğü, bir alayı sevk ve idare etmeyi öğrendiler ve nihayet, tümen, kolordu ve cephe kumandanı oldular. </st><st c="12730">Onlar için, bu yüzlerce, binlerce, on binlere, yüzbinlere derece derece emir ve kumanda idmanı, daha büyük, daha geniş mikyasta şeflik sanatı, şeflik tekniği yolunda mükemmel bir staj olmuştur. </st><st c="12924">Gene bu sayededir ki, Mustafa Kemal, politika hayatına atıldıktan sonra, başka memleketlerde iğrenç ve hazin örneklerini gördüğümüz halk iticileri gibi bir âdi demagog olmak âkıbetine uğramamıştır.</st></p>
		<p><st c="13121">Bundan başka ordular, memleketin muhtelif noktalarında toplanmış birtakım organize vatandaş kitleleridir. </st><st c="13228">Bunların içinde köylü, kasabalı, şehirli, esnaf, bezirgân vesaire, milletin bütün sınıflarını temsil eden insanlar vardır ve kumandan, bunların hepsiyle daimî temas ve münasebet vaziyetindedir. </st><st c="13422">Bunlarla her an ve yıllarca haşır neşir olmaktadır ve her birinin kendilerine mahsus karakterlerini, kabiliyetlerini, meziyet veya kusurlarını yakından görüp anlamakta olduğu için, bir nevi pratik halk psikolojisi yapmak imkânını da bulacaktır.</st></p>
		<p><st c="13666">Mustafa Kemal bu imkândan azamî derecede istifade etmesini bilmiştir. </st><st c="13737">Bu sayede –geçen fasılların birinde bir eski rejim adamının bana hayranlıkla söylediğini kaydettiğim bir müşahedeye göre– </st><em><st c="13859">milleti, Türk milletini avucunun içi gibi tanırdı</st></em><st c="13908">.</st></p>
		<p><span epub:type="pagebreak" title="117" id="page117"></span><st c="13909">Görülüyor ki, Atatürk’ün, bizim nazarımızda bir esrar perdesi altında kalan tarafları, kendisine askerî üniformasını giydirdiğimiz andan itibaren biraz daha kolay anlaşılıyor. </st><st c="14086">Gerçi, Atatürk, yalnız devlet reisi olduktan sonra değil, ondan çok daha evvel, Millî Kurtuluş Harbinin en hareketli zamanlarında bile, üniforma ile dolaşmaktan pek hoşlanmazdı. </st><st c="14264">Yirmi iki gün süren Sakarya Meydan Muharebesinden dahi onun neftî bir avcı kostümüyle döndüğünü hatırlarım. </st><st c="14372">İzmir zaferini takip eden aylarda kendisine kaç kere, Kocatepe’de, mutlu bir fotoğraf makinesinin tespit ettiği o şanlı heyetiyle görünmesini rica etmişizdir; fakat, hiçbir defa bu ricamızı kabul etmek lûtfunda bulunmadı.</st></p>
		<p><st c="14593">Bunun sebebi neydi? </st><st c="14614">Atatürk, mesleğini sevmez miydi? </st><st c="14647">Hayır, bin kere hayır... </st><st c="14672">O, mesleğinin âşığıydı... </st><st c="14698">O, samimî ve heyecanlı bir cenk sanatkârıydı. </st><st c="14744">Muharebe günlerinde, yüzü emsalsız bir şevkle parlamaya başlar, neşesi ve dinamizmi artar; gözlerinde, yaratış esnasındaki bir şairin vecdi, cuşişi [coşkusu] ilahî kıvılcımlarını saçardı. </st><st c="14932">Harp günü onun bayramıydı. </st><st c="14959">Trampet seslerini duyunca, şahlanan cins küheylânlar gibi top, tüfek gürültüleri arasında kahkahalarla güldüğü, yanındakilerle şakalaştığı görülür, vücudundan taşan destanî heyecan, bütün muhitine yayılırdı. </st><st c="15167">Bazen de, âdeta çocuklaşırdı. </st><st c="15197">(Her büyük sanatkâr gibi, her gerçek kahramanının yüreğinde de bir çocuk yatar. </st><st c="15277">Zira, bunların ruhları tabiata o kadar yakın, tabiatın saf ve ceyyit [iyi] kudretleriyle o kadar eş ve arkadaştır.)</st></p>
		<p><st c="15392">Mustafa Kemal, Sakarya harbine giderken, bir taraftan tehalükle [istekli bir çabuklukla] yol hazırlıklarını yapıyor, diğer taraftan yanındakilere dönerek:</st></p>
		<p><st c="15547">– Hey, çocuklar; bum bum başladı, bilesiniz... </st><st c="15595">diye gülüyordu.</st></p>
		<p><st c="15610">Bu haliyle tıpkı futbol maçına koşan sporcu bir delikanlıyı andırıyordu. </st><st c="15684">Sporcu?.. </st><st c="15694">Evet, Mustafa Kemal, muharebeyi </st><span epub:type="pagebreak" title="118" id="page118"></span><st c="15726">–kinsiz, öfkesiz ve korkusuz– bir spor gibi yapardı ve maçlarını kazandıktan sonra ise defne çelenkleri üzerinde uykuya dalmayı hiç sevmezdi. </st><st c="15868">Bütün samimî sporcular gibi, fena kuvvetlere karşı cidalci [savaşçı] mizacının ona emrettiğini antrenmanlara devam ederdi. </st><st c="15991">Günün birinde karşısında güreşecek kimseyi bulamazsa, kendi nefsiyle bir sessiz münakaşaya girişirdi.</st></p>
		<p><st c="16092">Evet, Atatürk, sapına kadar askerdi fakat, militarist değildi. </st><st c="16156">Harbi, şevk ve şetaretle kabul ederdi, fakat, aramazdı. </st><st c="16212">Çağırmazdı.</st></p>
		<p><st c="16223">“– Harpçi olamam. </st><st c="16242">Çünkü, harbin fecaatlerini herkesten iyi bilirim.” derdi.</st></p>
		<p><st c="16299">Ve belki, bu fikrini, bu içtihadını hareketiyle ispat etmek içindir ki, bir devlet reisi sıfatıyle de kendisine o kadar yakışan ve taşımakta o kadar haklı olduğu şanlı üniformayı giymekten çekinmişti.</st></p>
		<p><st c="16500">Taşımakta o kadar haklı olduğu; dedim. </st><st c="16540">Zira, harb sonrası rejimleri, nice çavuşlara, nice sokak politikacılarına birer general veya mareşal kıyafetine girerek nice orduların, nice devlet ve milletlerin talihiyle bir oyuncak gibi oynamak fırsatını vermiştir. </st><st c="16759">Hatıra gelebilir ki, Atatürk, biraz da bunlar sırasında görünmekten tiksindiği ve kendi meşru üniformasının şerefini esirgediği için milleti arasında daima bir “ferdi millet” olarak dolaşmayı tercih etmiştir.</st></p>
	</section>
	<section epub:type="footnotes">
		<aside epub:type="footnote" id="f29"><a href="#backlink-29"><st c="16967">*</st></a><span><st c="16969"> “Millî mücadele sıralarında” – Y.K.K.</st></span></aside>
	</section>
<div id="charCountTotal" value="17007"></div></body>
</html>
