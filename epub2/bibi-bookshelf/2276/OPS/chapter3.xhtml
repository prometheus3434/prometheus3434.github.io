<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Atatürk</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="59" id="page59"></span><st c="0">DÂHİLİĞİ</st></h1>
		<p><st c="9">Klâsikleşmiş, vecizeleşmiş bir tarife göre “dehâ, uzun bir sabırdır”, İlim ve sanat sahasında olsun, aksiyon sahasında olsun, insanlık tarihini dolduran büyük adamlar serisi içinde hiçbir büyük adam Mustafa Kemal kadar sabırlı olmasını bilmemiştir. </st><st c="259">O kadar ki, ben, bu tarifin en sadık misallerinden başlıcasının onun dehâsı olduğuna hükmedeceğim. </st><st c="358">O, bize, şahsiyetinde toplu duran, “küllî kudret”in [Tanrısal gücün] ilk sentetik meyvelerini vermek için tam otuz sekiz yıl bekledi. </st><st c="492">Bu yaşta koca İskender, çoktan ölmüştü. </st><st c="532">Sezar’la Bonaparte karyerlerinin sonuna ermişti. </st><st c="581">Mustafa Kemal, fıtrattan aldığı tarihî misyonuna bir an evvel başlamak için, bunlardan daha mı az ihtiraslıydı? </st><st c="693">Nefsine emniyeti daha mı eksikti? </st><st c="727">Cüret ve cesarette onlardan daha mı geriydi?</st></p>
		<p><st c="771">Harbiye mekteplerinden beri ilk gençlik hayatına dair elimizde bulunan vesikalar bunun aksini ispat ediyor. </st><st c="880">Sınıf arkadaşları, daha on yedi, on sekiz yaşlarında iken, onun üzerlerinde bir nevi nüfuz ve tesir tecrübesi yaptığını ve bir nevi şeflik tasladığını söylerler. </st><st c="1042">Şam’da sürgün bulunduğu za</st><span epub:type="pagebreak" title="60" id="page60"></span><st c="1068">manlar, henüz yirmi üçüne basmamış, yüzbaşı rütbesinde bir delikanlıydı. </st><st c="1142">Fakat, bir taraftan ihtilâl teşkilâtı kurmaktan, bir taraftan da yüksek kumanda işlerine karışmaktan kendini alamıyordu. </st><st c="1263">Ordunun ıslahına ve isyan içinde kaynaşan mıntıkaların teskinine dair şahsî birtakım fikirleri vardı. </st><st c="1365">Bunları, kendisinden gerek yaşça, gerek rütbece kat kat üstün olan âmirlerle münakaşa ettiği ve çok defa hak kazandığı oluyordu. </st><st c="1494">O devirde çekilmiş fotoğraflarının birçoklarında, onun, bu âmirler arasında en âmirane bir tavırla durduğunu görürüz. </st><st c="1612">Heyet halinde toplanmış miralaylar, mirlivalarla herhangi bir ciddî müzakere esnasında ya kendilerinden bir emir almak, veyahut sadece söylenen şeyleri not etmek vazifesiyle yanlarında bulunan bu genç yüzbaşıdan âdeta çekinirler ve mütalâalarını izah ederken: “Acaba o ne düşünüyor? </st><st c="1895">Acaba bize hak veriyor mu?” der gibi gözlerini endişeyle ondan yana çevirmekten kendilerini zaptedemezlerdi.</st></p>
		<p><st c="2003">Falih Rıfkı, Kolağası Mustafa Kemal Bey’e ait bir hâtırasını anlatıyor. </st><st c="2076">Balkan harbinden sonra, İttihat ve Terakki’nin ileri gelenlerinden ve bazı mühim erkânından müteşekkil bir heyet Edirne’de valinin yanında toplanmıştır. </st><st c="2229">Edirne henüz geri alınmıştır ve bu vaka İttihat ve Terakki Partisinde Enver’in tek büyük zaferidir. </st><st c="2329">Hiç şüphesiz, burada bunu kutlama için yapılması lâzım gelen millî törenlerden bahsediliyor. </st><st c="2422">Meclistekilerin bu sevinçli bahis etrafında taşkın bir neşe ve hattâ biraz da çalımla konuşması lâzım gelirdi. </st><st c="2533">Fakat, odanın bir köşesinde oturan sarışın, asık çehreli ve sükûtî bir zâbit, yalnız oradaki huzuriyle hepsinin şevkini kırıyor gibidir. </st><st c="2670">İtiraz mı ediyor? </st><st c="2688">Bir küstahlık mı yapıyor? </st><st c="2714">Hayır. </st><st c="2721">Sadece susuyor. </st><st c="2737">Ve bu susuş, bu ağır, vakur susuş, hiçbirinde, serbestçe, rahatça hasbıhale imkân bırakmıyor, sanki, bu seçkin heyetin “merkezi sıkleti [ağırlık merkezi]” bu küçük rütbeli, sessiz ve mütevazı zabitin kapı </st><span epub:type="pagebreak" title="61" id="page61"></span><st c="2942">kenarına çekilmiş sandalyesindedir. </st><st c="2978">Kolağası Mustafa Kemal susuyordu. </st><st c="3012">Çünkü, mevzubahis olan zaferin hiçbir askerî kıymeti olmadığını ve Balkan harbi hezimeti yüzkarasının bununla silinmiş addedildikten çok uzak kalacağını biliyordu. </st><st c="3176">Biliyordu ki, karşısındaki bu adamlar, birtakım demagoglardır ve Londra sulh muahedesiyle Türk milletinin bünyesinde yapılan acıklı ampütasyonun dayanılmaz ıstırabını avutmak için burada halka bir avuç afyon hazırlamakla meşguldürler.</st></p>
		<p><st c="3410">Kolağası Mustafa Kemal susuyordu. </st><st c="3445">Kimbilir, belki, onun ıstırabı, hiçbir müsekkinle avunmayacak kadar derindi. </st><st c="3522">Doğduğu yer, ilk gençliğinin en tatlı demlerinin geçtiği güzel şehir elden gideli henüz birkaç ay oluyordu. </st><st c="3630">Belki ihtiyar anası, genç hemşiresi henüz düşman elinde esirdi veyahut cesetlerle, viranelerle tıkanan uzun muhaceret yollarında bir çıkış yeri bulmak için sürünüp duruyorlardı. </st><st c="3808">Fakat, Kolağası Mustafa Kemal o adamdır ki, şahsî dertler ve kendi ailesine ait felâketler üzerinde durmaz; bütün hâdiselere, daima millet ve memleket açısından bakar. </st><st c="3976">Fransızcada “sensiblerie” kelimesiyle ifade edilen bir nevi yumuşak içliliğin ne olduğunu bilmemiştir. </st><st c="4079">O, Edirne’nin istirdadını [geri alınışını] kutlamaya hazırlanan bu heyetin içinde, böyle küskün ve mahzun susuyorsa, bunun sebebi, Balkan harbinde yapılan hataların, hıyanetlerin birer birer gözü önünden geçmesindendir.</st><a epub:type="noteref" href="#f13" id="backlink-13"><st c="4298">(*)</st></a><st c="4302"> Ona göre bu harbi sevk ve idare edenler, kendilerine düşen vazifeyi, hakkıyle ifa etmiş olsalardı, bu büyük felâket başımıza gelmeyecekti. </st><st c="4442">Hata ve hıyanetler... </st><st c="4464">Bunların nevi ve mahiyetini kafasının içinde çoktan tespit etmiş, kritiğini yapmış ve hükmünü vermiş bulunuyordu. </st><st c="4578">Fakat, ne çare ki, bu hezimetin mesuliyetini </st><span epub:type="pagebreak" title="62" id="page62"></span><st c="4623">taşıyanlarla onun arasındaki resmî mesafe, ne kadar bağırsa, yine sesinin erişemeyeceği kadar uzundu. </st><st c="4725">Bunların her biri, bir kolağasının başını döndürecek kadar yüksek makamların zirvesinde, birer fildişi kulenin içine kapanmış gibiydiler. </st><st c="4863">Yakın olsalar, ona kulak verseler de, neye yarardı? </st><st c="4915">İş işten geçmişti. </st><st c="4934">Vatanın büyük bir parçası, artık bir daha dönmemek üzere, bizden koparılmış, ayrılmış, yâd ellere verilmişti.</st></p>
		<p><st c="5043">Fakat, bizim Kolağası, her şeye rağmen, optimist ve inatçıdır. </st><st c="5107">Bu anda geriye kalanın nasıl korunabileceğini düşünüyor ve kendi kendine diyor ki: “Her şeyden önce, orduyu tensik [düzene sokmak] ve ıslah etmek lâzımdır.” Lâkin, bu ordu, onca çoktan birtakım yarım ıslahatçıların, birtakım yarım kahramanların eline geçmiştir ve bu adamlar, şu “Edirne Zaferi” nev’inden kolay, göz boyayıcı başarılarla onun kara lekeleri üstüne bir perdah geçirmekle meşguldürler. </st><st c="5506">Bunlar, şimdiden, ordunun bütün yüksek kadrolarını işgal etmişler; rütbeleri ve nişanları paylaşmışlardır. </st><st c="5613">Bir erkânıharb kolağası, diyelim, bir binbaşı, bunlara nasıl söz geçirebilirdi? </st><st c="5693">Gerçi, bunların hepsi onun yakından tanıdığı kimselerdi; onun yakın arkadaşlarıydı. </st><st c="5777">Fakat, öteden beri malum olan toksözlülüğü, dikbaşlılığıyla onları gücendirmiş, onların hasretlerini tahrik etmiş bulunuyordu. </st><st c="5904">Bundan başka, bir de, adı ikbalperestliğe, ihtiraslılığa çıkmıştı. </st><st c="5971">Harekete geçmeye kalkışsa, binbir şüphe ve iftira ile karşılaşacaktır. </st><st c="6042">Zaten, onun düşündüğü şekilde bir radikal ıslahat ancak bir “coup d’Etat” ile kabildir. </st><st c="6130">Mustafa Kemal ise, ne Enver, ne de Yakup Cemil gibi bir “coup d’Etat” adamıdır. </st><st c="6210">O, her şeyi kanun, nizam, akıl ve mantık dairesinde yapmak ister. </st><st c="6276">Onun için, işte, böyle suratını asmış, küskün susuyordu.</st></p>
		<p><st c="6332">Susmak. </st><st c="6341">Ama ne vakte kadar? </st><st c="6361">Bazen sabrı tükeniyor; kendisine sadık bildiği silâh arkadaşlarına dert yanıyor</st><span epub:type="pagebreak" title="63" id="page63"></span><st c="6440">du. </st><st c="6445">Bunlar arasında, sözünü yüksek makamlara geçirebilecek salâhiyetli fırka kumandanları, ordu erkânıharb reisleri veya nüfuz sahibi politikacılar vardı. </st><st c="6596">Mustafa Kemal, arada bir, bunları öne sürmekle maksatlarından hiç olmazsa bir kısmını yaptırabileceğini sanıyordu. </st><st c="6711">Hattâ, bazen zekâ ve dirayetlerinden değilse bile, namuslarından emin bulunduğu paşalara, âmirlere hulûl ederek,</st><a epub:type="noteref" href="#f14" id="backlink-14"><st c="6823">(*)</st></a><st c="6827"> onları kendi çizdiği hat üzerinde yürütmeye çalışıyordu. </st><st c="6885">Fakat, heyhat! </st><st c="6900">Bunların hiçbiri yürümesini bilmedi. </st><st c="6937">Hattâ bazısı patavatsızlıklarıyle onu ele verdi. </st><st c="6986">Mustafa Kemal’in, Sofya elçiliğine ateşemiliter tayini, belki bu gizli teşebbüslerinin bir neticesidir; zira, biz, bu tayine ancak bir sürgün nazariyle bakabiliriz.</st></p>
		<p><st c="7150">Lâkin, Binbaşı Mustafa Kemal Bey’in, memleketten uzaklaşmakla, memleket işlerine alâka göstermekten vazgeçtiğine hükmedilemez. </st><st c="7278">Bu, onun bütün fikirlerini, tenkidlerini hususî muhabere halinde ve büyük bir takt [taktik] ile memlekete neşrettiği bir devirdir. </st><st c="7409">Bazılarını kendi gözümle okumak fırsatına nail olduğum bu mektuplar, diyebilirim ki, peygamberane “vision”larla doludur. </st><st c="7530">Hele Osmanlı Devletinin merkezi imparatorlukların yanısıra harbe iştirak etmemesi için yazdığı bir mektubundaki deliller ve müşahedeler, gerek bir büyük kumandanın, gerek bir büyük diplomatın biyografisine şeref verecek görüşlerle doludur. </st><st c="7770">Mustafa Kemal Paşa, hele “Marne” taarruzundan sonra, Almanya’nın tarafını tutmayı bir delilik telâkki ediyordu. </st><st c="7882">(Umumî harbten sonra, her iki muharip ordunun askerî uzmanları tarafından yazılmış olan etütler, bu görüşün doğruluğunu bize kesin bir surette ispat etmiştir.) Demek ki, Binbaşı Mustafa Kemal (Bey) Çanakkale müdafaasında vazife alırken, bizim tarafın herhangi bir nihaî zafere erebileceğini çoktan imkân dışında görüyordu. </st><st c="8205">Fakat o, her şeyden ön</st><span epub:type="pagebreak" title="64" id="page64"></span><st c="8227">ce bir asker ve bir vatanperverdi; kendisine verilen vazifeyi kabulden kaçınamazdı. </st><st c="8312">Bundan başka, Mustafa Kemal, en güç ve en tehlikeli vaziyetlerin adamıdır. </st><st c="8387">İşin ağırlığı nispetinde iradesi artar ve tehlikenin büyüklüğü nispetinde cüret ve cesareti galeyana gelirdi. </st><st c="8497">Onun için, taze bir şevkle ilk ateş hatlarına atıldı.</st></p>
		<p><st c="8550">Hiç şüphesiz ki, onu, oraya gönderenler, bu iddialı ve ihtiraslı zâbitin bir facialı çıkmazda mahvolup gideceğini tahmin ediyorlardı. </st><st c="8685">Fakat bu zâbit, kendini ucuza satmayacak, birtakım cahil ve beceriksiz kumandanların sevk ve idare hatalarına kendini kurban vermeyecektir. </st><st c="8825">Önce, salâhiyet ve mesuliyeti kendi eline alıp tehlikeye ondan sonra atılacaktır. </st><st c="8907">Bu hareket, bir cüretin değil, korkunç ve endişe verici bir zekâ berraklığının alâmetidir. </st><st c="8998">Bunun aydınlığında, şimdiden kendi alınyazısını okuyor ve kendi kabiliyet ve iktidarının hudutlarını ölçüyor. </st><st c="9108">Artık, hayatında, çoktan beri beklediği karar saati çalmıştır. </st><st c="9171">Devrin kara bulutları arasında bir batıp bir çıkan şu ufuktaki parlak yıldız, onun yıldızıdır. </st><st c="9266">Kendi kendine emrediyor: Yürü! </st><st c="9297">Ve sonu ebediyete dayanan şan ve şeref yoluna ilk adımını atıyor.</st></p>
		<p><st c="9362">Bu kararı vermek için tam otuz beş yıl bekledi. </st><st c="9411">Dehâ, uzun bir sabırdır.</st></p>
		<p><st c="9435">Fakat, sadece sabır neye yarar? </st><st c="9468">Mahatma Gandhi de sabırlı bir adamdı. </st><st c="9506">Yetmiş yıldan beri, yosun tutmuş bir kaya parçası gibi Büyük Britanya İmparatorluğunun ummanı ortasında sessiz, hareketsiz duruyordu. </st><st c="9640">Ne vakte kadar? </st><st c="9656">Ne yapmak için? </st><st c="9672">Kendisi de bilmiyordu. </st><st c="9695">Bu şuursuz, gayesiz ve pasif bir sabırdır ve bizim bildiğimiz eski şark tevekkülünden farkı, devranın dinamizmasını sekteye uğratacak kadar donmuş ve yoğunlaşmış oluşundadır. </st><st c="9870">Buna mukabil bir de “termit”lerin faal ve kurucu sabrı vardır. </st><st c="9933">Hint Okyanusunda, bazı adalarda insanların dinamitlerle ancak delmeye muvaffak oldukları o betondan karınca yuvaları, </st><span epub:type="pagebreak" title="65" id="page65"></span><st c="10051">bunların eseridir. </st><st c="10070">Evet, uzun, yılankavi dehlizleri, kubbeli divanhaneleri, bodrumları, zahire ambarlarıyle eski masallardaki ecinni saraylarını andıran ve bütün seyyahların parmağını ağzında bırakan bu harikulâde inşaatı uzun ve inatçı bir gayretle, birtakım kızıl renkli, küçük karıncalar yapmıştır.</st></p>
		<p><st c="10352">Genç Mustafa Kemal’in içgüdüleri de denilebilir ki, tıpkı bu termitler gibi sessiz bir yeraltı faaliyetiyle durmaksızın çalışarak kendi dehâsının emsalsiz ve sağlam mimarisini kurdu. </st><st c="10536">Yani, yaradılıştan aldığı müstesna malzeme ile kendi kendini yeniden yarattı.</st></p>
		<p><st c="10613">Buraya kadar, dehânın nasıl vücuda geldiğini ve teşekkül ettiğini gördük. </st><st c="10688">Bundan sonra, onun fiil sahasındaki gelişmelerine şahit olacağız. </st><st c="10754">Fiil ve hareket sahası, yani objektif âlem, hiçbir hesap ve kitaba sığmayan meçhul “donnée”ler ve insanı gafil avlayan hâdiselerle doludur.</st></p>
		<p><st c="10893">Büyük Yunan filozofu, hikmet (sagesse) in yegâne düsturu olarak “kendi kendini öğren, bil” vecizesini söylemiş. </st><st c="11006">Mustafa Kemal Paşa, hassaten “Çanakkale” imtihanından sonra kendini çok iyi öğrenmiş; nefsine emniyeti âzamî haddine ermişti. </st><st c="11132">Savaşçı kabiliyetinin nelere güçlü olduğunu biliyordu. </st><st c="11187">Bundan başka, Türk askerinin fedakârlığına, kahramanlığına da büyük bir itimadı vardı. </st><st c="11274">Fakat, bu iki “malum”dan yüzlerce “meçhul”ün keşfine giden yollar epeyce dolaşıktır. </st><st c="11359">Bahusus ki, 1919 yılında bahis konusu olan dâva, yalnız askerî ve sevkulceyşî [stratejik] bir dâva olmaktan çok uzaktı. </st><st c="11479">Türk milleti, yalnız harp kaybetmiş değil politik, ekonomik ve sosyal bir yıkılışa da uğramıştır. </st><st c="11577">Mukadderatı galip imparatorlukların haşin ve çetin pençesinde bir kırık oyuncak haline girmiştir. </st><st c="11675">Avrupa’nın diğer iki büyük imparatorluğu, (bizim eski müttefiklerimiz) bu pençenin içinde sessizce ezilip paramparça olalı daha bir yıl geçmemiştir. </st><st c="11824">Bu pençe, yeryüzünü, bir yumuşak pasta gibi dilim dilim koparıp dur</st><span epub:type="pagebreak" title="66" id="page66"></span><st c="11891">makta ve bir gökten inme âfet halinde kâinatı şekilden şekile sokmaktadır. </st><st c="11967">Bu müthiş iradeye öteden beri boyun eğmeğe alışmış Osmanlı Devletinin enkazı arasından bir Türk generalinin çıkıp da bir avuç “bakıyetüssüyuf”la [kılıç artığıyla] buna karşı koymayı düşünmesi ne tehlikeli bir deliliktir. </st><st c="12188">İşte, bu noktada, Mustafa Kemal’i yakından tanımayanlar, Lombroso’ya kolaylıkla hak verirler ve dehânın cinnetle bir olduğuna hükmedebilirler. </st><st c="12331">Fakat, biz ki onun ne kadar realist, ne kadar ölçülü bir zekâya sahip olduğunu biliriz; bu basit ve ampirik hükümden çekineceğiz ve onun akla hayret verici bu cüretini izah için “cinnet” kelimesinin yerine, gene dehânın en tipik vasıflarından biri olan “intuition” tabirini kullanacağız. </st><st c="12619">Eski mantık ve felsefe kitaplarında “istidlâl”, “teferrüs”, “hades” sözleriyle ifade edilen bu “önceden seziş” hassası, bize Mustafa Kemal’in yalnız bu cüretini izah etmez; onu takip eden daha birçok tehlikeli işlerdeki başarılarının kemer kilidini verebilir.</st></p>
		<p><st c="12878">Mustafa Kemal Paşa, kötü bir teknenin içinde, yanında birkaç arkadaşıyle Samsun’a doğru yol alırken, mutlaka kendi kendine şöyle konuşuyordu: “Osmanlı Devletinin Harbiye Nazırı tarafından Üçüncü Ordu Müfettişliğine tâyin edilmiş bulunuyorum.</st><a epub:type="noteref" href="#f15" id="backlink-15"><st c="13120">(*)</st></a><st c="13124"> Cebimdeki talimata göre, Samsun’a çıkar çıkmaz, iki kolordu emrim altına girecek. </st><st c="13207">Bundan başka, gene cebimdeki talimata göre, müfettişlik mıntakasına yakın bulunan vilâyetlere de tebligatta bulunabileceğim ve istediğim zaman oradaki askerî kıtaları emrim altına alacağım. </st><st c="13397">Ankara’daki, Diyarbekir’deki kolordularla ve hemen bütün Anadolu “rüesayi memurini mülkiye”siyle</st><a epub:type="noteref" href="#f16" id="backlink-16"><st c="13493">(*)</st></a><st c="13497"> muhabere ve münasebette bulunmak salâhiyetini de haizim. </st><st c="13555">Fakat, bütün bunlara rağmen ben, hakikatte, bir hiçim; zira, salâhiyet ve kudretimi, hiçbir kudret ve salâhiyeti kalma</st><span epub:type="pagebreak" title="67" id="page67"></span><st c="13673">mış bir devletten alıyorum. </st><st c="13702">Bu saydığım ordular, hep “ismi var, cismi yok” birtakım heyulâlardır. </st><st c="13772">Mondros mütarekesi imza olunur olunmaz, bütün muharip kıtaların efradı terhis edilmedi mi? </st><st c="13863">Silâh ve cephaneleri ellerinden alınıp “kıymeti harbiye”den mahrum bir sürü kadrolar haline getirilmedi mi? </st><st c="13971">Ben neyi teftişe gidiyorum?”</st></p>
		<p><st c="13999">Ve vatanın o zamanki manzarası, daha genel ve kapsayan bir şekilde gözünün önünden geçiyor. </st><st c="14092">Bunun tasvirini, “Büyük Nutuk”un başlangıcında bizler, ibret ve ıstırapla okuduk. </st><st c="14174">Fakat, onun beyni gittikçe daha büyük bir vuzuhla işliyor. </st><st c="14233">Bu levhanın tasvirinden tahliline geçiyor:</st></p>
		<blockquote>
			<p><st c="14275">“Muhasım devletler, padişah ve halife olan zat, hayat ve rahatını kurtarabilecek çareden başka bir şey düşünmüyor. </st><st c="14391">Hükümeti de aynı halde, farkında olmayarak başsız kalmış olan millet, zulmet ve müphemiyat içinde tecelliyata muntazır. </st><st c="14511">Felâketin dehşet ve sıkletini idrake başlayanlar, bulundukları muhit ve hissedebildikleri tesirata göre, çarei halâs telâkki eyledikleri tedbirlere sarılmış... </st><st c="14671">Ordu, ismi var cismi yok bir halde. </st><st c="14707">Kumandanlar ve zabitler; Harbi Umuminin bunca mihnet ve meşakkatleriyle yorgun, vatanın parçalanmakta olduğunu görmekle yüreği kan ağlar; gözleri önünde derinleşen karanlık felâketin uçurumu kenarında dimağları çare, çarei halâs (kurtuluş çaresi) aramakla meşgul...</st></p>
			<p><st c="14972">... Millet ve ordu, padişah ve halifenin hiyanetinden haberdar olmadığı gibi, o makam ve o makamda bulunana karşı asırların kökleştirdiği dinî ve ananevî rabıtalarla muti ve sadık. </st><st c="15153">Millet ve ordu çarei halâs düşünürken bu mevrus itiyadın (atalardan miras kalmış alışkanlığın – Y.K.K.) sevkiyle kendinden evvel makamı muallâyı hilâfet ve saltanatın halâs ve masuniyetini düşünüyor. </st><st c="15353">Halife ve padişahsız halâsın mânasını anlamak istidadında değil. </st><st c="15418">Bu akideye </st><span epub:type="pagebreak" title="68" id="page68"></span><st c="15429">muhalif rey ve içtihat izhar edeceklerin vay haline. </st><st c="15482">Derhal dinsiz, vatansız, hain, merdut olurlar.</st></p>
			<p><st c="15528">Çarei halâs ararken İngiltere, Fransa, İtalya gibi düveli muazzamayı gücendirmemek esas gibi telâkki olunmakta idi. </st><st c="15645">Bu devletlerden yalnız biriyle dahi başa çıkılamayacağı vehmi, hemen bütün dimağlarda yer etmişti. </st><st c="15744">Osmanlı Devletinin yanında, koskoca Almanya, Avusturya-Macaristan varken hepsini birden mağlup eden, yerlere seren İtilâf kuvvetleri karşısında, tekrar onlarla husumete müncer olabilecek vaziyetler almaktan daha büyük mantıksızlık ve akılsızlık olmazdı. </st><st c="15998">Bu zihniyette olanlar, yalnız avam değildi; bilhassa, havâs denilen insanlar böyle düşünüyordu.</st></p>
			<p><st c="16093">Şu halde çarei halâs ararken iki şey mevzubahis olmayacaktı: Bir defa İtilâf Devletlerine karşı vaz’ı husumet alınmayacaktı. </st><st c="16219">Ve padişah ve halifeye canla başla merbut ve sadık kalmak şartı esas olacaktı.</st></p>
			<p><st c="16297">Bunun neticesi olarak üç türlü “karar” ortaya atılmış bulunuyordu:</st></p>
			<p><st c="16364">1. </st><st c="16368">İngiltere himayesini talep etmek;</st></p>
			<p><st c="16401">2. </st><st c="16405">Amerika mandasını talep etmek;</st></p>
			<p><st c="16435">Bu iki nevi karar sahipleri, (eski) Osmanlı Devletinin bir kül (bütün) halinde muhafazasını düşünenlerdir. </st><st c="16543">Osmanlı memalikinin muhtelif devletler beyninde taksiminden ise kül halinde, bir devletin tahtı himayesinde bulundurmayı tercih edenlerdir.</st></p>
			<p><st c="16682">3. </st><st c="16686">Üçüncü karar, mahallî halâs çarelerine matuftur. </st><st c="16735">Meselâ, bazı mıntakalar kendilerinin Osmanlı Devletinden fekkedileceği nazariyesine karşı ondan ayrılmamak tedbirlerine tevessül ediyor. </st><st c="16872">Öbür mıntakalar da Osmanlı Devletinin imha ve Osmanlı memleketlerinin taksim olunacağı emrivâkiini kabul ederek kendi başlarını kurtarmaya çalışıyorlar.</st></p>
			<p><span epub:type="pagebreak" title="69" id="page69"></span><st c="17024">...Ben, bu kararların hiçbirinde isabet görmedim. </st><st c="17074">Çünkü bu kararların istinat ettiği bütün deliller ve mantıklar çürüktü; esassızdı. </st><st c="17157">Hakikat halde, içinde bulunduğumuz tarihte, Osmanlı Devletinin temelleri çökmüş, ömrü tamam olmuştu. </st><st c="17258">Osmanlı memleketleri tamamen parçalanmıştı. </st><st c="17302">Ortada bir avuç Türkün barındığı bir anayurdu kalmıştı. </st><st c="17358">Son mesele bunun da taksimini teminle uğraşılmaktan ibaretti. </st><st c="17420">Osmanlı Devleti, onun istiklâli, padişah, halife, hükümet, bunlar hepsi medlûlü kalmamış birtakım bimâna elfazdan ibaretti.</st></p>
			<p><st c="17543">Nenin ve kimin masuniyeti için kimden ve ne muavenet talep olunmak isteniyordu?</st></p>
			<p><st c="17623">O halde ciddî ve hakikî karar ne olabilirdi?</st></p>
			<p><st c="17668">... Bu vaziyet karşısında bir tek karar vardı. </st><st c="17715">O da hakimiyeti milliyeye müstenit, bilâ kaydü şart müstakil yeni bir Türk Devleti tesis etmek.”</st><a epub:type="noteref" href="#f17" id="backlink-17"><st c="17811">(*)</st></a></p>
		</blockquote>
		<p><st c="17815">Mustafa Kemal; işe, niçin böyle bir devlet tesisinden başlamak istiyor? </st><st c="17888">Zira, eski Osmanlı Devleti namına artık söz söylemeye imkân kalmamıştır. </st><st c="17961">Bu müessese, Umumî Harbe kadar, üstüne yığılan bir sürü hataların, günahların, hıyanet ve divaneliklerin yükü altında çökmüş, tarihe intikal etmiştir. </st><st c="18112">Ve onu terkip eden muhtelif cins ve dinden birtakım milletler gibi, Türk milleti de bu yıkılıştan ayrı bir varlık olarak meydana çıkmıştır. </st><st c="18252">Kendine mahsus millî ve tabiî hudutlarının içinde yaşayan bu on üç, on dört milyonluk millet, o anın yegâne realitesi ve kurtuluş dâvasının yegâne sağlam mesnedidir.</st></p>
		<p><st c="18417">Bundan başka, (Millî şef bu noktayı da hesaplarına katmış mıdır, bilmiyoruz; fakat) tahmin olunabilir ki, Mustafa Kemal Paşa, kendisini, Karadeniz’in emniyetsiz dalgaları arasında Samsun’a doğru götüren küçük, çürük teknenin içinde, başlamak azminde bulunduğu cidale [savaşa] bu mil</st><span epub:type="pagebreak" title="70" id="page70"></span><st c="18700">lî temeli bulmakla, galip ve haris düşmanların gayzını daha az tahrik edeceğine kani bulunuyordu. </st><st c="18799">Onlar, aralarında akdettikleri mukavelelerle tespit olunan parçaları zaten almışlar; yani, asıl harp ganimetini aralarında paylaşmışlardı. </st><st c="18938">İngiltere, Filistin’de, Basra’da, Bağdat’ta ve hattâ Mekke’si, Medine’si ile Arabistan’da idi. </st><st c="19033">Fransa, Suriye’yi, Lübnan’ı mandası altına almıştı. </st><st c="19085">Büyük Garp devletlerince Şark Meselesinin kördüğümünü teşkil eden Boğazlar meselesinin ise, onlarca, Rus Çarlığının inhilâlinden [çöküşünden] sonra hiçbir ehemmiyeti kalmamıştı.</st></p>
		<p><st c="19262">Evet, Üçüncü Ordu Müfettişi Mustafa Kemal Paşa, anayurdun topraklarına yaklaşırken, belki, tasavvurlarını kementleyen yüzlerce menfi donnée’ler arasında, bu birkaç müspet donnée’yi de hesaptan çıkarmıyordu. </st><st c="19470">Bundan başka, anayurdun toprakları ne Hindistan yollarının ağzıdır, ne de emperyalist hırsları tahrik edecek kadar yağlı bir parçadır. </st><st c="19605">Lâkin, buna rağmen, Anadolu’nun da parçalanma plânları milletlerarası konferans masalarının üstüne serilmiş bulunuyordu. </st><st c="19726">Şark vilâyetlerinden Toros’lara kadar uzanan bir Ermenistan’ın ve Karadeniz’de bir Pontus eyaletinin icat ve teşkilleri lüzumundan açıkça bahsediliyordu. </st><st c="19880">Ve şu dakikada Yunan ordusu, gene onların emir ve müsaadesiyle İzmir’i işgal etmiş, eski Aydın vilâyetinin en uzak hudutlarına doğru yayılma arzusunu gösteriyordu.</st></p>
		<p><st c="20043">Demek ki, galip devletler yalnız eski Osmanlı İmparatorluğunu taksimle kalmıyorlar; Türk milletini mahvetmek ve Türk ismini “haritai âlem”den [dünya haritasından] silmek istiyorlardı.</st></p>
		<p><st c="20227">Şu halde, bu cinayete karar vermiş bir düşmandan hâlâ medet ummak, onu birtakım diplomatik inceliklerle yola getirmeye çalışmak, veyahut yalvararak, boyun eğerek onun merhametini ve affını kazanmak istemek ahmakça bir zillet değil miydi?</st></p>
		<p><span epub:type="pagebreak" title="71" id="page71"></span><st c="20465">Hayır, böyle bir denaeti [alçaklığı] General Mustafa Kemal’in ne aklı, ne vicdanı kabul ediyordu:</st></p>
		<blockquote>
			<p><st c="20563">“Ecnebi bir devletin himaye ve sahabetini kabul etmek, insanlık evsafından mahrumiyeti, aciz ve meskeneti itiraftan başka bir şey değildir. </st><st c="20704">Filhakika, bu derekeye düşmemiş olanların isteyerek başlarına bir ecnebi efendi getirmelerine asla ihtimal verilemez.</st></p>
			<p><st c="20821">Halbuki, Türk’ün haysiyet ve izzetinefsi ve kabiliyeti çok yüksek ve büyüktür. </st><st c="20901">Böyle bir millet esir yaşamaktansa mahvolsun evlâdır.</st></p>
			<p><st c="20954">Binaenaleyh, ya istiklâl, ya ölüm!</st></p>
			<p><st c="20989">İşte hakikî kurtuluş isteyenlerin parolası bu olacaktı.</st></p>
			<p><st c="21045">Bir an için, bu kararın tatbikatında ademî muvaffakiyete duçar olunacağını farz edelim. </st><st c="21134">Ne olacaktı? </st><st c="21147">Esaret.</st></p>
			<p><st c="21154">Peki efendim; diğer kararlara mutavaat halinde netice bunun aynı değil miydi?</st></p>
			<p><st c="21232">Şu farkla ki, İstiklâl için ölümü göze alan millet insanlık haysiyet ve şerefinin icabı olan bütün fedakârlığı yapmakla müteselli olur ve bittabî, esaret zincirini kendi eliyle boynuna geçiren miskin, haysiyetsiz bir millete nazaran yâr ve ağyar nazarındaki mevkii farklı olur.”</st><a epub:type="noteref" href="#f18" id="backlink-18"><st c="21511">(*)</st></a></p>
		</blockquote>
		<p><st c="21515">Ne sade, ne açık, ne dosdoğru bir muhakeme! </st><st c="21560">İnsanın, âdeta, “Kristof Kolomb’un yumurtası” parabolünü hatırlayacağı geliyor. </st><st c="21640">Lâkin, “aklı selim” in iki yolu yoktur ki... </st><st c="21685">Muhakkak o dakikada, dört bir yanından tehlikeyle sarıldığını hisseden Anadolu köylüsünün de –gerçi müphem bir şekilde– millî şuurunda beliren düşünceler bunlardı.</st></p>
		<p><st c="21848">Yüksek cihan diplomasisinin girift mantığıyle taban tabana zıt olan bu karar, ancak Türk milletinin tarihî realitelerine uygundu ve Mustafa Kemal’in berrak dehâsı bütün özünü bu realitelerden alıyordu.</st></p>
		<p><span epub:type="pagebreak" title="72" id="page72"></span><st c="22050">Milliyetçi bir Fransız muharriri, kendi vatanının menfaatlerine aykırı olan hak ve hakikatleri, “Bunlar, Fransızca değildir” diye reddederdi ve yalnız Fransıza göre hakikatin, Fransıza göre hakkın doğru olduğunu söylerdi. </st><st c="22273">Mustafa Kemal de ilk defa olarak “Türk hakikatleri” prensibinden azimet etti [yola çıktı] ve onun için muvaffak oldu. </st><st c="22391">Onun dehâsı, Türk vatanının topraklarından çıkmış, Türk vatanının topraklarına kök salmış bir heybetli ağaçtı. </st><st c="22502">Onun içindir ki, yabancıların mantığı onu yerinden sökemedi; onu yerinden söküp deviremedi.</st></p>
		<p><st c="22593">Gene onun içindir ki, bu ağaç, millî istiklâl hasadını takip eden mevsimlerde millî iklime has yemişlerini vermekte devam edecektir. </st><st c="22727">Osmanlı hânedanını millî hudutlarının dışına atarken olsun, birtakım tufeylî kanunları ve âdetleri değiştirirken olsun, hep bu iklimin icaplarını yerine getirmiş olacaktır. </st><st c="22900">Anadolu’nun tarihi, asırlardan beri, bu hanedan aleyhine vuku bulmuş isyan ve ihtilâllerle doluydu. </st><st c="23000">Birtakım yabancı kabilelerin ırkî ve mahallî ihtiyaçlarından doğma bu kanun ve âdetler, bizim millî bünyemizi asırlardan beri sıkıp örseleyip kötürümleştiren bağlardı. </st><st c="23168">Türk milleti, kendisine zorla giydirilmiş bu deli gömleklerinden kurtulmak için, asırlarca, uğraşmış; türlü türlü tarikatler ve mezhepler icat ederek millî benliğinin zaruretlerini yerine getirmek istemişti. </st><st c="23376">Osmanlı İmparatorluğunun belkemiğini teşkil eden Yeniçeri teşkilâtının daimî bir isyan ve feveran halinde bulunuşunun da başlıca sebeplerinden biri, medrese oligarşisinin millî bünye üzerinde yaptığı bu sosyal baskıydı. </st><st c="23596">Bu itibarla diyebiliriz ki, Büyük Türk İnkılâpçısının yaptığı inkılâplar bu anormal halin mânasını ifade eder.</st></p>
		<p><st c="23706">Gerçi, Osmanlı Devleti çerçevesi içinde Türk milletinin kültürel ve sosyal tarihine dair şimdiye kadar böyle bir tefsir yapılmamıştır. </st><st c="23842">Bunu, Mustafa Kemal’in kendi kafasında, bizzat kendi içtihadiyle yapmış olduğuna da katiyetle hük</st><span epub:type="pagebreak" title="73" id="page73"></span><st c="23939">medemeyiz. </st><st c="23951">Fakat, dehâsının mümeyyiz vasıflarından biri olan intuition kudreti sayesinde bu gizli hakikati sezmiş olduğuna kuvvetle inanabiliriz.</st></p>
		<p><st c="24085">Eski rejim erkânından, hattâ eski kazaskerlerden birisi, bana, bir gün demişti ki: “Tarihimizde bunun kadar büyük bir psikolog tanımıyorum. </st><st c="24226">Milletin ruhunu avucunun içi gibi biliyor.” Milletin ruhunu avucunun içi kadar biliyordu. </st><st c="24316">Zira, hiçbir fert, mensup olduğu milletle onun kadar kaynaşıp birleşmemiştir. </st><st c="24394">Milletin bütün ıstıraplarını kendi vücudunda hissetmiş; milletin neyi istediğini, neyi istemediğini, ne düşünüp, neden şikâyet ettiğini kendi beyninin hareketlerinde ve kendi vicdanının feveranlarında keşfedip anlamıştır.</st></p>
		<p><st c="24615">Lâkin, bu noktada gene bir sürü istifham işaretleri karşısında kalıyoruz. </st><st c="24690">Çünkü, bu hâdiseyi müşahede ve tespit etmekle onu izah etmiş olmadık. </st><st c="24760">Biliyoruz ki, Türk milleti, susan ve derdinden ipucu vermeyen bir millettir. </st><st c="24837">Mustafa Kemal, bu Sfenks’in muammalı çehresini nasıl okuyabildi? </st><st c="24902">Onun granitten gövdesine hangi yerinden hulûl etti? </st><st c="24954">Ve onu nasıl, cins bir küheylân gibi derhal harekete getirdi? </st><st c="25016">Hiçbir âlimin bize keşfedemeyeceği sır işte buradadır.</st></p>
	</section>
	<section epub:type="footnotes">
		<aside epub:type="footnote" id="f13"><a href="#backlink-13"><st c="25070">*</st></a><span><st c="25072"> Atatürk’ün o zamanlara ait bu psikolojik tahlilini, birtakım hayalî tahminlere göre değil, bizzat, kendi ağzından dinlediğim ve yakınlarının ona dair söyledikleri hatıralardan ilham alarak yapıyorum – Y.K.K.</st></span></aside>
		<aside epub:type="footnote" id="f14"><a href="#backlink-14"><st c="25280">*</st></a><span><st c="25282"> Girme, geçme; burada, “bir çevreye girme, biriyle yakınlık kurma” anlamında.</st></span></aside>
		<aside epub:type="footnote" id="f15"><a href="#backlink-15"><st c="25359">*</st></a><span><st c="25361"> “Büyük Nutuk”taki muhakeme ve mütalâalara göre yazıyorum – Y.K.K.</st></span></aside>
		<aside epub:type="footnote" id="f16"><a href="#backlink-16"><st c="25427">*</st></a><span><st c="25429"> Mülkiye memurlarının reisleri, kaymakam, vali gibi yüksek devlet memurları.</st></span></aside>
		<aside epub:type="footnote" id="f17"><a href="#backlink-17"><st c="25505">*</st></a><span><st c="25507"> “Büyük Nutuk”tan – Y.K.K.</st></span></aside>
		<aside epub:type="footnote" id="f18"><a href="#backlink-18"><st c="25533">*</st></a><span><st c="25535"> “Büyük Nutuk”tan – Y.K.K.</st></span></aside>
	</section>
<div id="charCountTotal" value="25561"></div></body>
</html>
