<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Atatürk</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="35" id="page35"></span><st c="0">KAHRAMANLIĞI</st></h1>
		<p><st c="13">Türk Milletinin Kurtarıcısı, Türk Cemiyetinin Kurucusu ve Büyük Türk İnkılapçısı Mustafa Kemal hakkında, –gerek yaşarken ve gerek öldükten sonra– yeryüzünün bütün devlet, siyaset ve edebiyat erleri tarafından türlü türlü dillerde, türlü türlü mevzularda o kadar çok neşriyat yapılmıştır ki, bunlar, biraraya toplansa, şimdiden oldukça büyük bir cilt teşkil ederdi. </st><st c="379">Bütün bu neşriyata Büyük Şef’in kendi Nutuk’larını, kendi eserleri hakkında gene kendi ağzından öğrenilmiş malûmatı, yakın iş arkadaşlarının ona dair müşahedelerini ve hâfızalarda henüz taptaze duran hatıraları ilâve edecek olursak, o engin şahsiyeti muhtelif cephelerinden aydınlatabilecek vesaike [belgelere] kâfi derecede malik bulunduğumuz kanaatine varırız.</st></p>
		<p><st c="741">Bütün bunlar sayesinde Mustafa Kemal’in ne yiğit bir asker, ne dâhi bir kumandan, ne tam bir inkılâpçı ve ne kadar realist bir devlet adamı olduğunu biliyoruz. </st><st c="902">Gene bu vesikalardan aldığımız intibaa ve insanlık tarihinin umumî kıymet ölçülerine göre inanıyoruz ki, o, yiğitlerin en yiğidi, dâhilerin en dâhisi, inkılâpçıların en inkılâpçısı ve dev</st><span epub:type="pagebreak" title="36" id="page36"></span><st c="1089">let adamlarının en mükemmeli idi. </st><st c="1124">Harp dehâlarından bahsedilirken daima, en belirli bir örnek olarak ileriye sürülen Napoléon Bonaparte’ın askerî hayatının birçok zaferlerle dolu olduğu kadar, bir sürü mağlûbiyetlerle de yüklü bulunduğunu bilmeyen kimse yoktur. </st><st c="1352">Buna karşı tarih Mustafa Kemal’in tek bir mağlûbiyetini, tek bir hatasını kaydetmemektedir. </st><st c="1444">Devlet kurucusu ve siyaset eri olarak ise Fransız İmparatoru, birinci Türk Cumhurreisi’nin yanında bedbaht bir cücedir. </st><st c="1564">İnkılâpçılık sahasına gelince, onu, gene eşsiz bir şahsiyet olarak telâkki etmek ıstırarında [zorunda] kalıyoruz. </st><st c="1678">Birçok ecnebî müellifler Mustafa Kemal’le Lenin arasında bir paralel yapmak istemişlerdir. </st><st c="1769">Hiç şüphesiz ki, Lenin büyük bir ihtilâlci idi. </st><st c="1817">Fakat Lenin, Mustafa Kemal gibi kendi ideolojisini kendisi bulmuş; kendi taktiğini kendisi tespit etmiş yıktığı kadar ve yıktığından fazlasını yapmış bir ihtilalci değildir.</st></p>
		<p><st c="1990">Türk İnkılâpçısı, gayesini yazılmamış bir dâva halinde ortaya koydu ve onu sırf kendine mahsus metotlarla hayata tatbik etti. </st><st c="2117">Kemalist inkılâbın bütün azametini, bütün kuvvetini her şeyden evvel bu orijinalliğinde aramak gerekir. </st><st c="2221">Bundan başka, “Kemalizm”, ne komünizm gibi yalnız bir sınıf kavgasının, ne de faşizm gibi yalnız bir devlet inzibatı hareketinin adıdır. </st><st c="2358">O, evrensel bir plâtform üstünde vuku bulmuş, umumî tarihin seyrine şâmil</st><a epub:type="noteref" href="#f6" id="backlink-6"><st c="2431">(*)</st></a><st c="2435"> ve bütün insanlığın mukadderatıyle alâkalı bir geniş hâdisedir. </st><st c="2500">Yeryüzünde yaşayan milletleri, itibarî bir tasnifle birtakım eşitsiz kategorilere taksim eden ve büyük camiaların menfaatini küçüklerin veya zayıfların hakkına hâkim kılan adaletsiz ve zalim enternasyonal hiyerarşi sistemi ilk defa, bu hâdise karşısında sarsıldı. </st><st c="2764">Birkaç emperyalist devletin, sırf makine kuvvetiyle hayvan sürücüleri gibi alıp sattığı veya kanlarını emip derilerini yüzdürdüğü mazlûm milletler, bu hâdiseden sonra, artık </st><span epub:type="pagebreak" title="37" id="page37"></span><st c="2938">insanî haysiyetlerini duymaya ve başlarını kaldırmaya başlamışlardır. </st><st c="3008">“Millî istiklâl” sözü, artık yeni bir humanizmanın parolasıdır. </st><st c="3072">Yirminci asrın son yılı, bir sonuncu kurtuluş mücadelesiyle kapanacaktır ve ikinci bir Renaissance devri olan bu asra, gelecek tarihçiler Kemalizm çağı demekte asla tereddüt etmemelidirler.</st></p>
		<p><st c="3261">Lâkin, bütün bu mukayeseler ve bütün bu hükümleri Mustafa Kemal’in şahsiyetindeki büyüklük vasfı tamamıyle belirmiş; onun yüksek ve emsalsiz kahraman siması, gözlerimiz önünde en sentetik tarihini bulmuş olacak mıdır? </st><st c="3480">Onu, pek yakından tanımak şerefine erenlerle beraber benim de şüphe ve tereddüde düştüğüm nokta budur.</st></p>
		<p><st c="3582">Şimdiye kadar, insanlığın içinden sivrilmiş olan “büyük adam”ların enini boyunu, meydana koydukları eserler veya başardıkları işlerle ölçmek; hacımlarını bu işlerin ve bu eserlerin fayda veya kıymetleriyle tartmak âdetine bir ilmî metot nazarıyle bakmaya alışmış bulunuyoruz. </st><st c="3859">Lâkin eski masallarda ejderlerle dövüşen kahramanların kudret ve yiğitlik derecelerinin de bu ejderlerin boyuna ve enine göre tayin edildiğini düşünecek olursak, “büyük adam” tarifini yapmak için alıştığımız bu usulün ilmî olmaktan ne kadar uzak bulunduğunu derhal takdir ederiz.</st></p>
		<p><st c="4138">Bu usul gayri ilmî olduğu kadar insafsız ve haksızdır da. </st><st c="4197">Zira, nice “büyük adam”lar vardır ki, meydana koydukları eserlerin ve yaptıkları işlerin paye ve mahiyeti ancak muayyen bir devrin telâkkilerine tâbidir. </st><st c="4351">Hele sanat ve fikir sahasında bu telâkkiler o kadar çok değişir ki, bugün azametine hayran olduğumuz bir şahsiyeti, yarın –küçük bulmazsak bile– ihmal etmek mecburiyetinde kalırız. </st><st c="4532">Birçok tarihî kahramanların kıymetleri, bu yüzden, muttasıl [sürekli] tadillere (revision) uğrayıp durmaktadır. </st><st c="4644">Peygamberler –ne diyoruz?– Tanrılar bile bu imtihanlardan kurtulamadılar.</st></p>
		<p><span epub:type="pagebreak" title="38" id="page38"></span><st c="4717">Bundan başka, “büyük adam” mutlaka muvaffak olan ve yenen adam değildir. </st><st c="4791">Napoléon Bonaparte’ın destanî sergüzeşti bir hezimetle nihayet buldu diye onu büyük adamlar safından çıkarmayız. </st><st c="4904">Nitekim, beyhude fütuhatlarından dolayı hiçbir tarihçi, İskender’le Sezar’ın, Atillâ ile Timur’un yüksek cihangirlik sıfatlarını nez’edemez [çekip alamaz]. </st><st c="5060">Eğer Mustafa Kemal, Sakarya harbinden sonra –hatta daha evvel– bir serseri kurşunla vurulup ölmüş olsaydı, onun adını, Türk milleti alelâde kumandanlar arasında mı yâdedecekti? </st><st c="5237">Hayır. </st><st c="5244">O bizim nazarımızda bir mübarek şehit mertebesine erecekti ve kanının aktığı noktadan taptaze bir millî enerji kaynağı fışkıracaktı. </st><st c="5377">Zira, o hepimiz için mukaddes olan bir maksat yolunda ilk adımı atmış, millete muhtaç olduğu hamleyi vermiş ve millî kurtuluş cehdinin [çabasının] ateşini damarlarımıza geçirmiş bulunuyordu.</st></p>
		<p><st c="5567">Büyük Alman filozofu Nietzsche, “Übermensche”in –yani insandan üstün insanın– tarifini yaparken bize, ne yalnız “Siegfrid”i, ne de yalnız Herkül’ü misal olarak gösteriyor; sadece, “Übermensche; tehlikeli bir surette yaşayan insandır” diyor. </st><st c="5809">Buna göre, “insandan üstün insan”, hem bir “Herkül”, hem de bir “Promete” olabilir. </st><st c="5893">Nitekim Mustafa Kemal, genç Mustafa Kemal, Harbiye mektebinden çıktığı günden, Dumlupınar zaferini kazandığı güne kadar hep o âsi martyr Tanrının çektiği azaplar ve ıstıraplar içinde yaşamıştır. </st><st c="6088">Çürümüş ve karanlık bir cemiyetin taaffünleri [leş gibi kokuları] arasında daha ilk adımlarını atmaya başladığı andan itibaren tehlike onun yegâne arkadaşıydı. </st><st c="6248">Tıpkı Promete gibi, yüreğinin üstünde “bir milleti kurtarmak” risaletinin</st><a epub:type="noteref" href="#f7" id="backlink-7"><st c="6321">(*)</st></a><st c="6325"> ilâhî ihtirası, fakat ayaklarında esaretin, çeresizliğin ağır prangaları olduğu halde, Türkiye denilen </st><span epub:type="pagebreak" title="39" id="page39"></span><st c="6429">o zindanı aydınlatacak yıldırım ışığını çetin bahtın elinden kapmak için yola çıkmış bulunuyordu. </st><st c="6527">Bu genç kahraman, bu mehip [ulu] teşebbüsün peşinde yıllarca yıllarca tek başına yürüyecektir. </st><st c="6622">Kâh kapanıp dilsiz topraklardan ses almaya çalışacak, kâh taş kesilmiş insanlara söz dinletmeye çabalayacaktır ve yıllarca hiç kimse ondan yana dönüp bakmayacaktır. </st><st c="6787">Bakan olsa bile, kimi, bir serseri, kimi bir adî şarlatan zannedecektir. </st><st c="6860">Bunun içindir ki, 1908 inkılâbının ilk temel taşını atanlardan biri olan Mustafa Kemal, Meşrutiyet devrinin siyasî şereflerinden hiçbirini elde edememiştir. </st><st c="7017">Ordunun resmî kadroları içinde, uzun müddet, küçük rütbelerinin solgun şeritlerini taşımaya mahkûm bir adsız zâbit olarak kalmıştır. </st><st c="7150">Gerçi bu ordu erkânı arasında mahdut ve fakat seçkin bir zümrenin ondaki yüksek kumanda kabiliyetlerine pek erkenden inanmış olduğunu biliyoruz. </st><st c="7295">Hattâ, gene bu zümre içinde bazıları vardı ki, Çanakkale zaferinden evvel bile Mustafa Kemal’in askerî dehâsına kani bulunuyordu. </st><st c="7425">Lâkin, ona, lâyık olduğu mevkii vermek bahsi açılınca en takdirkâr ağızlar bile kilitleniyor veya itiraf edilemeyen bir endişe ve tereddütle kekelemeye başlıyordu. </st><st c="7589">Dünya Savaşının sonlarına doğru, artık bütün mukavemet imkânlarının yok olduğu bir devirde, bunlardan bir tanesi bana demiştir ki: “Bizi muhakkak bir hezimetten kurtaracak tek bir adam var: Mustafa Kemal! </st><st c="7794">Lâkin ne çare ki, bunun da ihtirasına payan yoktur. </st><st c="7846">Bugün eline bir fırka verirsin, yarın bir kolordu ister, kolordu kumandanı yaparsın, grup kumandanı olacağım, der. </st><st c="7961">Biraz sonra bunu da az bulup, Umumi Erkânıharp [Genelkurmay] reisliğine göz diker. </st><st c="8044">Umumî Erkânıharp reisliğine geçtikten sonra da, başkumandan vekilliğine el uzatır.</st></p>
		<p><st c="8126">Mustafa Kemal’e bir çılgın, bir serseri ve bir şarlatan nazarıyle bakmayanlar da, onu, işte bu hadsiz ikbalperestlik ve </st><span epub:type="pagebreak" title="40" id="page40"></span><st c="8247">bu sonsuz hırsla itham ederek kendi küçük ve dar görüşlerine mantıkî bir izah bulmak istiyorlardı. </st><st c="8346">Bu yüzden, yıllarca “Kolağası” kalan ve hemen bütün arkadaşlarının birer birer kendisini geçip gittiğini gören Mustafa Kemal, nihayet askerî kariyerinin her derecesini –bir kale zapteder gibi– kendi pazısının zoru ile kazanmak ıstırarında [zorunda] kalmıştır. </st><st c="8606">Nitekim, Liman von Sanders’in, hattâ belki de başkumandan vekilinin bütün muhalefetine rağmen Anafartalar kumandanlığını ne büyük mücadelelerle elde ettiğini hepimiz biliyoruz. </st><st c="8783">Lâkin, Mustafa Kemal’in ordu kadrosu içinde bu çekişme ve bu didişmelerinde, sadece, mağdur bir zâbitin izzetinefis ihtilâçlarını [çırpınmalarını] veya sadece hakkını arayan bir adamın şahsî ihtiraslarını keşfe kalkışmayalım. </st><st c="9009">Mustafa Kemal’e göre, rütbe derecelerinin yegâne mânası, tasarladığı büyük işleri yapabilmek için muhtaç olduğu maddî ve manevî imkânları kendisine teminden ibaretti. </st><st c="9176">Son derece realist ve duru zekâsı sayesinde pekâlâ biliyordu ki, insanları sevk ve idare etmek için yalnız hak ve hakikatin belâgatiyle cihazlanmış olmamız kâfi değildir, ayrıca, içinde yaşadığımız cemiyet ölçülerine göre bir kıymet ve prestije sahip bulunmamız şarttır. </st><st c="9447">Anafartalar kumandanı olmamış ve o zamanın tabirlerine göre “ümerayi askeriye [büyük rütbeli subaylar]” sırasına geçmemiş bir Mustafa Kemal’in Anadolu harekâtına başlayabilmesi epeyce güç olurdu. </st><st c="9643">Böyle olduğu halde bile, şark vilâyetlerinde bir ordu müfettişliği elde etmek için İstanbul hükümeti nezdinde ne kadar ceht ve gayret sarf ettiğini, bütün kapalı kapıları nasıl zorladığını bilmeyen yoktur.</st></p>
		<p><st c="9848">Kapalı kapıları zorlamak!.. </st><st c="9877">Lâkin, bu, onun mektepten çıktığı günden Anadolu’da bir millî hükümet teşekkül edinceye kadar bıkmaksızın, yorulmaksızın durmadan tekrar etmeye mecbur kaldığı yegâne iş değil midir? </st><st c="10059">Eserinin birçok noktaları, yazık ki, yanlış tefsir edilmiş bir İngiliz muharriri, </st><span epub:type="pagebreak" title="41" id="page41"></span><st c="10141">genç Mustafa Kemal’i duygusuz ve kayıtsız bir muhitin içinde boş yere kaynayan bir enerji mihrakına benzetmişti. </st><st c="10254">O zamanlara ait resimlerinde bize, avurdu avurduna çökmüş; gözleri şiddetli bir sıtma ateşiyle çakmak çakmak parlar görünen bu genç “Erkânıharp” zabitinin, bu ıstıraplı çehresine bakıp da gerçekten onda, kendi kendini kendi içinden kemirip bitirmekte olan bir yanar enerji cevherinin sembolünü bulmamak mümkün değildir.</st></p>
		<p><st c="10573">Gerçi, İkinci Abdülhamit devrinin inkılâpçı gençliği arasında, sürgün yollarını boylayan, zindan köşelerinde inleyen, kahır ve sefalet içinde çürüyüp giden bedbahtların sayısı, yalnız Mustafa Kemal’le onun birkaç arkadaşına inhisar etmez. </st><st c="10813">“Hürriyet ve vatan” yolunda mücadelenin en trajik safhası da, herhalde, Yüzbaşı Mustafa Kemal’in Suriye’ye sürüldüğü 1904 ve 1905 yıllarına rastlamaz. </st><st c="10964">Zira, bu tarihten çok evvel bir “Mithat Paşa” ve arkadaşlarının tüyler ürpertici “şehadet hâdisesi” vardır ve bu, bizdeki hürriyet mücadelesinin en ulvî destanlarından biri, belki, başlıcasıdır.</st></p>
		<p><st c="11158">Onun içindir ki, biz, genç Mustafa Kemal’i, genç Mustafa Kemal’in nihai zaferi elde ettiği güne kadar devam eden nikbet ve husran hayatını bu bakımdan tetkik etmek istemiyoruz. </st><st c="11336">Bu büyük “martyr”in çektiği işkenceler büsbütün başka nevidendi. </st><st c="11401">Mustafa Kemal’de, muhiti tarafından tanınmamış, takdir edilmemiş ve kâh istihza, kâh istihfaf [küçümseme], kâh şüphe ve zan altında kalmış bir takdir edilmemiş dehânın dramı vardı.</st></p>
		<p><st c="11581">Mustafa Kemal, mektepten çıktığı günden, tâ Sakarya harbine kadar cehaletin demir pençesi ağzına tıkılmış ve haset bir yılan zinciri gibi elini kolunu bağlamış bir bedbahttı. </st><st c="11757">1908 inkılâbının başında, hareket ordusunun içinde, Trablusgarp müdafaasında, Balkan muharebesinde, Umumî Harpte Mustafa Kemal bize hep bu heyeti, bu trajik siması, bu demir kafes içine konulmuş aslan manzarasıyla gözükür.</st></p>
		<p><span epub:type="pagebreak" title="42" id="page42"></span><st c="11979">Yıldızının ilk defa parlar gibi olduğu Anafartalar zaferini müteakip, bütün Türk milleti gibi Mustafa Kemal de nihayetsiz enerjisinin artık kendisine memleket mikyasında bir geniş saha bulacağına zahip olmuştu. </st><st c="12191">İmparatorluğun payitahtını kurtarmış, adı dillerde destan bu şanlı Kumandan artık devletin umumî siyasetinde bir fikir ve söz sahibi olmak hakkını kazanmış sayılabilirdi.</st></p>
		<p><st c="12361">Nitekim, bu sıralarda, bir gün, devrin Hariciye Nazırı ile dış politikaya dair bir hasbıhalde bulunmaya gitti. </st><st c="12473">Lâkin, bir Nezaret’in intizar salonunda iki saat süren bir beklemeden sonra, ancak Nazır’ın resmî bir sükûtile karşılaştı. </st><st c="12596">Meğer, kapılar ona hâlâ kapalıymış. </st><st c="12632">Gene bu sıralarda bir genç muharrir,</st><a epub:type="noteref" href="#f8" id="backlink-8"><st c="12668">(*)</st></a><st c="12672"> mensup olduğu bir mecmua namına, onun ağzından Çanakkale destanının bazı safhalarını dinlemeye gitmişti. </st><st c="12778">Fakat bu mülâkatın çıktığı mecmua birkaç gün içinde ortadan... </st><st c="12841">yok edildi. </st><st c="12853">Demek ki, İstanbul’u kurtarana İstanbul matbuatına birkaç söz söylemek hakkı bile verilmiyordu.</st></p>
		<p><st c="12948">Anafartalar Kumandanlığından sonra, Mustafa Kemal Paşa’ya verilen hizmetleri birer menkûpluktan</st><a epub:type="noteref" href="#f9" id="backlink-9"><st c="13044">(*)</st></a><st c="13048"> ayırt etmek müşküldür. </st><st c="13072">Birtakım ücra ve ıssız cephelerde hiçbir şey yapmamaya ve yavaş yavaş unutulmaya mahkûm edilerek ve en son Mütareke devrinde O’nu, bir kadro harici general halinde, esir İstanbul’un sokaklarında ve işin en fecii, Beyoğlu halkı arasında dolaşırken görecektik.</st></p>
		<p><st c="13330">“Mondros” kapitülâsyonundan ve İstanbul’un işgalinden sonra, Doğruyol’da, Tepebaşı’nda veya Şişli caddesinde Anafartalar Kumandanı hazin bir anakronizmadır. </st><st c="13488">Çoktan, eski ve efsanevî bir destan haline girmiş olan Çanakkale zaferinin bu henüz kırkına varmamış genç kahramanına, insanın: “Sen nereden çıktın? </st><st c="13637">Hâlâ sağ mısın? </st><st c="13653">Burada </st><span epub:type="pagebreak" title="43" id="page43"></span><st c="13660">işin ne?” diyeceği geliyordu. </st><st c="13690">Her gün bir sürü İngiliz zabiti, daha iki yıl evvel, Büyük Britanya İmparatorluğunun en büyük kumandanına en ağır mağlûbiyet darbesini indirmiş olan bu Türk generalinin yanında, her şeyi unutmuş, hiçbir şeyi hatırlamaz gibi geçip gidiyordu. </st><st c="13931">Bununla beraber, İngiliz erkânıharbiyesinin arşivlerini dolduran Çanakkale harbi raporlarının mürekkebi mutlaka henüz kurumamış; Sir Hamilton’un buna dair hâtıratı henüz matbaadan çıkmış bulunuyordu. </st><st c="14131">Ve İstanbul’u dünyanın en ezici ordularının saldırışından kurtarmış olan adam, kendine rağmen teslim edilmiş bir şehrin içinde hâlâ aynı uğursuz günlerinin kâbusunu yaşamakta idi. </st><st c="14311">Arkasında tek bir neferi yoktu. </st><st c="14343">Elinde tek bir topu, tek bir tüfeği yoktu ve kendisinin düşmana esir düşmüş bir askerden farkı kalmamıştı. </st><st c="14450">Fakat hâlâ bir büyük ordunun başında ve bir çelikten kalenin zırhı içinde gibi kendini, ümitlerle dolu bir müdafaa cephesinin kumandasında hissediyordu. </st><st c="14603">Hakikatte yaptığı şey ise, heyhat! </st><st c="14638">gene birtakım kapalı kapıları zorlamaktan ibarettir.</st></p>
		<p><st c="14690">Halep’ten İstanbul’a döndüğü gün, ayağının tozu ile, devrin padişahını görmeye gitmişti. </st><st c="14780">Dolmabahçe Sarayının, pencerelerinden “İtilâf” harp gemilerinin bacaları gözüken bir odasında vuku bulan bu mülâkat, bize, Atatürk’ün muhtelif vesilelerle neşredilen hâtıralarında canlı ve ibret verici bir levha halinde hikâye edilmiştir. </st><st c="15019">Mustafa Kemal Paşa, Osmanlı hânedanının bu son ve soysuzlaşmış padişahına: “Bakınız, şu gemilerin topları ağızlarını sarayınızın duvarlarına nasıl çevirmiş duruyorlar. </st><st c="15187">Bu vaziyette taç ve tahtınızdan emin olabilir misiniz?” diye sorduğu vakit, Altıncı Mehmet, ona, yalnız göz kapaklarını indirmekle cevap vermişti. </st><st c="15334">Altıncı Mehmet’in bu jesti o zaman payitahtta hâkim olan ruh halinin bir ifadesi gibi telâkki olunabilirdi. </st><st c="15442">Mustafa Kemal’in sökülmüş harp cephelerinden İstanbul’a getirdiği acı haki</st><span epub:type="pagebreak" title="44" id="page44"></span><st c="15516">katler karşısında yalnız gözler kapanıyor, kulaklar da tıkanıyordu. </st><st c="15585">Sade Vahdeddin nevinden namertlerin değil, yıkılan saltanatın enkazından ne kurtulursa kâr saymayı düşünen bazı safderun vezirlerle kendi köşelerinde memleket yası ile için için ağlayan birçok iyi kalpli vatanperverlerin sinirlerinde bile artık herhangi bir katı mantığa, herhangi bir şiddetli aydınlığa mukavemet gösterecek takat kalmamıştı. </st><st c="15928">Mustafa Kemal Paşa, boş yere, bu saraydan çıkıp birtakım vezir konaklarına baş vuruyor, bu vezirlerin konaklarından çıkıp o vatanperverlerin evlerine koşuyordu.</st></p>
		<p><st c="16088">Bu ordusuz kumandan ne diyordu? </st><st c="16121">Galip devletlere karşı hâlâ bir mukavemetten mi bahsediyordu? </st><st c="16183">Mukavemet! </st><st c="16194">Bu kelime, o devrenin ve muhitin boşluğu içinde âdeta bir delinin kahkahası gibi tüyler ürpertiyordu. </st><st c="16296">Herkes onu bir ikinci Enver Paşa zannediyordu. </st><st c="16343">Hayır, bu ikinci Enver Paşa’ya artık hiçbir ana evlâdını vermeyecekti.</st></p>
		<p><st c="16413">Mustafa Kemal, bu mânevî hezimetin önüne geçmek için gazete idarehanelerinin eşiklerine düşüyor. </st><st c="16511">Hattâ bir müddet kendisi de gazetecilik ediyor. </st><st c="16559">Birleşmiş bir “efkârı umumiye” millî vahdeti [birliği] doğurabilir. </st><st c="16627">Lâkin, gazeteler saç saça baş başadırlar. </st><st c="16669">Kimi kaçan şeflerinin ardından ağız dolusu sövmekle yürek serinlendirmeye, kimi birtakım boş ah ve vahlarla teselli bulmaya çabalıyor. </st><st c="16804">Kimi bir büyük sıtma ateşi içindeymiş gibi sadece hezeyan ediyor. </st><st c="16870">Bazısı ortaya “manda” diye acayip bir kurtuluş çaresi atmıştır, fakat bunu kime vereceğini bilemiyor; kâh Amerika mümessili Amiral Bristol’a, kâh İngiliz kuvvetleri kumandanı General Harrington’a teklif ediyor. </st><st c="17081">Doğrudan doğruya hıyanetle taayyüş edenler [geçinenler] ise, muttasıl Türk milletinin namusunu, şerefini, haysiyetini çamurdan çamura sürüklemekle düşmanlarının gönlünü çeleceğine zâhip oluyor. </st><st c="17275">Bir manzara ki, Hıristiyanların tâbirine göre, “meleklerin sabrını taşırır”.</st></p>
		<p><span epub:type="pagebreak" title="45" id="page45"></span><st c="17351">Fakat, Mustafa Kemal asla fütur [bezginlik] getirmemiştir. </st><st c="17411">Bu tımarhane curcunası arasında en zırdelilere akıl ve mantık dersi vermekten ve en kötü ahlâklılara fazilet yolunu göstermekten bıkıp yorulmamıştır. </st><st c="17561">Bu meyanda Sait Molla</st><a epub:type="noteref" href="#f10" id="backlink-10"><st c="17582">(*)</st></a><st c="17586"> gibi bir leşin yanına kadar sokulmak ve onun efendisi papaz Frou</st><a epub:type="noteref" href="#f11" id="backlink-11"><st c="17651">(*)</st></a><st c="17655"> serserisine el uzatmak fedakârlığını bile göstermiştir. </st><st c="17712">Yine bu sırada, Damat Ferit’in Dahiliye Nazırı Mehmet Ali ile ne sık temaslarda bulunduğunu ve günün birinde onun delâletiyle Damat Ferit hükümetinin elinden Şark Ordusu müfettişliğini nasıl kopardığını biliyoruz.</st></p>
		<p><st c="17925">Her büyük idealist gibi o, gayesine varmak için bütün vasıtaları kendisine mübah telâkki etmektedir. </st><st c="18027">Bu yol çamurlu, bu mıntıka bataklık demeyecektir; yürüyecektir. </st><st c="18091">İstanbul’a nüfuzlu bir İngiliz politikacısı mı gelmiştir? </st><st c="18149">Günlerce onun arkasından koşacaktır. </st><st c="18186">Beyoğlu otellerinden birine tanınmış bir Fransız muharriri mi inmiştir? </st><st c="18258">Günlerce “Pera Palas”ın holünde veya “Tokatlıyan” lokantasında o adamla yaklaşıp birkaç söz söylemek fırsatını kollayacaktır. </st><st c="18384">Bunlardan biri anlatır:</st></p>
		<p><st c="18407">“...Bu büyük ‘ressuciteur’ (ölüyü diriltici), bir gün bana, ‘Pera Palas’ın salonlarında göründü idi. </st><st c="18509">Otelci, ona bazı ecnebilerle görüşme fırsatları hazırlıyordu. </st><st c="18571">Bende, (bu mülâkattan) yalnız sert bir sükûtiliğin, bir astragan kalpağın ve bir şehlâ bakışın hâtırası kaldı. </st><st c="18682">O zaman benimle beraber bulunanlar, bana, son günlerde hatırlattılar ki, muvakkaten gözden düşmüş bu generalin yanından ayrılırken: ‘Bu adam ya bir deli, ya bir dâhidir’ demişim. </st><st c="18861">Hiç şüphesiz bu kısa görüşmenin bende bıraktığı iç sıkıntısını ancak bu sözlerle örtebilmiştim. </st><st c="18957">Demek ki, büyüklüğün önünden hiçbir şey görmeksizin geçip gitmiştim.”</st></p>
		<p><span epub:type="pagebreak" title="46" id="page46"></span><st c="19026">O zamanın bütün Avrupa gazetecilerini ve bütün Avrupa siyaset adamlarını kavrayan bu gafletin tahlilini tarihin hükümlerine bırakarak asıl mevzumuza gelelim. </st><st c="19185">General Mustafa Kemal, bu satırları yazan, “Le Temps” gazetesi muharririne, bu “kısa görüşme” esnasında ancak bir “iç sıkıntısı” telkin edebilmiştir. </st><st c="19335">Hiç şüphesiz, “Le Temps” muharriri, bu inatçı, musirr [ısrar eden, ayak direten] ve muztarip Türk paşasının yanında esneyerek ayrılan yegâne ecnebi değildi. </st><st c="19492">Kimbilir, onun gibi kaç Fransız, kaç İngiliz, kaç Amerikalı o büyük vatanperverin önünden böyle bir dudak bükmesi, böyle bir omuz silkmesiyle geçip gittiler. </st><st c="19650">Bu bize, şimdi sabrımızı taşıran bir haksızlık ve adaletsizlik gibi görünüyor. </st><st c="19729">Fakat 1918-1919 atmosferi içinde, bunun böyle oluşundan tabiî bir şey yoktu. </st><st c="19806">Umulmadık bir zaferin sarhoşluğuyle mağlûpları sayıp sövdükten, dünyanın her tarafında yalnız kendi iradelerini, kendi keyif ve heveslerini dikte etmekten ve ganimetleri paylaşmaktan başka bir şey bilmeyen o devrin Garplılarına haktan ve adaletten bahsetmeye kalkışmak trajik bir kahramanlık ve korkunç bir teşebbüstü. </st><st c="20125">Hele, bunlar tarafından bin bir türlü cinayet ve fecayi ile suçlanan Türklerden herhangi bir ferdin böyle bir cürette bulunuşu, kürenin kendi etrafındaki dönüşünü tersine çevirmek arzusu kadar delice bir hareketti.</st></p>
		<p><st c="20339">Hem, Mustafa Kemal denilen bu Türk generali, kim oluyordu? </st><st c="20399">Kimin namına ve ne selâhiyetle söz söylüyordu? </st><st c="20446">Padişah ve halife, bir hapishaneden farkı olmayan sarayında tam bir teslimiyetle idam hükmünü beklerken, Babıâli’nin veziri, vüzerası ikide bir sulh konferanslarının eşiklerini köpekler gibi yalarken, bu ordusuz General, otel köşelerinde, hangi muhataplarla boy ölçüşmeye ve eşit bir tonla kimlere söz geçirmeye çalışıyordu?</st></p>
		<p><st c="20770">Doğrusu, bu suallere; o zamanki Mustafa Kemal’i haklı gösterebilecek bir cevap vermek oldukça güçtü. </st><st c="20872">Onda her</st><span epub:type="pagebreak" title="47" id="page47"></span><st c="20880">hangi bir resmî salâhiyet aramak şöyle dursun, hattâ memleketin içinde taraf taraf organize olmaya çabalayan ve herbiri kendi başına hareket etmek isteyen birtakım dağınık siyasî fırkalarla millî teşekküllerin tasdik edebileceği bir sıfat bulmak bile mümkün değildi. </st><st c="21148">Bu millî teşekküllerle yarının millî şefi arasındaki münasebetlerin ne kadar gevşek ve plâtonik olduğu “Büyük Nutuk”un ilk sahifelerindeki tafsilâttan kolaylıkla anlaşılır.</st></p>
		<p><st c="21320">Tarih, günün birinde “Mustafa Kemal, 1919 senesi Mayıs on dokuzunda Anadolu’ya geçip millî kurtuluş hareketine baş oldu ve onun sevk ve idaresinde vatan kuruldu” diyecektir. </st><st c="21495">Lâkin, hakikat bu kadar basit olmaktan çok uzaktır. </st><st c="21547">Mustafa Kemal, Anadolu’ya geçtikten sonra bir “Erzurum Kongresi”nin reisliğini almak için bile bir meydan muharebesindeki cehdi sarf etmiştir. </st><st c="21690">Onu takip eden “Sıvas Kongresi”nde ise, kendi fikri ve kendi şahsı aleyhinde bin bir türlü muhalif cereyanlarla çarpışmak zorunda kaldı. </st><st c="21827">Bu satırları yazan muharrir, kendi müşahedelerine dayanarak iddia edebilir ki, 1920’de, Akhisar, Aydın ve Balıkesir’deki “Kuvayı Milliye” erkânı bile henüz Mustafa Kemal diye birşey tanımıyordu. </st><st c="22022">Ondan ziyade bir “Demirci Efe” ile bir “Çerkes Etem”e bel bağlamış bulunuyordu; millî kurtuluş harbimizin tarihinde “Mustafa Kemal Paşa – Çerkes Etem ikiliğinin” İkinci İnönü’nün ferdasına [ertesine] kadar devam ettiği görülecektir. </st><st c="22255">Hattâ, gün olacak, bu çete reisi, Anafartalar kumandanından daha ziyade rağbet ve itibara erecektir. </st><st c="22356">Milletvekilleri onun huzurunda ayağa kalkacaktır ve Mustafa Kemal Paşa, onu, Ankara’ya gelip gidişinde “merasimi mahsusa [özel devlet töreni]” ile karşılayıp uğurlayacaktır. </st><st c="22530">Mustafa Kemal gibi gururlu bir insanın, takip ettiği gaye yolunda, bu kadar ağır bir zarurete boyun eğişi bize fedakârlığın en son haddi gibi görünebilir. </st><st c="22685">Halbuki, O, bundan daha ağır şartlara tahammül göstermiştir </st><span epub:type="pagebreak" title="48" id="page48"></span><st c="22745">ve her adımda bir haysiyetinden vererek, gönlünden vererek, sinirlerinden vererek, o sarp yolu, böylece, içi kanaya kanaya sökmüştür.</st></p>
		<p><st c="22878">Diyebilirim ki, onun kendi nefsine ve nefsaniyetine karşı bu cidali [savaşı], muhiti üzerindeki bu azmi ve âtıl maddeyi itip kımıldatıp harekete getiriş cehdi [çabası] ömrünün son yıllarına kadar devam etmiştir.</st></p>
		<p><st c="23090">Ben, onu, ilk gördüğüm zaman, O, birkaç aydan beri, Meclisi, Nazırları, memurları ve ordusu olan bir devletin başında bulunuyordu ve cihan matbuatı edebiyatındaki adı artık “âsi general” veya “çete reisi” değildi. </st><st c="23305">Memleket içindeki otoritesi, artık, her taraftan kabul ve tasdik edilmiş gibiydi. </st><st c="23387">Birbirini takip eden iki “İnönü zaferi” ve Çerkes Etem’in tenkili [tepelenmesi] onun sönmeye yüz tutmuş yıldızına yeni bir parıltı getirmişti. </st><st c="23530">Sıvas Kongresi’nden beri, birçok mühim bahislerde hak kazanmış olmak, ona milletvekilleri arasında itibarlı bir mevki kazandırmış; onu, aklından istifade edilir, sözü dinlenir insanların ön safına getirmişti. </st><st c="23739">Hele Meclisin, onun reyine rağmen İstanbul’da toplanış macerasından sonra artık bir Celâleddin Arif’in aklı, dirayetiyle bir Mustafa Kemal’in zekâsı arasında mukayeseler yapılmaktan vazgeçilmiş ve bunun yerine Meclis reisliğine acaba onu getirsek mi gibi tereddütler artık nihayet bulmuştu. </st><st c="24030">Mustafa Kemal Paşa artık kuşkusuz, itirazsız Büyük Millet Meclisinin Başkanı idi. </st><st c="24112">Ve bu Meclis “teşriî” ve “icraî” [yasama ve yürütme] selâhiyetleri kendinden cem’etmiş bir müessese olduğu için, onun reisi bütün devlet salâhiyetlerini, devlet kudretini ve devlet şereflerini kendinde toplamış sayılabilirdi. </st><st c="24338">Mustafa Kemal Paşa’nın yaşayış üslûbu da çoktan buna göre değişmiş bulunuyordu.</st></p>
		<p><st c="24417">Öyle ki, bir araba içinde onun henüz yerleştiği ilk Çankaya köşküne doğru yol alırken, yüreğimde, yıllardan beri, gölgesiyle beraber yaşamaya alıştığım bir millî kahrama</st><span epub:type="pagebreak" title="49" id="page49"></span><st c="24587">na kavuşmak mutluluğundan ziyade, o zamana kadar hiç temas etmediğim devlet reislerinden birine yaklaşmanın heyecanını duyuyordum. </st><st c="24719">Oturduğu ev çok sade ve her türlü gösterişten uzak olmakla beraber, yaverleri, nöbetçileri, resmî kabul şeraitiyle yine benim gibi bir genç gazeteci üzerinde tesir yapacak bazı merasimden uzak değildi. </st><st c="24921">Nitekim, bu ilk mülâkata dair o zaman yazmış olduğum bir makalede,</st><a epub:type="noteref" href="#f12" id="backlink-12"><st c="24987">(*)</st></a><st c="24991"> “Yarınki müstakil Türkiye’nin payitahtındayım ve millî devletin reisiyle diz dize bir sofrada oturuyorum” mealinde bir öğünmeden kendimi alamamıştım.</st></p>
		<p><st c="25141">Lâkin, o tarihte, gerçek hiç de bana bu emniyeti verecek mahiyette değildi. </st><st c="25218">Mustafa Kemal Paşa’nın riyaset ettiği Meclis birbirini tutmaz birçok muhalif cereyanların kaynağı idi. </st><st c="25321">“Müdafaai Hukuk”çu mebuslar, iki muarız safa ayrılmışlar, biri Mustafa Kemal lehinde, diğeri aleyhinde, hep didişip duruyorlardı. </st><st c="25451">Eski İttihatçılar, küçük fakat kuvvetli bir klik halinde bu iki cereyan arasında durmaksızın kendi oyunlarını oynamakta idiler. </st><st c="25579">Hacılardan, hocalardan, şeyhlerden ve ağalardan mürekkep diğer bir zümre de, her çekişmeden fırsat kollayarak milleti, Ortaçağın karanlıklarına itmeye çabalıyordu.</st></p>
		<p><st c="25742">Mustafa Kemal’in halk arasında da “popularité” kelimesiyle ifade olunabilecek bir itibarı yoktu. </st><st c="25840">Hususî hayatında demagojiye ve mürailiğe tenezzül etmediği, bütün faziletleri gibi, bütün “vice”leri de herkesin gözü önünde apaçık serili durduğu için birtakım bedhah fiskoslar, çirkin iftiralar onun teneffüs ettiği havayı zehirleyip durmakta idi. </st><st c="26089">O zamana göre denebilir ki, Mustafa Kemal Paşa ordudaki nüfuzuna dayanmasa, ne Meclise sözünü geçirmek, ne de Ankara’da rahatça yaşamak imkânını bulurdu. </st><st c="26243">Zaten, daimî bir tehlike içinde gibi sıkı bir muhafaza, dikkat ve tetiklik tertibatıyle çevrilmiş oluşu da bunu ispat ediyordu.</st></p>
		<p><span epub:type="pagebreak" title="50" id="page50"></span><st c="26370">Madem ki, ondan bahsediyorum, niçin her şeyi bildiğim gibi söylemekten çekineceğim? </st><st c="26455">Evet, Mustafa Kemal, dağılmış orduyu topladıktan, bütün millî müdafaa teşkilâtını ikmal ettikten, milleti devleti kurduktan ve Anadolu’yu hiç görülmemiş bir sükûn ve asayişe kavuşturduktan sonra dahi, hâlâ “vatanın harimi ismetinde” bir barut fıçısı üstünde gibi oturuyordu. </st><st c="26730">Bu itibarla Çankaya’nın, yalçın Kafkas tepelerinden farkı yoktu ve Türk milletine yeniden can veren bu genç Titan’ın ciğerlerini, nifak, fesat, iftira ve haset kartallarının gagaları durmaksızın didikliyor ve o, tıpkı Promete gibi kahhar [kahredici] ve zalim bahtın ters ve asık suratına kahraman dehâsının verdiği bir sükûn ve emniyetle gülümseyerek bakıyordu.</st></p>
		<p><st c="27091">Kütahya ve Eskişehir ricatı esnasında, Büyük Millet Meclisi’ndeki aleyhtarları, gemi büsbütün azıya aldılar. </st><st c="27201">Niçin bizzat cepheye gitmiyor, niçin kumandayı kendi eline almıyordu? </st><st c="27271">Politikayı politikacılara, idareyi idarecilere bırakıp niçin kendi vazifesiyle meşgul olmuyordu? </st><st c="27368">Millet, onu, bir büyük devlet adamı olarak mı başa geçirdi? </st><st c="27428">Hayır. </st><st c="27435">Onun yegâne sıfatı askerliktir. </st><st c="27467">Milletvekilleri, onu yalnız bir talihi yaver kumandan olarak tanıyor ve ondan, yalnız –Çanakkale’de olduğu gibi– düşmanı sürüp denize atmasını istiyordu. </st><st c="27621">Ondan ötesi, kanundan, idareden, devlet ve hükümet işlerinden anlar kimselerin elinde kalmalıdır ve Mustafa Kemal Paşa’nın asıl vazifesini bırakıp bunlarla meşgul olmak isteyişi bir “hadnâşinaslık”tır. </st><st c="27823">İttihatçılar, “Yok canım! </st><st c="27849">diyordu; beceremeyeceğini biliyor da onun için gitmek istemiyor.” Bunlar arasında şimdiden; “Ah, Enver olsaydı, görürdünüz!” diyenler bile vardı.</st></p>
		<p><st c="27994">Düşman ordularının tâ Haymana ovasına kadar geldiğini duyan halk ise yalnız ona karşı değil, bütün Meclis ve hükümetin erkânı aleyhine, homurdanmaya başlamıştı. </st><st c="28156">Ankara’nın kahvehanelerinde, mahalle aralarında, “İşte, İzmir’de </st><span epub:type="pagebreak" title="51" id="page51"></span><st c="28221">uslu uslu oturan düşmanı kışkırta kışkırta tâ burnumuzun dibine kadar soktular. </st><st c="28301">Zaten bu “yaban”lar geleli başımız belâdan kurtulmaz oldu” sözleri artık bir mırıltı halinden çıktı; âdeta bir sokak yaygarası mahiyetini aldı.</st></p>
		<p><st c="28444">Sökülen yalnız cephe değil, cephenin arkasıydı.</st></p>
		<p><st c="28492">Çankaya’daki adam, bunların hepsini işitiyor, biliyordu. </st><st c="28550">Fakat, dudaklarındaki o muammalı tebessümü, gözlerindeki o çelik parıltısını hâlâ kaybetmiyordu.</st></p>
		<p><st c="28646">Bir gece, –ah, o geceyi hiç unutmayacağım– bu, gündüz gibi aydınlık bir Ağustos gecesiydi. </st><st c="28738">Çıplak, ıssız Anadolu yaylası, donuk bir ay ışığında büyülenmiş, kaskatı kesilmiş bir Okyanus gibi ta ufuklara kadar serilip gidiyordu. </st><st c="28874">Ankara tepelerinin birinde, boz renkli bir binanın çıplak ve dar bir odasında O’nunla karşı karşıyayız. </st><st c="28978">Aramızda, üstü bir harita ile örtülü küçük bir masa var. </st><st c="29035">Perdesiz, açık pencereden giren ay aydınlığına karışmış bir gaz lambası ışığı, onun yüzüne bir mevta solukluğu veriyor. </st><st c="29155">Yalnız birtakım nadide ve nazik sanat eserleri tutmak için yaratılmış sanılan elini, haritanın bir noktasına uzattı ve parmağının ucu ile helezonlu bir çizgi çizerek şöyle dedi:</st></p>
		<p><st c="29332">“– Şimdi, buradayız. </st><st c="29354">Kuvvetlerimiz Eskişehir’in şimal ve cenubundan bir kavis halinde yavaş yavaş geri çekiliyor. </st><st c="29447">Gece, serin, aydınlık ve yürüyüş için müsaittir. </st><st c="29496">Fakat, bu tatlı hava, günün yorgunluğundan sonra insanı uykuya da sevk edebilir. </st><st c="29577">Ben, çok defa yürürken uyuyan askerler gördüm. </st><st c="29624">Hele at üstünde... </st><st c="29643">Bizim arkadaşlardan bir süvari alayı kumandanı vardı ki, yalnız at sırtında rahat uyuduğunu söyledi. </st><st c="29744">Yatağına girince uykusu kaçarmış. </st><st c="29778">Askerlik çok tuhaf şeydir. </st><st c="29805">İnsanın bütün hususiyetleri orduda belli olur. </st><st c="29852">Hani, içki mehenk taşıdır derler. </st><st c="29886">Bence mehenk taşı harp meydanıdır. </st><st c="29921">Şu dakikada gözümü kapayınca bizim bütün cephe arkadaşlarının ne yaptıklarını, ne halde olduklarını görür gibi oluyorum. </st><st c="30042">Meselâ (...) fırka kumandanı (...) Bey, </st><span epub:type="pagebreak" title="52" id="page52"></span><st c="30082">hesapça ancak (S...) köye varmış olacak ve varır varmaz mutlaka kendine köyün en rahat evini buldurmuş, hazırlatmış, seyyar karyolası üzerinde “hâbı gaflet”e [gaflet uykusuna] dalmıştır. </st><st c="30269">İster misiniz, bunun böyle olduğunu şimdi ispat edeyim?”</st></p>
		<p><st c="30325">Zile bastı:</st></p>
		<p><st c="30337">“– Çocuğum, bana derhal (...) fırka kumandanını bulur musunuz?”</st></p>
		<p><st c="30401">Aşağıda, telgraf durmadan işliyor. </st><st c="30437">Halim, birtakım şairane teşbihler yapmaya müsait olsa bu ıttıratsız [bir düziye] ve fâsılasız “tık tık”lar için hummalı gecenin nabzı atıyor, diyeceğim.</st></p>
		<p><st c="30589">Mustafa Kemal Paşa, sözlerine birkaç saniyelik ara verdikçe bu nabız vuruşunu âdeta kendi kulaklarımızda, kendi göğsümüzün altında duyar gibi oluyoruz. </st><st c="30742">O sıcak ve karık sesiyle kâh gülerek, kâh gülümseyerek, arasıra da ciddî ve metin bir ton alarak konuşmasına devam ediyor:</st></p>
		<p><st c="30864">“-Yarın, düşmanla bizim aramızda “lâakal [en azından]” yüz, yüz elli kilometrelik bir mesafe koymak lâzımdır. </st><st c="30975">Böyle emir verdim. </st><st c="30994">Sakarya’nın şimali bizim için en müsait mevkidir. </st><st c="31044">Ha ha, büyük muharebe asıl şimdiden sonra olacak. </st><st c="31094">Yunan ordusu, tabiî bizi takip etmek isteyecek ve Haymana ovasıyle, Mıhalıççık’a doğru ilerleyecek; yani...”</st></p>
		<p><st c="31202">Bu sırada, demincek çağırdığı genç zabit giriyor:</st></p>
		<p><st c="31252">“– Efendim; (...) fırka kumandanı (...) Bey, (...) köyde istirahatteymişler. </st><st c="31330">Telgraf memuru “uyandıralım mı” diye soruyor.”</st></p>
		<p><st c="31376">Mustafa Kemal Paşa, kısık ve küçük bir kahkaha salıverdi:</st></p>
		<p><st c="31434">“– Hay, ben size demedim mi? </st><st c="31464">Bak, bak! </st><st c="31474">Şimdi bana, (...) kumandanı (...) Beyi arayınız.”</st></p>
		<p><st c="31523">Ve bize dönerek gözünün ucunu kırptı:</st></p>
		<p><st c="31561">“– Bulamayacaklar. </st><st c="31581">O, dediğim mevkide bir an evvel yerleşmek için doludizgin yürüyordur. </st><st c="31651">Sakın kehanet tasladığı</st><span epub:type="pagebreak" title="53" id="page53"></span><st c="31674">ma hükmetmeyiniz. </st><st c="31693">Bütün bu tahminler gayet basit hesaplara müstenittir [dayanmaktadır]. </st><st c="31763">Asıl mühim olan mesele, hasım tarafın niyet ve hareketlerini keşfedebilmektedir. </st><st c="31844">Düşman bu muntazam ricatimiz esnasında bizi takipte devam edecek midir, etmeyecek midir? </st><st c="31933">Demin sizin teşrifinizden evvel Fevzi Paşa hazretleriyle bu bahis üzerindeydik.”</st></p>
		<p><st c="32013">O konuştukça, bize, âdeta ferahlık diyebileceğimiz bir huzur ve sükûn geliyordu. </st><st c="32095">Yarım saat evvel, yandaki odaların birinde artık her şeyin bittiğine, hiçbir ümit kalmadığına zâhip [zanneden, düşünen] şaşkın ve perişan birtakım biçarelerdik. </st><st c="32256">Şimdi ise, damarlarımızda yeni bir hamleye hazırlanan pehlivanların şevki kaynamaya başlamıştı. </st><st c="32352">Buna sebep, yalnız onun gülüşleri, şakaları ve neşesi değildi. </st><st c="32415">Hayır! </st><st c="32422">Hissediyorduk ki, bunlar, bizi avutmak, bize teselli vermek için, onun, kendini zorlayarak takındığı birtakım sunî tavırlardan ibarettir. </st><st c="32560">Biz, bu şevki, onun vücudundan intişar eden [yayılan] bir esrarengiz kudret seyyalesinden [akıntıdan, akından] alıyorduk. </st><st c="32682">Bütün oda, bütün gece, pencereden görünen ıssız ve donmuş sahalar yavaş yavaş bu seyyale ile dolmaya, canlanmaya başlamış gibiydi.</st></p>
		<p><st c="32812">Biraz sonra telgraf zabiti içeri girip de, (...) fırka kumandanının bulunmadığını söyleyince neşemiz âdeta taşkın bir hal aldı. </st><st c="32941">Çocuklar gibi gülüyorduk. </st><st c="32967">Bu neşemiz o meş’um gecenin sabahına kadar devam etti.</st></p>
		<p><st c="33021">Lâkin, bu sabah bile başlayan gün, Mustafa Kemal için siyasî ve askerî hayatının en zorlu, en sarp dönüm noktalarından biriydi. </st><st c="33150">Bunu, bize, kendisi, “Büyük Nutuk”unda şöyle hikâye etmiştir:</st></p>
		<blockquote>
			<p><st c="33211">“...İlk teessürat Mecliste tezahür etti. </st><st c="33253">Bilhassa muhalifler bedbinane nutuklarla feryada başladılar. </st><st c="33314">‘Ordu nereye gidiyor? </st><st c="33336">Millet nereye götürülüyor? </st><st c="33363">Bu harekâtın elbette bir mesulü vardır. </st><st c="33403">O, nerede? </st><st c="33414">Onu göremiyoruz. </st><st c="33431">Bugünkü </st><span epub:type="pagebreak" title="54" id="page54"></span><st c="33439">elim halin, feci vaziyetin âmili hakikîsini ordunun başında görmek isterdik’ diyorlardı.</st></p>
			<p><st c="33527">Bu mealde iradı kelâm eden zevatın ima ve ifade etmek istediklerinin ben olduğuna şüphe yoktu. </st><st c="33623">Nihayet, Mersin mebusu Salâhaddin Bey, kürsüden benim ismimi telâffuz ederek, ‘Ordunun başına geçsin!’ dedi. </st><st c="33732">Bu teklife iştirak edenler çoğaldı. </st><st c="33768">Buna muarız olanlar da vardı.</st></p>
			<p><st c="33797">Efendiler, bu tehalüfü efkârın esbabı hakkında biraz izahatta bulunmak muvafık olur. </st><st c="33883">Bir defa, benim, fiilen ordunun başına geçmem teklifinde bulunanların fikir ve maksatlarını ikiye ayırmak mümkündür. </st><st c="34000">Benim ve benimle beraber birçoklarının o zaman anladığımıza göre, bir kısım zevat, artık ordunun tamamen mağlûp olduğuna, vaziyetinin iadesine imkân kalmadığına, binaenaleyh davanın, takip ettiğimiz davayı millinin kaybolduğuna hükmetmişlerdi. </st><st c="34244">Bu sebeplerle duydukları hiddet ve şiddeti, benim üzerimde teskin etmek istiyorlardı. </st><st c="34330">İstiyorlardı ki, kendi tasavvurlarına göre münhedim olmuş ve inhidamı devam edecek olan ordunun başında benim de şahsiyetim münhedim olsun.”</st></p>
		</blockquote>
		<p><st c="34470">Demek ki, bir akşam evvel, bizimle futbol maçından bahseden bir delikanlı sadeliğiyle gülüşüp konuşan adam, böyle bir tuzağa düşürülmek istenen ve böyle bir tuzağa düşürülmek istendiğini önceden hissedip bilmiş olan adamdı. </st><st c="34695">Ve ertesi günü, –ne diyoruz?– belki, birkaç saat sonra, kementlerle ağların hazırlandığı ve üstü dallarla örtülü kuyuların kazıldığı alana doğru ilerleyecekti.</st></p>
		<p><st c="34854">O, böyle zorlu mücadele anlarında, ne aslan gibi kükremeyi, ne de boğa gibi saldırmayı severdi. </st><st c="34951">Bütün kudretini “akıl”dan ve “zekâ”dan alan insanî kahramanlığı, hem hasmını kahretmek, hem de kendisini korumak için o cinsten yırtıcı hayvan gösterişlerine tenezzül etmezdi. </st><st c="35127">Cöngül </st><span epub:type="pagebreak" title="55" id="page55"></span><st c="35134">prenslerinden onda, yalnız, havayı koklayıp tehlikeyi önceden sezmek içgüdüsü vardı. </st><st c="35219">Buna göre tedbirlerini alır, azmini bilerdi ve neticede daima hikmet ve mantıkla mücehhez olduğu anlaşılırdı.</st></p>
		<p><st c="35328">Mustafa Kemal Paşa, politik düşmanlarının önüne, yirmi iki gün süren bir meydan muharebesinden sonra, defne dallarına sarılmış tunçtan bir zafer âbidesi gibi dikilmişti. </st><st c="35499">Fakat, bununla, yine aleyhindeki düşmanlık nihayet bulmamıştı. </st><st c="35562">Hattâ, Dumlupınar, İzmir, Mudanya dahi bunu tasfiye edemedi. </st><st c="35623">Topal Osman vakasında, Türk milletinin bu mübarek bandırası, cinayet mahkemelerinin kapısı önüne sürüklenmek üzereydi. </st><st c="35742">Biraz sonra Büyük Millet Meclisindeki muhalefet grubu, bize bir vatan vermiş olan bu büyük Türk’ü vatandaşlık hakkından düşürmeye çalışacaktır. </st><st c="35886">Mustafa Kemal Paşa, “Büyük Nutuk”ta bu tüyler ürpertici denaetten [alçaklıktan] şu suretle bahseder:</st></p>
		<blockquote>
			<p><st c="35986">“Meclisteki muhaliflerin muhtelif tarzda, başka başka zeminler üzerinde hücum hazırlıklarında bulundukları yeni değildi. </st><st c="36108">Seyahate çıktığım tarihten bir gün sonra ‘Hilâfeti İslâmiye ve Büyük Millet Meclisi’ unvanlı risalenin ortaya atıldığını, bütün Meclisin ve milletin aleyhimize tahrik edilmek istenildiğini arz etmiştim. </st><st c="36311">Buna takaddüm eden bir manevra vardır ki, henüz ondan bahsetmedim. </st><st c="36378">Sebebi, Kânunuevvel, 1337 (yani, Büyük Zafer’den dört beş ay sonra) iptidasında oynanmak istenen oyun, netayici itibariyle, seyahatim esnasında da devam etmişti. </st><st c="36540">Müsaade buyurursanız, bu meseleye dair burada hâtıranızı ihyaya vesile olacak birkaç söz söyleyeyim:</st></p>
			<p><st c="36640">... Üç mebus, intihabı mebusan lâyihai kanuniyesinin tadili hakkında bir teklif hazırlamışlar. </st><st c="36735">Muhteviyatına muttali olmuştum.</st></p>
			<p><st c="36766">...................................</st></p>
			<p><span epub:type="pagebreak" title="56" id="page56"></span><st c="36801">Bu meselenin ne olduğunu ve Mecliste cereyan eden müzakereyi o güne ait zabıt ceridesinde okumak mümkündür. </st><st c="36910">Fakat, heyeti aliyenizi bu külfetten kurtarmak için müsaade buyurursanız, o celsede benim, vuku bulan beyanatımdan bir kısmını aynen arz edeyim:</st></p>
			<p><st c="37054">...Efendim, bu teklifi kanunî, maksadı mahsusu ihtiva ediyor ve bu maksadı mahsus doğruca şahsıma teallûk ettiğinden, müsaade ederseniz, birkaç kelime ile fikrimi arz edeyim. </st><st c="37229">Erzurum mebusu Süleyman Necati, Mersin mebusu Salâhaddin ve Canik mebusu Emin Beyefendiler tarafından teklif olunan lâyihai kanuniye doğrudan doğruya benim şahsımı vatandaşlık hukukundan iskat etmek noktai nazarına matuftur. </st><st c="37454">14’üncü maddede yazılı olan satırları gözden geçirecek olursanız orada deniliyor ki: ‘Büyük Millet Meclisine âza intihap olunabilmek için Türkiye’nin bugünkü hudutları dahilindeki mahallin ahalisinden olmak meşruttur veya dairei intihabiyesi dahilinde mütemekkin olmak meşruttur. </st><st c="37734">Ondan sonra muhaceretten gelenlerden Türk ve Kürtler, tarihi iskanlarından itibaren beş sene mürur etmişse intihap olunabilirler.’</st></p>
			<p><st c="37864">Maalesef, mahallî tevellüdüm [doğduğum yer] bugünkü hudutlar haricinde kalmış bulunuyor. </st><st c="37954">Saniyen herhangi bir dairei intihabiyenin beş senelik mütemekkini değilim. </st><st c="38029">Mahalli tevellüdüm bugünkü hudutlarımızın haricinde kalmıştır. </st><st c="38092">Fakat bu, böyleyse bunda benim katiyen bir kast ve kabahatim yoktur. </st><st c="38161">Bunun sebebi, bütün memleketimizi, milletimizi mahv ve müzmahil etmek isteyen düşmanların, harekâtında muvaffak olmaktan kısmen men’edilememiş olmasıdır. </st><st c="38315">Eğer düşmanlar tamamen maksatlarına muvaffak olmuş olsalardı, Allah muhafaza etsin, buraya vâzıülimza olan efendilerin dahi memleketleri hudut haricinde kalabilirdi.”</st></p>
		</blockquote>
		<p><span epub:type="pagebreak" title="57" id="page57"></span><st c="38481">Millî kahramanın, siyasî düşmanlarının o kancıkça suikastına karşı bu asîl mukabelesi, büyük ruhlara mahsus sükûnet ve vakarın insanlık tarihinde pek az görülen tecellilerinden biridir. </st><st c="38668">Hiç şüphesiz ki, o anda, onun yüreği kan ağlıyordu. </st><st c="38720">Fakat, bu ıstırabın reaksiyonunda ne bir öfkenin, ne de bir kinin feveranını görüyoruz. </st><st c="38808">Bu şeni [iğrenç] tecavüzün vuku bulduğu tarihte, o, bir insana mukadder olabilecek şan ve şereflerin en yüksek bir tepesindeydi. </st><st c="38937">Türk milletinin bütün kudret ve hâkimiyeti onun şahsında toplanmış bulunuyordu. </st><st c="39017">Dört galip imparatorluğu ve bunların emrindeki düşman ordularını siyasî ve askerî izmihlallerin [yok olmaların, çökmelerin, dağılmaların] en ağırına uğratan bir savaştan henüz dönmüştü. </st><st c="39203">Yolunu kesmek isteyen şu bir avuç sokak politikacısına ne istese yapamazdı? </st><st c="39279">Ve niçin yapmadı? </st><st c="39297">Çünkü, o, kudret ve heybetini sinirlerinden ve adelesinden alan bir kahraman değildi. </st><st c="39383">Çünkü, onun kahramanlığı, Promete’nin ulûhiyeti [tanrı niteliği, tanrısallığı] gibi sırf akıldan, zekâdan, ruhtan gelen insanî bir kahramanlıktı.</st></p>
	</section>
	<section epub:type="footnotes">
		<aside epub:type="footnote" id="f6"><a href="#backlink-6"><st c="39528">*</st></a><span><st c="39530"> Genel tarihin gelişim sürecini kaplayan, içine alan.</st></span></aside>
		<aside epub:type="footnote" id="f7"><a href="#backlink-7"><st c="39583">*</st></a><span><st c="39585"> Görevinin (risalet, peygamberlik anlamını taşıdığı için görev bu açıdan alınmalıdır).</st></span></aside>
		<aside epub:type="footnote" id="f8"><a href="#backlink-8"><st c="39671">*</st></a><span><st c="39673"> Ruşen Eşref Ünaydın – Y.K.K.</st></span></aside>
		<aside epub:type="footnote" id="f9"><a href="#backlink-9"><st c="39702">*</st></a><span><st c="39704"> Gözden düşüp önemsiz bir göreve atananlar için kullanılan deyimlerden.</st></span></aside>
		<aside epub:type="footnote" id="f10"><a href="#backlink-10"><st c="39775">*</st></a><span><st c="39777"> Damat Ferit hükümetinin nazırlarından, İngiliz Muhipleri Cemiyeti üyesidir.</st></span></aside>
		<aside epub:type="footnote" id="f11"><a href="#backlink-11"><st c="39853">*</st></a><span><st c="39855"> Rahip Frew. </st><st c="39868">O dönemde İngiliz Kızılhaç temsilcisi olarak İstanbul’da bulunuyordu. </st><em><st c="39938">Nutuk</st></em><st c="39943">’ta her ikisinin etkinlikleri üzerine yeterli bilgi vardır.</st></span></aside>
		<aside epub:type="footnote" id="f12"><a href="#backlink-12"><st c="40003">*</st></a><span><st c="40005"> “Ergenekon”, “Millî Mücadele Yazıları” – Y.K.K.</st></span></aside>
	</section>
<div id="charCountTotal" value="40053"></div></body>
</html>
