<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><a id="bookmark0"></a><span class="calibre3">Naziler, II</span></p>

  <p class="calibre1"><a id="bookmark1"></a><span class="calibre3">Bin Beş Yüz Suçlu</span></p>

  <p class="calibre1"><a id="bookmark2"></a>Tekil suçlular hakkmdaki bilgilerimiz ister istemez büyük ölçüde savaş sonrası mahkemelerdeki ifadelere dayanıyor. Fakat bu durum bazı zorluklar yaratıyor. Önceki bölümde belirttiğimiz güdülerden üçüne doğru bir sapması var: Suçlular korktukları, disipline edildikleri ya da bürokrasi içinde oldukları için itaat ettiklerini söylemişlerdir. Savaş suçlarıyla yargılanan insanlar Nazi, ırkçı, Yahudi karşıtı ya da cinayet işlemeye istekli olduklarını umutsuzca reddetmişlerdi. “Sadece emirlere uydum”, “korkmuştum”, “büyük bir makinede küçük bir dişliydim sadece”, “taşıt parkından/personel kayıt bürosundan/mutfaktan hiç çıkmadım” gibi iddialarda bulundular. Kimse öldürmekten zevk aldığım kabul etmedi; çok azı SS kariyerindeki başarılarından söz etti. Çok azı birbirini suçladı, hattâ çevrelerinde yaşanan soykırımla ilgili olarak meslektaşlarıyla konuştuklarını bile kabul etmediler. Bu ifadelere baktığımız zaman, sıradan insanların zorlayıcı ve bürokratik kurumlarm tuzağına düştüğü ideolojisiz bir ortamda yaşadıklarım sanabiliriz. Fakat toplu katliam suçlularının kendileri lehindeki ifadesine itibar etmek akıllıca olmayacaktır.</p>

  <p class="calibre1">Güdüler bu şekilde karanlıkta kalınca, katillerin psikolojik sorunları olan şiddet düşkünü tipler olup olmadığını tam anlamıyla sınayabileceğimiz şüpheli. Mahkemenin atadığı psikologlar sanıklardan bazılarını dikkatle incelemiş ve genellikle akıl<span class="calibre7">la</span>rının başında olduğu sonucuna varmıştı. Mahkeme psikologlarından biri, Nürnberg sanıklarının kişiliklerinin “eşsiz ya da dengesiz olmadığını... günümüz dünyasındaki her ülkede benzerlerinin bulunduğunu” rapor etmiştir. Kamplardan sağ kurtulanların çoğu da, sadece bir avuç muhafızın dikkat çekecek ölçüde akli dengesi bozuk sadistler olduğunu belirtmişti.</p>

  <p class="calibre1">' Daha ziyade bu ortam kolektif bir sadizm üretiyordu ki bu da sosyolojik bir açıklama gerektiriyordu. Yine de elimizde güvenilir psikolojik veri olmadığından, suçlulardan çoğunun karakterlerine nüfuz edilemeyeceği dürüstçe kabul edilmelidir.</p>

  <p class="calibre1">Örneğin görünüşte daha dürüst olan suçlulardan birini, Auschwitz’in komutanını ele alalım. Binbaşı Rudolf Höss’ü tanıdığımızı düşünmek çok kolaydır, zira 1945’te dürüst bir <span class="calibre2">Memoir</span> (Hatıra) yazmıştır (Höss ve diğ., 1978). Zaten ölüme mahkûm edilmiş ve kaybedecek bir şeyi kalmamış olan Höss, yönettiği cinayet makinesinin büyüklüğünü saklamaya çalışmamıştır. <span class="calibre2">Memoir</span>’da açıkça akıl sahibi kıdemli bir yöneticinin, ölüm kampının örgütlenişi ve personeli hakkında soğukkanlı ve ölçülü bir anlatısını görürüz. Bazıları onun sıradan niteliklerinin altını çizmiştir. Katz (1993: 61-79) onu temizliğe, düzene, tertibe ve otoriteye itaate bağlı bir “Nazi bürokratı”, “idari görevli” diye niteler -“sıradan modern bürokratın” tam bir timsalidir, diye de tamamlar.</p>

  <p class="calibre1">Yine de burada sıradanlığm fazlasıyla esnetilmesi gerekir. Höss’ün kariyerine bir bakalım. Birinci Dünya Savaşı’nda genç bir gönüllü asker olarak mesleğe başlar. Savaştan sonra 19 yaşındayken Freikorps’a katılarak Letonyalıları, Polonyalılan ve Alman komünistlerini öldürür. İhanet şüphesiyle içlerinden birini öldürdükten sonra birimi dağıtılır. Höss cinayetin sorumlusu olduğu gerekçesiyle mahkûm edilir. 1928’de serbest bırakıldığında doğrudan bir Nazi tarım örgütü olan Artamen Birliği’ne gider; 1934’e kadar tam zamanlı bir parti militanı olarak çalıştıktan sonra Dachau’daki ilk toplama kampı muhafızlarından biri olur. 1945’e kadar kamplarda hizmet verir. Höss verimli bir yönetici olabilir, ama Nazi ideolojisine kesinlikle son derece bağlıdır ve yetişkinlik dönemi Nazi taraftarlığıyla ve Nazi örgütlenmelerinde geçmiş, şiddete hiç uzak kalmamıştır. Onu sıradan bir yönetici ya da modernliğin temsilcisi olarak görmek güçtür. Benim yöntemimin meşruluğu burada devreye giriyor: Suçluların durumunu aydınlatmak için geçmişlerinin ve kariyerlerinin basit, nesnel niteliklerini analiz ediyorum. İşledikleri korkunç suçlardan önce nasıl bir yaşam sürüyorlardı? Hangi güdülerle hareket etmiş olabilirlerdi?</p>

  <p class="calibre1">Önceki çalışmalar güvenilir yanıtlara müsait değildi. Suçluların tamamı hiçbir çalışmada ele alınmamış, sadece belli alt gruplar incelenmiştir. Fakat çalışmalardan çoğu suçluların hayatlarındaki üç nispeten sıradan niteliğe vurgu yapar. Suçlular dehşet verici işlerinin ortasında normal özel hayatlara sahiptir, aileleriyle birlikte yaşar ya da eve sevgi dolu mektuplar yazarlar, hayatın ritü-ellerini yerine getirir, ilişkiler kurarlar. Batı Alman savaş suçları mahkemesindeki sanıkların yüzde yetmiş ikisi duruşmalar sırasında evli kalmıştı (Oppitz, 1976: 170). İkincisi, olağandışı yeteneklere sahip olmamak bakımından sıradandırlar. Arad (1987: 198), <span class="calibre2">Aktion Reinhard</span> ölüm kampı personelini istisnai nitelikleri ya da karakterleri olmayan insanlar olarak tanımlarken pek çok yazarla aynı görüşü paylaşmaktadır. Üçüncüsü, önceki meslekleri Almanya’daki tipik işlerdir. Hilberg şöyle der: “Yok etme mekanizması Alman nüfusunu çarpıcı bir şekilde dikine kesiyordu. Her meslekten, her vasıftan ve her toplumsal statüden insanları kapsıyordu” (1978: 649). Lasik’e (1994a: 279) göre Ausc-hwitz öncesi meslekler “kamp personelinin içinden çıktığı topluma çok benzediği” gerçeğine ışık tutuyordu (krş. Browning, 1993; Goldhagen, 1996; von Hentig, 1977). Naziler üzerine daha yakın tarihli araştırmalarda, genellikle her toplumsal sınıftan geldikleri ortaya atılmıştır (bkz. <span class="calibre2">Fascists:</span> 4, 5. Bölümler; Fischer, 1995). Üniformasından, cakasından ve davasından mahrum kalmış yaşlı, ciddi giyimli savaş sonrası mahkeme sanıklarının sokaktaki Alman erkek ve kadınlardan hemen hiçbir farkı yoktu. Toplu katliamın kötülüğü duruşlarına yansısa daha teselli edici olabilirdi: o zaman bizimle hiçbir ortak yönleri yok derdik. Fakat durum böyle değildir.</p>

  <p class="calibre1">Ama gerçekte suçluların yaşam öyküleri hakkında az bilgiye sahibiz. Devlet sektörü fazlasıyla temsil edilmekle beraber, ekonomik sektörlere dair kesin verilerimiz yoktur. Bölgesel kökenler hakkında bilgimiz az. Nazileri araştıranlar genelde onların Almanya’nın tüm bölgelerinden çıktığı sonucuna varmıştı; fakat bu sonuç da esasen nispeten biçimsel bölge kategorilerine dayanıyordu (kuzey-güney, batı-doğu, Prusya-diğer eyaletler vs.), herhangi bir teorik hipotezden yoksundu. İlk olarak Abel’in incelediği 1930’lardaki Nazi militanları örneklemini Merkl’in yeniden incelemesi bunlar^ istisnadır (1975: 133-8). Kaybedilmiş topraklardan ve tehdit altındaki sınır bölgelerinden erkeklerin daha fazla olduğunu bulmuştu -çünkü bu bölgeler aşırı milliyetçi yetiştirmeye daha müsaitti. Buralar çekirdek Nazi yandaş tabanı diye adlandırdığım bölgelere örnektir. Herhalde pek çok soykırım suçlusu da buralarda yetişmişti. Ayrıca araştırmacılardan çoğu yurtdışmdaki AvusturyalI ve etnik Almanların da ağırlıklı olduğunu düşünmektedir. Koehl’e (1983) göre, SS özellikle AvusturyalIları ve Südetlileri saflarına katmakta başarılıydı, fakat bununla ilgili gerçek rakamlar sunamaz. Banach’ın (1998: 50) güvenlik polislerine dair verdiği rakamlar AvusturyalIların ya da Südetlilerin ağırlıkta olduğunu göstermediği gibi, Alman eyaletleri arasmda herhangi birinin ağırlıkta olmadığına işaret eder -gerçi nispeten Katolik eyaletler (Baden ve Bavyera) daha az temsil edilmektedir. Aynca Katoliklerin güvenlik polisleri içinde daha az temsil edildiğini bulmuştur (1998: 142). Lasik (1994a) Auschwitz personelinde tam tersi sonuçlara ulaşmıştır ilginç bir şekilde. Verdiği rakamlar, Nazilerin çoğunluğunun Protestan geçmişe sahip olduğuna dair bilgimize de ters düşer. Fakat Lasik, örnekleminde Almanlar ile AvusturyalIlar arasında ayrım yapamamıştır ve Katolik Avusturya’nın sonuçları etkilemiş olabileceğini kabul eder.</p>

  <p class="calibre1">Suçluların zaten Nazilikte ve şiddet kullanmakta bir geçmişi var mıydı? T4 personeli en iyi bildiğimiz kesim. Yahudi olmayan Almanları öldürdükleri için, Almanya’da savaş sonrası yargılanma ihtimali en yüksek olan grup buydu. Araştırmacılardan çoğu personelin ne kadar çeşitli olduğunu vurgular. Bazıları güvenilirlikleri dolayısıyla parti ya da personel ağları üzerinden dikkatle seçilmişlerdi, diğerleri önlerindeki görevlerden tamamen habersiz olan sıradan parti üyeleriydi (örn., Horwitz, 1990: 64-8). Yine de de Mildt (1996: 311) tüm bu çeşitlilikte kariyerizmin dikkat çekiciliğine inanır:</p>

  <p class="calibre1">inançlı katiller değil, şartların ve fırsatların yarattığı katillerdi. Paranoyak ideolojik savaş imgesine uymuyorlardı... aksine sıradan insanlardı ve şahsi çıkarları konusunda çok gelişmiş bir hesaplama içgüdüsüne sahiplerdi... Burada akla geliveren anahtar kelime “idealizm” değil “oportünizmdir”.</p>

  <p class="calibre1">Banach (1998), Browder (1996) ve Gellately (1990), Gestapo ve diğer güvenlik polislerindeki çeşitliliğe vurgu yapar. İdeolojik Naziler yerine daha sıradan insanları tespit etmeye çalıştıklarından, motivasyonlar analizime başlarken kullandığım ikili karşıtlığı kırmamıza yardımcı olacak işler yapmış olabilirler, zira bu dönemde sıradan değerler ile polisin uygulamaları arasmda ortaya çıkan eşleşmeyi ve Nazizmin genel ethosunu vurgularlar. 1933 öncesinde sadece azınlığı Nazi olmasına rağmen, neredeyse tamamı şüphelileri avlama ve sorgulama için Nazilerin verdiği yetkileri takdirle karşılıyordu. Browder’a göre, güvenlik polisi faaliyetlerinin işaret ettiği kurumsal kimliğin Nazizmle bir nevi birleşme eğilimi vardı. 1930’larda polislerin rutin mesleki şiddet kullanımındaki artış onları giderek radikal Nazizme çekiyordu. Kamu düzenine dair sert kavrayışlar Nazilerin devletçilik vurgusuyla uyumluydu -ilk başta Nazi olmayan fakat sonra başını çeken iki örneğim, yani Müller ve Nebe de baş suçlular arasına girerken bu durumu keşfetmişti.</p>

  <p class="calibre1">Proctor (1988) Üçüncü Reich dönemi tıbbi uygulamaları benzer bir şekilde yorumlar. Naziler daha iktidara gelmeden önce Alman tıp biliminin doğal nesnelerinden biri ırk olduğundan, tıp bilimi ile Nazilerin ırksal biyomedikal bilimde başı çekmesi arasmda zaten kuvvetli bir bilimsel yakınlık vardı. Nazizm onlara mesleki açıdan cazip geliyordu. Ailen (2002) benzer şekilde WVHA (SS kampı karargahları) idarecilerinin ve mühendislerinin bilimsel çalışmaya bağlılıkları ile Nazilerin görünüşteki düzenli, akılcı topluma bağlılıkları arasmda bir yakınlık gördüğüne dikkat çeker. Bu yüzden profesyonel kurumlar ve altkültürler masum insanları Nazizme itebiliyordu -sonra da cinayet işleyebiliyorlardı. Bu sosyolojik anlayış ideolojiyi soyut, sabit bir doktrinden ziyade kişinin kendi deneyim birikiminden çıkarılan bir bakış açısı olarak görür -bu da sıradan insanla gerçek Nazi arasındaki basit ayrımı bulanıklaştırır. Bu içgö-rüleri geliştirmeye devam edeceğim. Radikal Nazizme yatkın olanlar sıradan</p>

  <p class="calibre1">insanlar değil sıradan polisler, doktorlar ve mühendisler olabilir.</p>

  <p class="calibre1">Mobil katliam birimleri olan <span class="calibre2">Einsatzgruppetı</span> içinde, Yardımcı Polis Taburu 101’le ilgili iki çalışma, polislerden çoğunun geçmişinde Nazizmin pek olmadığını gösterir. Browning onların hiyerarşi ve yoldaşlık baskılarının tuzağına düşerek soykırım suçu işleyen sıradan insanlar olduğunu söyler. Goldhagen “yokedici Yahudi karşıtlığıyla (her Alman gibi) dolup taştıkları için cinayet işleyen sıradan Almanlar olduklarını söyler; fakat Rusları öldürme gerekçeleri konusunda bir şey demez. Her iki araştırmacı da polislerin tek tek seçilmeyip askere çağırılanlar arasında olduğunu, savaştan önce çok azmin Nazi olduğunu ve önceki mesleklerinin büyük çoğunluğunun geldiği Hamburg’daki meslek dağılımına uyduğunu belirtmiştir. Sonraki bölümde bu vargıların şüpheli yönlerine gireceğim.</p>

  <p class="calibre1">Browning’in araştırmalarının gösterdiği üzere (1978, 1985, 1993) suçluların farklı yaşamöyküleri vardı. Fakat bazı değişkenler öngörülebilir durumdadır. Rütbe ne kadar yüksekse Nazilik o kadar fazladır; ayrıca SS’in çekirdeğinde ve parti örgütlerindeki kendini adamış Nazilerin oranı yardımcı polis kuvvetlerindekinden fazlaydı (Browning, 1993: 45-48; Jansen &amp; Weckbec-ker, 1992: 79-81; Lichtenstein, 1990; Pohl, 1996: 81-96; Sandkühler, 1996). <span class="calibre2">Einsatzgruppen’m</span> yüksek rütbeli subayları ideolojik Naziydi (ve yüksek öğretim mezunuydu; Headland, 1992: 208). Demek ki çekirdek kurumlardaki üst kademeler uzun zamandır Nazi olanlarla doluydu. Birn, 45 en yüksek rütbeli SS polislerinin meslek yaşamında ağırlıklı olarak Nazilik geçmişi ve siyasi şiddet gözlemlemiştir. Himmler onları bizzat seçiyor ve kendisini “bahçıvana benzetiyordu -bitkileri seçiyor, ayıklıyor ve büyütüyordu” (1986, <span class="calibre2">1991:</span> 351). Segev (1987), 30 toplama kampı komutanı içinde, daha gelişigüzel bir seçim usûlüne tabi ama uzun vadeli Nazilik kariyerlerini açığa çıkarır. Safrian da (1993) Eichmann’m ekibi üzerine araştırmasında aynı sonuca ulaşır.</p>

  <p class="calibre1">Araştırmacılar ayrıca soykırım kuramlarının zaman içinde nasıl değiştiğini de gözlemlemişlerdir. Bu kuramların kurucuları, karşılarındaki zorlu görevleri düşünerek bu görevlere uygun insanları işe almıştır -eski Muharipler ya da güvenilir, soğukkanlı, sert ya da sağlam olduğu düşünülenler. Sonraki kurumlar, şiddet kullanımının teşvikinde zaten rol alan daha eski kuramların ekibini kullanır. Anscfıluss’tan sonra sert görevler için seçilen AvusturyalIlar, 1934’deki başarısız Nazi ayaklanmasından sonra Avusturya’dan kaçan ve Almanya’daki Avusturya Lejyonunda tam zamanlı devrimciler olarak eğitilenlerdi, ilk gerçek ölüm kampları (Sobibor, Belzec ve Treblinka) T4’ten gelen 97 personelle açılmıştı. Auschwitz daha önce Dachau’da Eicke’nin başını çektiği sert savaş öncesi kamp rejiminde eğitilmiş personelle başlatılmıştı. 1930’ların ortalarına kadar SS personeli titizlikle seçiliyordu, fakat sonra büyük bir genişleme oldu ve bu genişleme savaş zamanında daha da hızlandı. Kamplar cephenin ihtiyaçlarıyla rekabet etmek zorunda kalınca, tanınan bireyleri seçme lüksü azaldı ve eski yardımcı polislerden savaşamayacak durumdaki yaralı askerlere kadar herkes işe alınmaya başladı. Böylece suçlular sıradanlaştı ve sayıları arttı. Bu genişlemede rol alan toplumsal ilişkileri -subaylar ile siviller, deneyimli katiller ile sayılan giderek artan çaylaklar arasında- araştırmamız gerektiği açıktır. Sofsky (1997) ölüm kamplarında soykırım yapılmasına bu ilişkilerin yardımcı olduğunu ileri sürer. Bu daha genel olarak da doğru muydu?</p>

  <p class="calibre1">SUÇLU ÖRNEKLERİ</p>

  <p class="calibre1">Önceki araştırmalarda göze çarpan çeşitlilikle başa çıkmak için bütün suçlu gruplarından örnekleme yapmamız gerek. Aksi takdirde, araştırmacılar kendi teorilerini destekleyecek birkaç yaşamöyküsü kullanarak altgruplar temelinde sonsuza dek genellemeler yapabilir. Fakat örnekleme yapılacak suçluların miktarı tam olarak bilinmemektedir. En bariz strateji mahkûm edilmiş savaş suçlularına bakmaktır, fakat suçluluğu su götürmez olanlardan bazıları savaşta ölmüş, bazıları kaybolmuş, bazıları hiç yargılanmamış ve bazıları tuhaf şekillerde aklanmıştır -ya neredeyse tüm potansiyel tanıkları öldürmüşlerdir ya da mahkeme olağandışı bir hoşgörü göstermiştir (mesela T4 katil doktorları beraat etmiştir; çünkü “yaptıklarının yanlış olduğunu fark etmemiş’lerdir). Bazı ülkelerin mahkemeleri diğerlerinden daha hoşgörülüdür ve hepsi kendi ülkelerinin yasalarına göre işlem yapmışlardır. Bu yüzden Batı Alman mahkemeleri cinayet suçlamalarını sadece “ana sebepler”in (Yahudi karşıtlığı buna dahildi) bulunması ya da “zalimlik” gösterilmesi (kurbanla doğrudan temas) halinde yöneltebiliyorlardı.<a id="footnote1"></a><sup class="calibre4"><a href="#bookmark3">1</a></sup> Bu hususlar bazı suçluların yargılanma ve mahkûm edilme ihtimalinin daha fazla olduğu anlamına gelir. En fazla risk altında olanlar ünlü cinayet mekânlarını yönetenler, sağ kalan tanıkların bulunduğu cinayet mekânlarında çalışanlar (özellikle mahkûm yardımcıları çoğu durumda sağ kalan kamp doktorları), bir de kişisel gaddarlıkları yüzünden hatırlananlardır. Alt kademeden suçluların çoğu fazla önplana çıkmadan cinayet işlemiş, dolayısıyla kimliğini ortaya çıkarmamış ve serbest kalmıştır. Bu yüzden mahkûm olmuş savaş suçluları arasmda alt kademedekilerden ziyade subaylar, kadınlar subay olamadığı için daha ziyade erkekler vardır.</p>

  <p class="calibre1">Geriye iki kusurlu örnekleme stratejisi kalıyor. Belli bir katliam ortamının tüm personelinin dosyalarındaki sınırlı verileri kullanarak seçim sapmasından</p>

  <p class="calibre1">kaçınabiliriz; Lasik (1994a) Auschwitz’te ya da Browning (1993) Polis Taburu 101’de böyle yapmıştır. Bu strateji benim araştırmamın küçük bir kısmını oluşturuyordu. Soykırım faaliyetlerine toplu olarak karışan ama kesinlikle hepsi savaş suçu işlememiş olan iki grup hakkında sınırlı yaşamöyküsü verisi var elimde.</p>

  <p class="calibre1">la. <span class="calibre2">1945’teki KL subayları.</span> Bu örnekleme 1945 yılında SS subayları listesindeki tüm toplama kampı subaylarını kapsar.<sup class="calibre4">1</sup> Kadınlar SS subayı olamadığı için, tamamı erkek 357 subay kaydına ulaştım. Bunlardan 80’i için yetersiz ayrıntı verilmişti. Bu 80 kişinin hemen hepsi 1944’te kamp sistemine dahil olmuş, henüz teğmen ya da yüzbaşı rütbesi almış ve 1900’den hemen sonraki yıllarda doğmuştu. Bunlar büyük ihtimalle Wehrmacht ya da Waffen-SS cephe hattında çarpışırken yaralanmış ve sakatlığı yüzünden kamplardaki gibi geri SS faaliyetlerine atanmış orta yaşlı subaylardı. Bunlar KL personelinin nispeten kısa süreli üyeleriydi. Bazıları hunharca suçlar işlemeye zaman bulmuşsa bile, büyük ihtimalle soykırımda çoğu görece küçük roller oynamışlardı. Bu yüzden odaklandığım geri kalan 257 kişinin rütbesi, Nazi Partisi’ne giriş tarihi, mevcut rütbesini hangi tarihte aldığı, doğum yeri ve doğum tarihi elimde vardı. Ana örnek grubumda da bulunan 39 kişinin bilgileriyle verileri karşılaştırma şansım da vardı. Sadece Nazi Partisi’ne üyelik tarihleri güvenilir değildi. Bu listede parti üyesi olarak listelenmeyen 12 kişiden 6’sı aslında parti üyesiydi. Dolayısıyla, bu bilgiyi hesaba katmadım.</p>

  <p class="calibre1">Bu KL subayları listesi, Tümgeneral Richard Glücks’ten (tüm kampların başmüfettişi) tarihsel kayda hiçbir kişisel damga bırakmamış olanlara kadar rütbe ve ün bakımından yukarıdan aşağı iniyordu. Bazıları hiç mahkemeye çıkmamıştı. Bunlar soykırımın çekirdeği olan ana toplama kamplarında bulunan subayların ağırlıklı çoğunluğunu oluşturuyordu, fakat şahsen ciddi suçlar işlememişlerdi.</p>

  <p class="calibre1">1b. <span class="calibre2">1945’teki SD subayları. Aynı SS</span> kaynağından, çok daha geniş devlet güvenliği polisinden, yani SD’den gelen subaylardan örnekleme yaptım. Soyadları H ve I ile başlayan tüm erkekleri seçtim (bunlar herhangi bir bariz bölgesel ya da dini sapma olmadan seçildi). Böylece karşıma 406 kişinin örnek la’dakiyle aynı olan yaşamöyküsü ayrıntıları çıktı.<a id="footnote2"></a><sup class="calibre4"><a href="#bookmark4">2</a></sup> Bu adamlar etkinlikleri bakımından KL subaylarından daha fazla çeşitlilik arz ediyordu büyük ihtimalle. Bazıları Yahudilerin, Bolşeviklerin ve diğer düşmanların kovulması ve şüphelilerin sorgulanmasına rutin olarak dahil oluyordu. Bazıları katliamlara, işkenceye, dayağa vs. çekiliyordu. Yine de SD’ler üzerine araştırmaların çoğu onların mesleğinde yükselme çabasında polisler olduğunu, SS şiddetine gönülsüzce ve kısmen katıldıklarını, güvenlik polisliğinin daha doğru davranış şekillerine bağlılıklarını kısmen koruduklarım gösteriyor. Aralarından sadece 15’i gerçek suçlularla ilgili ana örneklememde bulunuyordu. Ne yazık ki listede bu subayların nerede hizmet verdiğine dair bir ipucu yoktu. Bu bilgi önemli bir fark yaratırdı. Almanya’nın içinde hizmet veren SD üyeleri, Polonya ya da Yugoslavya’ya gönderilenlere nazaran savaş suçu işlemeye o kadar itilmemişti.</p>

  <p class="calibre1">1.581 KİŞİLİK YENİ BİR SAVAŞ SUÇLUSU ÖRNEKLEMESİ</p>

  <p class="calibre1">Taraflılığına rağmen savaş suçu mahkemelerinden örnek çıkararak mahkemeye sunulan daha zengin ayrıntıları kullanabiliriz. Sonra kaybolan, ölen ya da çok şanslı olanlar arasındaki en muhtemel suçlular üzerine verileri ilave edebiliriz. Bunlar buradaki ana konum olan gerçek ya da çok büyük ihtimalle gerçek savaş suçlularını içerecektir. Savaş suçlusu saydığım 1.581 Alman hakkında yayımlanmış mahkeme kayıtlarından, gazete kupürlerinden ve suçlular üzerine akademik çalışmalardan elde ettiğim yaşamöyküsü verilerini topladım.<a id="footnote3"></a><sup class="calibre4"><a href="#bookmark5">3</a></sup> 1947 ile 1965 arasmda gerçekleşen Batı Alman duruşmalarıyla ilgili 22 ciltlik dergi <span class="calibre2">Justiz und NS-Verbrecherı</span> (Bauer, 1968-81) örneklememin üçte birini teşkil ediyor. Geri kalanlar çok sayıda kaynaktan geliyor. Hemen hepsi yayımlanmış olan bu kaynaklar, Mann’a (2000) eklenmiş kaynakçada yıldızla işaretlendi. Benim analizim büyük ölçüde ikincil araştırmaya dayanıyor ve suçluların niceliksel analizi yönünde bir ilk deneme mahiyetinde. Arşivlerde daha fazla birincil araştırmayla gelecekte güçlendirilebilir ve zaten güçlendirilmesi de gerekir. Çeşitli ülkelerde savaş sonrası mahkemelerde cinayetten, doğrudan cinayeti örgütlemekten veya yardımcı olmaktan hüküm giyenleri (993 kişi), aynı suçlan işlemiş olma ihtimali yüksek olan fakat ya savaşta ölmüş (101), ya savaş sonunda intihar etmiş (62), ya mahkûm edilmekten kurtulmuş (339) ya da kaderini bilmediğim (87) kişiyi araştırmama dahil ettim. Bu son dört kategori büyük ölçüde benim suçluluk hükmüme dayanıyor. Sadece mahkemelerde suçlu bulunanları inceleyerek bundan kaçınabilirdim, fakat böylece örnekleme güvenilirliğini artırmak adma geçerliliğini kurban etmiş olurdum.</p>

  <p class="calibre1">En baştaki Naziler araştırmaya dahildir: SS Yüksek Komutası (RuSHA), tepedeki SS ve polis liderleri, Nazi Partisi <span class="calibre2">Gauleiter makamı</span> ve kıdemli <span class="calibre2">Einsatz-gruppen</span> subayları. Daha aşağı rütbelere doğru indiğimizde, suçluların toplam sayısının temsiliyeti seyrekleşir. En meşhur orta kademe subaylar Eichmann ve Klaus Barbie gibi adamlardır. Josef Mengele kötü ünlü doktorların başında gelir. Daha alt kademedekilerin çoğu gerçek adlarıyla değil korkunç lakaplarıyla tanınmaktadır -ikinci “Ölüm Meleği” (yani Mengele’den sonra), “Belsen Canavarı”, “Buchenwald Kaltağı” vs. Tüm ölüm alanlarından suçlular vardır; Yahudileri, Slavları, Çingeneleri, ruh hastalarını ve diğerlerini öldürme emri veren ya da mükerrer olarak öldüren erkek ve kadınlar araştırmaya dahildir. Ayrıca bu örnekleme de tamamen tarafsız değildir. Liderlerin sayısı gerçekten fazladır, yazılı izler bırakanlar daha çoktur ve kurban grubunun hatırlayabildikleri ağırlıktadır. Örneklememin tüm suçluları temsil edebileceğini iddia etmiyorum, fakat asıl çekirdeği temsil eder ve daha geniş suçlular kitlesiyle ilişkilerine dair bazı şeyleri açığa çıkartmakta kullanılabilir. Aynı zamanda bugüne kadar toplanmış en geniş katliamcı örneklemesidir.</p>

  <p class="calibre1">Suçluların doğum yeri ve tarihi, din, normal ya da dengesiz aile geçmişi, kendisinin ve babasının önceki meslekleri, Nazi hareketinde daha önceki geçmişi, daha önceki şiddet geçmişi, savaştaki etkinlikleri ve savaş sonrasındaki kaderiyle ilgili veri topladım. Böyle bir araştırmanın kötü yanı verilerin değişkenliğidir -bazılarının verileri tam, diğerlerininki eksik olabilir. Örnekleme genişletilebilir ve eksik veriler Berlin’deki SS ve Nazi Partisi dosyaları, Ludwigsburg ve Viyana’daki savcılık dosyaları ve eski komünist devletlerdeki savaş sonrası dosyalar arasmda arşiv araştırması yapılarak bulunabilirdi. Bunların hiçbirine bakmadım, fakat birilerinin bakması gerektiği açık.</p>

  <p class="calibre1">Bu araştırmada dört yaşamöyküsel soruya cevap aradım: (1) Suçlular çekirdek Nazi yandaş tabanlarından mı çıkmıştı? 1933 öncesi Naziler çok büyük ölçüde asker, polis ve kamu görevlileri arasından çıkıyordu; sermaye ile emek arasındaki ana sınıfsal çatışma alanlarının dışında kalan ekonomik sektörlerden geliyorlardı (yani smıfsallığm milliyetçiliğe ağır bastığı kentsel büyük ölçekli imalat ve madencilik sektörlerinden değillerdi); yüksek öğrenim görmüş orta sınıf üyeleriydi; kaybedilmiş ya da tehdit altındaki bölgelerde doğmuşlardı; ayrıca tüm bunların yanı sıra Katoliklerden ziyade Protestanlar ağırlıktaydı. Bu tip arka planlar aşırı milliyetçilik ya da aşırı devletçiliğe yol açabiliyor ve bu yüzden 1933 öncesinde Nazileşme yaratabiliyordu.<a id="footnote4"></a><sup class="calibre4"><a href="#bookmark6">4</a></sup> 1933 öncesinde çok az kişi bu görüşlerin katliama yol açabileceğini düşünüyordu elbette. Fakat katliama karışmaları kısmen daha geniş anlamda ideolojik bağlılıktan kaynaklanıyorsa, böyle geçmişler suçluların karakteristik özellikleri olabilir mi? (2) Nazilere erken ve/veya gençken mi katılmışlardı? Tam zamanlı ve/veya kendini adamış Nazi iniydiler? (3) YasadıŞı, şiddet içerikli ya da kanlı faaliyetlere asıl toptan imha aşamasından önce ve/veya gençken mi katılmışlardı? Bu soru-</p>

  <div class="calibre5">
    <div class="calibre5"><img alt="" class="calibre13" src="../Images/main-4.png" /></div>
  </div>

  <p class="calibre1">nun cevabı şiddet içerikli bir kariyere ya da şiddete alışmışlığa işaret edebilir. (4) Toplumsal marjinallik, aşağı doğru toplumsal hareketlilik, işsizlik ya da aile travması deneyimlemişler miydi? Staub’un (1992: 3. Bölüm) <span class="calibre2">zor zamanlar psikolojisi</span> diye adlandırdığı psikolojik durum insanları saldırganlığa ya da başkalarım suçlamaya yöneltebilir. Gerçek psikolojik veri olmadan şiddete başvurma güdülerine yol açan dengesiz kişilik delillerine en fazla bu kadar yaklaşabiliyorum, (l)’den (3)’e kadar unsurların bileşiminin aynı zamanda şiddete başvuran Nazizmin içine sıkışmış bir kariyer sürecini de gösterebileceğine dikkat edin. Bu da gerçek Naziliğe yakınlaşmanın ve ilk başta ideolojik bakımdan Nazileşme tercihinin sonucudur. Tam tersine suçlular dört unsurun hepsi bakımından da olağandışı değil, genel olarak sıradan Almanları temsil eder durumda olabilir.</p>

  <p class="calibre1">BULGULAR</p>

  <p class="calibre1">Tablo 8.1 örneklemenin niteliklerini ana soykırım kurumlarma bölünmüş olarak özetler.<a id="footnote5"></a><sup class="calibre4"><a href="#bookmark7">5</a></sup> Örneklerin yüzde doksan beşi erkektir. Kadınlar sadece T4’te (hemşireler ve sekreterler) ve kamplarda (kadın tutsakların gardiyanları olarak) yüzde 5’i aşar. Bu oran Nazi soykırımına kadınların katılım düzeyini temsil etmektedir. Kadınlar ölüm kampı çalışanlarının yüzde 10’unu oluşturuyordu ki diğer kamplarda da oran aynıydı (Schvvarz, 1994: 35). Kadınların o dönemdeki ast rolleri ve tam SS üyeliğine kabul edilmedikleri göz önüne alınırsa, diğer katılım yolları da genellikle dolaylı idari yardımla sınırlı kalıyordu. Örneklememdeki kadınlar erkeklerden çok daha az eğitim almışlardı ve orta sınıfın altındaydılar. Sadece altı kadın doktorun subaya denk düşen rütbesi vardı. Çok azı tescilli Naziydi. Sadece yüzde 16’sı, 1939’dan önce yetişkinlere yönelik herhangi bir Nazi örgütlenmesine katılmıştı. Hiçbirinin daha önce şiddete başvurduğuna dair bilgi yok, üstelik çok azı konumlarını kendileri seçmişti. Kadın gardiyanların çoğu konumlarına atandıklarını ve ana kamplardan birinde iki ila dört hafta eğitim gördüklerini söylüyordu (Schwarz, 1994). Savaş sonrasında savcılar genellikle suçlanan kadınların gerçekten Nazi olduğunu ispatlayamamıştı. Bazılarının aktif Nazi olan erkek aile üyeleri vardı (örneklememde evli bir çift, yani kötü şöhretli Buchemvaldlı Kochlar vardır). Sağ kalan esirlerin belirttiğine göre, kadınların çok azında Nazilere yönelik güçlü sempati vardı. Ne yazık ki her iki yönde de sistematik veriye sahip değilim, çünkü mahkemeler bunları gelişigüzel kaydetmiştir. Kadınlar bu tür bir araştırmanın</p>

  <div class="calibre5"><img alt="" class="calibre14" src="../Images/main-5.png" /></div>

  <p class="calibre1">en keskin yöntemsel zorluğunu oluşturmaktadır. Bilgi eksikliği aranan şeyin gerçekten olmadığı anlamına mı gelir? Bu şart değil. Bazılarının kuvvetli Nazi görüşleri olmalı, fakat çok azı daha önce Nazi davranışı göstermişti ve Nazizm ya da savaş öncesi şiddet kafesine girmişti. Fakat Alman ataerkilliği ve cinsi-yetçiliği, eğilimleri ne yönde olursa olsun, kadınları soykırımda çok fazla rol almaktan korumuştu.</p>

  <p class="calibre1">Tablo 8.1’in ikinci satırı, örneklerimden çoğunun subay (ya da eşdeğer rütbede saydığım yüksek statüdeki siviller) olduğunu göstermektedir. Kamp alt örneklememde çoğunluğu oluşturmasalar da, Lasik’in (1994a: 282) Auschwitz personeline dair daha eksiksiz verilerine kıyasla yine de fazla temsil edilmişlerdir. Büyük kampları temsiliyet düzeyim iyi olduğundan, sapmanın sebebi benim örneklemem değil, büyük ihtimalle yargılama süreciydi. Aynı zamanda (Lasik’inkine kıyasla) meslek sınıfındaki inişli çıkışlı dağılımımı da buradan açıklamak mümkündür. Kamplar ve T4 dışında işçi sınıfı benim örneklememde çok az temsil edilirken, elit meslek sahipleri normalin neredeyse on katı fazla temsil edilmektedir. Örneklerin yaklaşık yüzde 41’i üniversite mezunudur. Bu örneklemenin hayli önde gelen suçluları kapsadığı ortadadır.</p>

  <p class="calibre1">HAYAT TRAVMALARI</p>

  <p class="calibre1">Tablo 8.1 ve 8.2 hayat travmaları ve hipotez lb -bunların şiddet düşkünü katiller olabileceği- açısından anlam taşıyan nispeten sınırlı veri içeriyor. Örneklerin sadece yüzde 16’sı 19 yaşından küçükken (ölüm, ciddi yaralanma, boşanma ya da terk etme neticesinde) ebeveyn kaybı ya da yetersizliği yaşamış. Ortalama hayat beklentisinin 50 civarında olduğu ve Birinci Dünya Savaşı’mn gerçekleştiği bir dönemde bu rakam düşük görünüyor. Yeterli aile bilgisi olan 650 kişiden sadece 30’u (yüzde 4.6’sı) savaşta ebeveynini kaybetmişti ya da ebeveyninin savaş yüzünden psikolojik çöküntüye uğradığına şahit olmuştu (22 baba, 5 anne, 3 her ikisi). Gestapo işkencecisi Klaus Barbie’nin dengesiz yaşamöyküsü iyi bilinir (Linklater ve diğ., 1984). Babası Birinci Dünya Savaşandaki deneyimleri yüzünden mahvolmuş bir halde eve dönmüştü, içip içip ailesini dövüyordu. Klaus mutlu bir çocuk değildi ve okul zamanında Hitler’i tapma derecesinde sevmesi baba sevgisinden yoksunluğunu gidermek için olabilir. Yine de böyle travmalar örneklerim arasmda azdır. Baba figürünün kaybının otoriterliğe ve führere tapınmaya yol açtığı şeklindeki Loewenberg’in (1983: 259-80) teorisine ters düşüyorum bu bakımdan - yani Hitler’in emriyle savaş suçu işlemeye kadar gittiği kabul ediliyorsa. Her halükarda, Barbie’nin yaşamöyküsüyle ilgili tayin edici nokta, onun daha okuldayken Gestapo’ya muhbirlik yapması, mezun olur olmaz tam zamanlı faaliyet göstermeye başlaması ve hiçbir zaman bu kurumdan uzak kalmamasıdır. Gestapo onun eviydi, kafesiydi.</p>

  <p class="calibre1">İstihdamdaki bozulma yüzde 24’ü etkilemiştir (Tablo 8.1, satır 7). Yine bu rakam da düşük görünüyor. Sadece 1933’te bile işsizlik oram yüzde 30’un üzerindeydi. Browder (1996) incelediği SD subaylarından en az yüzde 32’sinin daha önce işsiz olduğunu bulmuştur. Benim ölçütlerim işsizliğin yanı sıra işlerin bozulmasını ve yolsuzluk suçlamalarım da içeriyor. Fakat bunların üçte biri için Nazi, SA ya da SS üyeliği önce geliyordu; bunlarda işlerin bozulması harekete çok fazla vakit harcamanın bir sonucu olabilir (bazıları bunu dile getirmiştir). Yarısında Nazilik kariyerin bozulmasından sonra gelmiştir, dolayısıyla bunun sonucu olabilir; geri kalan altıda bir için Nazilik ile işlerin bozulması o kadar iç içedir ki sebep ile sonucu ayırmak mümkün değildir. Bu yüzden, örneklerin en fazla yüzde 16’sınm kariyeri bozulmuştur ve bu da zor zamanlar psikolojisi yoluyla aşırı tepkilere yol açmış olabilir. Bu insanlar çoğu durumda başarısız değildi. Nazizmi önceleyen işsizlik büyük ölçüde benim örneklememdeki işçiler arasında gündeme gelmişti. Bazıları Nazilerden iş alabilmek için onlara katıldıklarını söylemiştir. Savaş suçları mahkemesinde bu iddia maksatlı görünse de (yani “ben gerçekte Nazi değil, sadece iş bulmaya çalışan sıradan bir Almandım”), büyük ihtimalle 1933’ten sonra kariyerist sebeplerle harekete katılan “çoğunluğa uyan Naziler” için çoğu durumda geçerliydi.</p>

  <p class="calibre1">Savaş öncesi marjinal düzeyde suç delilleri nadirdir. İçlerinden sadece 10’u siyasi olmayan sebeplerle savaş öncesinde resmen suçlanmış ve hüküm giymiştir. Gerçek rakamın daha yüksek olduğunu varsayabiliriz; çünkü bu bilgi serbestçe açığa vurulacak türden değildi. Fakat Kapos’u (mahkûm reislerini) örneklerime dahil etsem durum farklı olabilirdi. Kapos’un kayıtları ömür boyu amaçsızca küçük suçlar işleyen, ailesi dengesiz ve işsiz kişileri gösteriyordu -hattâ büyük bir kısmı suçlu oldukları için kamptaydı. Savaş öncesinde Nazi değillerdi. Tablo 8-2 toplumsal hareketliliğin biraz kabaca genel değerlendirmesini sunar. Suçluların çoğu (yüzde 60.6) babalarına kıyasla ne smıf atlamış ne de sınıfsal statüsünü kaybetmiştir. Öte yandan, sınıfsal statüsünü kaybedenler (yüzde 25.2) sınıf atlayanlardan (yüzde 14.1) fazladır. Gel gelelim, belgeleri en eksiksiz olanlar arasındaki farkın en az yarısı siyasi bağlılığın sebebinden ziyade sonucu gibi görünüyordu: Militan Naziler nadiren kariyerlerini önplan-da tutmuşlardı. Savaş öncesi Nazi liderliğinin (özellikle Gauleiter; Rogowski,</p>

  <p class="calibre1">1977) aksine, suçlular daha önce pek smıf atlamamıştı. Jamin’in (1984) savaş öncesi SA örneklerine benziyorlardı; çoğunlukla biraz devletçiydiler, ama sınıfsal konumlarını da biraz daha fazla kaybediyor gibiydiler (ki Jamin bunu abartmaya eğilimlidir). Bu durumda suçlulardan pek azı ciddi hüsran, saldırganlık ya da kişisel mutsuzluk için başkalarını suçlama yaratacak türden çok dengesiz yaşamlar sürmüştür. Nazi soykırımı bu kitaptaki en organize vakadır ve büyük ihtimalle diğerlerinin tipik özelliklerini taşımayacaktır. Fakat marjinal ya da suçlu tiplere dayanmıyordu.</p>

  <p class="calibre1">MERKEZİ YANDAŞ TABANLARI: TEHDİT ALTINDAKİ SINIR BÖLGELERİ VE MÜLTECİLER</p>

  <p class="calibre1">Çoğu değişken bakımından örneklemenin bir bütün olarak Alman nüfusundan farklı olup olmadığını bilmek istiyoruz. Bu yüzden bir <span class="calibre2">temsiliyet oram</span> çıkarmak için, belli bir niteliğe sahip suçluların yüzde oranını bir bütün olarak Alman nüfusunda ya da işgücünde bu niteliğe sahip insanların oranına böldüm. 1.0’ın üzerindeki oranlar bu niteliğe sahip suçluların aşırı temsil edildiğini, 1.0’dan az oranlar ise düşük temsiliyeti gösteriyor.</p>

  <p class="calibre1">Suçlular özellikle bazı bölgelerden mi çıkmıştı? Bu eyaletlerdeki ve daha küçük yerleşim birimlerindeki doğum yerlerini 1933 tarihli Reich nüfus sayımındaki ayrımlara göre (Statischtisches Reichsamt, 1935’te bildirildiği şekliyle) kodladım, ayrıca etnik Almanların soykırım kuramlarına dahil olma potansiyeli taşıdığı yurtdışındaki alanları da buna ekledim: 6.4 milyon AvusturyalI (6.8 milyon Avusturya nüfusunun yüzde 94’lük Alman kısmı); Birinci Dünya Savaşı’ndan sonra Polonya’ya ve Çekoslovakya’ya kaptırılan topraklardaki 1.5 milyon Alman; Polonya’nın geri kalanındaki 600.000 Alman; 3.2 milyon Sü-detli Alman; Çekoslovakya’nın geri kalanı, Macaristan, Yugoslavya, Baltık devletleri ve İtalya’da bulunan 2 milyon Alman; Schleswig-Holstein, Alsace-Lorra-ine ve Belçika’nın Malmedy bölgesindeki kaybedilmiş batı topraklarında yaşayan 350.000 Alman. Tüm etnik Almanların tam nüfusunu çıkarmak mümkün değil, ama benim 14 milyonluk tahminim gerçekten çok uzak olamaz. Harita</p>

  <p class="calibre1">8.1 doğum yerlerini gösteriyor, ayrıca her bölgeye temsiliyet oranı verildi. Re-ich Alman eyaletlerinin iki oranı daha var: sırf Reich Almanları arasında suçluların oranı ve 1932 Temmuz Reichstag seçiminde Nazilere verilen oy oranı.</p>

  <p class="calibre1">Bu bölgelerden bazılarının aşırı ulus-devletçiligi besleyebileceği, Alman ulusunun düşmanlarına saldırabilecek kavgacı bir devlet isteyebileceği hipotezini ortaya atmıştım. Güya tehlikeli Alman-olmayan uluslar arasmda yaşayan yurtdışındaki Almanlar, kaybedilmiş topraklarda yaşayan Almanlar ve tehdit altındaki sınırlara bitişik bölgelerde yaşayan Almanlar muhtemel adaylar olabilir. Almanya sınırlarının çoğu etrafındaki toprakları kaybetmişti: Kuzeybatıda (kuzey Schlesvvig, nüfus 166.000), kuzeydoğuda (Danzig, Polonya koridoru ve Litvanya’yla doğu Prusya sınırı, nüfus 3 milyon); doğu-orta (Silezya’nın bazı bölgeleri, nüfus neredeyse 1 milyon); güneybatı (Alsace-Lorraine ve Belçika’ya verilen küçük bölgeler, nüfus 1.9 milyon). Orta-batı’da Saar galip devletlerce kontrol ediliyordu ve Rhineland 1923’ten beri işgal altındaydı; bütün orta-batı ve güneybatı sınırları boyunca Müttefikler daha ilerideki 50 kilometrelik bir şeritte askeri müdahale hakları olduğunu iddia ediyordu. Harita 8.1’de bu topraklar gösteriliyor. Almanya’nın güya dış devletlerce sömürülmesi gelecekteki Nazi suçlusu sayısının artmasında etkili olmuş mudur?</p>

  <p class="calibre1">Harita 8.1’deki en çarpıcı bulgu, Südet haricinde yurtdışındaki tüm etnik Alman bölgelerinin aşırı temsil edilmesidir. En aşırı temsil edilenler batıklardır, hemen hepsi Alsace-Lorraine ile Danimarka ve Belçika’ya bırakılan topraklardandır. Onların ardından Polonya ve diğer Doğu ülkelerindeki etnik Almanlar gelir. Polonya’dan gelenlerin çoğu ve Doğu Avrupa’dan gelen bir avuç insan da kayıp topraklardan geliyordu. Bu gruplar Almanya’nın herhangi bir bölgesinde doğanlardan daha fazla temsil ediliyordu. AvusturyalIlar da daha fazla temsil ediliyordu, fakat benim örneklemem büyük ihtimalle bu fazlalığı göstermiyordu, zira Avusturya’daki savaş sonrası yargılamalar Almanya’dakin-den daha azdı ve büyük ihtimalle daha çok AvusturyalI suçlu kimliğini gizlemeyi başarmıştı.</p>

  <div class="calibre5"><img alt="" class="calibre15" src="../Images/main-6.png" /></div>

  <p class="calibre1">Fakat ülkeleri Alman ordularınca “kurtarıldıktan” sonra (Avusturya ve Südet 1938, sonra başka yerler) Almanya’ya dönen etnik Almanları da ayırt etmeliyiz. İlk mülteciler baskıdan kaçmışlar, çoğu durumda da, kavgacı reviz-yonizmi canlandıran bir atmosferin bulunduğu mülteci kamplarına gitmişlerdi. Önceki bölümde bunun Nazi hareketinin bariz şiddet kafeslerinden biri olduğunu belirtmiştim. Bu mültecilerden çoğu Birinci Dünya Savaşı’ndan hemen sonra gelmişti, ama Naziliğe eğilimli <span class="calibre3">AvusturyalIlar</span> 1934 darbesi başarısız olunca ülkelerinden kaçmışlardı. O sırada <span class="calibre3">AvusturyalIların</span> çoğu Alman Nazi Partisi’nde ya da SS’te yüksek konumlara ulaşmıştı. <span class="calibre3">AvusturyalIları</span> saymazsak 100 mülteci vardı ve çoğu da İkinci Dünya Savaşı’ndan çok önce Nazizme bağlanmıştı. Bunlar örneklerin ortalamasından daha yaşlıydı, erkenden ve/veya genç Naziler olma ihtimalleri daha <span class="calibre3">yüksekti,</span> önceden şiddete başvurmuş ol-</p>

  <p class="calibre1">malan, yüksek rütbelere ulaşmaları ve savaş sonrası daha büyük cezalar almış olmaları ihtimali de yüksekti.<a id="footnote6"></a><sup class="calibre4"><a href="#bookmark8">6</a></sup> AvusturyalIlardan yüzde 45’i idam ya da ömür boyu hapis cezası aldı; sığınmacılarda bu oran yüzde 42’ydi; Südetliler ve kurtarılmış etnik Almanlar için ise yüzde 31’de kalıyordu.</p>

  <p class="calibre1">Harita 8.1 bu mültecilerin suçlular arasmda en fazla temsil edilen grup olduğunu gösteriyor. 1933 nüfus sayımında, yurtdışında doğup da anadili Almanca olanların oranı nüfusun yüzde l’inden azdı. Fakat suçluların yüzde 6’smı oluşturuyorlardı (ayrıca 1933’ten sonra gelenlerin de hemen hemen yüzde 6’smı teşkil ediyorlardı). Bu grupta Alsace-Lorraine ve Schleswig-Holstein’daki etnik Almanların hemen hepsi, Baltık devletlerindekilerin çoğu, Polonya’dakilerin yarısı ve başka yerlerdekilerin az bir kısmı bulunuyordu. Bu grubun milliyetçi revizyonizmin militan bir biçimi olarak Nazizme erkenden ve derinden bağlanan, kendi kendini seçmiş etnik Almanlardan oluştuğu, Nazizmi desteklemek için en uca kadar gitmeye hazır olduğu barizdir. Benim örneklerimdeki AvusturyalIlardan çoğu için de bu durum geçerli sayılır. Hepsi de gerçek ve bir şekilde kafesteki Nazilerdir.</p>

  <p class="calibre1">Bu durum kurtuluşu yurtdışında bekleyen diğer 108 etnik Almana (AvusturyalIlar ve Südetliler hariçtir) dair tablomuzu değiştiriyor. Bunların oranı çok daha düşüktü, fakat yine de 1.5 ile hâlâ yüksek sayılırdı. Üyeleri daha gençti, Nazilik ya da şiddet deneyimleri daha azdı ve savaş zamanı düşük rütbe alan işçilerden oluşuyorlardı ağırlıklı olarak. Aralarından yetmişi toplama kamplarında çalışmıştı, neredeyse tamamı sıradan muhafızlardı (bazıları savaş sonunda çavuş olmuştu). Onların cezaları örneklemedekilerin ortalamasından daha azdı. Ayrıca soykırıma da daha tesadüfen dahil olmuş gibi görünüyorlardı. Çok azı Wehrmacht’a seçilebilecek durumdaydı ama SS’te hizmet verebilirlerdi, ki bu da cinayetlere doğru çekilmelerine sebep olmuştu. SS onları ırksal saflık (genellikle Almancanm akışkanlığıyla ölçülüyordu), vasıflar ve siyasi güvenilirliğe göre elemeye çalıştı. Yine de çok azı Naziydi, zira kurtarılan etnik Alman cemaatlerinin çoğu yerel yönelimliydi ve hangi devlete bağlı oldukları görece daha önemsizdi. Kurtarıldıktan sonra karşılarındaki ana seçenekler Reich işgücüne katılmak (angaryadan daha iyi bir seçenek değildi), ele geçirilen Slav çiftliklerinde kolonici olarak seçilmek (çekici ama tehlikeliydi) ya da SS’e gönüllü olmaktı -Waffen-SS cephe hattına tayin edilirseniz tehlikeli, fakat kamplara tayininiz çıkarsa rahat bir işti. Nereye tayin edileceğiniz sıhhatinize ve kuvvetinize kalıyordu genellikle. Cephede yaralanmak kamplara transfer edilmek anlamına gelebiliyordu. Bu seçim süreçleri söz konusu bölgelerdeki daha sağlıksız işçi ve köylüleri temsil edecek düzeyde bir toplamın artık soykırıma yardımcı olabileceği anlamına geliyordu (Komjathy &amp; Stockwell, 1980; Lumans, 1993).</p>

  <p class="calibre1">İlk başta çoğunluğu cinayetlerden uzakta en alt düzey işlere tayin edilmişti, ama bazıları birlik komutanı oldu. Bu gruptan pek çok savaş suçlusu çıktı. Nispeten küçük kamplarda etnik Almanlar cinayetler de dahil olmak üzere çeşitli “kirli” işleri yapıyorlardı. Sağ kalan tutsaklar etnik Alman muhafızlar ile onların Reich Alman astsubayları arasmda gerilim olduğunu hatırlıyordu. Astsubaylar kötü Almancaları ve kaba köylü davranışları yüzünden etnik Almanları hor görüyordu. Bu yüzden, Polonya savaş suçları mahkemelerinde tanıklar etnik Almanları farklı terimlerle tanımladılar: Bazılarının dürüst olduğu, tutsakların yasaklanmış davranışlarına göz yumduğu ya da sadece üstlerinin önünde onlara kötü davrandığı söyleniyordu. Hattâ birkaç tanesi Polonya yeraltı örgütlenmesine yardımcı olmuştu. Diğerleri çok zalimce davranmıştı, fakat göründüğü kadarıyla şiddete başvurmalarının kökeninde Nazilikten ziyade SS’in onlara yerel sınıf hiyerarşisini tersine çevirme ve daha önce onlara patronluk taslayan Polonyalı yetkililer, Yahudi tüccarlar ve meslek sahiplerine karşı kanlı eylemlerde bulunma imkânı tanıması yatıyordu. Tüm bunlar Doğu Avrupa Almanlarma özgü güdüler yaratmıştı.</p>

  <p class="calibre1">Reich Alınanlarında da etnik revizyonizm önemliydi. Kaybedilmiş topraklara bitişik bölgeler ya da 1918 sonrasında Müttefikler tarafından işgal edilmiş ve/veya askerden arındırılmış bölgelerde oturanlar suçluların çoğunluğunu oluşturuyordu. Schleswig-Holstein, Doğu Prusya, Yukarı Silezya ve (daha az düzeyde) Baden/Saar/Rhine-Palatinate için bu durum geçerliydi. Etnik Almanları hesabın dışında bırakarak bu bahsettiğimiz kesimi diğer Reich Almanları ile kıyaslayabiliriz. Haritadaki ikinci orantı kümesi, her bölgede sadece Reich Almanlarının fazla temsil edilip edilmediğini gösteriyor. Böylece Rhineland’da oran 1.0’m üzerine çıkarken, Doğu Pomerania ve doğu Brandenburg’da tam</p>

  <p class="calibre1">1.0 çıkıyor. Tüm sınır bölgelerine bakıldığında, Almanya’nın içine doğru uzanan bölgelerin oranının açıkça düşük olduğu görülüyor. Almanya’nın iç kesimlerinden daha az suçlu çıkmıştı: iç kesimdeki Alman şehirlerinden sadece ikisi, Bremen ve Osnabrück fazla temsil edilmişti. Tam anlamıyla yabancı devletlerce sarılmış Doğu Prusyalılar ve Yukarı Silezyalılar ise aksine fazla temsil ediliyordu. Doğu Pomerania ve Brandenburg’da eşitlik varken, Aşağı Silezyalı-lar ve Saxonlar az temsil ediliyordu (bu durum Südet sınırının bir tehdit hissi yaratmadığını da doğrulamaktadır).</p>

  <p class="calibre1">Bu haritanın en çarpıcı özelliği, neredeyse bütün kayıp topraklardan ve tehdit altındaki sınırlardan çok daha fazla suçlu çıktığını göstermesidir. Batılı etnik Almanlar en yüksek düzeyde temsil ediliyordu ve kurtarılmış Alınanlardan ziyade mültecilerin temsiliyet oranı fazlaydı. Kanlı Nazizme katkı yapan ana faktör, yerel Yahudi karşıtlığının yoğunlaşmasından ziyade Birinci Dünya Savaşı sonrasında Almanların gördüklerini düşündükleri muamelenin yarattığı yerel hınç düzeyi miydi? Bulgular bir önceki bölümde ortaya atılanları destekliyor: Yerel Yahudi karşıtı hisler ne kadar özgül katkılar yapmış olursa olsun, katliamın kökenleri esasen mağdur edilmiş etnik emperyal revizyoniz-me dayanıyordu.</p>

  <p class="calibre1">Fakat diğer sürpriz Südet’ti. İki savaş arasmda Çekoslavakya’nm Südet Alman azınlığına çok iyi muamele ettiği söylenebilir miydi? Bu ülke diğer Doğu Avrupa ülkelerine göre daha demokratikti ve Almanlara başka yerlerdekinden daha fazla yerel özerklik ve toplu haklar tanınmıştı. 1935’te etnik Alman seçmenlerin üçte ikisi milliyetçi Südet Alman Partisi’ni desteklemesine rağmen, bu parti Çek ve Slovak devleti çerçevesinde daha fazla hak talep ediyordu. Hitler ülkeye girdiğinde Südetlilerin yüzde 2’sinden azı Nazi Partisi’ndeydi (Kom-jathy &amp; Stockwell, 1980). Theresienstadt’taki Çek muhafızlar kamp personeli içinde en yumuşak olanlardı. Ömeklemimdeki az sayıda Südetli esasen SS’e alınmış ve kamp muhafızı olarak görev yapmış muhafızlardı. Aldıkları cezalar örnekleme ortalamasının altındaydı. Belki üst düzey Südetliler ve Südetli Naziler hâlâ kendi bölgelerini yönetmeye alışmaya çalışıyordu ve bu yüzden kolayca soykırım kurumlarmm ayartıcılığına kapılmıyorlardı.</p>

  <p class="calibre1">KL ve SD mukayese örneklerimin doğum yerlerini analiz ettiğimde ikisinde de çarpıcı bulgulara rastlamadım. Yurtdışmdan etnik Almanların oranında büyük bir düşüş vardı. Batılı mültecilerin sadece küçük bir grubu (ağırlıklı olarak Alsace-Lorraine’den gelenler) fazla temsil ediliyordu sadece. AvusturyalIlar ve Polonya’dan etnik Almanlar eşit oranlarla SD’de yer alıyorlardı; geri kalan etnik Almanlar epeyce az temsil ediliyordu ki Doğu Prusya’daki, en fazla tehdide maruz kalan sınırlarda yaşayan Almanların durumu da farklı değildi. Reich Almanları arasmda iki subay tipi arasmda biraz fark vardı. Kamp subayları büyük oranda ülkenin güneyinden, bilhassa Katolik Bavyera’dan çıkmıştı. Schleswig-Holstein’dan çıkanlar ise anlamlı düzeyde fazla temsil edilen tek kuzeyli kesimdi. SD içinde Katolik Bavyera ve Protestan Schleswig-Holstein ciddi ölçüde fazla temsil ediliyordu; halbuki ülkenin orta (Protestan) kuşağı o kadar fazla temsil edilmiyordu -bunun dışında da çarpıcı bir sapma yoktur. Görünüşe bakılırsa kamp subayları büyük oranda güneyliydi, özellikle Bavye-ralıydı, oysa SD (bazı ufak sapmalar varsa da) büyük ölçüde Reich Alınanlarım temsil ediyordu.</p>

  <p class="calibre1">Bu iki mukayese grubunun ağırlıklı olarak hiç mahkemeye çıkmamış kişilerden oluştuğunu unutmayalım. SD subaylarının pek çoğu -hattâ KL subaylarının bir kısmı- hiçbir zaman ispatlanabilir bir suç işlememiş olabilir. Bu SS subayları savaş zamanındaki meslekleri nedeniyle sıradan Alman sayılamazsa da, grup olarak ana örneklerim gibi boğazına kadar cinayete batmamıştır kesinlikle. SS’e katılan Almanlar’dan çok farklı değildiler elbette; kendini adamış Nazilerdi, fakat illa ki katil değildiler. Bu yüzden bir bütün olarak SS biraz güneyli, bir ölçüde Bavyeralıydı; fakat öte yandan da büyük ölçüde Alman Re-ich’mı temsil ediyordu. Kayıp topraklar ve tehdit altındaki sınırlar yüzünden katliama yönelecek canilikten yoksundu büyük ihtimalle. Fakat bu noktada dönüp Bavyera’nm gündeme getirdiği özel soruna bakmamız gerek: din.</p>

  <p class="calibre1">MERKEZİ YANDAŞ TABANLARI: YOLDAN ÇIKMIŞ KATOLlKLER</p>

  <p class="calibre1">Bavyeralılar hem ele aldığım suçlular, hem de bir bütün olarak SS içinde fazla temsil ediliyordu -özellikle de Yukarı Bavyera (Münih dahil) için durum böy-leydi. Bu kesimde yaşayanlar tehditkar olmayan İsveç, Südet ve Avusturya’nın komşusuydu, dolayısıyla onlardan korkmayacakları kesindir. Fakat bunlar ağırlıklı olarak Katolik bölgelerdi. SS’leri ve suçluları yaratan Katoliklik miydi? Harita 8.1 aynı zamanda yüzde 80’in üzerinde Katolik olan bölgelerden gelenleri de gösteriyor. Bu bölgeler komşuları olan Protestan bölgelerden daha fazla suçlu üretmiştir; fakat bu eğilim zaman zaman tehdit altındaki sınırların etkileriyle birbirine karışabilmektedir. Bu yüzden Aşağı Silezya’ya nazaran Yukarı Silezya daha fazla tehdit altında görünmesine rağmen aynı zamanda Aşağı Silezya’nın aksine tümden Katoliktir. Güney Baden ve Rhineland’m bazl kesimlerinde de tehdit ile Katoliklik birbirine karışabilmektedir.</p>

  <p class="calibre1">Tablo 8.3 nüfus kaydmdaki doğum yerlerini yüzde 80-artı Protestan, yüzde 80-artı Katolik ve karışık din olarak bölmüştür. Protestan bölgeler az temsil edilmekte, Katolik ve karışık bölgeler ise fazla temsil edilmektedir. Yine de bu sonuçlarda eyaletlerin ve dinlerin etkileri atlanmış olabilir. Ana örneklemde ağırlıklı olarak Protestan eyaletler az temsil edilmekteyken, bütün örneklemde ağırlıklı olarak Katolik bölgelerin üçte ikisi sadece Bavyera’dadır. Sadece dört eyalette karışık ya da Protestan bölgelerin yanı sıra pek çok Katolik bölge de vardır. Üç yerde (Bavyera, Silezya ve Rhineland - fakat Westphalia hariç) Protestan bölgelerden nispeten az suçlu çıkmıştır; fakat sayılar yer yer düşüktür (iki mukayese amaçlı örneklememin daha fazla analizine engel olmaktadır). Her halükarda, Katolik bölgelerden çıkan suçlular yerel Katolik tahakkümden mağdur olmuş yerel azınlık Protestan nüfustan çıkmış olabilir gerçekten de.</p>

  <div class="calibre5"><img alt="" class="calibre16" src="../Images/main-7.png" /></div>

  <p class="calibre1">Bu bulgular Lasik’in Auschwitz’i temel alarak vardığı sonuçları kısmen desteklemektedir. Katolikler -fiilen büyük ihtimalle yoldan çıkmış Katolikler- suçluluğa daha yatkın görünüyor ki bu da esasen ağırlıkla darbe öncesi Naziler arasmda görülen örüntüyü tersine çeviriyor. Yine de örneklemenin daha fazlası için veri bulunabilse bu sonuç daha sağlam temellere otururdu. Daha fazla birincil kaynak araştırması bu sorunun aşılmasını sağlayabilir.</p>

  <p class="calibre1">Bu tip bulgular araya giren değişkenlerin ürünü olabilir. Bu yüzden Tablo 8.4’te kentleşmeyi, etnik-dini azınlıkların varlığı ve kurumsal tesadüfü dikkate alıyorum. Almanya’nın Katolik, Bavyeralı ve tehdit altındaki sınır bölgelerinde yaşayan yurttaşları arasından kentsel-kırsal farklılıklar sebebiyle çok fazla suçlu çıkmadığını görüyoruz. Suçlular bütün olarak Almanlara nazaran büyük şehirlerden biraz daha fazla gelmesine rağmen, tehdit altında olmayan bölgelere nazaran tehdit altındaki ve Katolik bölgeler fiilen büyük şehir suçluları ve daha kırsal suçlularla aynı oranı veriyordu (yüzde 32 ile yüzde 25). Kamp subayları (örnekleme la) nispeten kırsaldan çıkıyordu, fakat SD subayları (örnekleme lb) bir bütün olarak Alman normuna daha yakındı. Bu durum Browder’in (1996: 135-6) savaş öncesindeki SD subayları arasmda büyük şehir kökenlilerin oranının yüksek olduğu yolundaki bulgusundan farklıdır. Fakat göründüğü kadarıyla savaş dönemi SD’sinde Almanların çoğunluğuna benzemeyen kişiler subay yapılmış, kamplarda (çok daha canice işlerin yapıldığı yerlerde) ise gerçek savaş suçlularında bulunan geçmiş sapmalarına giden yol yarılanmıştır.</p>

  <p class="calibre1">Suçluların çıktığı bölgelerde Yahudilerin yoğun olduğu açıklaması da yanlıştır. 1933 nüfus sayımına göre Yahudilerin Alman nüfusuna oranı sadece yüzde 0.7’ydi, bu yüzden suçluların büyük bir kısmı Yahudilerle pek fazla kişisel deneyim yaşamış olamaz. Alman Yahudilerinin üçte biri Berlin’de yaşıyordu ki bu şehir suçlular içinde az temsil edilir. Geri kalanların da çoğu büyük şehirlere küçük sayılarla dağılmış haldeydi. Silezya’da çok sayıda Yahudi yaşamasına rağmen (bütün Yahudilerin yüzde 7’si), bunların çou Yukarı Silezya’da değil Aşağı Silezya’daydı -yani suçluların dağılımının tam tersi bir şekilde dağılmıştı. Doğudaki etnik Almanlar dışında, örneklememdeki suçluların pek çoğu öldürmeye başlayıncaya kadar Yahudilerle hiç karşılaşmamıştı. Slavlar gayet tabii ki doğudaki etnik Almanların ve Doğu Prusyalılarm yaşamında görünür durumdaydı. Fakat Reich’m kuzeydoğusunun geri kalanında suçlular az temsil ediliyordu. Çingenelerin dağılımını bilmiyorum, fakat bu kadar küçük bir grubun çok sayıda Almanın Nazilere sempati duymasına yol açması düşük bir ihtimaldir.</p>

  <p class="calibre1">Bu örüntü salt mekansal bir tesadüf müydü? Bürokratlar soykırım kurum-larını Katolik bölgelerde kurup sonra da yerli işgücünü kullanmış olabilirler miydi? Önceki bölümde T4 hastanelerinin güneydeki Katolik bölgelerinde kurulduğuna dikkat çekmiştim. Fakat cinayet kurumlarmdan çoğu personelini epeyce uzaktan getiriyordu. Ana imha kamplarının çoğu Almanya dışında, kuzeydoğu Avrupa’daydı, Bavyera ve Güneybatı’dan uzaktaydı. Bazıları kısmen yerel etnik Alman personel çalıştırıyordu. Fakat Auschwitz Polonya’daydı ve burada yerel etnik Alman nüfus büyük ölçüde Protestanken, personelin çoğu Katolikti. Nitekim ikinci bir mekansal tesadüf benim sonuçlarımın eski Katolik suçluların sayısını aslından daha az bulduğumu gösterebilir. Bavyera ve Avusturya mahkemelerinin Nazileri suçlamaktaki gönülsüzlükleriyle ün kazandıkları, fakat Hamburg, Frankfurt ve Dortmund gibi Protestan şehirlerin en azimliler olduğu da unutulmamalıdır. Mahkemeler Almanya ve Avusturya’ya düzenli olarak dağılsaydı, daha fazla eski Katolik içeren bir örnekleme yaratabilirlerdi.<a id="footnote7"></a><sup class="calibre4"><a href="#bookmark9">7</a></sup></p>

  <p class="calibre1">Avrupa’nın tamamına baktığımızda, Katolikliğin muhafazakar politikalarla ve özellikle Yahudi karşıtlığıyla bağlantılı olduğunu görüyoruz. Katolik Kilisesi zaman zaman Nazilere karşı çıkmıştır, fakat eleştirel bakan araştırmacıların işaret ettiği üzere, mağdurların hayatlarını değil kendi çıkarlarını korumak için karşı çıkmıştır. Eski Katolikler başlangıçta bir nevi Katolik gerici Yahudi karşıtlığıyla sosyalleşmiş, sonra da muhtemelen kiliseyi bir kurum olarak reddetmiş olabilir. Fakat bu spekülasyondan ibarettir. Yedinci bölümde başlayan ve o kadar doğrudan olmayan açıklamayı tercih ederim. Nazizmin ilk liderlerinin ve entelektüellerinin çoğunu Viyana-Münih ekseni temin etmiş, açıkça AvusturyalI bir Yahudi karşıtlığı geliştirmiştir. Böylece Habsburg’un eski <span class="calibre2">grossdeutsch</span> milliyetçiliği idealindeki toprak kazanma arzusu korunmuş (tüm Almanlar doğuya açılarak tek bir Reich’ta birleşecekti), ama kültürel-siyasi bir birlikten etnik-ırksal bir birliğe dönüştürülmüştü. Bu Naziler Habsburg’un çok-etnililiğine ve Yahudi kozmopolitliğine saldırdı.</p>

  <p class="calibre1">1920’lerin sonunda ve 1930’larm başında Alman ve Avusturya Nazizmi ayrıştı. Nazizmin dahil olduğu Alman sağında Protestanlar ağırlık kazandı, toprak kapsamı bakımından daha <span class="calibre2">kleindeutsch</span> hale geldi ve Weimar Almanyası’nm iç düşmanlarıyla, bilhassa komünistlerle meşgul olmaya başladı. Fakat 1936’da Rhineland geri alındı, Reich’m iç düşmanları yenildi ve Almanya’ya Avustur<span class="calibre3">yalI</span> mülteci Nazi akım yaşandı. Hitler artık Südet meselesini kaşımanın, Do-ğu’daki <span class="calibre2">Lebensraum’la</span> bağlantısını kurmanın yollarını arıyordu. Nazi rejimi bir yandan da SA radikalliğinin bozucu etkiler yaratmasından korkuyordu -artık şiddetini yöneltebileceği bariz bir düşman yoktu. Bu yüzden Nazizm tekrar güneydoğuya doğru ikinci bir kayma yaptı. Bu kaymada <span class="calibre2">grossdeutsch</span> ve ırksal emellerin vurgusu yapılıyordu. Genişleme Alman ırksal üstünlüğü çerçevesinde meşrulaştırılıyor; Yahudi karşıtlığı, Slav karşıtlığı ve Bolşevizm karşıtlığı bu çerçevede yakıcı roller oynuyordu. Nazi soykırımı eski Katoliklerin daha <span class="calibre2">grossdeutsch</span> doğuya açılma hisleri arasmda yankı bulmuştu.</p>

  <p class="calibre1">Bu yüzden etnik Alman mülteciler ve tehdit altındaki sınırlarda yaşayanlar, Katolikler ve Avusturya-Bavyera bölgelerinde oturanlar suçlu olmaya daha müsaitti; çünkü soykırım onların etnik <span class="calibre2">grossdeutsch</span> emperyalizminden kaynaklanmıştı. Bu emperyalizm ırkçıydı, çünkü doğu yönelimli, Slav karşıtı ve Yahudi karşıtıydı. Yahudiler ve Slavlar emperyal etnik revizyonizm sebebiyle öldürüldüler. Güya Alman ulusunun birliğinin ve gücünün önünü tıkıyorlardı. Bu durum suçlulardaki bölgesel sapmayı açıklıyor: Nazi ideolojisi salt Yahudi karşıtı unsuru bakımından değil, bir bütün olarak bu bölgelerde yankı bulmuştu.</p>

  <p class="calibre1">MERKEZİ YANDAŞ TABANLARI: SINIF ÇATIŞMASININ DÜŞÜK OLDUĞU SEKTÖRLER</p>

  <p class="calibre1">Tablo 8.5’te sadece erkekler için ekonomik sektörlere dair veri vardır. Az sayıdaki kadın da hafif sanayide (genellikle tekstilde), sağlık hizmetlerinde ve mağazalarda, otellerde ya da kafelerde çalışıyordu.</p>

  <p class="calibre1">Buradaki oranlar son derece eşitsiz dağılmıştır. Daha önce tarımda ya da sanayide çalışanlar ciddi oranda düşük temsil edilmiştir. Örneklemde az sayıda kol işçisinin bulunması bu durumu açıklamaya yetmez; çünkü suçluların fazla temsil edildiği inşaat, hizmet işleri (taşımacılık, mağazalar, oteller ve restoranlar), askeriye/polis/hapishane sektörlerinde çalışanların yarıdan fazlası işçidir. Savaş sırasında kilit sanayi ve tarım sektörlerindeki işçiler ve yöneticiler askere alınmamıştı, ama bu suçluların çoğu korkunç mesleklerine o dönemde zaten başlamış durumdaydı. Örnekleme büyük ölçüde orta sınıftan oluşmasına rağmen, ticaret sektörü (tüccarlar, bankalar, sigortacılar vs.) fazla temsil edilmemektedir. Bu sonuçlar, Nazilerin çekiciliğinin kısmen ulus-devletçilikle smıf çatışmasını aşma iddiasında yattığı yolundaki daha genel savımı destekliyor (bkz. Fasrists, 5. Bölüm): Naziler sermaye ile emek arasındaki mücadelenin dışında kalan tüm zümrelerden destek görüyordu. Bu zümreler güçlü bir devletin ulusun bölünmez bütünlüğünü tekrar temin etmek için karşıt sınıfları kaynaştırması gerektiği düşüncesini savunuyordu.</p>

  <p class="calibre1">Meslek sahipleri ve kamu sektörü olağanüstü fazla temsil ediliyordu. Eğitim ve medya alanındakilerin hemen hepsi öğretmendi, hukuktakiler avukattı ve sağlıktakiler arasmda pek çok doktor vardı. Bu mesleklerde çok sayıda Nazi vardı (Jarausch, 1990; Proctor, 1988: 66-7) ve Alman devletiyle sıkıca iç içe geçmişlerdi. Avukatlardan çoğu savcılık bürolarında çalışmış ve polisle yakından temas kurmuştu. Üniversite mezunu Nazi güvenlik polislerinin de yüzde 62’si hukuk okumuştu (Banach, 1998: 79). Doktorların çoğu devlet hastanelerinde çalışmıştı. Bu kurumlar ağırlıklı olarak Naziydi ve soykırımda kritik roller oynamışlardı.</p>

  <p class="calibre1">Devletin hem kamu hem de askeri/polis kesimleri suçlular arasında hayli fazla</p>

  <p class="calibre1">temsil edilmektedir. Nazi devleti çalışanlarının suçlular arasmda bulunması TABLO 8.5 <span class="calibre2">Nazi Suçlular: Örneklemde Mesleki Sektörlerin Fazla</span> ve <span class="calibre2">Az Temsil Edilme Oranlan</span></p>

  <div class="calibre5"><img alt="" class="calibre17" src="../Images/main-8.png" /></div>

  <p class="calibre1">beklenmesi gereken bir şeydir belki de. Yine de kamu sektöründe büyük tasfiyeler yaşanmamıştır. Buna gerek yoktu; çünkü devlet uzun zamandır Nazizm de dahil olmak üzere otoriter fikirlerin gelişme zemini olmuştu. Abel’in Nazi militanı örnekleminin dörtte birinden fazlası (Merkl, 1975: 50-61), Nazi güvenlik polislerinin üçte birinden fazlası (Banach, 1998: 42), yüksek rütbeli SS subaylarının yarısından fazlası askeriye ve kamu hizmeti geçmişine sahipti. Otoriterliğe eğilimli kamu görevlileri kolayca (belki ilk başta gizlice) Nazizmi benimsemişti (Çaplan, 1988; Mommsen, 1991). Nazizm çoğu durumda bu insanların kendi devletçiliğinin makul bir uzantısı olmuş gibi görünüyor (Brow-ning, 1978, Dışişleri Bürosu vakasında bunu gösterir). Mesleklerin ve kamu hizmetinin önemi, suçluların niçin bu kadar iyi eğitimli olduğunu da açıklar.</p>

  <p class="calibre1">Tüm bu oranlar suçluların ağırlıklı olarak merkezi Nazi yandaş tabanlarından çıktığını gösterir. Çok azı tarım ve sanayiden, yani örgütlü smıf mücadelesinin, aynı zamanda soldaki ve sağdaki ortodoks partilerin merkezinden çıkmıştı. İnşaat, hizmet sektörü ve kamudan çok daha fazla işçi vardı, kamu sektöründe aktif mesleklerden gelen orta sınıftan kişilerin sayısı çok fazlaydı. Bu sektörlerin bazı kısımları savaşta hizmet vermektense SS’e katılmaya daha mı uygundu acaba? Bu mümkündür. Fakat bunların hepsi daha Naziler 1933’te iktidara gelmeden önce merkezi Nazi yandaş tabanlarını oluşturuyorlardı. Bu insanlar Nazilerin aşırı ulus-devletçilik ideolojisinin çekimine en çok kapılan sektörlerden geliyorlardı: Sınıfsal, siyasal ve etnik çatışmayı bastırarak ülkenin organik birliğini artırmak için güçlü devleti savunuyorlardı. Ulusun sınıfa ağır basmasını isteyen çekirdek yandaş tabanlarıydı bunlar.</p>

  <p class="calibre1">Soykırım bazı meslek gruplarını bariz sebeplerle içine çekti. SD suçlularının çoğu meslekten polisti; <span class="calibre2">Einsatzgrupperi</span>m çoğu ve kamp personelinin bir kısmı da öyleydi. Suçluları ve aşırılıkçıları yakalama, sorgulama ve yıldırma konusundaki eğitimleri sayesinde polisler nispeten katılaşmış, soykırım projesine faydalı vasıflar geliştirmişti. “Askeri devlet” kategorisinden polisleri çıkarırsak, geri kalanlarda (çoğu askerdi) oran 1.65’e düşüyordu. Doktorlar da T4’e ve kamplardaki deneylerle seçme işlerine tayin edilmişti. <span class="calibre2">Einsatzgrupperi</span> subaylarının çoğu da savcı, polis ve kamu görevlisi ağlarından geliyordu. Fakat yine belirtmek gerekir ki bunlar Nazi soykırımının eserleri değil, gerçek özellikleriydi. Daha soykırım başlamadan önce suçlular, toplumsal sorunlar için sert fiziki, hukuki ve biyolojik çareleri benimseyen kurumsal ve mesleki altkültürlerin içindeydi. Naziler bu kadar istekli bir çekirdeği kullanarak daha kolay soykırım yapacaktı.</p>

  <p class="calibre1">NAZİLERİN ŞİDDET KARİYERLERİ</p>

  <p class="calibre1">Önceden Nazilik ya da şiddete başvurma konusunda beş ölçütüm var.<a id="footnote8"></a><sup class="calibre4"><a href="#bookmark10">8</a></sup> ilk önce örneklemeyi üç yaş grubuna ayırdım. 1901’den önce doğanlar Birinci Dünya Savaşı’na katılmış (1. ölçüt) ve Freikorps milisi olarak savaşmış (2. ölçüt) olabilirdi. 3. ölçütte Naziler partiye, SA’ya ya da SS’e katılma yaşlarına ve yıllarına göre ayrılıyor. Reich Almanı, AvusturyalI ve mülteci erkeklerin 16’sı dışında hepsi bunlardan en azından birine üyeydi -yani Nazizme temel düzeyde bir bağlılıkları vardı. İkinci yaş grubu 1901 ile 1912 arasmda doğan erkeklerdi. Bunların neredeyse tamamı dünya savaşında ya da savaş sonrası Freikorps milislerinde savaşamayacak kadar küçüktü, fakat Nazi hareketine iktidarı ele geçirmesinden önce katılabilecek yaştaydılar. 1933 Ocağı’ndan önce Nazilere katılanlara <span class="calibre2">Eski Naziler</span> dendi. Üçüncü yaş grubu 1912’den sonra doğmuştu. Bu grupta olup da 25 yaşının altındayken 1933 sonrası Nazilere katılanlara <span class="calibre2">Genç Nazi</span> dendi. 1933-8’de (yani Naziler iktidardayken) Nazilere katılan daha yaşlı insanlara <span class="calibre2">Çoğunluğa Uyan Naziler</span> diyorum. Savaş zamanı Nazileri ise 1939’dan itibaren belki basit yurtseverce gerekçelerle ya da toyluktan (örneğin sırf üniformanın tekinsiz fakat güçlü havası için SS’e katılanlar ya da arkadaşları üye oldu diye partiye girenler) Naziler arasına girmişlerdi. Savaş zamanı partiye katılan az sayıdaki gence <span class="calibre2">Ham Naziler</span> dedim. Yaşlı ve Genç Nazilerin diğerlerine nazaran daha gerçek Naziler olduğunu varsayıyorum -gerçi beş tipin hepsinde de farklı şiddette Nazizme bağlılık olduğu açıktır.</p>

  <p class="calibre1">4. ölçüt savaş öncesinde en az üç yıl hareket içinde tam zamanlı çalışanları tespit ediyor -bir bakıma Nazi kafesine girmeyi ölçüyor. 5. ölçüt savaş öncesi ciddi fiziksel şiddete başvuranları ya da savaş öncesi kayıtlarda özellikle fanatik Naziler olarak geçenleri tespit ediyor. Örneklemin sadece yansından bu ölçütle ilgili bilgi alabildim. Bu 784 kişiden 101’i savaş öncesi şiddet kullanmıştı ve 81’i kaynaklarda ideolojik fanatikler olarak görülüyordu. Şiddet demek sokak çatışmalannda ya da savaş öncesi kamplarda (yani hareketin içinde) sivrilmek anlamına geliyordu; keza Rohm tasfiyesi ya da <span class="calibre2">Kristallnacht</span> gibi kanlı şiddet olaylarında görev almak, savaş öncesi Nazi kayıtlannda sert ya da benzer sıfatlarla tanımlanmak da aynı kapıya çıkıyordu. Bunlar Hermann Florstedt (sarhoş olup sokakta kavga çıkarttığı için sürekli başı polisle derde giriyordu) ya da Heinz-Karl Fanslau (Rohm tasfiyesinde en az bir SA üyesi öldürmüştü) gibi tiplerdi. Fanatikler ya fanatik diye tanımlanıyor ya da çok aşırı beyanlarda bulundukları kayda geçiyordu. Örneğin doktor Kurt Heissmeyer kamplardaki çocuklar üzerinde deneyler yapıyordu ve “Yahudiler ile kobay fareleri arasında” hiçbir fark olmadığını beyan etmişti; Emst Weinman da 1930’larda “ödün vermez bir Nasyonal Sosyalist” olarak tanımlanmıştı.</p>

  <p class="calibre1">Bu ölçütler Nazi radikalleşmesinin nasıl bir sıralama izlediğini ve nasıl şiddetlendiğini gösterebilir. Fakat kuramlara üyelik hemen her seferinde kayıt edilse de, şiddete başvurma ya da fanatiklikle ilgili kanıtlar sadece örneklemin yansında vardı. Belki de suçlular parti ya da SS üyesi iseler daha fazla koğuşturmaya uğruyor ve benim ömeklemime dahil oluyorlardı. Nazi üyeliği ve aktivizmi savaş sonrası mahkemelerde geçerli kanıtlardı ki bu dönemde Müttefikler SS’i bir suç örgütü olarak tanımlıyordu. SS üyeleri aynı zamanda</p>

  <div class="calibre5">
    <div class="calibre5"><img alt="" class="calibre18" src="../Images/main-9.png" /></div>
  </div>

  <p class="calibre1">1945’te tutuklanmaya daha açıktı, çünkü bedenlerinde SS dövmesi oluyordu. Yine de üyeliklerin kararda tayin edici olduğu mahkeme bilmiyorum, sadece kimi durumlarda üyelik yüzünden ceza ağırlaşabiliyordu. Bu yüzden söz konusu örneklem sapması çok ciddi olmayabilir.</p>

  <p class="calibre1">Tablo 8.6’da sonuçlar ardışık bir şekilde sunularak, hem önce hem sonra deneyim paylaşan erkeklerin yüzdeleri gösteriliyor. Önceki deneyimler tablonun sol tarafında, sonraki deneyimler sağ tarafında. Başlangıç noktası Birinci Dünya Savaşı’ndaki hizmetler. Örneklemimde bulunan, 1875-1900 arasmda Alman İmparatorluğu’nda doğmuş erkeklerden yüzde 89’u Birinci Dünya Savaşı’na katılmış. Browder’m (1996: 138) SD subayları örneklemindeki oranla bu aynıdır; fakat yüzde 81’lik ulusal ortalamadan çok yüksektir (Winter, 1988: 27/30). Bu durum başlı başına sadece yurtseverliğin artmasını gösteriyor olabilir. Fakat kimilerinin askeri değerleri hızla radikalleşmişti. 1901’den önce doğan Almanlar arasmda yüzde 30’u daha sonra Freikorps’ta çarpışmıştı (AvusturyalIların yüzde 30’u ve 1901 ile 1904 arasmda doğup savaş döneminde yaşı küçük olanların yüzde 24’ü için de aynı durum geçerliydi). Sağ kalan</p>

  <p class="calibre1">11.1 milyon Alman muharibinin sadece yüzde 3.5’i Freikorps’ta hizmet vermiş olabilir. Demek ki daha yaşlı suçluların çoğu Nazi olmadan çok önce siyasi cinayet işlemeye başlamıştı.</p>

  <p class="calibre1">Freikorps muhariplerimden üçte ikisi 1933’ten önce Nazi hareketine katılmıştı. Üç yaş grubunda yüzde 57,71 ve 64 -toplamda yüzde 65- Yaşlı ya da Genç Naziydi. Bunların yüzde 71’i ve bütün grubun yüzde 55’i daha sonra tam zamanlı Nazi olmuşlardı. Bu yüzden çoğu Nazizme ciddi ölçüde bağlıydı ve her aşamadaki katkılar aşırı ölçüde zaten daha önce şiddet kullanmakta ya da Nazi etkinliğinde deneyim sahibi olanlar tarafından yapılıyordu. Tüm bunlar Nazilik kariyerlerindeki radikalleşmenin işaretleridir. Şiddet kullanma ya da fanatizmin ölçütüne ulaştığımızda bu örüntü biraz değişir. Burada sadece yüzde 37’si olumlu kayda sahiptir ve üç yaş grubundan ikisinde şiddet kullanan fanatiklerin tam zamanlı Nazi olduğu durumlar daha azdır. Belki de soykırıma giden iki farklı yol vardı -tam zamanlı bağlılık ve şiddet kullanmaya ya da fanatizme bağlılık.</p>

  <p class="calibre1">Demek ki Reich, AvusturyalI ve mülteci Alman erkeklerin üçte ikisi bu ölçütlere göre savaş öncesinde gevşek bir tanımlamayla gerçek Nazi sayılabilir, üçte birinden biraz fazlası ise artı olarak şiddet kullanma ya da fanatiklik kaydına sahiptir. Bu insanlar savaş sonrasında daha büyük cezalar aldılar. T4 personeli ve tüm doktorlar Nazi sıfatıyla daha az kayda sahipti, ama soykırım kuramlarına daha erken girmiş ve buralarda daha uzun süre hizmet vermişlerdi. Bu yüzden kafeslenmiş kariyerler yaygındı.</p>

  <p class="calibre1">Tablo 8.7 rütbeyle açık, beklenen bir ilişkiyi gösteriyor. En yüksek rütbede-kilerin neredeyse tamamı Yaşlı Nazilerdi. Erlerin ve astsubayların yarısından fazlası savaş sırasında Nazilere katılmıştı. Astsubayların çoğu Yaşlı ya da Genç Naziydi, Savaş Zamanı Nazilere katılmıştı ya da Ham Naziydi. Hiyerarşi burada da önemlidir: Emirleri verenler uzun zamandır Nazi olanlardı. Tablo 8.8’de bilgileri verilen suçluların sayısı, tablo 8.1’dekinin iki katı ve üç yaş grubunda yüzde 11 daha az Yaşlı ya da Genç Nazi olduğunu gösteriyor. Hakkında en çok veriye sahip olduklarım muhtemelen en kötü Nazilerdi. Eğer bu doğruysa, gevşek bir tanımlamayla gerçek Nazi sayılabileceklerin sayısına dair tahminim biraz düşürülerek yüzde 55 ila 60 düzeyine çekilebilir; ayrıca önceden şiddet kullanımı ya da fanatizme üçte birlik ekleme yapılabilir. Tablo 8.8 aynı zamanda örneklemenin yüzde 44’ünü salt Yaşlı Nazilerin oluşturduğunu gösteriyor. Olgun savaş zamanı Nazileri yüzde 29’u buluyordu ve çok daha az sayıda da Ham Nazi vardı (çoğunluğu kurtarılmış etnik Almanlar ve kadınlardı). Örneklemenin hâlâ ağırlıkla gerçek Nazilerden oluştuğunu, büyük çoğunluğunun şiddet dozunun arttığı kariyerlere hapsolmuş sayılabileceğini görüyoruz. Hattâ suçlulardan sadece on kadarının sol, liberal ya da merkezci partilerin üyesi ya da destekçisi olduğuna dair kayıt vardır. Hiç şüphe yok ki daha fazlası bu partilere oy vermişti ve bazılarının (sayıları az olsa da) doğduğu evlerde bu partilere sempati duyuluyordu. Ana Weimar partileri içinde sadece sağcı Alman Ulusal Halk Partisi (DNVP) çok sayıda suçlu temin etmiştir. Demek ki Alman siyasi hayatının koca koca alanları savaş suçlarından görece uzak kalmıştı. Ciddi savaş suçlarım işleyenler faşistler ve onların sağcı sempatizanlarıydı.</p>

  <div class="calibre5">
    <div class="calibre5"><img alt="" class="calibre19" src="../Images/main-10.png" /></div>
  </div>

  <p class="calibre1">SONUÇ</p>

  <p class="calibre1">Bu bulguların hepsi aynı doğrultuda: Suçluların merkez kadrosu büyük ölçüde merkezi Nazi yandaş tabanlarından çıkmıştı. Sınıf çatışmasının milliyetçiliğe ağır bastığı, sol ve sağdaki Ortodoks partilerin örgütlendiği ana bölge olan tarım ve sanayiden çıkanların sayısı azdı. İnşaat, hizmet sektörü ve kamu sektöründen gelen işçilerin sayısı çok daha fazlaydı, mesleklerden ve kamu sektöründen çıkan orta smıf üyelerinin sayısı çok daha fazlaydı. Gerçek suçlular -yani kamp subaylarının ve güvenlik polislerinin tamamı değil- aşırı ölçüde kaybedilmiş topraklardan ya da tehdit altındaki sınırlardandı. Suçlular radikal Nazizmin en cazip gelebileceği sektörlerden ve bölgelerden çıkmıştı. Bu da suçlulardan çoğunun büyük ihtimalle ideolojik katiller olduğunu gösteriyor -gerçi bu güdü sonraki bölümde inceleyeceğimiz başka güdülerce de güçlendiriliyordu. Suçluların çoğu aynı zamanda kurumsal ve mesleki altkültürlerin içindeydi, soykırım talebi ortaya çıkmadan önce de toplumsal sorunlar için sert fiziksel, hukuki ve biyolojik çareleri benimsiyorlardı. Örneklemin yaklaşık üçte ikisinin kariyeri şiddetin ve Nazizmin tırmanışıyla ilerlemişti kesinlikle. Nazilerin bu kadar istekli bir ideolojik ve şiddet kullanan kariyerist çekirdeği kullanarak çok rahat soykırım yapabileceğini söyleyebiliriz. Şiddete başvurmada ve Nazizm’deki kariyerlerini bir sonraki bölümde daha yakından inceleyeceğim.</p>

  <p class="calibre1">DOKUZ</p>

  <p class="calibre1"><a id="bookmark11"></a><span class="calibre3">Naziler, III</span></p>

  <p class="calibre1"><a id="bookmark12"></a><span class="calibre3">Soykırımda Kariyer Yapanlar</span></p>

  <p class="calibre1"><a id="bookmark13"></a>Önceki bölümde incelediğim suçluları kurumsal ortamlarından çıkartarak, onlara istatistiki bir bireyler örneklemesi gibi muamele ettim. Fakat Nazi soykırımı sürecini anlayabilmek için üyelerini kısıtlayan kurumlan ve bu kurumlann mümkün kıldığı kariyerleri araştırmalıyız. Bazıları Nazi soykırımını son derece kurumsallaşmış, hattâ bürokratik bir soykırım olarak görür. Baumann’m modernite ve Holokost’u teknoloji ve teknik akıl bakımından birbirine bağlaması meşhurdur:</p>

  <p class="calibre1">E<span class="calibre2">ntfemung</span> [ortadan kaldırma/uzaklaştırma] görevini yerine getirmenin doğru yolu olarak fiziksel imhanın seçilmesi rutin bürokratik usûllerin bir ürünüydü: araç-amaç hesabı, bütçe dengeleri, evrensel kuralın uygulanması. (1989: 17)</p>

  <p class="calibre1">Feingold bu iddiayı geliştirir:</p>

  <p class="calibre1">Nihai Çözüm, Avrupa sanayi sisteminin çarpıklaşma kavşağım gösterir.... Ausc-hwitz modem fabrika sisteminin adi bir uzantısı[ydı]. Mal üretimi yerine hammadde olarak insan kullanılıyordu ve nihai ürün de ölümdü. Her gün müdürün üretim çizelgesine ölüm sayısı dikkatle yazılıyordu. Modern fabrika sisteminin en iyi simgesi olan bacalar yanan insan etinin ürettiği keskin dumanlar fışkırtıyordu. Modern Avrupa’nın zekice düzenlenmiş demiryolu ağı fabrikalara yeni bir hammadde türü taşıyordu. Tıpkı diğer yükleri taşıdığı şekilde taşıyordu hem de. Gaz odalannda kurbanlar prusik asit taneciklerinin yarattığı zehirli gazı soluyordu. Bu gaz ileri Alman kimya sanayiinde üretiliyordu. Krematoryumları mühendisler tasarlamıştı. Yöneticiler daha geri kalmış ulusların kıskanacağı bir canlılık ve verimlilikle işleyen bir bürokratik sistem tasarlamıştı. Genel olarak planın kendisi bile modern bilimsel ruhun çarpıklaşmasının bir yansımasıydı. (1983: 399-400)</p>

  <p class="calibre1">Holokost’un bürokratik modernliği, soykırımın sıradanlığıydı bu. Hattâ iç yazışmalarda, envanterlerde, taşıma planlarında vs. nadiren ölümden bahsediliyordu - kimi zaman “nihai çözüm”, daha yaygın olarak da “tahliye”, “özel muamele”, “özel etkinlikler”, “yeniden yerleştirme” ya da “Doğu’da çalışma” deniyordu. İç yazışmalarda Yahudilerin taşınmasından, mülklerinden, giysilerinden, saçlarından, dişlerinden bahsediliyordu, ama resmi dile bakınca insan büyük bir dağıtım şirketinin Avrupa çapında ürünleri taşıdığını sanabilirdi -dolayısıyla ideolojik meşrulaştırmaya da gerek yoktu. Depo işçilerinin ve taşıma idarecilerinin ideolojilere ihtiyacı var mıydı? Davranışlarının hesabını vermeleri gerekir mi? Hayır... onlar rutin olarak işlerini yaparlar. O yüzden iç yazışmalar güdüleri ya da ideolojileri olmayan sıradan bürokratik memurlar tarafından yapılmış gibi görünmektedir.</p>

  <p class="calibre1">Fakat sıradanlık bir gerçeklik değil yanılsamaydı. Katliamları gizlemek için evraklarda <span class="calibre2">özellikle</span> cinayet dili kullanılmıyordu. İmha kurumlarımn çoğu bürokratik ya da duygusuz değildi. Almanya’nın hızlı ve verimli yönetildiği söylenebilecek ileri bir toplum olduğu ve çok etkin bir ordusunun bulunduğu hakikaten söylenebilir. Modernliğin demiryollarını, evraklarını ve silahlarını kullandığı açıktır. Dönemin en son ofis teknolojisi olan IBM Hollerith makineleri ve delikli kartlarla kamp kayıtları tutuluyordu. Fakat yabancı işbirlikçiler, yani Romanya ve Hırvat faşistleri ilkel teknikleri de aynı yıkıcılıkla kullanabiliyorlardı. Hırvat Ustaşi binlerce kişiyi çekiç ve levyeyle öldürmüştü; binlerce insanı uçurumdan attılar, ardından (modern) dinamit lokumlarını aşağıda kıvrananların işini bitirmek için peşlerinden yolladılar. Önceki bölümde gördüğümüz üzere, daha önce Türkler de bıçaklar, baltalar, süngülü tüfeklerle benzer sonuçlar elde etmişti. Onbeşinci bölümde Ruanda’daki en hızlı soykırımın -12 haftada yarım milyonun üstünde insan- esasen palalar ve çapalarla yapıldığını göreceğiz. Her suçlu grubu ulaşabildiği en üst modernlik ve teknoloji düzeyini kullanmıştır. Baumann ve Feingold’un savındaki tek ve biraz bayağı doğruluk budur.</p>

  <p class="calibre1">Duygusuz yöntemler Almanlar arasında dahi ağırlıkta değildi. Savaş öncesinde SA ve SS’ler insanları vurmaktan ziyade onları döverek öldürmekte eğitimliydi. Ötenazi projesi hayli sakin, akılcı, bilimsel cinayet organizasyonuyla başladı, modernist kâbusa uygundu. Fakat gerçek tanılar olmadan her hastanın utanmazca, canice öldürülmesi söz konusu olunca, bürokratik kalan tek şey dış dünyaya anlatılan sürekli yalanlar oldu -sahte tedavi edilemez ruh hastalığı tanısı, sahte ölüm sebepleri, gelişigüzel külle doldurulmuş kavanozların ailelere teslimi. Hastalar korkunç gerçeği anlayıp çığlıklar atmaya, mücadele etmeye, altına yapmaya başlayınca tüm o sükunet bozuldu. Ardından <span class="calibre2">Einsatzgrupperi</span> tarafından Yahudilerin ve Slavların vurulması başladı -askerler bir milyondan fazla savunmasız insanı göz göre göre, etrafa kanlar sıçratarak katlettiler. Tabancalar, kamyonlar, trenler ve telsizler gerçekten moderndi, ama duygusuz, bilimsel, sıradan ya da bürokratik cinayet söz konusu değildi.</p>

  <p class="calibre1">Beş ölüm kampı, özellikle de bunların gaz odaları modernist kâbusun çekirdeğiydi. Bu kamplar pek ileri teknoloji değildi. Zyklon B gazı böcek ve kemirgenleri imha etmek için zaten Almanya’da rutin olarak kullanılıyordu. Gaz makinesi mühendisler tarafından değil, kimyacılar ve becerikli teknisyenlerin yardımıyla deneyimli motor tamircileri tarafından üretilmişti. Kurbanların Avrupa çapında toplanması ve dağıtılması gerçekten de muazzam etkinlikte bir bürokrasi yaratmıştı. Bu bürokrasinin çekirdeği de ironik bir şekilde refah devleti bürokrasisinde yatıyordu. Almanya, Belçika, Hollanda ve diğer ülkelerdeki refah yardımı kayıtları sayesinde Yahudilerin adları, adresleri ve dinleri öğrenilmişti.</p>

  <p class="calibre1">Yine de asıl cinayetler bürokratik değildi. Ölüm kamplarında haykıran, çıplak, kan içinde, istemsizce dışkısını bırakan tutsaklar, mide bulandırıcı bir dumanın içinde sarhoş muhafızlar tarafından kırbaç ve dipçikle dövülerek gaz odalarına götürülüyorlardı. Suçlular yaşanan dehşetten azade değildi, ama müthiş derecede alkol alıyorlardı (tüm cinayet işleyen birimler böyleydi). Demiryolu personeli dövülerek öldürülenlere tanık oluyor, mal tanzim ekibi kan, saç ve diş görüyordu. Karargah ekibi bunların dışındaydı -tarih boyunca katliamların liderlerinin bu ayrıcalığa sahip olması gelenektendir. Ölüm kampı olmayan 1.000 diğer kampta da keyfi cinayetler işleniyor, insanlar acımasızca dövülüyor, ölene kadar çalıştırılıyor, ihmal ediliyor, aç bırakılıyordu ki bunların hiçbirine modern denemezdi (oysa zehirli iğnelerle insanları öldürebilirlerdi). Savaş suçları mahkemelerinde suçlananlar sıkça kendi rollerini Müttefik bombardıman uçağı pilotlarmınkine benzetmişlerdi. Havadan bombalama gerçekten de yalıtılmış ve modernist bir katliam yöntemidir, genellikle kurbanlar hiç görülmez, gayet sıradan ve kolaydır. Fakat Nazi cinayetlerinin çoğu böyle değildi ve onlar da bunu biliyordu. Heydrich’in 1941’de Wehrmacht’a esir Bolşevik ve Yahudileri öldürme talimatı şöyleydi: “Doğu’daki seferin özel duru. mu... bürokrasinin ve idari görevlerin etkilerinden azade bir ruhla, sorumluluk alma hevesiyle alınacak önlemler gerektiriyor” (<span class="calibre2">Trials of the War criminals Before the Nuremberg Military Tribunals,</span> 1946, <span class="calibre2">Einsatzgrupperi</span> davası, IV Kısım, 127). Nazilerin doğudaki cinayetleri üzerine tüm çalışmalar yerel idarelerin bürokratik sınırlamalardan kurtarıldığının, inisiyatif almalarının mümkün kılındığının altını çizer (Herbert, 2000, bunları özetler). Bu bürokrasi değildi.</p>

  <p class="calibre1">Masabaşındaki katiller bile ne yaptıklarını biliyor ve bunun için iyi sebepleri olduğuna inanıyorlardı. Güdüleri çeşitliydi -kariyerizm, otoriteden korku, yoldaşlara bağlılık, keyfi iktidardan haz almak, Yahudiler ya da Slavlar konusunda bağnazca görüşler, daha genel bir Nazi ideolojisi. Burada modernliğin teknolojisinden ziyade ideolojisi devreye giriyordu. Baumann’m teorisi Weber’in araçsal ya da teknik akıl mefhumuna dayanır. Bu yanlıştır. Weber’in değer akılcılığı -mutlak değerlere bağlılık- daha doğru olacaktır. Naziler iyi ideolojik sebeplerle düşmanlarını imha ettiklerine inanıyorlardı. Modernliğin kötülüğü, bürokratik ve duygusuz olmaktan ziyade ideolojik ve cinai olmasındadır. Bürokratik devletler cinai temizlik suçu işlemez, radikal devletler işler. Fakat aynı zamanda suçlulara soykırım kariyeri sağlarlar.</p>

  <p class="calibre1">KARİYER YOLU BİR: MASABAŞINDAKİ ELİT KATİLLER</p>

  <p class="calibre1">En üst düzeydeki Naziler ve onlara yardakçılık eden Nazi olmayan elit zümreler kendilerine özgü bir kariyer izlediler ve şahsen cinayet işlemek zorunda kalmayan masabaşmdaki katiller oldular. Cinayetler ciddi bir düzeye yükseldiğinde Nazi liderleri, ilk başta Nazi olmayan elit zümrelerle birlikte, altı ya da daha fazla yıldır iktidardaydı. Karşılıklı suç ortaklıkları zaman içinde olgunlaştı. Fakat genel olarak soykırım politikası Hitler’in yakın çevresinde kararlaştırılıyor, birkaç yüz üst düzey parti ve SS görevlisi tarafından hayata geçiriliyordu. Bunların da hemen hepsi Yaşlı Naziydi, yani partiye 1933’ten önce üye olmuştu. Pek çoğu ideolojik masabaşı katilleri oldular, fakat katliam yapabilmek için Nazi olmamışlardı. Bu noktaya aşama aşama gelmişlerdi.</p>

  <p class="calibre1">SS’in kampları denetlemek için Ekonomi Politikası Dairesi (WVHA) adlı bir idari birimi vardı. Bu birimin başındaki Oswald Pohl doğrudan Himmler’e hesap veriyordu. İşgal altındaki Ruhr’dan, Thyssenli bir çelik tesisi ustasının oğlu olan Pohl donanmada hizmet vermişti ve modernlik yanlısı bir idareci olarak tanınıyordu. Ordunun tutuculuğundan hüsrana uğradığı için daha ilk dönemlerde Nazilerin ilerici milliyetçiliğine kapılmıştı. 1922’de 30 yaşındayken partiye katıldı. Ateşli bir Nazi olmasına rağmen yetenekleri organizasyon konusundaydı. SS’e etkin bütçe denetimleri getirdi, kamp sanayiini organize etti ve mali bakımdan devlete bağımlı hale getirdi. Zorunlu çalışma kampları mal ve kâr üretiyordu. Bu yüzden Pohl ceset değil iyi beslenmiş köle işçileri tercih ediyordu -fakat Himmler’in imha emirlerini hiçbir zaman sorgulamadı, donanma kültüründen gelen sadakati ve güçlü SS yoldaşlık hissi ikilemlerini çözmesini kolaylaştırdı. Ya köle ya ceset tartışması çok yoğun yaşanmışsa bile, SS elitinin tamamı en sonunda verilen kararların toplu sorumluluğunu kabul etmişti.    '</p>

  <p class="calibre1">Pohl’un altında üç kamp gözetmeni vardı. Gestapo idarecisi Heinrich Müller’i yedinci bölümde anlatmıştım. Richard Glück de işgal edilen Ruhr’dandı.</p>

  <p class="calibre1">Freikorps’ta hizmet etmişti ve 1926’da Nazi üyesi olmuştu. 1930’larda Eicke için kamp yönetiminde çalıştı. Fanatik bir imha yanlısıydı ve her bölgede kaç kişinin öldürüleceğine karar veriyordu; fakat cinayetler hakkında çok şey bilmek de istemiyordu. Gerhard Maurer Sakson bir işadamıydı ve 1928’de Nazi olmuştu. Köle emeği kamplarının patronu olarak cesetler yerine emekçileri tercih ediyordu -fakat bu görüşlerini hiçbir zaman kamusal alanda tartışmadı. Müller dışındaki bu liderlerin hepsi ilk dönemde Nazi olmuştu. Bağlılıkları ideolojikti, ama nispeten soyut ve soğuktu. Bu Nazi organizasyon adamları ideal bir arıtılmış Reich anlayışını masabaşmdan hayata geçiriyorlardı. Ölümün kokusundan uzakta ideolojik şevklerini korumaları kolaydı.</p>

  <p class="calibre1">SS’in soykırımlardaki diğer ana kolu da güvenlik aygıtı olan Reich Ana Güvenlik Dairesi’ydi (RSHA). Bu dairenin başına Heydrich’ten sonra Ernst Kal-tenbrunner getirildi. Bu kişi Hitler’le Avusturya’dan bağlantılı olduğu, sertliğiyle tanındığı, hiç siyasi açgözlülük yapmadığı için seçilmişti. Üstlerine bir tehlike arz etmiyordu. Aşırılıkçılığım ve Yahudi karşıtlığını babasından miras almıştı. Çok iri bir adam olan genç Kaltenbrunner fiziğiyle Kızılların, Katoliklerin ve Yahudilerin gözünü korkutuyordu. Gayet normal birine benziyordu; iyi bir aile babasıydı ve parlak bir avukatlık kariyeri vardı. 1929’da 26 yaşındayken Avusturya faşistlerinin Heimvvehr örgütüne, sonraki yıl da Nazi Partisi’ne katıldı. “% 100 Nasyonal Sosyalist” olmak istediğini beyan ederek 1931’de SS’e katıldı ve “Nasyonal Sosyalizmin özünü ve amaçlarını... heyecan verici, inandırıcı sözcüklerle” ortaya seren nutuklar attı. Birkaç kez tutuklandı, bir kez mahkûm oldu. Artık tam zamanlı bir devrimci olmuştu. SD’deki işi giderek şiddet dozunun artırılmasını da içeriyordu; fakat bizzat cinayet işleyip işlemediği belirsizdir. Son derece Yahudi ve Slav karşıtı bir tipti. Onun gözünde Nazizm “hayatı tümüyle kapsayan bir <span class="calibre2">Weltanschauung’du”.</span> Irk “insanlığın ilahi-esinli yapı taşıydı”. Yargılanırken Nazizmin “sapmalar” yüzünden lekelendiğini ve Hitler’in jeopolitik hatalar yaptığım kabul etmekten öteye kesinlikle geçmedi. Kaltenbrunner kendisini ideal bir SS “Siyasi Askeri” olarak görüyordu (Black, 1984). Kullandığı şiddetin dozunu artırıp soykırıma vardırırken davasının adilliğine inancını kaybetmemişti.</p>

  <p class="calibre1">RSHA’mn büyük bir kısmı şiddete alışkın değildi. Bunlann hepsi aynı nesildendi, yirminci yüzyılın ilk on yılında doğmuşlardı ve Birinci Dünya Savaşı’na yaşlarının küçüklüğünden dolayı katılamamışlardı. Başarılı ve iyi eğitimliydiler, üçte ikisi üniversite diplomasına sahipti, üçte biri ise doktorasını yapmıştı. Çoğu daha üniversitedeyken Nazi ya da radikal sağcı olmuş, 1933’ten önce Nazilere katılmıştı. 1930’lann ortalarında dünyayı Nazi ırksal-milli öğretisine göre yeniden düzenlemeye hazırdılar. Harekete geçmek gerektiğini biliyorlardı ve zamanı gelince pek azı bundan caydı (Herbert, 2000: 26-7; Wildt, 2002).</p>

  <p class="calibre1">Adolf Eichmann gerektiğinde her işi halledebilen bir adam olarak biliniyordu. Nazi askeri ve sivil idari kurumlan ölüm kamplarına bağlayan tehcir mekanizmasını o denetliyordu. Kudüs’te yargılanırken psikiyatristler onun iyi bir aile babası olduğunu belirtti -“muayene edince benden bile normal olduğunu gördüm” dedi bir tanesi. Rhineland’da doğmuştu, fakat sekiz yaşındayken annesi öldükten sonra ailesi Avusturya’ya taşınmıştı. Ortaokulda ve ardından satıcılıkta ortalama bir başarı göstermişti. 1932’de 26 yaşındayken Avusturya Nazi Partisi’ne, yasadışı döneme denk gelen 1934’te ise arkadaşı Kaltenbrunner’in tavsiyesiyle SS’e katıldı. Sonradan katılmasıyla ilgili olarak gösterdiği sebepler Versailles Anlaşması’nm adaletsizliği ve kitlesel işsizlikti; fakat kariyerinde hüsrana uğramasının da bir rolü olmuştu. 1934’te Dachau kampında çavuş olarak eğitildi, ertesi sene de SD Yahudi Birimi’ne geçerek Siyonizm üzerine uzmanlaştı. Kendisini “duygularını işe karıştırmayan” ve “nesnel” bir kişi olarak tanımlamıştı. Arendt’e (1965) göre kötülüğün sıradanlığma çok iyi bir örnekti (ki Arendt daha sonra bu lafı kullandığına pişman olacaktı). Arendt onun ahlaken “ne yaptığını hiçbir zaman anlayamadığını” düşünmüştü. Bu doğru değildi. Eichman şiddetle Yahudi karşıtıydı, Yahudi Sorunu ve çeşitli çözümleri üzerine uzmanlığı onu her şeye hazırlamıştı. Auschwitz komutanı Höss (1978: 105) savaş zamanı konuşmalarını hatırlıyordu:</p>

  <p class="calibre1">Tamamen baş başa kaldığımızda ve bolca içtiğimizde, yani en rahat ruh halinde olduğunda bile, uzanabildiği her Yahudiyi yok etme fikrine nasıl kafayı taktığını görmek mümkündü. Hiç acıma hissi duymadan ve büyük bir soğukkanlılıkla bu imhayı elimizden geldiğince hızlı tamamlamalıyız. En ufak bir taviz bile sonraki tarihlerde en acı şekilde bize geri dönecektir. (Höss vs., 1987: 105)</p>

  <p class="calibre1">Yahudilerin işçilikten başka hiçbir işe yaramadığını -üstelik ancak yüzde 20-ya da 25’inin ağır işler yapabileceğini- dostlarına defalarca söylemişti Dieter Wisliceny (bkz. daha sonra) şöyle diyordu:</p>

  <p class="calibre1">Ahlaksız değildi, ahlak dışıydı ve her türlü davranışında buz gibiydi. 1945 Şubatı’nda, savaşı kaybedersek kaderimizin ne olacağını tartıştığımız bir seferinde... bana şöyle demişti: “5.000.000 Yahudi öldürmenin hissiyle mezara girerken kahkahalar atacağım. Bu bana en büyük tatmini ve hazzı veriyor.” (Trials <span class="calibre2">of the War Criminals,</span> 1946: VIII).</p>

  <p class="calibre1">“Buz gibi” derken tarafsızlık değil, amansızlık kastediliyor. Ancak görevin ve emirlerin ardına saklandığı mahkemedeki tekniği sıradandı. Halbuki pek çok kez inisiyatif almıştı. Sırp Yahudileri tehcire karşı çıktığını hatırlıyor bir meslektaşı: “Eichmann onları vurmayı önerdi.” 1942’de Macaristan’daki yabancı Yahudileri tehcire karşı çıkmış, Macaristan’daki 700.000 Yahudinin hepsini birden halletmenin yolu bulununcaya kadar beklemeyi önermişti. Her iki olayda da tavsiyesine uyuldu. Burada kuralların hakimiyetindeki bir bürokrasi söz konusu değildi: Akışkan bir idare vardı, memurlar radikal yenilikler yapabiliyordu. Eichmann’m kötülüğü ne düşüncesizce ne de sıradandı, aksine yenilikçi, amansız ve ideolojikti (Losowick, 2000, buna hak verir).</p>

  <p class="calibre1">Tek bir ülkeye tehcirleri takip ediyorum. Macar Yahudilerinin tehcirinde Eichmann’la birlikte çalışan ve ayrıcalıklı geçmişlere sahip iki Nazi vardı. Dışişleri Dairesi’nin kıdemli görevlisi Edmund Veesenmayer, Aşağı Franconia’dan (Bavyera) bir Katolikti. İktisat öğretim üyesi ve başarılı bir işadamıydı. Aşırı milliyetçi olduğundan 1932’de Nazi Partisi’ne yönelmişti. 1933’ten itibaren diplomatik kariyeri SS sponsorluğunda devam etti. SS’te tuğgeneralliğe yükseldi ve Macar hükümetinin kitlesel tehciri desteklemesini sağlamakta kritik rol oynadı. Bir keresinde şöyle yazmıştı: “Yahudiler bir numaralı düşmandır ve 1.1 milyon Yahudi demek aynı sayıda sabotajcı demektir... Bolşevik öncü demektir.” En yüksek rütbeli SD görevlisi, Schleswig-Holstein’da bir belediye memuru oğlu olarak doğan Korgeneral Otto Winkelman’dı. 1923’te öğrenciyken Ruhr’da Fransızlarla savaşmış ve hapse atılmıştı. Milliyetçi bir muhafazakar olduğundan, 1932’de 28 yaşındayken Nazi Partisi’ne yöneldi. Dieter Wisliceny “Yahudi Göç” Ofisinin Macaristan masasının başındaydı. 1911’de doğmuş ve Nazi Partisi’ne 22 yaşında, SS ve SD’ye 23 yaşında girmişti.</p>

  <p class="calibre1">Bunların ekibi -Burger, Grell, Hunsche, Krumey, Novak ve Sprinz gibiler-Almanya ya da Avusturya’da Freikorps ve/veya sokak çatışması deneyimi olan Yaşlı ya da Genç Nazilerdi (Krumey istisnaydı; sadece 1930’larm ortalarında milliyetçi örgütlerde etkinlik göstermiş, sonra Nazilerin cephe örgütlenmelerinde etkin olmuş bir Südetliydi). Macaristan tehcirleri kasten güvenilir ellere teslim edilmişti -çünkü işlemlerin tamamı işgal edilmiş ülkelerde yürütülüyordu. Bunlar meslekte yükselmekle ödüllendirilmiş ideolojik Nazilerdi. Kamp elit zümresinde olduğu gibi, sistematik, sağlam bir ideoloji -“ahlaki” temizlik davası- yüzünden amaçları ve verimlilikleri daha kolay hayata geçiyordu. Bu ideoloji tek bir Yahudi ya da Bolşeviği bile sağ bırakmayacakları anlamına geliyordu. Losowick’in (2000: 8) dediği gibi, bunlar sıradan bürokratlar değil, dünya-tarihsel görevlerini yerine getiren ideolojik bakımdan etkin uzmanlardan oluşan elit bir gruptu. Döktükleri her damla kanda ne yaptıklarını gayet iyi biliyorlardı.</p>

  <p class="calibre1">İşgal altındaki topraklarda bulunan valiler ve emniyet müdürleri cinayetleri sahada denetliyordu. Bunlar sert Nazilerdi ve çoğu darbe öncesinde sokak çatışması deneyimine sahipti. Masabaşmdaki katillerin aksine, katliamları görmüş ve bizzat katılmışlardı. Son derece kaba bir ırkçı ideolojiyi savunuyorlardı. “Biz üstün bir ırkız. En düşük Alman ırk ve biyoloji bakımından yerel halktan bin kat daha değerlidir,” diyordu Ernst Koch. Ruhr’da yetişen Koch siyasi faaliyetleri yüzünden ilk dönemde demiryolu memurluğundan atılmıştı. 1920’lerin sonunda Doğu Prusya’nın Gauleiter’i olduktan sonra Ukrayna Re-<span class="calibre2">ichskommisar</span>'lığına getirildi. Badenli bir Freikorps muharibi olan Hans Frank, “Yahudilerden silinip gitmeleri dışında hiçbir şey istemiyorum,” diyordu. Nazi Partisi’nin avukatlarından olan Frank daha sonra Polonya’nın Reich adalet bakanı ve valisi olmuştu. Josef Bürckel daha tereddütlüydü. Rhine Palatinliğin-den bir zanaatkarın oğlu olan Bürckel Freikorps muharipliğinden sonra öğretmenlik yapmış, 1920’lerin sonunda ise parti yetkilisi olmuştu. Muhafazakar ve düzen sevdalısı bir Naziydi. 1938’de Viyana Gauleiter’i olduğunda Yahudilere karşı vahşice yağma ve şiddeti sınırlandırmaya çalıştı. Fakat Hitler’in bunları desteklediğini öğrenince görüşlerini değiştirdi. Führer’in emirleri doğrultusunda çalışıyordu.</p>

  <p class="calibre1">Doğu polis kumandanlarının en kıdemlisi, bir Junker asker ailesinin oğlu olarak Pomerania’da doğan Erich von dem Bach-Zelewski’ydi. Önce Birinci Dünya Savaşı’nda, sonra Freikorps’ta ve ardından Weimar ordusunda hizmet vermişti. Hitler’den etkilenerek görevini bırakıp 1930’da, 31 yaşındayken Nazi Partisi’ne, sonraki sene de SS’e katıldı. On iki yıl Nazi Reichstag vekilliğini yürüttü, Rohm tasfiyesinde, SS’te ve Gestapo’da komutanlık yaptı. Hitler’in en sevdiği generaldi; “komünist muhalefeti haşat ettiği için” doğrudan Hitler tarafından methedilmişti. <span class="calibre2">Einsatzgrupperi</span> operasyonlarından birinin ardından şöyle böbürleniyordu: “Estonya’da tek bir Yahudi bile kalmadı.” Daha sonra Varşova gettosunun tasfiyesini gerçekleştirdi.</p>

  <p class="calibre1">Fakat vicdanı rahat değildi. 1941’de Himmler bir <span class="calibre2">Einsatzgrupperi</span> tasfiyesini görmeye gitti. Sinirlerinde belirgin bir gerginlik vardı, her top patladığında irkiliyor ve bakışlarını çeviriyordu. Topçular işlerini bitirdiğinde Bach-Zelewski kendi huzursuzluğunu şöyle ifade etmişti:</p>

  <p class="calibre1"><span class="calibre2">Reichsführer,</span> bunlar [ölenler] sadece yüz kişiydi... bu <span class="calibre2">Kommando</span>'daki askerlerin gözlerine baksanıza, nasıl derinden sarsılmışlar! Bunlar artık ömürleri boyunca kendilerine gelemezler. Biz burada nasıl takipçiler yetiştiriyoruz? Ya nevrotik ya vahşi oluyorlar!</p>

  <p class="calibre1">Bunun üzerine Himmler askerlere duygusal bir nutuk attı. Askerlerin mide bulandırıcı bir iş yaptığını kabul etti. Almanlar böyle bir işi memnuniyetle yapsa zaten şaşardı. Fakat gönüllerini ferah tutmalıydılar. Askerler verilen her emri sorgusuz sualsiz yerine getirmeliydi. Tanrı ve Hitler karşısında tek sorumluluk kendisine aitti. Bu kanlı işlerden kendisinin de nefret ettiğini, ruhunun en derin köşelerine kadar etkilendiğini hiç şüphesiz fark etmişlerdi. Fakat o da ödevini yaparak daha yüksek bir yasaya uyuyordu. Doğaya bir bakın. Her yanda savaş vardı, sadece insanlar arasmda değil, hayvanlar ve bitkiler arasında da. Savaşmaktan yorulanlar daima altta kalırdı. Tahtakurularınm ve farelerin de bir maksadı yok muydu? Fakat insanlar kendilerini mikroplara karşı korumak zorundaydı (Hilberg, 1978: 218-19).</p>

  <p class="calibre1">Bach-Zelewski 1942’de ruhsal çöküntü yaşadı ve vurulan Yahudilerle ilgili sanrılar görmeye başladı. Himmler’den bu işe bir son vermesini istedi. Himmler artık cinayetlere güvenli bir mesafedeydi ve cevabı sert oldu: “Bu Führer’in emridir. Yahudiler Bolşevizmi yayıyorlar.... Yahudi işine burnunu sokmaktan vazgeçmezsen başına gelecekleri görürsün” (Lifton, 1986: 15, 159, 437). Bach-Zelewski tekrar iyileşti ve cinayetlerine devam etti. Fakat Nürnberg’de suçunu itiraf etti ve pişmanlığını dile getirdi. Genelde katılık son bulduğunda kendine acımaya dönüşüyor. Bir subay şöyle demişti: “Asıl acınması gereken biz tasfiyecileriz; çünkü askerlerimiz öldürülecek olanlardan çok daha kötü bir sinir gerilimi yaşıyordu” (Dicks, 1972: 61).</p>

  <p class="calibre1">Friedrich Katzmann çok farklı bir polis amiriydi. Bir Ruhr madencisinin oğluydu ve marangoz olarak yetiştirilmişti. 1927’de 21 yaşındayken Nazi Partisi’ne ve SA’ya girmişti. Aktivizmi yüzünden bir işe yerleştirilemedi. Madencilerden oluşan kavgacı bir SA çetesinin lideriyken yeteneklerinin ötesinde bir terfi almıştı; çünkü radikal çözümleri tercih eden, her şeyi yaptırabilen fanatik bir siyasi askerdi. Odilo Globocnic daha orta sınıftandı. Trieste’de yarı Sloven soyunu gizleyen bir Avusturya yüzbaşısının oğlu olarak dünyaya gelmişti. Askeri okulda eğitildi ve savaştan sonra Avusturya’ya taşınıp inşaat işletmecisi olarak çalışmaya başladı. 1922’de daha 18 yaşındayken Avusturya Nazilerine katılmış, 1932’de ise SS’e girmişti. 1933’te aktivizmi yüzünden işini kaybedince tam zamanlı bir devrimci oldu. Fanatik bir Nazi ve Yahudi karşıtı olmanın yanı sıra yozlaşmış bir şahsiyetti. Döviz spekülasyonu yaptığı için Viyana Gauletierliği’nden alındı. Dostu Himmler, düşüşünü hafifletmek için Aktion Reinhard’m ilk ölüm kamplarını kurmasını istedi. Globocnic büyük ihtimalle yozlaşmışlığından bir şey yitirmeden devam etti. Cinayetlerle alenen böbürleniyor ve cesetleri yakarak soykırımı gizleme politikasına karşı çıkıyordu:</p>

  <p class="calibre1">Bizden sonra, son derece iyi ve gerekli olan eserimizi anlayamayacak kadar korkak ve çürümüş bir kuşak ortaya çıkarsa, Nasyonal Sosyalizm boşa gitmiş olacaktır</p>

  <p class="calibre1">baylar. Aksine, bu muazzam görevi başaracak cesareti gösterenin biz olduğumuzu</p>

  <p class="calibre1">yazan pirinç levhalar her yana aşılmalıdır. (Trials <span class="calibre2">of the War Criminals,</span> Nümberg,</p>

  <p class="calibre1">“The Medical Case”, I. Cilt, 866-7)</p>

  <p class="calibre1">Fakat o bile vicdan azabı çektiğini, minik yeğenine her baktığında öldürdüğü çocukları düşündüğünü belirtmiştir (Hilberg, 1978: 332, 628; Höffkes, 1986: 92-4).</p>

  <p class="calibre1">Daha üst düzey Nazilerin pek azı vicdan azabı çekmeden cinayet işleye-bilmişti. Çoğu bu vicdan azabını bastırmak için güya daha yüksek bir ahlaki amaca hizmet ettiklerini düşündüler. Birn (1986) bunu katı, askeri yetişme tarzına, savaş deneyimine, Nasyonal Sosyalizme duygusal bağlılığa ve Hitler’e aşırı itaatkarlığa bağlar. Fakat itaatkarlık onlara aynı zamanda idealizm hissi vermiş, kişisel duygularını ortak davaya tabi kılmalarını sağlamıştır. Böyle sapmış bir idealizm yüksek eğitimli suçlular arasmda yaygındı, ideolojik katılık başka güdüler yetmediğinde suçluların göreve devamını sağlamıştı.</p>

  <p class="calibre1">Nazi olmayan kurumlar da suç ortaklığı yapmıştı. Devlet memurları olmadan çok az şey başarılabilirdi. Devlet memurlarından pek azının şiddet ya da fanatiklik geçmişi vardı. Browning (1978) Dışişleri Dairesi’nde iki tip işbirlikçi görevli tespit eder. Birinciler, Dışişleri Dairesi’ne girmeden ve 1933’ten önce Nazilere katılan görece entelektüel tiplerdir. Luther kıdemli bir devlet memurunun oğlu olarak Berlin’de doğmuştu. Savaşa katıldıktan sonra mobilya itha-lat-ihracat işine girdi. 1932 yılının Mart ayında 37 yaşındayken Nazi Partisi’ne ve SS’e girdi, fakat zaten pek çok Naziyi tanıyordu ve Ribbentrop’un dostuydu. Göz açıp kapayıncaya kadar Nazi Berlin şehir meclisi üyesi oldu. Browning onu “ahlak dışı bir iktidar teknisyeni” olarak adlandırır, fakat bu konuda tam anlamıyla haklı değildir. Luther diplomasiden önce Nazilikte kariyer yapmış, Dışişleri Dairesi’ne 1936’da girip sonra hızla terfi etmişti.    '</p>

  <p class="calibre1">Browning’in ikinci grubu salt kariyeristlerden, yani Nazi Partisi’ne (ama SS’e değil) darbe sonrasında girmiş Çoğunluğa Uyan Nazilerden oluşuyordu. Bunların arasmda Otto von Neurath gibi aristokrat muhafazakar diplomatlar ve Mecklenburg’dan bir demiryolu mühendisinin oğlu olan, Nazilere ancak 1933’te katılıp yükselerek Yahudi masasına atanan Franz Rademacher gibi smıf atlayan tipler vardı. Browning kötülüğün sıradanlığma Eichmann’ın değil, bu adamların iyi örnek olacağını belirtir. Yine de çoğu asker ve devlet memurluğu geçmişine sahiptir ve Yahudi karşıtı muhafazakar milliyetçilik bu alanın tamamına sızmıştır. Rademacher bilimsel ırkçılığa yürekten inanıyordu. Madagaskar Planı ve Nihai Çözüm’ün planlanmasında rol almasını sağlayan ana özelliği buydu. Benim örneklemimde devlet memurlarının hemen hepsi -işa-damlarındaki düşük orana kıyasla- Nazi üyeliğine itilmişti. Fakat onlar Nazi ideolojisini bağnazca nutuklarla ifade etmemiş, hattâ işi şiddet kullanmaya hemen hiç dökmemişti. Onun yerine hayli otoriter bir devlet memurluğu işinde bu ideoloji yankılanıp durmuştur.</p>

  <p class="calibre1">1942’de Wannsee’de yapılan kötü ünlü Müsteşarlar Toplantısı, Nihai Çözüm’ü hayata geçirmek için SS ile devlet kurumlan arasmda gereken işbirliğinin ayrıntılarıyla ilgiliydi. Nazi liderleri devlet memurlarından muhalefet bekliyorlardı, fakat hiçbir aksilik çıkmamıştı -büyük ihtimalle Kritzin-ger (Polonya’dan bir etnik Alman) dışında bütün katılımcılar Yaşlı Nazilerdi. Tartışmaların neredeyse tamamı Yahudiler ile Hıristiyanlar arasında yapılan evliliklerin doğurduğu teknik meselelerle ilgiliydi. Zaten sadece bir buçuk saat içinde toplantı sona erdi ve yeme içme faslına geçildi. Demek ki Nihai Çözüm haberi bakanlıklarda pek fazla direnişle karşılanmamıştı (Hilberg, 1978: 264-5). Artık kariyerizm devreye girmişti. Nüfuzlarını kaybetmekten korkan kıdemliler kendi bakanlıklarında cinayet planları yaptılar, orta derece memurlar da her yanda ortaya çıkan Yahudi masalarına geçerek kariyer yapma fırsatı yakalamışlardı. Finans Dairesi tehcir edilenlerin mal ve mülklerinin listesini çıkarıp Vergi Dairesi’ne aktardı, Çalışma Dairesi işletme defterlerini topladı, Iskan Dairesi boş evleri doldurdu, devlet demiryolları da kamplara hatlar döşeyip tutsakları taşıdı.</p>

  <p class="calibre1">Bu insanların neredeyse hiçbiri kimseyi öldürmedi ve çok azmin şiddet kullanmışlığı vardı. Browning (1978) onların “gayrişahsileşmiş bir bürokratik işletme tarzını”, “bürokratik toplumun örgütsel başarısını” ve “ideolojik telkini” birleştirdiğini söyler. Fakat daha önceki sağcı ideolojileri görece kolay bir şekilde devletçi Nazizme kaymış, kariyer edinme ilkelerini biçimlendirmişti. Bürokrasi cinayetten arınmış devlet memurluğu alanlarında soykırım <span class="calibre2">aracıydı,</span> fakat amaçlan Nazi ideolojisi belirliyordu. Daha doğuya gittikçe bileşim daha da umutsuzlaşıyordu. Devlet memurları ideolojilerinin asıl anlamını biliyorlardı, fakat kariyeristlikleri de daha barizdi. Polonya ve Rusya’ya atanmak istenen bir şey değildi ve çoğu durumda mesleki hatalardan, hattâ suç faaliyetlerinden kaynaklanıyordu. Musial (1999) bu resmi görevlilerin rüşvetçi ve aşırı ırkçı olduğunu, gayretle cinayet işleyerek kendilerini kurtarmak ve mesleklerinde tekrar yükselmek istediklerini öne sürer.</p>

  <p class="calibre1">Sanayide işler daha farklıydı. <span class="calibre2">Fascists'te</span> sermayenin de emeğin de çekirdek Nazi kuruluşunda bulunmadığının altını çizmiştim, ideolojik Nazi olan işadamı çok azdı; fakat pek çoğu 1933’ten sonra çoğunluğa uyarak Nazilere katılmıştı. Köle emeğiyle fabrikalarını işletiyorlardı, fakat bunu kâr için yapıyorlardı. Hemen hepsi bu konuda işbirliği etmişti, çünkü savaş ilerledikçe emek sıkıntısı artmıştı. Nazi bağlantıları olan Porsche gibi sanayiciler, tutsakları işçi olarak kullanmak için lobicilik yapıyordu -ilk önce Batı Avrupalılar, sonra Slavlar ve nihayet Yahudiler işçi olarak kullanıldı. 1942’nin sonuna gelindiğinde Alman işgücünün üçte biri kölelerden oluşuyordu. Bu kölelere yapılan muamele çok çeşitliydi. Az sayıda Yahudi başka fabrikalardaki Fransız ya da Hollandalı işçilerden bile daha iyi muamele görmüştü. Fakat 1G Farben müdürleri, hastalanan işçilerin yerine yenisinin alınmasını istiyordu. Hasta işçilerin daha sonra vurulacağını gayet iyi biliyorlardı. Müdürler düzenli olarak kamplara girerek işçi seçiyordu, der Straede (1999).</p>

  <p class="calibre1">Hattâ savaş suçlarıyla itham edilen az sayıdaki sanayici ve müdürün de çok azı 1933’ten önce Nazi Partisi’ne katılmıştı. Gustav Krupp binlerce Rus ve Yahudi köle işçi “tüketmişti” ve böylece intikal vergisinden muaf tutulmuştu, fakat hiçbir zaman partiye girmedi. Kurt Schroeder ve Friedrich Flick 1932’den itibaren partinin finansmanında rol oynadılar, fakat Flick diğer sağ partilere daha fazla yardım ediyordu ve ancak 1937’de Nazi Partisi’ne katılmıştı. Schroeder ise 1933’te katılmıştı. Kaybedilmiş Polonya topraklarında doğan “utanmaz ve zalim” Erich Dittrich bile, işletmesi için işçileri yerel gettodan toplayıp bitkin düşenleri vurulması için Gestapo’ya teslim etmesine rağmen, partiye ancak 1935’te katılmıştı. Sanayiciler ve bankacılar hükümetteki kârlı ekonomik konumlara da oturmuş, çoğu durumda SS’le yakın ilişki içinde çalışmıştı. Banka müdürü Hans Fischböck, Anchluss sonrası Avusturya kabinesindeydi ve daha sonra Hollanda ekonomisinin yürütülmesine yardımcı olmuştu. Fischböck sağcıydı, ama onursal SS albayı rütbesi aldığı 1940’a kadar resmen Nazi olmamıştı. Alman kapitalistlerine baktığımızda gerçek sıradanlığı görüyoruz -toplu katliamlar modern toplumda rutinleşmiş ve meşru bir şeyin, asgari maliyetle azami kâr elde etme sürecinin yan ürünü olmuştu. Özgür emek yetersiz ve yüksek maliyetli olduğundan, kapitalistler memnuniyetle köleleri kullanmıştı. Kapitalistlerin, müdürlerin, hattâ ustabaşılarm kimseyi öldürmesi gerekmiyordu elbette. Köleleri SS’e teslim ediyor, sonra da onları unutmaya çalışıyorlardı. Bunlar esasen cinayetlerin maddiyatçı suç ortaklarıydı.</p>

  <p class="calibre1">Elitler arasmda bazı ılımlılar da vardı. 6.000 ölü partizanın üzerinden sadece 480 tüfeğin çıkması gibi raporlarla dalga geçiyorlardı; devlet memurları korkunç emirleri geciktirmek için “evet, ama” ile başlayan yazılar yazıyorlardı (Buchheim vd., 1968: 346, 377-9). Generaller, iktisat planlamacıları ve sanayiciler cesetler yerine sağlıklı köle işçileri tercih ediyorlardı. Tabi halkları yabancılaştırmaya karşı uyarıda bulunuyorlardı, bazıları Yahudi muhariplerin canının bağışlanmasını istiyordu. Fakat radikal hattın yukarıdan, büyük ihtimalle Hitler’in kendisinden kaynaklandığını anladıkları zaman direnmeyi bırakıyorlardı. Führer ilkesi kariyeristlerin ahlaki kaçamaklarını meşrulaştırmaya yetiyordu. İtaat etmek kutsaldı, ama aynı zamanda kariyer ya da kâr da geti-rıyordu. Bazıları transfer edilmek istiyordu, ama istifa etmiyordu. Önde gelen Nazilerden çok azı kızağa alındı. Fakat Eichmann büyük görevin genel olarak kabul edilmesinin bireysel sapmaları engellediğini söylemişti. Hareket uzun zamandır Nazilerin yuvası olmuştu. Hareketin dışında bir hayatı tasavvur edemiyorlardı. Orta yaşlı erkeklerin ayrıcalıklı aileleri vardı. İtaatkarlık, hepimizi etkileyebilecek alelade güdülerle güçleniyordu.</p>

  <p class="calibre1">Cesur muhalefet genellikle alternatif bir ideoloji gerektirir. Varşova’dan sorumlu sosyalist hekim Dr. Wilhelm Hagen, getto koşullarını iyileştirmek için SS yönetimiyle mücadele yürütüyordu (fakat kendi döneminin bir Alman doktoru olarak Yahudilerin tifüs yaydığına inandığı için bunu yapıyordu). Korgeneral Moser gibi az sayıda gelenekçi subay itaatsizlik etti. Polonya’ya gönderildiğinde, bir ölüm kampından gelen kokuyu alıp araştırma yapmak üzere içeri girmişti. Dehşete kapılarak, “her aklı başında Alman böyle bir organize katliamın emrini veren hükümeti reddetmelidir,” dedikten sonra, Ruslara teslim olmak üzere doğruca cephe hattına gitti (Boehnert, 1981: 211-12). Hitler’e karşı komplo düzenleyen Stauffenberg ailesi de eski kafalı militaristlerdi. SS subayı Kurt Gerstein’m durumu muammasını korumaktadır; fakat Prusyalı ailesinin derin Evanjelik inancının onu durdurduğu açık görünüyor. Kilise liderlerine ve bir İsveçli diplomata Nihai Çözüm’ün tüm ayrıntılarını verme riskine girmişti. Bir Evanjelik papazın oğlu olan meslekten asker Yarbay Grosscurth <span class="calibre2">Einsatzgrupperi</span>’m kadın ve çocukları vurmasını önlemeye çalışmıştı -fakat üstleri onu durdurdu. Eski papaz Albert Hartl’ın SS’likten tiksintiyle istifa etmesinde Katolikliğin rolü olmuştu. Komplocuların büyük çoğunluğu uzun süreli solcular, dindar aktivistler ya da eski kafalı militaristlerdi (Hoffmann, 1988). Fakat Nazizme muhalefet ettikleri kayda geçmiş olanların bile çoğu çenelerini kapalı tuttular; çünkü itaatsizliğin onlara kaybettireceği çok şey vardı.</p>

  <p class="calibre1">En tepedeki Nazilerden çok azı politikaları içeriden engellemeye çalıştı. Karl-Siegmund Litzmann bir generalin oğluydu ve kendisi de subay olmuştu. Birinci Dünya Savaşı’ndan sonra Freikorps’a, sonra da Stahlhelm’e katıldı. 1929’da Nazi Partisi’ne girdi. SA lideri oldu ama politika farklarından dolayı kızağa çekildi. İkinci Dünya Savaşı’nda Estonya genel komiseri olarak Almanya’nın potansiyel dostlarını düşman eden kanlı politikalara karşı çıktı. Fakat en sonunda omuz silkti ve itirazlarının görmezden gelinmesine ses çıkarmadı (Kersten, 1956: 223-5). Beyaz Rusya valisi Wilhelm Kube daha kararlı bir direniş gösterdi. Onun faşizmi ırksal değil kültüreldi ve “kültürlü” Batı Yahudilerini imhaya karşı çıkıyordu:</p>

  <p class="calibre1">Yahudi sorunu konusunda kesin bir katılık gösteriyor ve çözümüne yardımcı olmak istiyorum, fakat bizim kültürel ortamımızdan çıkan insanlar hayvanlaşmış yerli yığınlardan [Doğudakiler] muhakkak ki farklıdır... Sizden Reich’m ve partimizin şerefini düşünmenizi... gerekenleri insani yoldan yapmanızı istiyorum.</p>

  <p class="calibre1">SS Albayı yetmiş “kültürlü” Yahudiyi kurşuna dizdiğinde Kube ona demediğini bırakmamıştı:</p>

  <p class="calibre1">Adamlarım ve ben barbarlık ve sadizmle suçlandık, oysa görevimi yerine getirmekten başka bir şey yapmamıştım. Kube [Yahudilerin altın dişlerinin sökülmesi konusunda] bunun... bir Alman insanına ve Kant ile Goethe’nin Almanya’sına yakışmadığını söyledi. Almanya’nın adının tüm dünyada lekelenmiş olması bizim hatamızmış. Ayrıca adamlarımın bu idamlarda cinsel şehvetlerini tatmin ettikleri de doğruymuş. Bu ifadelere şiddetle karşı çıktım ve bu iğrenç işi yapmak zorunda kalmanın üstüne bir de bizlere çamur atılmasının çok üzücü olduğunu belirttim.</p>

  <p class="calibre1">Kube bu olaylardan kısa süre sonra öldü, fakat ölmeseydi de sonu zaten kötü olacaktı. Himmler onun davranışlarının “hainlik sınırına gelip dayandığını” söyledi. Kube görece yaşlıydı ve genç Nazileri hareketteki ilk idealleri kaybetmekle suçluyordu. Polonya Silezya’smda bir piyade çavuşunun oğlu olarak doğmuş, üniversitede tarih okumuş, sonra da savaş öncesi milliyetçi hareketlere katılmıştı. Birinci Dünya Savaşı’na katıldıktan sonra muhafazakar DNVP Partisi’ne üye olmuştu. 1927’de Nazilere katıldı, fakat bu sırada 40 yaşındaydı, yani alışılmadık bir biçimde yaşlıydı. Belki de harekete kendini tam anlamıyla adayamayacak kadar yaşlıydı (Black, 1984: 175; Hilberg, 1978: 233, 253-4; Höffkes, 1986: 195-8). Fakat böyle adamlar çok azdı.</p>

  <p class="calibre1">Nazizm daima düşmana nefret duymayı vazetmişti, hareket ve hareketin Liderlik İlkesi onların hayatıydı, ayrıca katliamlar başlamadan önce şiddet kullanmaya alışmışlardı. Soykırımcılık mevkilerine atanmalarının baş sebebi buydu. ideolojilerinin sistemik bir niteliği de vardı, ki buradan soykırımın verimli bir örgütlenmesine geçmek hiç zor değildi. Sonra savaş gerçek düşmanlarla ideolojik düşmanları iç içe geçirdi. Koehl’e göre 2.000’den az SS subayı imhaya doğrudan katılmıştı; 200’den az binbaşıdan yukarı rütbede subay imhayı yürütmüştü. Fakat “bu grup, yetişme şekilleri, seçilme tarzları ve savaşın amansız koşulları yüzünden şeytanın dünyadaki halleri olmuşlardı... sistemden... geçen daha yüz binlerce kişinin yolunu şaşırması ve mecbur edilmesinde bu tayin ediciydi” (1983: 167, 177-86). Fakat elit zümrenin büyük bir kısmının işi kolaydı. Onlar masabaşmdaki katillerdi.</p>

  <p class="calibre1">KARİYER YOLU ÎKt: ANA KAMPLAR Kamplarda durum böyle değildi. Kamplarda kurbanları öldürenler orta rütbeli alt-orta sınıftan ve işçi sınıfından erkek ve kadınlardı. Bunlar cinayeti de kapsayan gayet iyi ücretli ve güvenceli işlerde çalışıyorlardı. Aralarında ilkeli bir Nazi ideolojisini dillendirebilecek pek kimse yoktu. Irkçı ve Yahudi karşıtı ifadeleri daha ziyade basit bağnazlığa delalet ediyordu. Fakat kamplar aynı zamanda mesleki topluluklardı. Bazıları kamplarda aileleriyle birlikte yaşıyorlardı. Partiler, içki yarışmaları ve kadın erkek ilişkileri son derece yoğun bir sosyalleşmenin parçasıydı ve grup normlarına uyum gösterilmesini sağlıyordu. Aktion Reinhard ölüm kamplarının kendi işe alma yöntemleri olduğundan onları ayrı değerlendireceğim. Savaş öncesi Alman kamplarını, Auschwitz ve Majdenek ölüm kamplarını ve daha birçok başka kampı birbirine bağlayan daha güçlü bağlar vardı.</p>

  <p class="calibre1">İlk olarak savaş öncesi Alman kamplarındaki rutin cinayetlerle şiddet dozu yükseldi. Erkek örneklerimin yüzde sekizi (115) bu kamplarda hizmet vermişti. Hiçbiri deneyimli katliamcı değildi fakat çoğu eski kurttu. Üçü dışında hepsi daha önceden Nazi Partisi, SS ya da SA üyesiydi. Örneklemimdeki 286 erkek Auschwitz ya da Majdanek kamp komlekslerinde çalışmıştı. Sadece yüzde 14’ü acemiydi. Bunların hemen hepsi erdi ve neredeyse tamamı 1942’den sonra yetiştirilen kurtarılmış etnik Alınanlardı. Geri kalanı zaten ya partidendi ya da SS üyesiydi. Kırk bir tanesi daha önce kamplarda hizmet etmişti, 35’i ölüm kampı olmayan kamplarda, 1.4’ü <span class="calibre2">Einsatzgrupperi’da,</span> 12’si Aktion Reinhard’da ölüm kamplarına ve bir tanesi T4’e gitmişti. Son derece deneyimliydiler.</p>

  <p class="calibre1">Savaş sırasında ölüm kampı olmayan kamplarda hizmet veren toplam 295 erkek vardı. Bunlardan sadece yüzde 5’i acemiydi ve yine çoğunluğu kurtarılmış etnik Almanlardan oluşuyordu. Yüzde yirmi ikisi daha önce sadece Waffen-SS bölüklerinde hizmet vermiş, çoğu Doğu Cephesi’nde yaralanınca kamplara tayin edilmişlerdi. Yüzde 22’si sadece parti ya da SS üyesiydi. Yüzde 44’ü daha deneyimliydi; T4’te (5 kişi), <span class="calibre2">Einsatzgruppen</span>’da (14), savaş öncesi kamplarda (66) ya da bir ölüm kampında (40) görev yapmışlardı -yine dokuzu hariç bunlar da parti ya da SS üyesiydi. Yaralı Waffen-SS üyelerini saymazsak, bu örüntü Auschwitz’dekine benzemektedir. Yine burada da deneyim ve başarılardan faydalanma amaçlı sistematik seçim ve tayin usûllerinin işlediği gözümüze çarpıyor.</p>

  <p class="calibre1">Eicke’nin Dachau yönetiminin tüm kamplar için model olduğunu gördük. Bu yüzden terfi alanlar Dachau ve diğer savaş öncesi kamplardan ölüm kamplarına geçiyordu. Büyük kamplardaki en az dokuz komutan ve sekiz komutan yardımcısının kariyeri Dachau’da başlamıştı. Kıdemli Auschwitz subayı pozisyonunu, yani soykırımın rutinleşmiş çekirdeğini doldururken özel bir dikkat gösteriliyordu. Höss (daha önce karşımıza çıktı), Arthur Liebenhenschel (devlet memurluğunun alt kademelerinde babasının izinden giden Polonya Silezya’smdan bir Yaşlı Nazi) ve Richard Baer (Nazi Partisi’ne 1930’da 20 yaşındayken katılan, bir yıl sonra da SS’e giren Bavyeralı bir pastacı) Dachau’da astsubay olmuşlardı. Şu kişilerin de durumu aynıydı: Komutan yardımcısı Hans Aumeier (Bavyeralı bir tornacı, Yaşlı Nazi, SS’te kariyer yapmış, daha sonra kamp komutanlığına yükselmişti), Baer’in yardımcısı Kari Höcker (bir müteahhidin oğlu olan Vestfalyalı bir banka memuru, 1933’te 22 yaşındayken partiye katılan bir Genç Nazi), asıl cinayet alanının sorumlusu Franz Hoff-mann (daha önce tartıştık), partiye ve SS’e 1930’da giren Südetli bir nehir teknesi tayfası. Fritzsche SS’teki yoğun kardeşlik duygusuna değer veriyordu ve Dachau’da yedi yıl hizmet vermiş, Auschwitz’de koruyucu gözaltıyı yürütmüş ve nihayet “otoritesini aştığı”, yani korkunç zalimlikler yaptığı Flossenburg kampının başına getirilmişti.</p>

  <p class="calibre1">Alsacelı Josef Jarolin, Allach kampının başına getirilmeden önce Dachau’da dokuz yıl görev yaptı. Nazi Partisi’ne ancak 1933’te, 29 yaşındayken üye olmuştu, fakat Allach tutsakları onun bir fanatik olduğunu ifade ediyordu. 1920’lerde kızıllara karşı sokak çatışmalarına katılan Ruhrlu bir Yaşlı Nazi olan Kari Koch mesleği savaş öncesi Sachsenhausen’de öğrenmiş, daha sonra Buchenwald’m vahşi ve yozlaşmış komutanı olmuştu (korkunç Yaşlı Nazi karısı ilse de tutsakların dövmeli derisinden abajur yapmıştı). Viyanalı bir hizmetçi olan, daha sonra mühimmat işçisi olan Hermine Braunsteiner 1939’da SS’e gönüllü olduğunda daha 20 yaşındaydı. Ravensbrück’e atandı ve daha sonra Majdanek ölüm kampının kadın gardiyanlarının başına geçti.</p>

  <p class="calibre1">Bazıları sırf şiddet düşkünlüğü sayesinde yükseldi. Alt kademeden bir devlet memurunun oğlu olan Bavyeralı Josef Kramer’in terfisi daha yavaş gerçekleşti. Kramer 1931’de Nazi olmuştu. 1934’te Dachau’da eğitildi, cinayet bölgesine yaklaşmak suretiyle memur oldu. Matthausen’de komutan yardımcısı, Auschwitz’de subay, Natzweiler’de komutan oldu ve en nihayetinde “Belsen Canavarı” haline gelmeden önce Auschwitz-Birkenau ölüm kampı alanının başına geçti. Karısı şöyle diyordu: “Hareket ona büyük umut vermişti... Nazizm derin bir duygusal deneyimdi. Hareket... bir kez daha kendine inanmasını sağlamıştı. SS’te onu en çok çeken şeyin kendi yaşından ve kendisiyle benzer durumda gençlerle arkadaşlık etmek olduğunu, örgütte sıkı dostlar edindiğini söylemişti” (Segev, 1987: 50-1, 218).</p>

  <p class="calibre1">Diğer SS etkinliklerinden kamplara transfer edilenlerin sayısı azdı. Amon Goeth, <span class="calibre2">Schindler’in Listesi</span> filminde gösterilen Plaszow’un komutanıydı (gerçi çok daha kısa bir aktör tarafından canlandırılmıştı -aslında Amon 1.92 boyundaydı). Askeri kitaplar basan bir yayımcının tek oğlu olarak Viyana’da doğmuştu. Lisede başarılı bir öğrenciydi ama Nazizmin etkisine girmişti. Büyük ihtimâlle partiye 1925’te, daha 17 yaşındayken girmişti ve 1930’da kesinlikle, SS’teydi. 1933’te polis onu bir Nazi cephaneliğiyle ilişkilendirince kaçmak zorunda kaldı. Yasadışı etkinliklerde aktifti, Dollfuss cinayetine karıştıktan sonra Almanya’ya geçti. Kavga gürültüyü özellikle seviyordu ve partide de bu yüzden değerliydi. Katı bir ırkçıydı. Etnik Alınanlardan bir birliğin başında, gettoların tasfiyesini yönettikten sonra Plaszow’u yönetmek üzere taşındı. 8.000 tutsağın ölümüne sebebiyet vermekten Polonyalılar tarafından asıldı. Karısının dediğine göre, “Bir siyasi asker olarak huzur içinde” ölmüştü.</p>

  <p class="calibre1">Kamp subaylarını birleştiren ve onları katılaşmış erkeklerden oluşan eşsiz bir elit grup haline getiren şey esasen şiddetti. Orth (2000) onların gayet iyi eğitim aldığını, kesinlikle mevkisinden aşağı düşmemiş olduğunu göstermiştir. Nazi Partisi’ne ortalama olarak 1931 Eylülü’nde katılmışlardı, ama kendilerini laf ebesi değil eylem adamı olarak görüyorlardı; ayrıca Orth onların sorgusuz sualsiz bir şiddet etosunu paylaştığının da altını çizer.</p>

  <p class="calibre1">Josef Klehr bir astsubay olarak kaldı. Yukarı Silezya’dan bir reform okulu hocasının oğlu olarak dünyaya gelmiş, doğramacı olarak yetişmiş, fakat sonra emireri olmuştu. 1932’den itibaren SS’te faaliyet göstermişti ve 1938’den sonra kamp muhafızı olmuştu. Buchenvrald’dan Dachau’ya, oradan da çavuş olarak Auschwitz’e geçti. Kişisel cinayet rekorunu (475) elinde tutuyor olabilir, “muazzam bir psikopatlık potansiyeli” taşıyordu. Kasap olarak yetişen fakat babasının yanında eyercilik yapan Yukarı Silezyalı Herber Scherpe daha sonra polislik ve gümrük memurluğu da yapmıştı. İşsiz kalınca 1932’de, 24 yaşındayken Nazi Partisi’ne katıldı ve ertesi yıl tam zamanlı olarak SS’e girdi. 1936’da kamp muhafızı oldu ve 1939’da Dachau’ya atandı. Doğu Cephesi’nde yaralandıktan sonra Auschwitz’e gönüllü odu. Orada birçok çocuk öldürdükten sonra bir gün, “artık yapamıyorum” diye haykırdı. Kampın o kadar kanlı olmayan bir kesimine geçirildi. Bavyeralı bir sıva ustası olan ve 1933’te 22 yaşındayken Nazilere katılan Bernhard Walter kariyerine Dachau’da başladı ve Auschwitz’de kimlerin öleceğini seçenler arasında öne çıktı. Bunlar daha yetenekleri sınırlı insanlardı ve Nazi ideolojisine ne kadar bağlı oldukları belirsizdi, yine de şiddet dozu artarken görevlerini aksatmayarak astsubay rütbesini korumuşlardı.</p>

  <p class="calibre1">Bazıları çok gençti. Johannes Stark Darmstadtlıydı. Polis babası “itaat edemeyen emir veremez” sloganını benimsemiş bir katı disiplin yanlısıydı. Stark 17 yaşında Buchenwald’da muhafız oldu, sonra Dachau’ya tayin edildi ve en kanlı eylemlerini de Auschwitz’te gerçekleştirdi. Mahkemenin atadığı psikiyat-ristlerden biri, Stark’m tek eğitiminin Nazi kamp muhafızlığında olduğunu ve orada “şefkati zayıflık saymayı”, vicdanının sesine kulak tıkamayı öğrendiğini belirtmişti. Onbaşı Perry Broad bir Auschwitz <span class="calibre2">Hatıratı</span> yazmıştı (Höss vd.,</p>

  <p class="calibre1">1978). Önce Hitler Gençliği’ne sonra SS’e girmiş, Auschwitz’e atanmış ve 21 yaşındayken işkence yapma ve idam etme emirleri almıştı. Yetişkinlik deneyimi, normallik anlayışı Auschwitz ile sınırlıydı. Sağ kalanlar onun zalimliğine tanıklık etmişti; fakat kendisi meslektaşlarını “kana susamış kasaplar”, “cani sadistler” ve “fanatikler” diye adlandırmayı tercih etmişti. Kurşuna dizme mangasmdakilerin cinayetler arasında ıslık çaldığından, birbirine laf attığından, “o güruhun işini bitirirken” kayıtsız davramyormuş gibi yaparak diğerlerine “sertliklerini göstermeye çalıştıklarından bahseder. “Sertlik” toplumsal statü getiriyordu.</p>

  <p class="calibre1"><a id="bookmark3"></a><a href="#footnote1">1</a></p>

  <p class="calibre1">Bu noktaya işaret ettiği için Christopher Browning’e minnettarım.</p>

  <p class="calibre1">Bu listenin, Los Angeles’taki Hoşgörü Müzesi’nde bulunan mikrofiş kopyasından yararlandım.</p>

  <p class="calibre1"><a id="bookmark4"></a><a href="#footnote2">2</a></p>

  <p class="calibre1">Bu verileri topladığı için Gareth Mann’a müteşekkirim.</p>

  <p class="calibre1"><a id="bookmark5"></a><a href="#footnote3">3</a></p>

  <p class="calibre1">UÇLA Kütüphanesi, Londra Wiener Kütüphanesi ve Los Angeles Simon VViesenthal Merkezi personeline koleksiyonlarını bana açtıkları için teşekkür ederim. Eksiksiz bir kaynak listesiyle birlikte örneklemin daha geniş ayrıntıları Mann’da (2000) bulunabilir.</p>

  <p class="calibre1"><a id="bookmark6"></a><a href="#footnote4">4</a></p>

  <p class="calibre1">Tüm bu delilleri F<span class="calibre2">ascists</span> (2004) adlı eserimde bir araya getirip analiz ettim.</p>

  <p class="calibre1"><a id="bookmark7"></a><a href="#footnote5">5</a></p>

  <p class="calibre1">“Diğer” kategorisi sivil hizmetliler, işadamları, propagandacılar, Wehrmacht ve Waffen-SS personelinden oluşan karışık bir gruptur.</p>

  <p class="calibre1"><a id="bookmark8"></a><a href="#footnote6">6</a></p>

  <p class="calibre1">Bu bulgular korktuğum potansiyel bir örnekleme sapmasını ortadan kaldırdı -etnik Almanlar Almanya’daki toplumsal destek ağlarınca az korunduklan için savaş sonrası yargılanmaya ve büyük cezalar almaya daha açık olabiliyordu.</p>

  <p class="calibre1"><a id="bookmark9"></a><a href="#footnote7">7</a></p>

  <p class="calibre1">Bu nokta için Christopher Browning’e müteşekkirim.</p>

  <p class="calibre1"><a id="bookmark10"></a><a href="#footnote8">8</a></p>

  <p class="calibre1">Kadınlar, Südetliler ve Alman ordularının kurtardığı etnik Almanlar bu ölçütlerde asgari düzeyde etki yarattığından, bu kesimdeki analizi Reich Almanı, AvusturyalI ve mülteci etnik Alman erkeklerle sınırladım.</p>
</body>
</html>
