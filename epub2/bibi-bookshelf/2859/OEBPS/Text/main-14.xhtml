<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">Pakistan’ın kontrol ettiği bölgede nüfusun ağırlığı Müslüman ve çok az çatışma yaşanıyor. Fakat Hindistan kontrolündeki Kaşmir’de egemenlik kavgası yaşanıyor. Hindistan kuvvet kullanarak, mihracenin miras hakkına dayanarak ve hem Hinduları hem ılımlı Müslümanları korumak gibi makul bir iddiada bulunarak egemenliğini sürdürebilir. Gerilim azaltılabilirse ılımlı Müslümanlar Hindistan dahilinde sınırlı özerklik için oy çoğunluğu sağlanmasına yardımcı olabilirler. Fakat asi Müslümanlar komşu Pakistan’dan yardım alabilir, ayrıca güçlü bir çoğunluk demokrasisi retoriğini kullanabilir. Sorun yaratmaları ve şu anda herhangi bir referandumu kazanmalarına yetecek etnik-dini kutuplaşma düzeyine ulaşmaları için bunlar yeterli olacaktır. Nüfusun çoğunluğu Müslümandır -Kaşmir vadisinde yüzde 90, Jammu’da yüzde 60-70 (kesin rakamlar tartışmalıdır ve büyük mülteci akmları yüzünden değişmektedir) . Müslümanların çoğu Hindistan’ın vermek istediğinden daha fazla siyasi özerklik talep ediyor, radikal Müslümanlar ise ya bağımsızlık ya da Pakistan’la birleşme arzusunda. Dışarıdan silahlı desteğe bağımlılıklarının artması onları Pakistan seçeneğine doğru itiyor. Hindistan’daki seçimler biraz şaibeli yürüyor ve Hindistan’ın kontrolü tehdit altına girince merkezi hükümet sıkıyönetimle devreye giriyor.</p>

  <p class="calibre1">Şu anda bölgede konuşlanmış 100.000 Hindistan askeri var. Daha zayıf olan Müslüman asiler Hindistan ordusuyla meydan savaşı yapamaz, ama gerilla savaşını tırmandırabilir, bombalamalara, suikastlara, ayrıca yerel temizliğe başvurabilir. Hintliler orta vadideki direnişi büyük ölçüde ezmiş gibi görünüyor; fakat Müslüman savaşçılar Pakistan’dan militanların ve radikal devlet hiziplerinin desteğiyle dağlık sınırdaki hakimiyetlerini sürdürüyorlar. 1980’lerin sonundan beri Islami dünyanın her yerinden “konuk militanlar” ya da mücahitler bölgeye akın ediyor. Ayrıca Müslümanlar Islami devletlerin mali yardımları sayesinde dünya piyasalarından gelişmiş ama ucuz silahlar alabiliyorlar. Kaşmir ve Kaşmirli mülteciler Islami köktendinciliğin ana yetişme alanlarından biri. Bu köktendincilik sonraki bölümde tanımlayacağım terörist “zayıfların silahları”yla donanmış dürümdalar. Öte yandan, bu tip karşılaşmalarda hep olduğu gibi ölümlerin çoğunun sebebi devlet güvenlik kuvvetleri, yani Hindistan’dır.</p>

  <p class="calibre1">Savaş koşullarım hatırlatan bu ortamda Hindu milliyetçiliği de serpilip gelişmiş, her iki taraf da laiklikten bir ölçüde uzaklaşmış, köktendinciliğe yaklaşmıştır. 1988 ile 1990 arasmda 100’den fazla ılımlı seküler Müslüman politikacı suikaste uğramış, 230 seküler okul Islami militanlarca bombalanmıştır. Okulların yerini giderek genişleyen bir dini okullar, yani dışarıdan finanse edilen medreseler ağı almaktadır. Yerlilerin on yıldan uzun süredir bildiği şeyi dünya aniden öğrenmiştir: Bu okullarda çocuklara iman uğruna savaşmak öğretilmektedir. Hindistan hükümeti bugün Müslüman savaşçıların çoğunluğunun eyalet dışından olduğunu söylüyor -fakat bu rakam büyük ihtimalle Kaşmir kökenli mülteci ailelerini de kapsamaktadır. Bunların içinde pek çok birbirine rakip paramiliter grup vardır ve büyük bir kısmının yaşı 15, 25 ya da 30 civarındadır. Liderlerden çoğu tahsil görmüş öğretmenler ve meslek sahipleridir. Devlet memuru Müslümanların ciddi sempatisini kazandıkları düşünülmektedir. Militanların çekirdek kadrosu üniversite öğrencileri ve mezunlarından oluşmaktadır, fakat hem kentte hem kırda gençleri harekete geçirebilmeleri sınıfsal sınırların aşılabildiğini göstermektedir. Bilhassa kamu sektöründe istihdam erişimi pek çok militana önemli bir ekonomik imkân sağlamaktadır. Her iki taraf da kadın hareketlerinde, özellikle de tahsil görmüş kadınlar arasında etkilidir. Retorik düzeyde zaman zaman kadınları da silahlanmaya teşvik etseler de, kadın militanlar kendilerini gösterilerle ve kendini onlar kadar adamayan kadınlara baskı yapmakla sınırlıyor görünmektedir. Burada her iki taraftaki militanlar Hindistan’ın büyük bir kısmındaki etno-milliyetçi faaliyetlerde kullanılan bıçaklan değil, ateşli silahlar ve patlayıcıları kullanmaktadır elbette.</p>

  <p class="calibre1">Bu durum tez 4a’ya uygundur: zayıf taraf din kardeşlerinden ve dışarıdaki anayurttan cesaret almaktadır -şiddeti ve temizliği sürdürme ve artırma reçetesi yazılmıştır adeta. Kırk küsür yıl boyunca 50.000’in üzerinde insan ölmüştür ve cinayetler giderek artmaktadır. Evans (1999: 30) sırf 1990’larda 35.000 kişinin öldürüldüğü tahmininde bulunur. 2003 sonunda ve 2004 başında ölüm oranı ayda 300 kişi civanndaydı. 300.000’den fazla insan eyaletlerde mülteci olarak yaşıyordu, ayrıca daha binlercesi başka yerlere sığınmıştı. Şiddetin düzeyi hep aynı değil. Kimi zaman faydacı siyasetçiler ve halktaki savaş yorgunluğu uzlaşma yönünde bazı şanslar yaratıyor. Fakat şu ana kadar her iki taraftan radikaller bu uzlaşma çabalarını baltalamayı başardılar. Şiddet burada kalıcı görünüyor. Ayrıca etnik şiddetin düzeyi daha yüksek, zira akla yakın ve ulaşılabilir egemenlik iddiaları arasındaki çekişme söz konusu. Çatışmayı sonlandırmak kolay değil. Kendi kaderini tayin ilkesi -çoğunluk demokrasisi- Müslümanların ve Pakistan’ın elini güçlendirecek ve onlara yurtdışında bir hayli meşruluk kazandıracaktır. Hin<span class="calibre7">dis</span>tan hükümetleri devlet terörizmiyle suçlanabilir. Fakat Hindistan hükümetleri de Hindistan’ın bütünsel ve stratejik bir parçasını verme riskine gireceklerinin hiçbir işaretini vermiyorlar. Ayrıca onlair da terörizmle zorlanan insanlar adına mücadele çerçevesinde meşruluk iddiasında bulunabilirler ki, Washington’da şimdiden ciddi tesir yaratmış bulunuyorlar. Fakat gerilimlere rağmen iki devlet savaştan uzak kalmayı sürdürüyor. Hindistan devleti istikrarlıdır, Pakistan devleti ise onun kadar olmasa da istikrar göstermektedir. Pakistan istikrarsızlaştığında Kaşmir’deki sorun büyümektedir; 1999’da böyle bir büyüme görülmüştü. Bu tehlike 2001’de, ABD’nin Pakistan askeri rejiminin yardımıyla Afganistan’ı işgali ve akabinde Pakistan’daki militan Müslümanlara karşı ABD-Pakistan operasyonlarıyla birlikte arttı.</p>

  <p class="calibre1">4. <span class="calibre2">Kuzeydoğu sınırları.</span> Bu sınırların sürekli olarak ürettiği yerel etnik şiddet patlamaları çoğunlukla “emperyale karşı proleter” biçimini almaktadır! Yerel etnik gruplar, emperyalist Hindistan tarafından sömürüldüklerini iddia etmekte ve yerel demokrasi istemektedir. Hindistan ise geri kalmış bir bölgeye modernlik ve uygarlık götürdüğü iddiasındadır. Arunachal Pradesh, Assam, Manipur, Maeghalaya, Mizoram, Nagaland ve Tripura eyaletlerinden oluşan “Yedi Kızkardeş” hiçbir zaman Hindistan’ın bir parçası olmamıştır. Assam krallığı ve Manipur ile Tripura prenslikleri önceden bağımsızdı, sonra Burma’mn bir parçası haline geldi ve ondokuzuncu yüzyılda Ingilizler tarafından ilhak edildi. 1947’de Ingilizler tarafından Hindistan’a katılmaya ikna edildiler. Bazıları sadece 10 yıllığına katıldıklarını düşünerek kendi siyasi kurumlarmı korudular. Çoğunluğunda önemli özerklik hareketleri ortaya çıktı. Din genellikle sorun yaratmıyor, çünkü halk ya Hindu ya da başka dinlerden. Etnik bölünmeler daha kuvvetli ama bir yandan da karmaşık. Çoğunluk genellikle kendisini Hindistanlılardan ayırıyor, ama genellikle pek çok farklı etnik gruptan ve kabileden oluşuyorlar (Hindistan anayasasında tanımlanan “belirlenmiş kabileler” bunlardır), fakat bazı azınlıklar etnik bakımdan kendilerini Hintli hissediyorlar. Etnik bölünmelerin gündelik hayatta da maddi karşılıkları var. Yerli halklar kendi dillerini korumuşlar ki bu da eğitim ve istihdamda kimin dilinin kabul edileceği konusunda çatışma yaratıyor. Düşük nüfuslu alanlarda dışarıdan, özellikle de Bangladeş, Myanmar ve Hindistan’daki başka yerlerden gelen yerleşimci akmları istikran bozucu etkiler yaratıyor. Yerli gruplar yerleşimcilerin onlan hiçe saydığını ve sömürdüğünü iddia ediyor. Bazı gruplar yurtdışmdan yardım alıyor. Yerleşimciler ait oldukları etnik grubun yurtdışm-daki üyelerinden destek gördüğü gibi, muhalif paramiliterler de Hindistan’ın sınırlarını istikrarsızlaşmakta çıkarı, olan komşularından -Pakistan, Çin, Myanmar- kolayca silah edinebiliyorlar (Dasgupta, 1998; Debbarma, 1998; Gopalakrishnan, 1995; Lainithanga, 1994).</p>

  <p class="calibre1">Tez 3 ve 4’e göre bunlar tehlikeli alanlardır. Nitekim etnik savaşlarda binlerce, etnik seçim kampanyalarında ise yüzlerce kişi ölmüştür. Yine de muhaliflerin çoğu bağımsızlıktan ziyade bölgesel özerklik talep ettiği ve Hindistan’daki çekirdek etnik gruplar nadiren işe kanştığı için (burada yerli halklar ile marjinal yerleşimciler arasındaki bir sorun söz konusudur), çekişmeler çözülebilir görünmektedir. Seküler ve solcu Hindistan partileri bu alanlarda daha aktiftir. 2002’de Tripura’da Marksist bir eyalet yönetimi, silahlı ayrılıkçı solcuların saldırısına uğradı. Neticede Hindistan hükümetleri burada Kaşmir’dekine nispetle daha esnek ve uzlaşmacıdır. Çoğunluğu ikili bir politika önerir: Bir yandan bağımsızlık hareketleri bastmlırken diğer kesimlerle Hindistan anayasasının izin verdiği şekillerde uzlaşılır -yani yerel eyalet özerkliği için konfederatif ve oydaşmacı planlar yapılır, kabileleri yönetmek için idari düzenlemeler gerçekleştirilir ve ekonomik kalkınma fonları oluşturulur, daha yüksek düzeylerde iktidar paylaşılır. Böylece Hindistan Cumhuriyeti’nde birkaç yeni eyalet doğmuştur. Şimdilik kapsamlı çözümler bulunamamıştır; fakat genellikle değişik ama düşük düzeyli şiddet sorunlarla başa çıkmaya yetmiştir. Bazı yerel hükümetler üzerinde anlaşılmış uzlaşmaları hayata geçirmeyi başaramamış, muhalif etnik paramiliterlere yeni şiddet kullanma fırsatları yaratmıştır. Eyalet olmak kimi zaman eyaletteki azı<span class="calibre7">nlık</span>ların kendi adlarına talepte bulunmasına yol açmış, Assam eyaletindeki Naga ve Bodo gibi bazı azınlıklar kendilerinin daha da yerli ve “otantik” olduklannı ifade etmişlerdir. Bazıları ağırlıkta oldukları alanlann çevresinde devlet ve eyalet sınırlarının yeniden çizilmesini istemektedir. Bu bölgede küçük etnik savaşlar ve ayaklanmalar çıkmaya devam ediyor. Fakat Delhi’deki işler gerçekten çok kötü gitmezse, sınırdaki durum giderek iyileşecektir.</p>

  <p class="calibre1">Genele bakılırsa, etno-milliyetçilik karşısında sekülerlik gerilerken, neoli-beralizm devlet idaresindeki pozitif ayrımcılığa dayalı etnik imtiyazları tehdit ederken ve küresel silah piyasasında zayıfların silahlannm muhalifler tarafından satın alınması kolaylaşırken demokratik Hindistan’da şiddetin gerilimi artmıştır. Fakat bu artış sistematik cinai temizliğe dönüşmemiştir. Seküler, liberal, sosyalist yapılar ve özellikle de kast kurumlan varlığını sürdürmekte, devlet geri kalmış kabile alanlarına kalkınma fonları akıtmaya devam etmektedir. En kötü senaryo Kaşmir ve Jammu’daki etnik çatışmanın artarak (her ikisi de demokratik konumları savunan) Hindistan ile Pakistan arasmda bir savaşa dönüşmesidir, ki geçmişte bu olay dört kez gerçekleşmiştir -gerçi bir dahaki sefere nükleer silahlar kullanılacaktır. Şiddet dozundaki bu tip artışlar çatışmayı etnik alandan çıkarıp daha geleneksel savaş ve jeopolitik alanına taşıyacaktır. Geçmişteki olaylarda akılcı realist jeopolitikalar her iki devletin de kendini tutmasını sağlamıştır. Yine tutmasını sağlayacağını ummak zorundayız; fakat Pakistan’da Islami bir rejimin ortaya çıkması Hindistan’ı bir önleyici saldmya itebilir ve böyle bir saldırının ardından Kaşmir ve benzeri yerlerde Müslümanların cinai bir şekilde kitlesel olarak temizlenmesi gündeme gelebilir.</p>

  <p class="calibre1">BAĞIMSIZLIKTAN BU YANA ENDONEZYA</p>

  <p class="calibre1">Endonezya da son derece çok-etnilidir. 210 milyonluk nüfusu 13.000 adaya, 300 etnik gruba ve 200 dile dağılmış haldedir. Fakat Hindistan’a nazaran topraklarının bütünlüğü çok daha azdır. Hollandalılar ancak ondokuzuncu yüzyıl sonunda ve yirminci yüzyıl başında adaların neredeyse tamamını sömürgeleştirmeyi başarmıştır. Hattâ o zaman bile egemenlikleri Hindistan’daki Ingiliz egemenliği kadar merkezi değildi ve rutinleşmiş idarecilikten ziyade vahşice ama dağınık baskıya başvurmak zorunda kalmışlardı. Bölgesel etnik kimlikler sömürge idaresinin son yıllannda, Hollandalılar iktidarlarını korumak için böl ve yönet politikalarına başvurduğunda kuvvetlendi (Nordholt, 2001). 1945’ten sonra yeni bağımsız Endonezya hükümeti Java çekirdeğinden dışarı doğru genişledi, Doğu Timor’u işgal ettiği 1975’e kadar yeni adaları kendine bağladı. Böylece adalar Hollanda ve Java emperyalizmleri arasmda bir devamlılığa sahne oldu. Toplumsal entegrasyonun ana faktörü Islamdır; çünkü ülkenin yüzde 80’i Müslümandır. Fakat <span class="calibre2">devlet</span> hiçbir zaman Islami olmamıştır. Sömürge döneminde devlet Islama belli bir mesafede duruyordu, bu yüzden İslam’ın siyasi taleplerde bulunması yavaş gerçekleşiyordu. İslam sivil toplumdaki en büyük güçtür; fakat devleti idare etmez. Günümüzde en büyük siyasi ve toplumsal hareketler bir bakıma Islamidir, fakat çok çeşitli oldukları ve pek az konuda anlaşabildikleri için devlet son derece seküler kalmıştır. Dünyadaki en büyük Müslüman nüfusu (ikinci en büyük nüfus Hindistan’dadır), köktendincilikten pek etkilenmemiştir. Adalardaki büyük etnik hoşnutsuzlukların dinle alakası yoktur. Her zaman olduğu gibi, bu hoşnutsuzluklara devlet üzerindeki hak</p>

  <p class="calibre1">iddiaları egemendir ve din nadiren siyasallaşmaktadır.</p>

  <p class="calibre1">Endonezya nüfusunun yüzde 75’i iki merkezi ada olan Java ve Sumatra’da oturur. Bu adalarda bölgesel/etnik farklar azalmaktadır. Hollandalı sömürgeciler dönemindeki yoğun ekonomik sömürü yerel farkları zayıflatmış, yerli elitler HollandalIlara karşı ortak bir millet duygusunu harekete geçirebilmiştir. Bağımsızlıktan sonra solcu ve merkezdeki milliyetçi partilerin, seküler ve seküler Javalarm hakimiyetindeki silahlı kuvvetlerin desteğini seferber etmeleri sayesinde EndonezyalIlar hayli merkezi bir devlet ortaya çıkarabildiler. Diğer yandan ordu, 1950’lerdeki son derece baskıcı kampanyalarda çevreyi fiziken de kontrol altında tutmuştur. Fakat devlet aynı zamanda ortak milli dili, yani Bahasa Endonezya dilini (esasen Malezya’dan gelmektedir) dayatan bir okul sistemi geliştirmiştir. Yerliler bu dili modernliğe geçiş belgesi olarak görmeye başlayınca onu nispeten daha gönüllü olarak kabullenmişlerdir.</p>

  <p class="calibre1">Birleşmeden sonra ülke anayasada ima edildiği şekilde daha ademimerkezi bir doğrultuya girmeliydi. Fakat Sukarno’nun 1959’da sıkıyönetim ilan etmesi, ardından 1965’te Endonezya’daki komünistlerin tüyler ürpertecek biçimde katledilmesi, sonra da Suharto rejimi sırasında aralıklı olarak meydana gelen şiddet olayları ve militarizm bu doğrultuya girilmesini engelledi. Emperyalizm 1970’lerde de çevre bölgelerin ilhakıyla devam ederken, ABD ve Avustralya başım diğer yana çevirip görmezden geldi. Bu yüzden milliyetçiler geniş, kısmen Javalı ama kısmen de etnik olmayan bir millet hissi yaratabildiler; fakat milleti gerçekten temsil eden -özellikle de çeperde- bir devlet yaratamadılar (Hefner, 1991; Horowitz, 1985: 514-16; Liddle, 1999; Malley, 1999). EndonezyalI milliyetçiler bunun üzerine Hindistanlı muadillerinden daha ciddi dört güçlükle karşılaştılar.</p>

  <p class="calibre1">1. Devletin çekirdek topraklarında bile kurumsallaşması zayıftı. Milliyetçiler hayli seküler bir entelektüel tabaka ile ordu arasında gevşek ve istikrarsız bir koalisyon oluşturmuşlardı; devletin çok İslami olmasını beklemeyen (bekleyenler bastırılıyordu) Müslüman örgütlenmeler de bu koalisyona dahildi. Fakat ne ordu ne de büyük Müslüman örgütlenmeler demokratik, seküler ulus-devlete baştaki bağlılıklarını sürdürebildiler. Devlet çatışan kitle partileri ve Müslüman örgütlenmeleri arasmda ciddi biçimde bölünmüş durumda. Ordu da bölünmüş ve geniş, sertlik yanlısı özel kontrgerilla kuvvetlerinin yarattığı istikrarsızlıktan da mustarip. Neticede ortada siyasi ve askeri istikrarsızlık var.</p>

  <p class="calibre1">2. EndonezyalIlar kapitalizmin komuta kademesinde kontrolü sağlama alamadılar. Özel ekonomik faaliyetlerin yüzde 70’ini yürüten yerli Çinliler, nüfusun sadece yüzde 4’ünü oluşturuyor. Bu da sınıfsal ve siyasi hınçların etnisite-ye kanalize edilmesi ihtimalini doğuruyor. Aynı zamanda pek çok EndonezyalI bu yüzden güçlü ve bir nebze etnik (yanijavalı ve Müslüman) bir devlet isli yor; zira toplumsal ilerlemenin ana hattının bu olduğunu d (üşünüyorlar. Fa kal Çinlilerin herhangi bir siyasi egemenlik iddiası yok (Clıua, 2004’e rağmen); bu yüzden de Çin karşıtı eylemler Endonezyanm çeperlerinde daha sonra ayrmtı-landıracağım egemenlik çekişmesi vakalarındaki kadar kanlı değil.</p>

  <p class="calibre1">3. Endonezya merkezin çeperler üzerindeki emperyalizmine sahne oldu, çevredeki bu adalar fethedilmiş olsa da Endonezya kimliğiyle nispeten daha az bütünleşebildiler. Çeperlerdeki Doğu Timor, Moluccas, Sulavesi ve Batı Papua’da önemli Hıristiyan nüfuslar bulunuyor. Ayrıca 1950’lerdeki baskının acı deneyimi ardından gelen tarihsel siyasi bağımsızlık mirasına dayanan bazı özerklikçi ya da ayrılıkçı hareketler var. Endonezya’nın pekişmesinin geç kalması, çekirdek topraklarda milli kimliğe asimilasyon meydana gelirken, çeperlerdeki bazı bölgelerde askeri baskının hüküm sürmesi anlamına geliyordu. Bu militarizm daha sonra merkeze dönerek devlete kesin bir militarist biçim verdi. Çeperlerin büyük doğal kaynaklarının kullanılmasıyla ekonomik kalkınmanın yoğunlaştığı 1970’lerde ve 1980’lerde bu durum ayyuka çıktı; çünkü kâr merkeze akıyordu -çoğu durumda da doğrudan orduya akıyordu- oysa çeperlerde yoksulluk devam ediyordu.</p>

  <p class="calibre1">4. Emperyalizm yarı-sömürgeci yerleşimcilik siyasetini de içeriyordu. Endonezya hükümetleri, aşırı nüfuslu merkezi adalardaki yaklaşık 10 milyon kişiyi 1970’lerin başı ile 1990’ları sonu arasmda daha az gelişmiş çeperlerdeki adalara yerleştirmişti. Son dönemdeki göçmenler, uluslararası ve Çin tomrukçuluk ve madencilik şirketlerinin, ayrıca Endonezya ordusu tarafından işletilen eski Hollanda işletmelerinin çeperleri daha yoğun sömürmek için getirdiği işçi ya da esnaftı. Amansız ve çevre felaketi yaratacak şekilde toprağın ele geçirilmesi ve sömürülmesi sırasında bu birleşik yabancı kuvvetler, çoğu durumda yerli halkları yaşam alanlarından yoksun bırakıyorlar. Jakarta’dan bakınca yaşananlar kalkınma, modernleşme ve küreselleşmeye katılım gibi görünüyor. Komşu güney Filipinler’de de benzer çatışmalar yaşanıyor. Bu bölgede Hıristiyan yerleşimciler hükümetin ve çokuluslu şirketlerin imtiyazlarından yararlandığı için yerli Müslüman nüfusta bir tepki oluşuyor. Moro Özgürlük Cephesi’nin ve Ebu Sayyaf terörist hareketinin faaliyetlerinin arkasında da bu çekişme yatıyor. Bu türden ekonomik çatışmalar tehlikelidir; çünkü teritoryal ve etnik bir temel kazanabiliyor. Etnik gruplar bölgeler üzerinde egemenlik çatışmasına başlıyor.</p>

  <p class="calibre1">Bu yüzden, çeperlerin çeşitli kesimlerinden bakınca, Endonezya milleti yaratma girişimi Javalılarm eseri gibi görülüyor ve bunun dört toplumsal iktidar kaynağını da kullanan yabancı emperyalizm olduğu düşünülüyor -ideolojik asimilasyon, ekonomik sömürü ve dışlama, askeri ve siyasi baskı. Endonezya hükümetleri bu konularda bölünmüş olduğundan tutarlı bir siyaset izlenmiyor. Baskı, yerlilere yönelik böl ve yönet politikaları ve yerel kaygılara ve özerkliklere sahici bir duyarlılık Endonezya siyasetinde istikrarsız bir şekilde gidip geliyor. Bu karışım sonucunda 1980’lerin sonunda, bir ölçüde bölgesel özerklik isteyen beş çeper hareketi yüzeye çıktı. İddialarını dayandırabilecek-leri tek yer de tarihsel <span class="calibre2">defacto</span> siyasi egemenlikti.</p>

  <p class="calibre1">1. Doğu Timor 1975’te işgal edilene kadar Endonezya’nın bir parçası değildi; ayrıca öncesinde de Hollanda’nın değil Portekiz’in sömürgesiydi. Ağırlıklı olarak Hıristiyandı ve burada yaşayanların çoğu Endonezya dilini bilmiyordu. Bağımsızlık mücadelesi sırasında din mesele olmamıştı; çünkü Portekizli yöneticiler de Hıristiyandı. Timorluların çoğu, Endonezya egemenliğini Portekiz egemenliğinin iyileşmesi olarak gördü ve Endonezya içinde belli bir düzeyde bölgesel özerklik sahibi olmayı tercih etti. Fakat istila ve ardından gelen baskı ve açlık sırasında yerlilerin 150.000-170.000 kadarı, yani toplam nüfusun yaklaşık yüzde 25’i öldü (Kiernan, 2003). Belli bir azınlık EndonezyalIların tarafını tuttu, onları modernleştirici olarak görüyorlardı. Belli bir kesim de yaşam tarzı otoritelere bağımlı olan kişiler haline geldiler. İsyan hareketi de nispeten şiddet kullandığından bazı azınlık hizipleri Endonezya tarafına kaçtı. Böylece Timor yetkilileri ve milisleri Endonezya ordusuyla omuz omuza çarpıştı. Bölünme ilkesel düzeyde hem dini hem etnik gibi görünmekle beraber, din ya da etnisite adına çok fazla mezalim gerçekleşmedi. Her iki tarafta da Timorlular, Hindular, hattâ Hıristiyanlar vardı. Milisler ağırlıklı olarak Endonezya’daki Batı Timor’a sınır olan ya da fiilen bu bölgenin içinde olan yerlerden toplanmıştı (Robinson, 2001b). Ayaklananlar da yurtdışından destek görüyordu; ilk başta hükümet-dışı örgütlenmeler, sonra da BM ve Avustralya’dan desteklenmişlerdi.</p>

  <p class="calibre1">1999’da uluslararası baskı altında ve Jakarta’daki bir demokratikleşme safhasında rejim seçimlere hazırlanmak üzere baskı uygulamaya ara verdi. Fakat kontrgerillalıktan gelme subayların hâkim olduğu ordu komutanlığı, Jakarta’daki yüksek memurların da desteğini alarak kendilerine bağlı milisleri şiddete teşvik ettiler. Bunu yaparken amaçları ya göz korkutarak arzu ettikleri seçim sonucunu elde etmek ya da seçimleri tümden imkânsız hale getirmekti. Şiddet olayları kontrolden çıktı. Pek çok sıradan EndonezyalI da bölgesel ayrışmaya karşıydı. Fakat askeriyenin milis gücüne fazla güvendiği ortaya çıktı. Yaklaşık 2.000 kişinin öldürülmesine ve 200.000’den fazla kişinin de paramiliter saldırıları yüzünden komşu Batı Timor’a kaçmasına rağmen seçimlerde ezici bir çoğunlukla bağımsızlık yönünde oy verildi. Ardından uluslararası baskılar Endonezya hükümetini eyaletten vazgeçmek, devletliğe geçişi denetleyecek BM mandasını kabul etmek zorunda bıraktı. Bu sonuca 2001’de ulaşılmıştı.</p>

  <p class="calibre1">Sonuçlar hem EndonezyalIlar hem de Timorlular için daha iyi oldu (Hains-worth &amp; McCloskey, 2000; Inbaraj, 1995; Robinson, 2001a, 2001b).</p>

  <p class="calibre1">2. Büyük Sumatra adasının kuzey ucundaki Açe’nin nüfusu 3.6 milyondu ve yirminci yüzyıla kadar kendi sultanlığını sürdürmüştü; ayrıca nispeten teokratik Islami geleneklere sahipti. Aynı zamanda etnik bakımdan büyük ölçüde homojendi. Yeni Endonezya devletine ilk baştaki direnişi 1962’de, dinsel, kültürel ve eğitimsel özerkliği içeren “özel bölge” statüsü vaadinin verilmesiyle sona erdi. Yine de her türlü yerel muhalefet aşırı baskı görüyor, gerçek bağımsızlık taleplerini körüklüyordu.</p>

  <p class="calibre1">Timor ve Açe etnik şiddet tehlike bölgesine çok yakındı. Buralarda eski etnik kültürler vardı ve şimdi emperyal sömürü ve yerleşime karşı giderek artan proleter hınçtan beslenerek, ülkesel egemenlik talep ediyorlardı. Açe’nin asi lideri Haşan di Tiro, “Endonezya’da hâlâ sömürge imparatorluğu tasfiye edilememiş, HollandalI düşmanların yerini Javalı düşmanlar almıştır” diye açıklama yapmıştı (Keli, 1995: 62). Açe’deki asiler aynı zamanda hem küresel silah pazarında destek buluyor hem de Libya ve Malezya’dan askeri talim yardımı alıyordu. Bu durum 4b numaralı tezime, yani zayıf tarafın boyun eğmek yerine dış destek yüzünden cesaret bulmasına uygun sayılır.</p>

  <p class="calibre1">Yöresel bağımlı hamilerin ve milislerin yardımıyla ordunun uyguladığı ibretlik baskı, 1980’ler ve 1990’larm başındaki özerklik taleplerini susturdu. Fakat bu baskı yerel siyasetçilerin ve Müslüman cemaat liderlerinin salt bölgesel ekonomi yerine bağımsızlık isteğini güçlendırmekten başka işe yaramadı (Jüri es, 1995; Keli, 1995). Din küçük bir meseledir. Ekonomik sömürü 1990’larm başında direnişi artırsa da, Endonezya’nın zalimce baskıcılığı karşısında din pek önemli görülmemiştir (Robinson, 1998). Ordu geniş bir destek tabanı yaratmayı başaramadı. 1998’de Suharto’nın düşüşü ve Endonezya’nın 1999’da Doğu Timor’dan çekilmesi Açe’deki asilere saldırıları artırma cesareti verdi. 1990’larda 36.000 Javalı yerleşimci kaçmaya zorlandı. 2001 Haziranı’nda sunulan bölgesel özerklik paketinde Açe’ye eyalet gelirlerinin yüzde 70’ini kendine saklama hakkı tanınıyordu (daha önce bu oran yüzde 5’ti); ayrıca şeriatın bazı yönleri kabul edilecekti. Fakat yine güvenlik meseleleri yüzünden herhangi bir anlaşma yapılamadı. O kadar çok yargıç, savcı ve adliye görevlisi dışarıya göçe zorlanmıştı ki hukukun üstünlüğünün artık bir anlamı yoktu. Buna karşılık ordu da baskısını artırdı ve şimdilik işin sonu nereye varacak belli değil (İnsan Hakları İzleme, 2003). Ordunun bütün adalardaki iktidarı bu baskı sayesinde artıyor -ordunun içinde de özel kuvvetlerin iktidarı artıyor. Asiler kendilerini El Kaide gibi uluslararası Islami terörist gruplardan ayırmak için özen gösteriyorlar.</p>

  <p class="calibre1">3. Molucca ve Sulawesi’nin bazı kesimleri büyük Hıristiyan nüfusu barındırıyor. Hollandalılar buraların yerlilerini sömürge ordusunun merkezi bileşeni haline getirince bu Hıristiyanlaşma eğilimi daha da artmıştı. Molucca askerleri 1940’larda, genellikle EndonezyalI milliyetçilere karşı <span class="calibre3">HollandalIların</span> saflarında savaşmıştı. 1950’de tekrar ayaklanarak Bağımsız Güney Molucca Cumhuriyeti’ni ilan ettiler. Yenilmelerinin ardından çok ciddi baskı gördüler. Fakat EndonezyalI göçmenler bu bölgeye akmaya başlayınca ipler yine gerildi. Bu göçlerin çok-etnili bir ortamı iki dinli, Hıristiyan-Müslüman ayrımına indirgemesi tehdidi ortaya çıkmıştı zira. Rohde (2001) Sulawesi Poso’daki ayaklanmaları çarpıcı bir dille anlatır. Burada birbirine düşman olan Hıristiyan ve Müslüman çeteler yerli azınlıklar arasında terör estirmiştir. 250 kişi öldürüldü, binlerce ev yıkıldı ve 70.000 kişi mülteci oldu. Hindistan’da olduğu gibi, ilk ayaklanmaların kıvılcımları söylentilerle büyütülen küçük olaylardı. Ardından her iki tarafın da diğerinin mezalimine karşı kendini savunma eylemlerinin ya da misilleme olarak gördüğü mezalimin derece derece arttığını görüyoruz. Fakat Rohde’ye göre, Endonezya’daki son demokratikleşme ve ademimerkezi-leşme Müslümanların göçünün başlattığı çatışmaların artmasına katkıda bulunmuştur. Arpalık sistemini kontrol etmek isteyen yerel siyasetçiler ve işadamları, merkezi devletin artık bastırmaktan aciz kaldığı çeteler örgütlemişti. Müslüman bir öğrenci Rohde’ye, çatışmadan kaçan mültecilerin kendi kasabasına akınım anlatmıştı. Onlar tehlikeli, diyordu; çünkü “hastalıklarını buraya getiriyorlar”. Bu durum ayrılma mücadelesi değil komünal şiddet olarak kaldığından çok az dış destek geldi. Her iki cemaatin liderleri 2002’de bir barış anlaşması imzaladılar; fakat her iki taraftan da küçük radikal gruplar faaliyetlerini sürdürüyor. Müslüman tarafta Laskar Jihad, ABD’nin Islami terörizme karşı savaşında kötü bir ün kazandı. Bu vaka ciddi cinai temizlikten ziyade ayaklanma döngüsü senaryosuna benzetilebilir.</p>

  <p class="calibre1">4. <span class="calibre2">Batı Papua/Irian Jayâ</span>’da çoğunluk Hıristiyandır ve ezici ağırlık etnik MalezyalIlardadır. Bir milyonluk nüfusu esasen devletsizdir, Endonezya’dan ziyade Papua Yeni Gine’nin geri kalanıyla ortak kültüre sahiptir. 1963’te Endonezya tarafından istila edilmiş ve 1969’da cumhuriyete dahil edilmiştir. Yine burada da göçmen yerleşimi programı yerel protestoları körüklemiş ve Papua milliyetçi hareketleri özerklik ya da ayrılma talep etmeye başlamıştır. Bölgenin göreli geri kalmışlığı ve dış desteğin azlığı bu hareketlerin güçlenmesini önlemiş, Endonezya egemenliğini korumak için çok fazla ordu baskısı gerekme-miştir. 2001’de Jakarta tatmin edici bir bölgesel özerklik sözü verdi. Doğal kaynaklardan elde edilen gelirin yüzde 70-80’i eyalette kalacak, eyaleti yönetmek için orada yaşayan 250 kabile grubunu temsilen bir meclis kurulacaktı. Fakat ana Papua hareketi ilk başta öneriyi reddetti. Kısa süre sonra, 2001 Kasımı’nda hareketin lideri ölü bulundu. Megawati hükümetinin, tıpkı önceki Habibi hükümeti gibi, barışçıl niyetleri olabilir, fakat diğer rejim unsurlarını kontrol edememektedir -katiller büyük ihtimalle özel kuvvetlerdendi. Durum belirsiz ve gergin kalmayı sürdürmektedir. Otuz yılda bölgede 20.000 kişi öldü, salt 2001’de bu rakam 1.500’dü.</p>

  <p class="calibre1">5. <span class="calibre2">Batı Kalımantan</span> Dayakları, 3.5 milyon kişiden oluşur ve bölgedeki çoğunluk nüfustur. Dayaklar kapitalistlerin ve ordu teşebbüslerinin topraklarını yoğun şekilde sömürmesi ve ayrıca Madurese göçmenlerinin tehdidi altındadır. Dayaklar 1997 ve 1999’da Madurese’ye misillemede bulunarak birkaç yüz kişiyi öldürdüler ve 50.000’den fazla insanı da adadan kaçmaya zorladılar. 2001’de olaylar doruğa ulaştı, 500 Madurese öldürdüler (başka kaynaklara göre 2.000 kişi öldürmüşlerdi). Saldırıları sırasında kelle de topluyorlardı; bu yüzden dünya çapında korkunç başlıklar atılmasına ve “ilkel kabilecilik” çerçevesinde yorumlar yapılmasına yol açtılar. Korku içindeki bir Madurese, bir Dayak’m kesilmiş bir başı nasıl yüzüne doğru salladığını anlatıyordu. Dayak şöyle demişti: “Bu bir Maduresenin başı. Canını seviyorsan çek git buradan” <span class="calibre2">(Los Angeles Times,</span> 3 Mart 2001). Terör gerçekten de işe yaradı. 100.000’den fazla Madurese -neredeyse bütün Madurese cemaati- barınamaz durumda oldukları adalarına geri kaçtılar. Bu oldukça başarılı bir cinai temizlikti. '</p>

  <p class="calibre1">Gel gelelim, bu güya ilkel kelle avcılığı korku yaratmak için taktik bir hamleden ibaret görünüyor. Şiddeti örgütleyenler modern siyasi partilerdi. Endonezya hükümeti Dayakların, yani çoğunluk grubun ele geçirebileceği yerel siyasi kurumlar yaratmasına tepki olarak kurulmuştu bu partiler. Doğu Kalimantan’da ise tam tersine kutuplaşma azdır. Hiçbir etnik grup çoğunluk oluşturamaz. Halbuki sorun yaratan heterojenlik değil iki kutupluluktur. Suharto’nun Yeni Düzen hükümeti sırasında yerel liderler, iktidardaki partiyi desteklemek için himaye şebekelerini kullandılar. Suharto komünist asilere ve güya onların müttefiki olan bölgedeki etnik Çinli nüfusa karşı on yıllık savaşında Dayak müttefiklerini kullanmıştı (Davidson &amp; Kammen, 2002). Dayak liderleri de karşılığında merkezileşmiş arpalık sisteminden hisse alabiliyordu. Madencilik ve tomrukçuluk sektörlerinin gelişimiyle birlikte Madureseler de geldi. Arpalık sistemi özel sektöre yayıldı ve istihdam giderek daha çok etnik ayrımlara göre düzenlenir oldu. Yerel düzeyde demokrasinin gelişi bu ekonomik çatışmaları etnik alana doğru siyasallaştırdı. Dayak işadamları/siyasetçiler kendi rollerini gizlemek ve güya kabaran kabile duyguları karşısında çaresizlik numarası yapmak için ilkel şiddet ayinlerinden faydalandılar. Her iki taraftan da savaşçıların merkezinde, yerel kodamanların kontrolündeki silahlı çeteler halinde örgütlenen madenciler ve tomrukçular vardı. Madurese polislerin desteğine, Dayaklar ise ordunun desteğine güvenebilecek durumdaydı. Her iki taraftan yoksullar ortak smıf sömürücülerine değil birbirlerine cephe aldılar (van Klinken, 2002). Endonezya ordusunun silahlandırıp talim yaptırdığı milisler de başka adalarda ibretlik baskı taktiği olarak asilerin kesik başlarını gösteriyorlardı -sorun yaratırsan senin başına da aynı şey gelebilir!</p>

  <p class="calibre1">Bu vakalardan üçünde (yerleşimcilerin az olduğu Açe ve Doğu Timor’da daha düşük düzeyde olmak kaydıyla) yaşanan çatışmalarda yerli halklar ile Endonezya devleti ve ordusu (ayrıca merkezi adalardan gelen EndonezyalI yerleşimciler) karşı karşıya gelmiştir. Fakat beş vakanın beşinde de Endonezya otoriteleri -tıpkı kendilerinden önceki Hollandalılar gibi- yerlilere böl ve yönet politikası uygulamak için yöresel hamileri kendilerine bağımlı hale getirmişler, istihdam ve hükümet sözleşmelerinde onları kayırarak, verimsiz büyük devlet-bağımlı devlet ilişkisinde görülen türden yozlaşmalara yol açmışlardır. Ayrıca yine HollandalIları örnek alarak, yöresel hamilerin yetiştirdiği milisleri kullanıyorlardı. 1970’lerden itibaren bu yöntem Hollanda dönemindekine nazaran sistematikleştirildi. Endonezya ordusunun “toptan halk savunması” stratejisi uyarınca, gerillalara karşı gerilla yöntemleriyle savaşmak için örtülü ödenekler kullanıldı, özel kuvvetler oluşturuldu, yerel milisler eğitildi. <span class="calibre2">Canlı kalkan</span> olarak bilinen taktikte, asi köylere doğru ilerlenirken yerli halk sıraya geçirilip önden yürütülerek milislere ya da askerlere siper ediliyordu. Uzman kontrgerilla birimleri, milisler, son dönemdeki Islami partilerin gençlerinden oluşan çeteler, son olarak da yerel patronların tuttuğu şiddet düşkünü suçlu çeteleri devletin kontrolünden çıkmaya meyilliydi. Yerel klanlar ve halklar dost veya düşman olarak tanımlandıkça şiddetin dozu arttı, kaotikleşti ve giderek daha etnik hedeflere yöneldi (Nordholt, 2001; Robinson, 1998, 2001b).</p>

  <p class="calibre1">Tüm bu şiddetin artmasına katkı yapan, sonra da bu şiddetle başa çıkmak zorunda kalan Endonezya devleti, Hindistan devleti kadar sağlam bir kurumsallaşmadan yoksundu. Canlanan, kitleleri seferber eden fakat hizipleşmiş olan Islamm, çeperlerdeki krizlerin ve nüfusu eşitsiz şekillerde etkileyen ekonomik döngülerin baskısı altında rejim tekrar tekrar parçalanmıştır. Bu parçalanma da genellikle şiddeti artırır. 1965’teki bir askeri darbe girişimi, sağ kanattan ordu unsurları ve kiralık Islami militanlar -bunlar doğal müttefikler değildir!- tarafından Endonezya Komünist Partisi’nin ortadan kaldırılmasına yol açtı. Langenberg’in (1990: 53) bu korkunç siyasikırım konusundaki tahminine göre 500.000’den fazla insan öldü (Endonezya’nın sahne olduğu açık ara en kanlı çatışmaydı bu). Bu kırım bürokratik ya da totaliter mezalim anlamına gelmiyordu; çünkü “tutarlı bir soykırım ya da siyasi düşmanları toptan imha politikası izleyecek etkin, merkezi bir hükümet” yoktu. Hefner (2000: 65) şöyle der: “Devletin bu geçici parçalanmışlığı nedensiz şiddeti azaltacak yerde artırdı. Devlet ile toplum parça parça kargaşaya sürüklendi... Rakip siyasi hizipler yapılarına aykırı ittifaklara girerek devlet kuvvetleri ile toplum kuvvetlerini birleştirdi, aynı düzeyde parçalı biçimlerde örgütlenmiş düşman örgütlenmelere karşı durdu.” Islami modernleşme hareketlerinin yükselişi siyasi partiler arasmda, devlet görevlilerinde, hattâ silahlı kuvvetlerde kutsal-seküler ayrımlarını artırdı. Dolayısıyla, diğer vakalarda olduğu gibi, etnik-dini şiddet büyük ölçüde devlet hizipleşmesi ve radikalleşmesi yüzünden artıyor. Siyasi liderler kirli işleri yaptırmak için topladıkları kalabalıkları ve milisleri kontrol edemiyorlar. Böylece daha fazla dağılma ve kaos hortlağı beliriyor. Göründüğü kadarıyla son dönemdeki demokratik ademimerkezileşme sorunu daha da ciddileştirdi.</p>

  <p class="calibre1">Fakat Endonezya’da temizlik ile demokrasi arasında basit bir ilişki yok. Chua’nın (2004) belirttiği gibi, seçilmiş partiler zaman zaman etnik kartı oynayarak Çinli nüfusa karşı nefreti körüklüyor. Yine de, otoriter hükümetler devlete daha bağımlı olduğundan ve ordu da bütünlükçü milliyetçiliğin kalesi olduğundan, Jakarta’daki görece demokratik rejimler son dönemde bölgesel özerkliği de içeren uzlaşmalar yoluyla çözüm aramaya daha yatkın görünüyor. Kalimantan’da gördüğümüz üzere bu uzlaşma işleri kötüleştirebiliyor da. Ne yazık ki Endonezya’da hiçbir zaman istikrarlı demokratik kurumlar olmamış. Rejim her zayıfladığında tehlike doğabilir; fakat şu ana kadar otoriter rejimlerin zayıflaması daha büyük tehlikeler yarattı. Demek ki bu rejimler ya da bu rejimlerin içindeki bazı hizipler bütünlükçü-milliyetçilik ve dini-milliyetçi kartları oynamaya daha yatkın.</p>

  <p class="calibre1">Büyük Çinli karşıtı ayaklanmaların çoğu, ekonomik ve siyasi krizlere duyulan hıncı başka yere yöneltmek isteyen rejim hiziplerinin yardımıyla gerçekleşti. 1959’da meydana gelen büyük ayaklanma/pogromlar sonrasında yaklaşık 100.000 Çinli ülkeden kovuldu; aynı şey 1965-6, 1973, 1980 ve 1998’de de meydana geldi. 1996 ve 1998’deki Hıristiyanlık ve Çinli karşıtı pogromlar (1.200’e yakın Çinli öldürüldü), genellikle Başkan Suharto’nun yaygın ekonomik hoşnutsuzluğu Çinli müteşebbislere ve siyasi hoşnutsuzluğu Müslüman muhalefete yansıtma yönündeki son çaresi olarak yorumlandı (Chua, 2004: 43-5, bu görüşü kabul etmez, aksine demokratikleşmeyi suçlar). Her iki olayda da polis gizemli bir şekilde ayaklanma alanlarından kaybolmuştu, ayrıca ilk ayaklananlar siyah giyimli örgütlü paramiliterlerdi ve kamyonlarla dışarıdan getirilmişlerdi (büyük ihtimalle kılık değiştirmiş polisler ya da askerlerdi). Ardından çok sayıda sıradan EndonezyalI yağmaya, cinayete ve tecavüze katılıyordu. 1996’da bunlar esasen kuzeydoğu Java sahillerine yerleşmiş Madurese göçmenlerdi. Bunlar normalde ılımlı olan Nahdlatul Ulama (NU) Islami hareketini destekliyordu. Görünüşe bakılırsa hareketi itibarsızlaştırmak için kargaşa yaratılmıştı. Moluccas Hıristiyan-Müslüman ayaklanmaları 1998’den beri görülüyor. 2.500 kadar kişinin ölümüne yol açan bu ayaklanmaların yine serseri ordu unsurları tarafından körüklenmiş olmaları mümkün; anlaşıldığı kadarıyla bu sefer amaç hem Hıristiyanları hem de Islami sertlik yanlılarını itibarsızlaştırmak (Hefner, 2000: 190-3, 205-12). Bu ayaklanmalar sonucunda her cemaatten geniş kesimler kendi silahlı adamlarının arkasında toplanmaya zorlandı ki, bu da etno-dini çatışmanın halk içindeki unsurlarını yoğunlaştırdı. 1998’den beri on binlerce Müslüman göçmenin adalardan kaçtığı, Java ve Sullavesi’ye döndüğü, on binlerce Çinlinin de ülkeden kaçtığı tahmin ediliyor.</p>

  <p class="calibre1">Bu yüzden Endonezya’da merkez ve çevre bir kez daha bizi egemenlik çekişmesine ve intizamsız devletçi açıklamaya itiyor. Egemenlik çekişmesinin olmadığı ya da içsel ekonomik veya siyasi kriz ya da dışsal jeopolitik kriz tarafından kuşatılmamış sağlam, istikrarlı devlet kuramlarının bulunduğu yerde cinai temizlik olmaz; bu şartlar yerine getirilmediğinde ise olması mümkündür. Emperyal hareketler ile proleter kurtuluş hareketlerinin çarpıştığı, biri geriliğe karşı uygarlığı ve küresel ekonomiyi temsil ettiğini iddia ederken diğerinin demokrasiyi temsil etme iddiasında olduğu -ayrıca her ikisinin de modernliği temsil ettiğini belirttiği—bir ortamda şiddet tehlikesi daha da büyüktür. Yine de Hindistan’da çoğunluk hükümetleri daha tehlikeliyken, Endonezya’da zayıflayan otoriterlik daha tehlikeli görünmektedir. Bu iki ülkede demokrasi ile etnik temizlik arasında basit bir ilişki yoktur.</p>

  <p class="calibre1">Endonezya’daki bu çatışmaların önemini abartmamalıyız. Uluslararası medya çoğunlukla geniş bir alandaki takımadaların oluşturduğu çeperlerde gerçekleşen kötü Endonezya haberlerine odaklanıyor. Daha yoksul, eski sömürge Güney’in nispeten büyük emperyal devletlerinin çeperlerindeki etno-milliyetçi “kara deliklerin” yaratılmasına doğru -dünyanın Kuzey’inde büyük ölçüde sakınılan ve görmezden gelinen- son bölümde dikkat çektiğim eğilimin bir parçası olan tüyler ürpertici bir durum söz konusudur. Tıpkı Hindistan merkezinde olduğu gibi, Endonezya merkezinde de etnik ve dini gerilimler sürmektedir; fakat nadiren kopma noktasına gelirler. Sömürülen çeperlerde ise durum farklıdır.</p>

  <p class="calibre1">Endonezya’nın geleceği nispeten belirsiz görünüyor. Sonraki bölümde tanımladığım kötüleşme eğilimlerinin üçünü de bünyesinde birleştirmiş halde. Liberal ve sosyalist etkiler azaldı, sekülarizm de siyasetteki Islamileşme karşısında gerileme sürecine girdi. Buradan köktendinci bir yola girilmedi ve büyük ihtimalle de girilmeyecek; çünkü yabancı emperyalizmle ittifak kuran baskın bir seküler elit yok. Fakat devlet zayıflıyor ve bazı siyasi hizipler radikalleşiyor -durum beşinci etnik tezime uygunlaşıyor. Ekonomik ve siyasi kriz öyle bir düzeye ulaştı ki sermaye ülkeden kaçmaya başladı, dolayısıyla kriz daha da derinleşiyor ve adaların karmaşık etnik-dini bölünmelerinin tüm taraflarından radikaller cesaretleniyor. Endonezya’da kötümserliğin gerekçeleri Hindis-tan’dakinden daha fazla.</p>

  <p class="calibre1">AYAKLANMALARDAN CİNAİ ETNİK TEMİZLİĞE GEÇİŞTE İŞLEYEN BİR MANTIK VAR MI?</p>

  <p class="calibre1">Şimdi bu iki olgu-karşıtı vaka ile kitle cinayeti içeren önceki vakalar arasındaki karşıtlığı genel olarak açıklamaya girişebilirim. Şekil 16.1’in alt kısmındaki iki parçada kötü vakalarda olan ama genelde Hindistan ve Endonezya’da olmayan etkileşimli süreçler gösteriliyor. Esas soru şu: Bu en kötü senaryolar aslında Hindistan’da gördüğümüz mahalli ayaklanmaların ve pogromlarm tekrarlamasıyla mı başladı? Şekil 16.1’deki birinci evreden ikinci ve üçüncü evreye geçilmesiyle mi ortaya çıktı, yoksa başka bir yol mu izledi? Son dönemdeki en kötü etnik temizlik vakalarına kısaca tekrar bakmak istiyorum (sömürge ve komünist vakaları dışarıda bırakacağım).</p>

  <p class="calibre1">Ermeni Soykırımı</p>

  <p class="calibre1">1915’teki soykırım öncesinde birkaç büyük Ermeni pogromu yaşanmıştı ve son ikisi devasa boyutlardaydı, Hindistan ya da Endonezya’dakinden çok daha büyüktü. 1894-6’da 50.000 kişi, 1909’da ise 20.000 kişi öldürüldü. Bunlar aynı zamanda daha önceki olaylardan da daha büyüktü. Osmanlı toplumunun iki yeni özelliğini temsil ediyorlardı: Artık daha tehdit edici hale gelen jeopolitik koşullarda modernleşen bir organik siyasi proje. Bu önceki pogromlar Türk etno-milliyetçileri tarafından değil, onların hasımları tarafından gerçekleştirilmişti. Türklerin Hıristiyanlardan nefretinin izini, 1820’lerden 1913’e kadar Balkanlarda meydana gelen muazzam etnik temizliğe kadar da sürmek mümkündür. Burada asıl kurbanlar Türk Müslümanlardı. Fakat Ermeniler hiçbir şekilde bu temizliğe karışmamıştı. Ruslar, Türki gruplar ve Ermeniler arasmda daha önce üçlü bir etnik çatışma vardı; fakat bu çatışma Osmanlı İmparatorluğu’nda değil Rusya’da gerçekleşmişti. 1894-6 ve 1909 pogromları, Türk-Ermeni ilişkilerini çok kötü etkilemesine ve daha korkunç bir şeyin yaşanması ihtimalini artırmasına rağmen bastırılmıştı. 1909 ile 1915 arasmda etnik gerilimleri doğrudan -daha önceki mezalimlerde söz konusu olmayan- egemenlik meselesine odaklayan bir şey olmuştu. Gördüğümüz kadarıyla bu odaklanmanın altında peşpeşe gelen savaşlar, toprak kayıpları ve Osmanlı împaratorluğu’nu yok etmek üzere Ermeni-Rus işbirliğinin artması ihtimali vardı. Bu yeni ve büyük ölçüde dışsal, jeopolitik krizler Osmanlı devletini Şekil 16.1’in alt kıs<span class="calibre7">ım</span>larında gösterilen şekilde istikrarsızlaştırdı ve radikalleştirdi. Baskılar şeklin sağdaki sütunundan gelmişti.</p>

  <p class="calibre1">Nazi Nihai Çözümü</p>

  <p class="calibre1">Avrupa’da yüzyıllar boyunca pek çok Yahudi pogromu olmuştu. Fakat Nihai Çözüm’den önceki bir yüzyıldan uzun süre Almanya’da önemli pogromlar yaşanmamıştı. Alman Yahudi karşıtlığı geleneği Avrupa için ortalama denebilecek bir düzeydeydi. Önceki yüzyılda Alman Yahudileri büyük ölçüde gönüllü bir şekilde asimile olmuştu. Avusturya’da daha fazla siyasi Yahudi karşıtlığı vardı; fakat ana pogrom alanları çok daha doğuda, Rusya ve Polonya’daydı. Ondokuzuncu yüzyıl sonu ve yirminci yüzyıl başlarında buralardaki durum ciddileşiyordu. Fakat Nihai Çözüm’ü başlatanlar Almanlar oldu. Yine Alman-Slav-Yahudi ilişkilerini siyasallaştıran ve Alman devletini hem istikrarsızlaştı-rıp hem de radikalleştiren çeşitli süreçler yaşandı. Yine burada da dünya savaşı yüzünden etnik temizlik politikası soykırıma çevrildi. Burada Ermeni vakasındaki kadar süreklilik yoktu; fakat yeni baskılar yine büyük ölçüde dışsaldı.</p>

  <p class="calibre1">Ruanda Soykırımı</p>

  <p class="calibre1">1962’den 1979’a kadarki dönemde çeşitli pogromlar, cinai temizlikler gerçekleşmişti. Fakat 1990’daki RPF istilasına kadar bir boşluk yaşandıktan sonra meydana gelen kanlı olaylar 1994’deki soykırımla yakından bağlantılıydı. Kimileri bu nihai şiddetlenme döneminde esasen bir süreklilik görür. Gel gelelim, ilk başta Tutsi istilasının, sonra da dört yıllık iç savaşın (egemenlik üzerine doğrudan silahlı mücadele) yarattığı siyasi istikrarsızlıklar olmasaydı soykırım yaşanması ihtimali düşüktü; üstelik Arusha Anlaşması (bilhassa Hutu siyasetinin istikrarını bozmuştu) ve son olarak da hiç beklenmedik bir şekilde iki başkanın suikaste uğraması da çok önemli etkenlerdi. Pogromlar soykırım haline gelmeden önce Şekil 16.1’in alt kısımlarındaki “komşu devletler”in çoğu müdahale etmek zorunda kaldı.</p>

  <p class="calibre1">Yugoslavya</p>

  <p class="calibre1">1990’lardaki etnik savaşlardan önce 1941-5’te savaş dönemi cinai temizliği sırasında esasen Hırvatlar Sırpları öldürmüş, 1945’te ise Sırplar intikam almıştı. Yine de bunlar bir dışsal güç, yani Alman istilası tarafından başlatılmıştı ve yirminci yüzyıldaki ayaklanma ve pogromlar arasmda pek eşi benzeri yoktu. Yirminci yüzyılın büyük bir kısmı boyunca Kosova Sırplar ile Arnavutların önemli mahalli ayaklanmalarına/pogromlarma sahne olmuştu; fakat İkinci Dünya Savaşı sonrasındaki dönemde bunlar başka hiçbir yerde yaşanmamıştı. 1990’lardaki cinai temizlikler Kosova’da başlamadı. Aniden Hırvatistan ve Bosna’da başladı, öncesinde ayaklanmalar ya da pogromlar yaşanmadı. Yine bunu açıklamak için istikrarsızlaşmış, radikalleşmiş devletlerin hakimiyeti altında egemenlik mücadelesinden söz etmemiz gerek.</p>

  <p class="calibre1">Tüm bu vakalarda eski etnik gerilim ve çatışmalar söz konusuydu -Hindistan ve Endonezya’da olduğu gibi. Yine de cinai temizlik salt cemaatler arası etnik ya da dini şiddetle bağlantılı olan sebeplerden başka sebepler de gerektiriyormuş gibi görünüyor. Bu sebepler kümülatif etnik tezlerimde listelendi. O yüzden de Şekil 16.1 ile Mahalli Çatışma Safhası ve Şiddetin Tırmanışı Safhası arasmda temel bir kesinti var. İki etnik gruplu toplumlarda olayların şiddetlenmesi iç kaynaklı değildir. Aksine devleti istikrarsızlaştıran, devletin (krizler yüzünden radikalleşip organik egemenliği kurmak için cinai temizlik yapma arayışında olanlar haricindeki) mahalli çatışmayı kararlı bir şekilde bastırmasını önleyen siyasi ve jeopolitik krizlerden kaynaklanır. Egemenlik meselesi ile siyasi ve jeopolitik istikrarsızlık süreci işleri gerçekten çirkinleştirebilir. Bu ikisi birleşmeden ayaklanma döngüleri yaşanır; fakat gerçek anlamda cinai temizlik düzeyine çıkılmaz. Bu da en azından bir nebze avutucudur. Olayların şiddetlenmesi bizatihi etnik düşmanlıkların ve gerilimlerin varlığından kaynaklanmaz. Bu düşmanlıkların ve gerilimlerin hem içsel hem jeopolitik olarak düşman ulus-devletlere aksettirilmesini gerektirir. Zira etnik temizlik müstakbel demokratik ulus-devletin karanlık yüzüdür.</p>

  <p class="calibre1"><a id="bookmark0"></a><span class="calibre3"><a id="bookmark1"></a>Günümüz Dünyasında Etnik Temizlikle Mücadele</span></p>

  <p class="calibre1">SEKİZ TEZİN GÖZDEN GEÇİRİLMESİ</p>

  <p class="calibre1">1. Cinai temizlik moderndir. Evvelki zamanlarda kimi zaman fatihler ellerine geçen toprakta yaşayan yerlilerin emeğine ihtiyaç duymadığı zaman ortaya çıkıyordu; fakat sonra tektanrılı selamet dinleri zorla dinden döndürmeye yöneldiler. Cinai etnik temizliğin hızı modern insanlar iki etnik gruplu ortamlarda halk egemenliğini kurmaya başlayınca ciddi ölçüde arttı. “Halk” iki anlam ifade etmeye başladı -demokrasinin <span class="calibre2">demos</span>’u ve etnik grubun <span class="calibre2">ethnos’</span>u. Modern etnik temizlik demokrasinin karanlık yüzüdür. Etno-milliyetçi hareketler devletin kenti <span class="calibre2">ethnos</span>’larına ait olmasını isterler. İlk baştaki niyetleri bu devlette demokrasiyi tesis etmektir; fakat sonra diğerlerini dışlamanın ve temizlemenin peşine düşerler. Demokrasinin sosyalist versiyonlarının da karanlık bir tarafı vardır. Halk proletaryayla bir tutulmuş, devrim sonrasında ise sınıfların ve başka düşmanların temizlenmesi başlayabilmiştir.</p>

  <p class="calibre1">Yine de demokrasiyle ilişki statik bir bağıntı değil, dinamik bir süreçtir. Suçlu rejimler tanımları gereği demokrasi olamazlar. Yerleşimci rejimleri gibi bazı rejimler etnokrasidir, sadece <span class="calibre2">ethnos</span>’una demokrasi sunar. Bazıları demokratikleşmeye çalışırken cinai temizliğe doğru kayar, ama sonra Yugoslavya, Ruanda ve Bolşevik Rusya’da olduğu gibi otoriter parti-devletler haline gelirler. Jön Türkler işe demokratik emellerle başlamış fakat aynı anda otoriterliğe ve etnik temizliğe kaymışlardı. Bazıları otoriter parti-devletler olmaya başlar; demokratik süreçler daha önceki yıllarda zaten bozulmuştur: Nazi, Çin ve Kamboçya örnekleri. Naziler ve Milosevic gibi birkaç kişi dışında, incelediğim suçlular demokratlıktan uzaklaşmış, daha belirsiz “organik” demokrasi anlayışını savunmaya başlamışlardı, sonra da hiçbir demokrasi anlayışıyla bağdaşmayacağı bariz olan tarzlarda hareket etmişlerdi. Demokrasinin çarpıtılması binler-</p>

  <p class="calibre1">ce tekil hayat yörüngesinde en somut şekliyle görülmektedir. Bu başlı başına demokrasi değil, demokrasinin saptırılmış karanlık yüzüdür.</p>

  <p class="calibre1">2. Bu hareketler başarılı oldukları yerde sınıf ayrımlarına baskın çıkmış, sınıfsal sömürülme hislerini etnik gruplara yöneltmiştir. Cinai temizlik salt farklılıktan doğmaz. Aynı zamanda bir hiyerarşi olmalıdır: Bir grubun akla yakın sömürü ve demokrasi savunusu hikâyesi, diğer grubun uygarlık ya da sağ kalma sıfatıyla ayrıcalıklarını savunması -emperyal milletlere karşı proleter milletlerin ideolojileri. Kızıl Khmerler’de bu hiyerarşi çok açıktır, ama komünistlerin çoğu bağlantıyı tersten kurarak sınıfa milli-etnik renkler katar. Yine de salt piyasadaki ya da mesleklerdeki ekonomik farklar yetersiz görünmektedir. Ekonomik çatışmanın en ciddi şekiller aldığı yerler, ister rakip toprak sahipliği iddiaları ister devletçi tekeller yoluyla tekelleşmelerin doğduğu yerlerdir.</p>

  <p class="calibre1">3. İki eski etnik grup (asla yeni ortaya çıkanlar değil) aynı topraklar üzerinde siyasi hak iddiasında bulununca işler daha tehlikeli bir hal alır. Bu grupların her ikisi de bir nebze meşruluğa ve planlarını akla yakın şekilde hayata geçirme şansına sahip olmalıdır. Bosna ve Pencap’ta bile üç rakip grup iki kutuplu karşılaşmalara göre kendilerini düzenlemişlerdir. Bu tez en korkunç vakaya -Yahudilere karşı Nazi soykırımına- uymaz. Gel gelelim, Hitler’in kendisi buna inanıyordu. Yahudi-Bolşevik düşmanın yarattığı tehdide dair paranoyası yüzünden Yahudi ve Slav düşmanları birbirine bağlıyordu. Üstelik bu düşmanlar Almanlarla, bilhassa soykırımı yapmaya en müsait olanlarla egemenlik çatışmasına girmişti. Yine de Holokost herhangi bir genel modele kolayca sokulamayacak kadar çok kendine has özellikler taşımaktadır.</p>

  <p class="calibre1">4. Gerçek toplu katliam iki senaryodan birini daha gerektirir, (a) senaryosuna göre gücü az olan hasım boyun eğmektense savaşma cesareti bulur (bu durum toplu katliama yol açmaz), zira etnik kardeşlerinden ya da yurtdışm-daki müttefiklerinden yardım geleceğine inanmaktadır, (b) senaryosuna göre güçlü grup uzun vadede iktidarının azaldığından korkmaktadır, fakat mevcut gücüyle çok fazla fiziksel ya da ahlaki risk altına girmeden temizlenmiş bir devlet yaratabilecektir, (a) senaryosu iç savaşın başlayıp şiddetlenmesi şeklinde toplu katliam üretir; (b) ise soykırım niteliğinde önleyici saldırılar yaratır. Yine de burada yerleşimci vakalarını ayırt etmek gerekir, zira yerleşimciler, ancak onlardan çok daha zayıf yerli nüfus büyük tehditten ziyade vahşi rahatsızlık kaynakları haline geldiğinde cinai temizliğe girme eğilimindedir.</p>

  <p class="calibre1">5. Bu senaryolar uzlaşma ile baskıyı karışık kullanan devletin normal re-pertuvarını kaybetmesini gerektirir. Devlet hiziplerin hakimiyetindedir, bazı hizipler radikalleşir ve diğerlerini yener. Hemen her seferinde de dışsal jeopolitik baskılar, çoğu durumda da savaş sırasında buna imkân bulur. Radikalleşme (etnik) halk adına gerçekleşse de, devlet artık demokratik değildir. Yine de hizipleşmenin farklı türlerini gördük: Akışkan devletleri olan sömürge hudutları, Yugoslavya cumhuriyetleri arasmda farklı şekillerde bölünmüş devletler, salt farklı kurumlann soykırımdaki gayretkeşlikleriyle Führer’in gözüne girmekte yanşmaları bakımından hizipleşmiş sayılabilecek Nazi devleti. Siyasi parçalanma genelde imparatorluğun dağılmasından ya da zor bir savaşın başlamasından kaynaklanır. Fakat sömürge ya da komünist vakalarda her ikisi de yoktur; Nazi vakasında ise emperyal dağılma bir faktör değildi, kitlesel temizlik ve bir kısım toplu katliam (ruh hastalarının öldürülmesi) savaştan önce başlamıştı.</p>

  <p class="calibre1">6. Cinai temizlik çok nadiren suçluların ilk baştan niyet ettiği bir şeydir. İlk baştaki, baskı içerebilen ama toplu katliam içermeyen A ve B planlan başarısız olduktan sonra fiilen kendilerini C planına mecbur kalmış hissederler. Senaryo 4a’da planların değişmesi çoğu durumda öngörülmemiştir ve koşullardan kaynaklanır. Başka bir yöne evrilmesi de bir o kadar olasıdır, hattâ faydacı siyasi tasarılar çoğu durumda iplerin daha fazla gerilmesini önler. 4b’deki planlar silsilesi ilk baştaki niyetlerin daha mantıklı neticeleri gibidir -en barizi Hitler’in Yahudilere yönelik şiddetindeki artıştır ve hemen ardından da Milosevic’in düşmanlarına muamelesi gelir. Hitler ilk başta büyük ihtimalle soykırım niyetinde değilse de, “daha yumuşak” planları hüsrana uğrayınca sonucun soykırım olacağı kestirilebilirdi (onu ve Nazi hareketini yakından tanıma imkânı bulsaydık). Sömürgelerdeki temizlikler daha ziyade 4a’ya uygun düşüyor; fakat sürecin geneli, hudut genişledikçe farklı suçluların devreye girdiği temizlik silsileleri halinde gerçekleşmişti.</p>

  <p class="calibre1">7. Suçlular ne bütünlüklü devlet elitleridir ne de halkların tamamıdır. Liderler, militanlar ve kitleler arasındaki karmaşık etkileşimler neticesinde şiddet artışı gerçekleşir, çoğunluk kaygısızca ya da korkuyla kenardan izler, suçluların çekirdek kadrosu ise büyük ölçüde, şiddet içeren etno-milliyetçiliği benimseyen merkezi yandaş tabanının içinden çıkar. Çoğu durumda radikallere zafer kazandıran seçimler yapılır -fakat toplu katliamı açıkça teşvik ederek seçim kazanıldığı hiç görülmemiştir. Liderler daima en önemli faillerdir. Daha iyi ya da daha ılımlı liderlik burada tartıştığım kanlı sonuçları savuşturabilirdi. Fakat liderler tek başlarına hareket etmezler ve <span class="calibre2">demos</span> ile <span class="calibre2">ethnos</span> (ya da proletarya) birbirine kanştınlıyorsa, demokrasi de şiddetin artışına karşı koruma sağlamaz. Doz arttıkça seçimlerin yerini şiddet alır ve her <span class="calibre2">ethnos</span> radikal liderlerinin ve militanlarının koruması altında kendi barikatlarına çekilmek zorunda kalır. Artık onlar da ideolojik olarak donanmış, kendi davalarının adilliğine inanmışlardır ve yaptıklarını kendini savunma olarak tanımlarlar. Kendini savunmak da hukuken ve ahlaken meşrudur elbette. Dudak uçuklatacak bir akıl yürütmeyle ahlaklı katil rolüne girerler.</p>

  <p class="calibre1">8. Koca koca suçlu grupları normalde daha dünyevi toplumsal hareketlere katılan sıradan insanlar arasında görülen pek çok gerekçeyle eylemde bulunurlar. Sıradan insanlar normal toplumsal süreçlerle etnik barikatların ardına çekilirler, sonra da cinai etnik temizlik suçu işlemeye itilirler. Liderler artık kolayca buna izin verebilir haldedir. Savaş zamanında sivillerin üzerine bomba yağdırılması emrini veren, liderlerin durumundaki gibi, ölüm onların doğrudan karşılaşmayacağı bir soyutlamadır. Onlar sadece masabaşmdaki katillerdir. Davalarına ve amaçların araçları haklı çıkardığına inanırlar. Her düzeyden radikal haklılık duygusunun yardımıyla cinayet işler. Fakat siz veya ben bile kariyerizm, yoldaşlık, yurtseverlik, iş rutini ve başka dünyevi insanca gerekçelerle bunu yapabiliriz. Bizler kötülük yapma gücüne sahip mahluklarız.</p>

  <p class="calibre1">Tezlerim geniş arka plan koşullarından yerel süreçlere kadar bir aralığı kapsıyor. Aynı zamanda geniş mukayeseli genellemeler ile her vakanın eşsizliği arasındaki gerilimi de bünyelerinde barındırıyorlar. İki ayrı alt grup var; sömürge ve komünist vakalar. Kesin öngörülerde bulunmak mümkün değil ve vakaların istatistiki analizi de tüm faktörleri kontrol edecek sayıları tutturmakta kısa sürede aciz kalıveriyor. Sosyal bilimin özellikle az sayıda vakanın olduğu ve etkileştiği makro-fenomenler hususunda kendine has sınırlılıkları vardır. Sömürgelerdeki ve komünist vakalardaki failler diğer ülkelerdeki seleflerinin yaptıklarından ders çıkarıyordu, ayrıca bazı Naziler de Hereroları ya da Ermeni soykırımını biliyordu. Hitler ve Himmler Amerikan Kızılderililerinin imhasından dersler çıkarmışlardı. Bunlar tekil olaylar değil süreçlerdi ve süreçler sonsuz farklı yoldan ilerleyebilir.</p>

  <p class="calibre1">Bu yüzden, argümanlarımın günümüz dünyasındaki etnik savaşlar ve iç savaşlar üzerine siyaset bilimcilerin toparladığı istatistiki verilerle genel anlamda destekleniyor olması beni ancak kısmen avutabilir. Benim argümanıma göre, etnik temizlik demokratikleşme süreciyle birlikte yayılır. Gurr (1993, 2000) etnik isyanların dünyanın Güney’inde 1960’lardan ve 1970’lerden, yani görünüşte demokratikleşme döneminden itibaren yükselişe geçtiğini gösterir. Kuzey’de kurumsal demokrasiler ve sınıf politikaları yüzünden düşük düzeyde seyretmişlerdir. 1950’lerde ise otoriter ve sınıf siyasetinin hakim olduğu komünist devletlerde de etnik temizlik çok azalmıştır. Ortadoğu ve Kuzey Afrika’da dalgalı bir seyir izlemiş, 1960’tan sonra devletler demokratikleşirken Sahra-altı Afrika’da aniden yükselmiş, 1965’ten sonra Asya’da artmış, 1975’ten itibaren Güney ve Orta Amerika’da şiddet artmıştır. 1975’ten 1995’e kadar tüm Güneyde bölgesel akımlar yükselmiştir. Sovyetler Birliği ve Yugoslavya’nın çöküşü neticesinde bir yükseliş eğrisi gözlemlenmektedir. 1995’ten sonra bu akımlar Sahra-altı Afrika dışında biraz azalmışsa da, genel akım hâlâ 1991 öncesindeki düzeylere inmemiştir (Gurr, 1993; 2000: Şekiller 2.2-2.9; Sollenberg &amp; Wal-lensteen, 2001). Birinci ve ikinci tezlerim bu durumda bir ölçüde desteklenmektedir; fakat hiç şüphe yok ki bu bölgesel dalgalanmaların başka sebepleri de vardır. Demokrasiler <span class="calibre2">ethnos</span> olmadan emniyetli bir şekilde kurumsallaştık-tan sonra bu akımın azalmasını bekliyorum.</p>

  <p class="calibre1">Dış müdahaleler de akımları bastırabilir. Tezlerimden ikisi dışsal ve bu yüzden de daha koşullara bağlı baskılarla ilgilidir. Zayıf tarafa dışarıdan yardım gelmesi ve uluslararası istikrarsızlığın savaşa yol açması benim vakalarımda jeopolitik faktörleri ağırlaştıran unsurlardı. Fakat bunun böyle olması gerekmez. Ruanda ve Yugoslavya’da uluslararası toplum cinai temizliği durdurmak için müdahale edebilirdi, ama etmedi (en azından Yugoslavya’da en sona yak-laşılmcaya kadar). Bu durum Kamboçya vakasına zıttır, çünkü orada Vietnam ordusu suçlu rejimi dağıtmış ve cinayetleri durdurmuştur. Dışsal müdahalenin Yahudi soykırımım ya da Ermeni soykırımım engelleyip engelleyemeyeceğine karar vermek, savaş koşullan yüzünden zordur. Fakat uluslararası toplum, gücü ve koruması az suçlular söz konusu olduğunda daha güçlü şekillerde eyleme geçebilir. Bu bölümde böyle bir olasılık üzerinde duracağım.</p>

  <p class="calibre1">Tez 7’yi kanıtlamakta çok zorluk çektim. Tüm toplumsal hareketlerin merkezi yandaş tabanları olduğunu ve aşırılıkçı etno-milliyetçilerin de istisna teşkil etmediğini varsaysak bile, suçlulann toplumsal arka planına dair veriler azdır. Militanlardan ziyade elitler hakkında bilgi sahibiyiz, en alt kademede-kiler hakkında bilgimiz ise iyice az. Suçlular arasmda mültecilerin aşırı temsil edildiği belgelenmiştir, tehdit altındaki sınır bölgelerinden gelenler de aşırı temsil edilmektedir. Baskın etnik gruplar içinde genellikle devletçiler -devlet içinde toplumsallaşanlar ya da ekonomik bakımdan devlete bağımlı olanlar-aşırı temsil edilmektedir. Şiddet bir kez etnik çatışmaların olası bir çözümü gibi görünmeye başladıktan sonra, şiddetin uzmanları -polisler, eski askerler, (daha akışkan vakalarda) atletler, suçlular ve ergen çeteleri de orantısız bir şekilde fazla göze çarparlar. Ayrıca etno-milliyetçiler toplumdaki ana sınıf çatışması arenalarının dışında kalan ekonomik sektörlerden çıkar (zira bu arenalarda etnik çatışmadan ziyade sınıf çatışması ağır basar). Faşistler kesinlikle bu türden arkaplana sahip kimseler arasından çıkmaktadır (bkz. Mann, 2004). Temizlikçiler o dönemde bilimsel ve teknik bakımdan ırkçılığı destekleyen, biyoloji ve tıp gibi mesleki altkültürler içinden çıkar. Fakat somut kanıtlar yer yer sadece en iyi şekilde kanıtlanmış olan Nazi vakasından çıkmaktadır.</p>

  <p class="calibre1">Keza suçluların dünya görüşlerindeki üç ideolojik unsuru -aşırı milliyetçilik, aşın devletçilik, şiddetin desteklenmesi- birbirinden ayırmak da kolay değildir. Örneğin güvenlik polisleri hemen her seferinde öne çıkarlar; fakat bunun sebebi devletçi ve milliyetçi olmaları mıdır, yoksa meslek icabı şiddete alışkın olmaları mı? Atletler milliyetçiliğe mi yatkındır, daha yaşlı ve deneyimli otoriteye ve takım liderlerine hürmet etmeye mi meyillidir, yoksa sadece toplumsal sorunlara fiziksel çözümler bulunmasına kıymet mi vermektedir? Bu soruları tam anlamıyla cevaplayamıyorum. Daha fazla veriye ihtiyacımız var, fakat verilere ulaşmak son derece zor. Suçlular konuştukları zaman genelde yalan söylüyorlar -zira çoğu durumda işin ucunda <span class="calibre2">can korkusu</span> oluyor.</p>

  <p class="calibre1">Irk ve yaş da farklı problemler yaratıyor. Cinai etnik temizlik toplumsal cinsiyete özgüdür, zira neredeyse tüm suçluların erkek olduğu barizdir -olabilecek en net merkezi yandaş tabanı erkeklerdir. Fakat erkekler aynı zamanda kurbanların da çoğunluğunu teşkil eder. Katiller arasında genç erkekler ağırlıktadır, kurbanlar arasmda da savaşacak yaşta olanlar çoğunluktadır. Cinai etnik temizlik öncelikle gençler ve orta yaşma yaklaşan erkekler arasındaki ilişkilerle alakalıdır. Fakat bu da milliyetçiliğe ya da devletçiliğe daha derinden bağlanmalarından mı kaynaklanır? Buradaki orantısızlıklar çoğu kamusal davranış biçiminde erkeklerin hakimiyetini ve özellikle gençlerin askeri örgütlenmelerdeki ağırlığını yansıtıyor da olabilir sadece. Etno-milliyetçiliğin kendine has bir şekilde erkekleri ya da genç erkekleri cezbedip etmediği henüz kanıtlarla cevaplanmamıştır (bazı feminist yazarlar böyle bir cazibenin olduğu iddiasındadır). Yugoslavya örneğinde, Sırp milliyetçiliği şiddetini ataerkilliğe bağlayıp çok daha bariz olan, tehdit altındaki sınır bölgelerinde Sırp erkeklerinin silahlara sahip olmasına ve çok daha fazla silahı olan Sırpların ilk darbeyi vurmak istemesine bağlamamak bence şüpheyle karşılanmalıdır. Yugoslav örneğinde dikkatler büyük ölçüde tecavüze yönelmiştir; çünkü ilk kez ortada çok fazla kanıt vardır. Normal ahlaki tabuların yıkıldığı savaş ve iç savaş gibi bağlamlarda silahlı erkekler öteden beri tecavüze başvurur. Tecavüzün milliyetçilik tarafından özellikle teşvik edildiği doğru olmayabilir. Bu tip belirsizlikler ancak daha derinlemesine çalışmalarla aydınlatılabilir.</p>

  <p class="calibre1">KUZEYDE ETNİK TEMİZLİĞİN GERlLEYlŞl</p>

  <p class="calibre1">Avrupa etnik bakımdan temizlenmiş ve demokratik ulus-devlet yönünde yüzyıllarca süren gidişin sonuna yaklaşıyor. Yugoslavya’daki savaşlar neredeyse bitti, geride kalan tek iki etnik gruplu yer Makedonya oldu. Makedonya’daki etno-milliyetçiler, sınırın hemen dışında gerçekleşen korkunç olaylar ve Avrupa ile ABD’nin baskısıyla zayıfladılar. Avrupa ve Amerika korkunç etnik temizlik geçmişine sahip olmasına rağmen, bugün en azından teoride çokkül-türcülüğü savunurlar ironik bir şekilde. Etno-milliyetçiliği desteklemezler ve nüfuz sahibi oldukları yerlerde bu çok etkili bir kısıtlayıcı unsurdur. Kuzey’in Güney’deki sonuçları etkilemesi mümkündür.</p>

  <p class="calibre1">Büyük Avrupa’nın tamamında birkaç çok etnili istisna kalmıştır. İlk önce dört eski Batı Avrupa devleti çok etnilidir - Birleşik Krallık, Belçika, İsviçre ve İspanya. Çok etnililikleri, etnik aidiyetin sınıfsal aidiyetten çok daha az şey ifade ettiği millet öncesi devlet döneminde oluşmuştur. Etnik gruplar birbiriyle dalaşır ama birbirini öldürmez -Kuzey İrlanda ve Bask ülkesindeki az sayıda ve giderek daha da azalan cinayetleri saymazsak. Diğer AB ülkelerinin tamamı şu anda en azından yüzde 80 oranında tek-etnisitelidir; ayrıca Doğu Avrupa ülkelerinin hemen hepsi için de aynı şey geçerlidir. AB içindeki göçler son 40 yılda azalmıştır ve giderek daha çok İtalyan, Portekizli ve İspanyol ülkesinde kalmayı tercih etmektedir. AB tek-etnisiteli ulus-devletler arasmda federal düzeyde bir koordinasyon sağlar, ama kendisi bir devlet değildir.</p>

  <p class="calibre1">AB’ye dışarıdan göç edenler şimdi çoğu ulusal nüfusun yaklaşık yüzde 10’u düzeyindedir ve yaşlanma yüzünden emek kıtlığı arttıkça bu oran yükselecektir. Doğu Avrupa ülkeleri AB’ye kabul edildikçe bu ülkelerden göç artacaktır. Fakat bu göçmenler kendi devletini kurmak isteyen göçmenler değildir. Hattâ çok az siyasi talepleri olduğundan, milliyetçilerin onları millete yönelik dış tehditle akla yakın bir şekilde ilişkilendirmesi mümkün değildir. Müslüman göçmenler Hıristiyanların İslam korkusuyla ilişkilendirilebilir, ayrıca eğitim ve medeni hukuk alanlarında siyasi güçlükler yaratırlar. Fakat göçmenler çoğunlukla daha doğrudan maddi nedenlerle -istihdam, eğitim ve iskan rekabeti- öfke uyandırır, ama işverenler onları hoş karşılamaya devam eder. Ara ara ayaklanmalar çıkar ve aşırı sağ partilere verilen destek artar; fakat cinai temizlik tehlikesi çok azdır. Avrupa’da smıf, bölge ve cinsiyet siyasetleri ağırlıktadır; ikinci tezim buralarda artık işlemez. Amerikan “teröre karşı savaş”ı zararlı yolundan devam edip daha fazla terörist tepki doğurursa, kuzey ülkelerinde Müslüman karşıtı tepkinin oluşma ihtimali de artacaktır elbette. Etnik-dini çatışmalar buralarda yeni düzeylere yükselebilir.</p>

  <p class="calibre1">Kuzey’in ikinci bir kısmı da Doğu Asya’daki ileri ekonomilerden, özellikle Japonya, Kuzey Kore, Singapur ve Tayvan’dan oluşur. Bunlar hayli tek-etnili ülkelerdir (muhtemelen Tayvan hariç), hiçbirinde büyük etnik gerilimler yoktur. Kuzeyin üçüncü kısmı eski beyaz kolonilerinden oluşur. Önceki yüzyıllarda Avrupalılar buralarda en cinai etnik temizlikleri gerçekleştirmiştir. Fakat Kuzey Amerika ve Avustralya yüzde 95 oranında temizlendikten sonra, yerlilerin toplu mezarlarının üzerinde lekesiz liberal ulus-devletler filizlenebilmiş-tir. Eski yerleşimci kolonileri çokkültürlülükleriyle caka satabilmektedirler; çünkü tıpkı Avrupa’daki gibi, burada da göçmenler <span class="calibre2">siyasi</span> bir tehdit yaratmaz. Yerel ekonomide ayrı nişlerde kalıp kendi kültürlerini koruyabilirler. Etnik gerilimler geçici olarak yüzeye çıkabilir, hattâ bunlar ayaklanmaya dönüşebilir; fakat yirminci yüzyılda bu tip olayların şiddeti ve sıklığı giderek azalmıştır. Bu gerilimler ortaya çıktıkları ülkede ne kadar önemli görünürse görünsün, bü kitapta tartışılan korkunç mezalimin yanında önemsiz kalır.</p>

  <p class="calibre1">Göçmenler pek çok ülkeden ve farklı kültürlerden geldikleri için, herhangi bir grubun toplu taleplerde bulunma kapasitesi sınırlıdır, ayrıca bir bütün olarak göçmenlerin ortak hareket zemini çok dardır. Ev sahibi cemaate gönüllü kısmi asimilasyon arayışındadırlar. Bu cemaat de tam yurttaşlığa giden yolda emek piyasaları, okullaşma ve hukuki statüler sayesinde bu süreci kolaylaştıracak kurumlar geliştirmiştir. Göçmenler yurttaşlık arayışmdadır, fakat birey olarak yurttaşlık isterler. Konfederatif ya da oydaşmacı toplu haklar istemezler. Asıl kültürlerinin bir kısmını korumak isterler, fakat önlerine koydukları siyasi strateji, yerel siyasi makamlara oturma ve etnik gruplarının himayesine yönelik yerel siyasi mekanizmaları içerir en fazla. ABD’de Aziz Patrick Günü ve Cinquo de Mayo -eskiden Meksika’ya ait olan bölgelerde bile!- siyasi değil kültürel bayramlardır. Yürüyüşlerde Meksika bayrağının üç rengi ile ABD bayrağının şeritleri ve. yıldızları birlikte taşınır. İlk beyaz yerleşimcilerden sonra hiçbir göçmen grubu ABD, Kanada, Avustralya ya da Yeni Zelanda topraklarında egemenlik iddiasında bulunmamıştır. Ev sahibi devlet baskın bir etnik gruba -Anglolara- ait olsa da Mandalılar ve Yahudiler gibi yeni etnik gruplan da içine katmayı bilmiştir.</p>

  <p class="calibre1">Benim teorime göre, bu nispeten apolitik çatışmalar gayet yumuşak geçecektir. Son dönemde Latinolarm ve Asyalılarm ABD’ye kitlesel göçleri hemen hiçbir ayaklanmaya yol açmamıştır. Korelilere ve diğer göçmenlere bakışında daha fazla ırkçılık bulunan Japonya için de aynı şey geçerlidir. Fakat bu göçmenlerden hiçbiri siyasi taleplerde bulunmadığı için, ev sahibi milletler organik milliyetçilikle yanıt vermemiştir. Yerlilerin hak ve çıkarlarını koruma hareketlerinin ana hedefi, toprakların mevcut göçmenlerden temizlenmesi değil, sınırların güçlendirilmesidir. Amerikalılar ve Kanadalılar çoğunlukla çokkültürcülükleriyle övünürler (AvustralyalIlar o kadar övünmez, zira Abor-jinlere yapılan kötü muamelenin ve Asyalılara karşı düşmanlığın farkındadırlar). ABD ve Kanada, etnik uyuşmazlıkların başka yerlerdeki az medenileşmiş dünyada türeyen bir şey olduğunu varsayarlar; fakat kendileri aynı topraklarda devlet kurmak isteyen rakip gruplarla yüz yüze değillerdir. Yine de ABD ve Avustralya’yı örnek alan bir dünya, çokkültürlülüğe en yakın dünya olacaktır. Avrupa’nın iki ana tarihsel geleneği -zor kullanarak asimilasyon ve cinai temizlik- yerine ABD ve Avustralya daha tercih edilesidir. Fakat belki de dünyanın Güneyi Kuzey’den daha iyi şeyler başaracaktır.</p>

  <p class="calibre1">Avrupa’nın çeperlerinde çok az sorunlu alan kalmıştır. Yugoslavya’de etnik temizlik hemen hemen tamamlanmış, Kosova fiili temizlik çözümünü tamamlamak üzeredir (2004 Martı’nda Arnavutların Sırpları yeni dalgalar halinde temizlemesinde de bu açığa çıktı) ve Makedonya tek belirsiz vaka olarak kalmıştır. Bu yüzden başka devletlerde büyük azınlık olarak sadece Ruslar kalmıştır ve Rusya Federasyonu’nun da bazı kısımları çok etnilidir. Azınlıklara karşı çok ayrımcılık vardır, fakat Ruslar ile diğerleri arasmda nispeten az şiddet yaşanmaktadır. Çeçenya çok büyük bir istisnadır. Uzun zaman önce kurulmuş Rus yerleşimci azınlığın işgalci Rus devletinden yardım gördüğü çok eski bir etnik çatışma vakasıdır bu. Hem Ruslar hem de Çeçen isyancılar aynı topraklar üzerinde kendi egemen devletlerini meşru ve mümkün bir şekilde talep etmektedir. Çeçenya benim tezlerime çok uygundur. Rusların ibretlik baskısının vahşeti, son dönemde isyancıları yabancı İslamcı ittifakın kollarına itmiştir. Bu yüzden Çeçenler arasındaki popülerlikleri azalsa da, buradaki bağımsızlık arzusu büyük ihtimalle bastırılamayacak kadar yaygındır. 2004 başında her iki taraf da hem düşman savaşçılarını hem de savaşçı olmayanları öldürmeye devam ediyordu. Bu karşılıklı cinayetler kanlı, çözülmemiş bir vaka olarak kalmıştır.</p>

  <p class="calibre1">Fakat Rus azınlıklar başka yerlerde ya göç etmeyi seçmiş ya da direnmek yerine ayrımcılığı kabullenmiştir. Zayıf taraf kavgaya girmez. Baltık ya da Orta Asya devletlerine Rus yerleşimci göçü yeni gerçekleşmiştir ve yerleşimciler hiçbir zaman Rusya’dan bağımsız olarak kendi devletlerini talep etmemişlerdir. Böyle bir talebin ne tarihsel ne de uluslararası bir meşruiyeti olacaktır. Orta Asya devletlerinin bazılarında Ruslar Rusya’ya göç etmeye başladı; çünkü Orta Asya’da eskisi gibi iş bulamıyorlar. Bazıları teoride irredantizmi, yani oturdukları sınır bölgelerinin Rusya’yla birleşmesini savunuyor; fakat Rusya’nın onları desteklemeye pek niyeti yok. Daha batıdaki vakalar farklı (özellikle de Baltık cumhuriyetleri), çünkü pek çok Rus oralarda Rusya’dakinden daha iyi durumda olduğunu düşünüyor. Buna ilaveten jeopolitik ortam iki tarafın da cinai temizlik yapmasına müsait değil. Eski Sovyetler Birliği’nin batıdaki vârisi olan devletlerin hepsi AB ve NATO’ya girmek istiyor. Ayrıca esasen AB’den, fakat aynı zamanda ABD’den ekonomik yardım da istiyorlar. Etno-milliyetçi şiddet kullanırlarsa bunların hiçbirini alamazlar. Avrupa kendi çevresinde güçlü bir dizginleyici kuvvet oldu. Üstelik Rusya’nın da birçok iç sorunu var ve komşularını tahrik etmek istemiyor. Kuzeydeki çeperlerin jeopolitik ortamı artık cinai temizliği desteklemiyor.</p>

  <p class="calibre1">GÜNEYDE ETNlSlTENlN VE DÎNÎN CANLANIŞI</p>

  <p class="calibre1">Günümüzde cinai temizliklerin hemen hepsi dünyanın az gelişmiş Güneyinde, ana problemin içeriye göç olduğu ve ana çözümün asimilasyon olamadığı ülkelerde gerçekleşiyor. En büyük tehdit ulus-devlet idealinin Güney’e, <span class="calibre2">demos</span> ile <span class="calibre2">ethnos'</span>un, seçmen kitlesi ile etnik grubun birbirine kanşacağı yerlere yayılması. Etno-milliyetçi çatışma için bu tehdit apaçıkken, dini çatışma için de yer yer ciddiyet taşımaktadır. Fakat manzara tümden kapkaranlık da değil.</p>

  <p class="calibre1">Ulus-devlet idealinin küreselleşmesini 1945’e kadar sömürge imparatorlukları engellemişti. Bu imparatorluklar kökten ırkçıydı ve böl-yönet kuralına göre işliyordu. Avrupalılar yerli etnik gruplardan bazılarını kendilerine bağlı yöneticiler yaptılar elbette. Böylece kendi egemenliklerini korumak için kabile bilincini artırdılar. Fakat sömürgeciliğin yıkılmasından sonra, dünyadaki tüm ülkeler tek bir milli kimliği güçlendirmek için milli marşlar, bayraklar, resmi diller ve eğitim sistemleri edindiler -ayrıca bu devletlerden 191 tanesi Birleşmiş Milletler adında bir yapıda birlikte bulunuyor. Bunlar resmi anlamda ulus-devletler olduklarını ve halk egemenliğiyle idare edildiklerini iddia ediyorlar (bu iddiaların da çoğu düzmece).</p>

  <p class="calibre1">Sömürgesizleşmeyle birlikte kalkınma, demokrasi ve etnik düşmanlıkların aşılması konularında büyük umutlar doğdu. Çok-etnili yapısının farkında olan çoğu sömürgelikten kurtuluş hareketi, sömürgecilerden ayırt etme amacı dışında etnik halk tanımlarını kullanmamaya dikkat etti.</p>

  <p class="calibre1">Güneyliler kendi geleneklerini üç kuzeyli ideolojiyle harmanladılar: Liberalizm, sosyalizm ve laiklik. Liberalizm toplumdaki etnik değil farklı ekonomik çıkar gruplarını temsil eden bir demokrasiyi idealleştiriyordu. Sosyalizmde etnik çatışmaya değil smıf çatışmasına vurgu yapılıyor, üstelik sömürge karşıtı hareketlere çok fazla maddi destek sağlanıyordu. Laiklikte devlet ile din işlerinin ayrılması gerektiği kabul ediliyordu ve pek çok kurtuluş hareketi kendi dinini geri kalmış, gelenekçi, modern-karşıtı görüyor, devletten çok uzak tutulması gerektiğini düşünüyordu. Tek bir İslam halifeliği idealinin temsil ettiği daha büyük bir antiemperyalizmin cazibesine kapılan Müslüman bir azınlığı saymazsak, sömürge karşıtı mücadelelere din-merkezli bir etnisite anlayışı hakim olmadı. Gandhi ve Nehru’nun Hindistan Ulusal Kongre Partisi’nin bir Hindu devleti değil modern laik bir devlet arayışında olduğunu görüyoruz. Sömürgecilik karşıtı mücadelelerde bu arayış daha tipiktir.</p>

  <p class="calibre1">ikinci Dünya Savaşı’nda liberal, sosyalist ve laik müttefiklerin faşistleri yenmesi de bu akımı güçlendirdi, iki savaş arası dönemde sayısız sömürgecilik karşıtı hareket faşizmden ve Nazizmden etkilenmiş, böylece faşizm ile yerli dini harmanlayan alternatif bir modernlik güzergahı açılmıştı. Faşist eğilimli</p>

  <p class="calibre1">Hindu ve Müslüman milliyetçiler, milletin ırksal/dini saflığım pçkiştiren bir devlet arayışında oldular. Fakat 1945’ten sonra laiklik ya da apolitik dini duyarlılıklar siyasi partiler ve subay zümreleri arasmda yaygınlaştı. Artık Üçüncü Dünya milliyetçiliğine sosyalizm de karışmıştı. Afrika, Arap, Hindistan sosyalizmi ve başka biçimlerdeki sosyalizm, sömürgelerde ezilen halkları proleter halklar, sömürge iktidarlarını da sömürücü emperyalist smıf olarak görüyordu. Üçüncü Dünya halkları arasmda önemli sınıfsal farklar yoktur, diyorlardı. Ama organik de olsa etnik bir halk anlayışı yoktu burada. Sömürgecilik karşıtı mücadelelerde ve sömürgecilik sonrasındaki ilk yıllarda sınıf etnisiteye baskın çıkıyordu.</p>

  <p class="calibre1">İstatistiklere baktığımızda, İkinci Dünya Savaşı sonrasındaki yirmi kü-sür yılda dünya çapında etnik ya da dini şiddette ve savaşta önemli bir artış olmadığını görüyoruz (Gurr, 1993; Singer &amp; Small, 1982). Hindistan ve Endonezya’da olduğu gibi, modem devletin altyapıları kendi topraklarında eğitim, sağlık ve vergi sistemlerini yürütüyor, önce elitler sonra aşağıya doğru kitleler arasmda nispeten laik ve yurttaşlıkla bağlantılı bir ulus fikri geliştiriliyordu. Bu dönemin başarıları, aynı ideallere bağlılık duyan kimi siyasi partilerde, subay zümrelerinde, mesleki ve ticari sınıflarda yaşamaya devam ediyor. Fakat üç ithal ideolojik girdi zayıflamaya başladı. Sosyalizm geriledi, emperyal neoliberalizm yüzünden siyasal liberalizmin içi boşaldı, laiklik de köktendin-ciliğin saldırısına uğradı.</p>

  <p class="calibre1">1. <span class="calibre2">Sosyalizmin gerileyişi</span> toplu eyleme dayalı sınıf modellerinin nüfuzunu azalttı. Komünist devletlerin, ayrılıkçı etnik hareketlere karşı mezalimden suçlu oldukları -Kafkaslar ve Tibet gibi- emperyal saçaklar dışında etnik çatışmayı büyük ölçüde bastırdıklarını görmüştük. Bu devletlerin çöküşü 1990’larda bir etnik çatışma patlamasına yol açtı. Fakat sömürgecilik sonrası Güney’de sosyalizmin nüfuzu daha önce azalmaya başlamıştı. Sömürge güçleri gittikten sonra sınıf retoriği ne hakim siyasi çıkarlara ne de ekonomik gerçekliklere tekabül etmişti. Yeni elitler devleti, ekonomiyi ve medyayı kontrol ediyor, güçlerini kullanarak da artık egemen smıf oldukları gerçeğini reddediyorlardı. Görece geri kalmış ülkelerde bölgelerarası eşitsizliğin genellikle sımflararası eşitsizlikten daha ağır basması, etnik grupların da belli bölgelere toplanmış olması bu egemen sınıfın işine geliyordu. Devletlerin çoğu pastanın sınıfsal paylaşımından ziyade etnik paylaşımına odaklandı.</p>

  <p class="calibre1">Bu yüzden, sömürgecilik sonrası siyasi partiler sosyalist ya da liberal (kimi zaman da muhafazakar) olarak yola çıkmış, hattâ etnik ayrım gözetmemiş ya da çok-etnili olmuşsa da, çoğunluğu bölgesel ve/veya etnik sınırlara takılmıştır (Horowitz, 1985: 298-332). Sosyalist bir parti, tek bir bölgesel ya da etnik grubun sosyalist emellerini temsil eder hale gelmiştir. Ya da partiler tek bir etnik grubun ortak çıkarlarını diğer etnik gruplara karşı temsil etme iddiasında bulunduğu için sosyalist emeller tümden yıkılmıştır. Çoğu durumda ulusal düzeyde, ayrıca hemen her yerde yerel-bölgesel düzeyde seçimler etnik nüfus sayımları haline gelmiş, partilerin oyları büyük ölçüde nüfusun etnik yapısına bağlı olmuştur. Yani etnisite artık sınıfa baskın çıkıyordu (tez 2).</p>

  <p class="calibre1">Soğuk Savaş bu akımın yaygınlığını gizledi. Bazı Üçüncü Dünya sosyalist hareketleri Sovyetler Birliği, Çin ya da Küba’dan yardım alarak güçlenmiş, bazıları da ABD müdahalesi sonucu ezilmişti. Her iki taraf da çatışmaları etnik ya da dini bağlamda değil, sağ-sol çerçevesinde algılıyordu. ABD bu savaşta üstün gelmeye başlayınca sol geriledi. Güneydeki hareketler içinde kendilerini sosyalist olarak tanımlayanlar Sovyet köşesine doğru itildi, ama Sovyetle-rin onlara sunabileceği şeyler daha azdı. Güneyli sosyalist rejimler ekonomik kalkınmada geri kalınca popülerlikleri de azaldı. Bazı durumlarda dini dayanışma sayesinde ABD ve Sovyet emperyalizmine karşı direnildi. İran’da ABD komünizm tehdidine karşı Şah’m rejimini bütün gücüyle desteklemişti. Fakat Iranlılar şahı devirmek için sosyalizme değil İslam’a yöneldiler. Ayetullah Ru-hullah Humeyni’nin devrimi köktendinciliğin ilk büyük çıkışıydı ve ABD’ye karşı döndü.</p>

  <p class="calibre1">Soğuk Savaş’m sonuyla birlikte sosyalist gerileme genelleşti. Fakat her yerde aynı etkiyi göstermedi. Sosyalist partiler ve Naksalit<a id="footnote1"></a><sup class="calibre4"><a href="#bookmark2">1</a></sup> gerillalar Hindistan’da, Maocular ise Nepal’de önemlerini korudular. Güney Afrika’daki Afrika Ulusal Kongresi (ANC) içindeki komünist nüfuzu Afrikalı egemenliğinin ilk başta ırkçı olmasını engelledi. Kolombiya’daki FARC ve Meksika’daki Zapatistalar gibi Latin Amerikan solcu isyan hareketleri varlığını sürdürüyor. Guatemala’da 1960 ile 1996 arasmda sola karşı siyasikırım gerçekleştirilerek yaklaşık 150.000 kişi öldürüldü ve milyonlarcası da yerinden yurdundan edildi. Bu vaka etnik renkler de taşıyordu; çünkü askeri rejimler (ABD’nin müttefikleri) fiilen yerel soykırımlar yaparak bazı Maya yerli halklarını da yeıyüzünden silmişti. Fakat solcuların suçlu ya da kurban olduğu vakaların çoğu nispeten yerel düzeydeydi. Sosyalizm küresel değişimden ziyade yerel savaşların ideolojisi haline gelmişti. Afrika sosyalizmi ya da Baasçı Arap sosyalizmi bugün hangi noktaya gelmiştir? Güney’deki ülkelerden çoğunun siyasi arenasında bugün etnisite ve din sınıfa baskın çıkıyor.</p>

  <p class="calibre1">2. <span class="calibre2">Neoliberalizm yüzünden liberalizmin içinin boşalması,</span> Güney’in pek başarılı olamayan kesimlerinde liberalizmin ve liberal demokrasinin cazibesini azaltmıştır. Avrupa’da gördüğümüz üzere, klasik liberalizmin güçlü bir siyasi teorisi vardır. Bu teori sadece serbest piyasanın faziletlerine odaklanmakla kalmaz, daha da önemlisi, çok partili seçimler ve meclisler yoluyla çıkar gruplarının çatışmalarını kurumsallaştırmanın faziletlerine de büyük önem verir. Liberal demokrasi ulusal yurttaşlık, refah devletleri ve Keynesçi iktisat yoluyla smıf çatışmalarının uzlaştırılabileceğini göstermiştir.</p>

  <p class="calibre1">Günümüzde liberalizm hâlâ laik ve hoşgörülüdür, üstelik çoğu etno-mil-liyetçiliğe ve biçimsel imparatorluklara karşıdır. Fakat ağırlıklı olarak ABD tanımlıdır ve serbest girişimcilik ile serbest piyasaların demokrasinin ön şartları olduğuna çok daha fazla vurgu yapar. Bireysel özgürlükleri kabul eder, fakat sınıfları ve çıkar gruplarının çatışmasını kabul etmez. Amerikan merkezli neoliberalizm, tüm dünyaya “bırakınız yapsınlar” iktisadını ihraç etmeye odaklanmıştır. Bu iktisat tarihsel olarak sınıf uzlaşmasını yaratan devlet müdahalelerine (refah devletleri, kurallı emek piyasaları vs.) özellikle düşmandır. Neoliberalizm bir yandan da Güneyli devletleri Amerikan hakimiyetinde bir siyasal iktisadın boyunduruğuna sokmanın peşindedir. Katı bir sosyalizm karşıtlığı barındırır ve Güney’de genellikle ekonomik emperyalizmin maskesi olarak algılanır. Çoğunlukla Kuzey ekonomilerinde üretilen faiz oranı dalgalanmaları da Güney’de çok ciddi sonuçlara yol açar. 1970’lerde düşük faiz oranları yüzünden Güneyli ülkeler ekonomik kalkınmayı finanse etmek üzere çok ağır borç yükü altına girmişlerdi. Fakat sonra faiz oranları hızla yükselerek Güney’de bir borç krizi doğurdu. Bu iki krizin bileşimi neticesinde, bunalımdaki Güney ekonomilerinin borç krizini çözmek üzere Amerikan öncülüğündeki neoliberal müdahaleler geldi. IMF, Dünya Bankası ve Kuzeyli banka birliklerinin yapısal uyum programları Güney’deki devlet harcamalarını, refah programlarını ve emek piyasası kurallarını azaltmayı gerektiriyordu. Bunların net ekonomik etkisi, genellikle Güney’de eşitsizliklerin artması ve toplumsal çatışmaların çoğalması oldu. Bu yüzden Washington mutabakatının emperyalizm olarak suçlanmasının inandırıcılığı da arttı (bkz. Mann, 2003: 2. Bölüm). Chua’nm (2004) belirttiği gibi, eşitsizlik etnisiteye bağlanırsa etnik nefretler artar.</p>

  <p class="calibre1">Böylece dünya kutuplaştı. Bir taraftan başarılı kapitalist gelişim Kuzey’i genişletti. Güney Avrupa ve Japonya 1960’larda Kuzey’e katıldı, çok geçmeden de onları Doğu Asya’nın “Küçük Kaplanları” takip etti. Savaş ve etnik çatışmanın geçmişte kalmış göründüğü bir <span class="calibre2">banş bölgesini</span> genişlettiler. Fakat Güney’in büyük bir kısmı, uluslararası ve yurtiçi eşitsizliğin artışıyla birlikte kapitalizm tarafından dışlandı. Güney’e yatırım ve Güney’le ticaret azalıyor. Ekonomik krizler yerel hoşnutsuzlukları artırarak yoksul devletlerin iktidarım ve meşruluğunu zayıflattı. Etnik ya da başka sebeplerle kargaşa çıkarsa, sermaye buraları daha da dışlayarak kargaşayı artıracaktır. Barış bölgelerine paralel doğan <span class="calibre2">çalkantı bölgelerinde</span> etnik çatışma oranı artıyor. Bir ülkede bebek ölüm oranı ne kadar yüksek, uluslararası ticaret oranı ne kadar düşükse, iç savaş ya da etnik savaş çıkma ihtimali o kadar yüksektir (Esty ve diğ., 1998; Goldstone ve diğ., 2002; Harff, 2003). Kapitalizm tarafından sömürülme şeklindeki Marksist kâbus, kapitalizmden dışlanmak şeklindeki postmodern kâbus kadar kötü değildir! Kapitalizmin küreselleşmesi de emekten sermayeye doğru güç dengesini değiştirdiğinden, Güney’deki sosyalist hareketleri daha fazla zayıflatmış, etno-milliyetçi ve dini hareketlerin güçlenmesine yardım etmiştir.</p>

  <p class="calibre1">3. <span class="calibre2">Köktendinciliğin yükselişi</span> laikliği, liberalizmi ve sosyalizmi zayıflattı. Selamet dinleri eşsiz bir hakikati açığa çıkardığını iddia eder. Tektanrılı dinler (Hıristiyanlık, Yahudilik, İslam böyledir, fakat Budizm ya da Hinduizm değildir) tek bir hakiki Tanrı olduğunu savunur. İnsan aynı anda bu dinlerden ikisine inanamaz. Dinler gündelik aile ve cemaat ritüellerine derinlemesine işlemiştir ve yoğun duygusal ve ahlaki bağlılık yaratır. Farklı dine inananlar tahammülsüz olabilir ve kendi doğrusunu başkalanna dayatmaya kalkabilir. Önceki yüzyıllarda bunun sonucu çoğunlukla zor kullanarak ihtida ettirme girişimleri olurdu ve sömürgeleştirme (İrlanda ya da Litvanya’daki gibi) ya da başka topraklara emperyal siyasi egemenliğini dayatma girişimleriyle (Ispanya’daki gibi) çakıştığı yerlerde bu girişimler daha da ciddileşirdi. Dinin siyasallaşması çok fazla sorun yarattı ve en nihayetinde Hıristiyanlık, yani dinlerin en tahammülsüzü laik devlete geçerek problemlerini çözdü. Şintoizm, Budizm ve Hinduizm çok daha hoşgörülüydü ve birbirleriyle nadiren karşı karşıya geliyorlardı. Geçmişte Yahudiler ya da Müslümanlar da temizlik ya da zor kullanarak ihtida ettirme çabasında olmamıştı. Günümüzde bile dünya çapında dindarların büyük bir kısmı diğer dinlere karşı hoşgörülüdür. Dinler tıpkı Mesih gibi, Sezar’ın hakkını Sezar’a vermeyi ve kendi haklarına sahip çıkmayı öğrenmişlerdir. Yine de dünyanın bazı kesimlerinde dini şiddet artmaktadır. Niçin?</p>

  <p class="calibre1">Buna cevabım birinci etnik tezimin bir değişkesine dayanıyor: Günümüzdeki dini şiddet öncelikle <span class="calibre2">teo-demokrasi</span> -“biz, yani dindar halk”ın siyasi egemenliği- iddialarının yükselişinden kaynaklanmaktadır. Müslümanların köktendinciliği, Kuran’da yazanlara uyan ve şeriatı uygulayan dini cemaatin özyönetimi anlayışını merkeze alır. Şeriat devlet hukuku değildir. Tarihsel bakımdan Batı medeni hukukuna benzer, davaların çoğu devletin değil bireylerin bireylere karşı davalarıdır. Ondokuzuncu yüzyılda modernleşen Osmanlı devleti şeriatı sistemleştirmeye girişmiştir (Keddie, 1998: 708). Günümüzde köktendinciler bu konudaki muğlaklığı sürdürmektedir. İddialarını Kuran’a dayandırmalarına rağmen, ondokuzuncu ve yirminci yüzyıl devletçiliğini ve popülizmini “biz, yani halk” egemenliğinin dini bir çeşidine ulaştırmaya çalışmaktadırlar. 1940’larda Hindistan yarımadasındaki önde gelen İslamcılardan biri olan Mevlana Mevdudi’nin “ilahi-yönetime bağlı demokratik hükümet” anlamında kullandığı teo-demokrasiyi idealleştirmekle işe başladılar (Saulat, 1979: 134). Demek ki köktendinciler ilk başta otoriter yöneticilere (ya sömürgeci devletler ya da Batı kültürünü özümsemekle suçlanan sömürgecilik sonrası laik yöneticiler) karşı popüler ve örtük sınıfsal-benzeri duyguları alevlendiren popülistler olarak harekete geçmişlerdi. Buna karşılık Hindu milliyetçileri (kutsal ve haklı savaş, yani <span class="calibre2">dharmayuddha</span> yanlıları), hattâ Sri Lanka’da Budist milliyetçiler de yükselişe geçti. Hindu köktendinciler Hindi Ramayana gibi kutsal metinlerden çıkarılan dini saflık anlayışını dayatma arzusundadır.</p>

  <p class="calibre1">Fakat bu köktendinci hareketler büyüdükçe demokratiklikten uzaklaşmıştır. İran ya da Afganistan’daki gibi iktidarı ele geçirdiklerinde ise imamların ya da mollaların egemenliğinde diktatörlüklere ya da teokrasilere dönüşmüşlerdir. Bu yüzden köktendincilerin demokrasiyle hiçbir ilgisi olmadığını düşünmeye eğilimliyiz. Yine de yerel otoriter yöneticilere ve yabancı emperyal devletlere karşı demokratik bir kitlesel çekicilikleri vardır. Hattâ idealler ile pratikler arasındaki zıtlık bakımından devrimci İslam devrimci sosyalizmi andırır. Her iki hareket de yönetici sınıflar ve emperyal devletlere karşı halk egemenliği idealinin farklı versiyonlarını üretmişlerdir -her ikisi de güçlü devleti savunarak bu ideale ihanet etmiştir.</p>

  <p class="calibre1">Bu devletin halkın dini saflığını -organik ulus-devletin dini çeşidi- ifade ettiği varsayılır. Bu tuhaf bir durumdur, zira dinler öğretileri bakımından ne devletçi ne de milliyetçidir. Devletlerin dini cemaate tabi olması gerektiğini öne sürerler ve cemaat de ulusal değil ulus-ötesi, ulus-devlet sınırlarının dışına taşan bir yapı olarak algılanır (temelden Hindu devleti olan Nepal hariç). Yine de Hindu ve Islami teo-demokratlar ister istemez milliyetçi ve devletçi olmuşlardır (Juergensmeyer, 1993 buna dikkat çeker). Her devletin şeriatı ya da Hundutva’yı uygulaması , gerektiğini savunarak fiilen devletçilik ve milliyetçilik tuzağına düşmüşlerdir. Pakistan salt gerçek Müslümanlara ait olması gerektiğinden, devleti de şeriatı uygulamak zorundadır. Hinduizm tek bir oldukça büyük devlet merkezli olduğunda onun organikçi savunucuları, ulusö-tesi Hindu milleti, yani Güney Asya boyunca uzanan bir tür Büyük Hindistan ile ulusal çekirdek niteliğindeki anayurt Hindistan arasında bir ayrım yapar. İslam’da böyle bir çekirdek devlet yoktur. Her iki teo-demokrat kümesi de dinsel azınlıkların zor kullanarak asimilasyonunu ya da ikinci sınıf yurttaş veya gayri-yurttaş olarak şahsi düzeyde dinini yaşamasını savunur. “Yabancı ırklar ayrı varlıklarım yitirmek zorundadır... Aksi taktirde tamamen Hindu Milleti’ne tabi olarak ülkede kalacak, hiçbir ayrıcalık isteyemeyecek ve hak etmeyecek... yurttaşlık hakları bile olmayacak,” diyordu radikal Hindu milliyetçisi hareket RSS’nin lideri Gowalkar (Gold, 1991: 566).</p>

  <p class="calibre1">ETNO-MİLLİYETÇİ KARADELİKLER NEREDE OLUŞUR?</p>

  <p class="calibre1">Güney’in çeşitli kesimlerinde etnik-dini çatışmanın yükselişi için sahneyi bu üç akım hazırlamaktadır. Güney kendi içinde birçok farklılık içerir elbette. Bazı ülkeler önceden tek bir milli kültür geliştirdiği için neredeyse tek-etnilidir. Kore ve diğer Küçük Asya Kaplanları’nm çoğu ve batı ucundaki çeperler haricinde Çin bu durumdadır. Çekirdek Hindistan ve Endonezya toprakları için de aynı şey büyük ölçüde doğrudur. Bu bölgelerin görece kültürel homojenliği hızlı iktisadi kalkınmalarına bariz bir katkı yapmıştır. Bu ülkeler Kuzey’in ana etnik temizlik geleneğini sürdürmekte, uzun zamandır azınlıkları esasen asimile etmekte ve kültürlerini bastırmaktadır. Bu konuda ciddi sorunlar sadece çeperlerdeki sömürge topraklarında yaşanmaktadır.</p>

  <p class="calibre1">Diğer etnik konfigürasyonlardan bazıları hasım etno-milliyetçi mücadelelere de müsait değildir. Bazı milletler daha geniş ve nispeten laik milli kültür içinde bir etnik renk hiyerarşisi barındırır. Latin Amerika’da gruplar çoğunlukla Avrupalılık, yerlilik ya da siyah kölelik düzeyine göre zümrelere ayrılmıştır. Buralardaki <span class="calibre2">mestizo</span> kültürleri nispeten zayıf bir millet ve etnisite hissi üretir (Centeno, 2001). Etnik farklar sınıfla sıkı sıkıya bağlantılıdır ve etnik siyasetten daha güçlü bir sol-sağ siyaseti ortaya çıkmıştır. Bunun istisnaları, çeperlerde yerleşimciler (genellikle <span class="calibre2">mestizolar)</span> ile yerliler arasmda devam eden toprak kavgalarıdır: Chiapas, Guatemala yaylaları, Kolombiya ve Amazonya’nm bazı kesimleri. Bu çeperlerde ciddi etnik temizlik meydana gelebilirse de, yerli halkların kendi devletlerini kurmadaki gönülsüzlüğü ortalığı biraz yatıştırmaktadır.</p>

  <p class="calibre1">Fakat bu ülkelerde kültür çoğunlukla ulusötesidir. Latin Amerika devlet sınırlarım aşan ortak bir <span class="calibre2">mestizo</span> ve Katolik mirasına sahiptir, Arap ve Islami ülkeler de Arapça ve/veya İslam üzerinden birleşirler. Pakistan’daki büyük etnik bölünmeler bile ortak Müslüman kültür sayesinde hafiflemektedir. Yine bu devletlerin çeperlerinde istisnalar vardır -Cezayir’deki Berberilerin bölgesel talepleri ve birkaç ülkede faaliyet gösteren ayrılıkçı Kürt hareketleri. Fakat bu ülkelerin başka yerlerinde kanlı etnik çatışmalar büyük ölçüde durulmuştur.</p>

  <p class="calibre1">Diğer uçta çok etnik grup içeren ülkeler vardır. Afrika’nın büyük bir kısmında siyasete etnisite hakimdir, ama hiçbir etnik grup tek başına devleti ele geçiremeyeceği gibi kontrol de edemez. Daha başarılı ülkelerde etnik gruplara-rası uzlaşma sağlanmış, siyasi partiler ya da ordu mensuplan arasında sözsüz anlaşmalar doğmuştur. Bazı yerlerde uzun vadede çekirdek milli makro-etnik gruplar çıkabilir, bunlar diğer küçük etnik grupları tedricen asimile edebilir ve kültürünü bastırabilir. Hindistan ve Endonezya böyle yapmış, Avrupa ülkelerinin çoğu bu süreci onlardan da önce tamamlamıştır.</p>

  <p class="calibre1">Böyle bir şey olabilmesi için son derece gelişmiş entegrasyon yeteneğine sahip devletler gerekir; fakat Güney’in yoksul kesimlerinde bu tip devletler pek bulunmaz. Sömürgecilik geleneksel altyapıları ve mülk sahipliği biçimlerini yıkmış, onların yerine sömürgecilik sonrası rejimlerin sürdüremediği yabancı Batı kuramlarım geçirmiştir. Bu devletler bölgesel-etnik çatışmaların gerilimi yüzünden giderek daha çok iç savaşa kurban gidiyor ve bu iç savaşların da çoğu etnik biçim alıyor. Fearon ve Laitin (2003), yoksul ülkelerde iç savaş sıklığının artmasını devletlerin zayıflamasına ya da başarısızlığına bağlıyor. Bu bağlamda hiçbir etnik ya da dini konfigürasyonun iç savaş başlagıcım ya da süresini belirleyemeyeceğini öne sürüyorlar. Zayıf devletlere karşı ayaklanmayı kolaylaştıran şartlar daha tayin edici -engebeli ve dağlık arazi, siyasi istikrarsızlık, asilerin kendilerine para bulmak için el koyabilecekleri yerel ekonomik getiriler, saklanmayı kolaylaştıran büyük bir nüfus, ayrıca devleti yeterli baskı kaynaklarından yoksun bırakan yoksulluğun kendisi. Hiçbir siyasi ideolojileri olmayan ve ganimet peşinde koşan, kalaşnikoflarıyla caka satan haydutların yerli nüfusu katlettiği yeni savaş biçiminden isyancıları sorumlu tutma eğilimi artıyor (Collier &amp; Hoeffler, 2002; Kaldor, 1999). Kalyvas (1999) gibi ben de bundan şüpheliyim, çünkü “uygar bizler” ile “ilkel onlar” arasındaki etno-merkezli çatışmanın başka bir çeşidi gibi görünüyor. Gerek eski savaşların suç niteliğini, gerekse yenilerin ideolojisini asgariye çekiyor. Afrika’daki ayaklanma hareketlerinin çoğu samimi organik milliyetçi ideolojilerle yola çıkar, fakat sonra iç savaşın pat durumu karşısında bozularak suça kayarlar. Bu kara delikler analiz ettiğim diğer vakalardan kimsenin kazanamaması bakımından farklıdır. Her iki taraf da cinai temizlik yapar; fakat kendi istikrarlı devletlerini kuramaz, düşmanı da ortadan kaldıramazlar.</p>

  <p class="calibre1">Daha az etnisitenin olduğu devletler analiz ettiğim vakalara daha uyumlu çatışmalar barındırır. Gel gelelim, bunlardan sadece birkaç tanesinde rakip egemenlik iddiaları söz konusudur. Etnik niş ekonomilerinde genellikle böyle şeyler olmaz. Bu ekonomilerde etnik bir grup belli sektörlerde ve mesleklerde yoğunlaşmıştır ve başkalarının haksız rekabet ve sömürü iddialarını körüklemektedir. İkinci tezimde olduğu gibi, ekonomik sıkıntılar azınlığa yansıtılır. Azınlık kümeler düşük düzeyde mesleklerde kaldığında çatışma fazla ciddileşmez. Göçmen emekçiler genellikle ayrımcılıkla az sayıda ayaklanma döngüsüyle karşılaşır, fakat cinai temizliğe kurban gitmez. Az bulunan düşük ücretli emeği tedarik ettikleri için kapitalistler ve hükümetler onları faydalı bulmaktadır. Körfez Ülkeleri’nde (ya da Doğu Almanya veya Fransız sanayi banliyölerinde) göçmen işçilerin sıkıntısı çoktur. Fakat bu kitapta tartışılan olayların yanında hafif kalır; çünkü kendi devletlerini kurma iddiasında değildirler.</p>

  <p class="calibre1">Bazen en kötü muameleyi <span class="calibre2">aracı etnik gruplar</span> görür -Avrupa’daki Yahudiler, Doğu Afrika’daki Asyalılar ve Güneydoğu Asya’daki Çinliler gibi girişimci tüccarlar ve ticari gruplar. Bu grupların ev sahibi toplumdaki radikaller tarafından ekonomik sömürüyle suçlanması tipik bir durumdur. Suçlamalar en kötü ihtimalle pogromları ve tehcirleri körükler, sınıf gerilimlerini rejimin halk hoşnutsuzluğunu yatıştırmak için feda edebileceği kolay hedeflere yöneltir. Hedefler neticede etniktir elbette -Endonezya’da sadece kapitalist Çinliler değil tüm Çinliler saldırıya açıktır. Doğu Afrika ülkeleri halk arasındaki şiddetin baskısıyla -uzun zamandır beyaz sömürgecilerin maşası sayılan- Asyalı nüfusu tehcir etmiştir. Malezya ve Endonezya’da Çinli cemaatlere yönelik pek çok ölümlü saldırı Chua tarafından (2004) canlı ve keskin bir dille analiz edilmiştir. Gel gelelim, rejim ve üst sınıflar aracı etnik grupları ortadan kaldırılamayacak kadar faydalı görürler ve eninde sonunda onları korumak için harekete geçerler. Chua’nm aksine ben, çoğu cinai etnik temizlik vakasının altında bu tip çatışmaların yattığına inanmıyorum.</p>

  <p class="calibre1">İki etnik grubun rakip devlet iddiaları daha tehlikeli olsa da, iktidar paylaşımı uzun zamandır her iki etnik grubu da kapsıyorsa olaylar pek tırmanmaz. Genelde azınlık ekonomide hakimiyet kurarken çoğunluk devleti elinde tutar -Malezya, Fiji ya da Guyana’da olduğu gibi. Sömürge sonrası devletleri iktidar paylaşımım pekiştirebilir. Bu düzenlemenin zaman zaman bozulduğu ve tehlikeli ayaklanmaların çıktığı olur, ama işlerin daha ileri gittiği pek görülmez. Her iki taraf da sadece kısmi bir sömürülme duygusu hisseder ve hiçbiri em-peryale karşı proleter ideolojisi üretmez. Ayrıca genellikle bir arada yaşarlar ve bu yüzden kolay kolay birbirlerinden ayrılamazlar. Azınlık, özellikle de taraflardan biri anayurdu ya da komşu devlet tarafından desteklenmiyorsa, bölgesel özerklik talep edemez, hele kendi devletini hiç isteyemez, iktidar paylaşımı her iki tarafa zaten bazı faydalar getirmiştir. Alternatifler soyut ve riskli görünür.</p>

  <p class="calibre1">Ruanda kısmi bir istisnadır. Hutular ile Tutsiler iç içe yaşıyorlardı ve kısa süreliğine, azınlık Tutsiler ekonominin özel sektör kısmına egemen olmuştu, çoğunluk Hutular ise büyük bir devlet sektörü oluşturmuştu. Fakat bu iktidar paylaşımı hiçbir zaman kurumsallaşmamıştı. Ruandalı Tutsiler geleneksel olarak her iki iktidar kaynağına da hakimdi ve komşu Burundi’de de aynı hakimiyeti kurmuşlardı. Uganda’nın yardım ettiği dışarı göçmüş Tutsilerin fiili istilası da söz konusuydu. Bu faktörler Hutu Gücü radikallerinin şiddeti artırarak soykırım yapmasına yol açtı. Sonra olaylar öfkeli Hutu mülteciler ve intikam amaçlı Tutsi cezalandırma akmları şeklinde Kongo’ya taştı -Tutsilerin arkasında da madensel zenginliğin peşindeki fırsatçı komşu devletler vardı. Bu güçler, Kongo’yu (daha önce tarif ettiğimiz) Afrikalı çok-etnili ayrışma senaryosundan koparıp kitlesel cinai temizliğe doğru itmiştir. Dünyanın hiçbir yerinde Ruanda/Burundi’ye çok benzeyen başka bir vaka olduğunu sanmıyorum. Belki de bunlar dünyanın son soykırımlarıydı.</p>

  <p class="calibre1">Benim tezlerime uyan, günümüzdeki daha tehlikeli vakalar çoğunlukla büyük emperyal ülkelerin saçaklarında meydana gelmiştir -Büyük Avrupa boyunca ondokuzuncu ve yirminci yüzyıllarda da böyle vakaların yeri saçaklar olmuştu. Önceki bölümde Hindistan ve Endonezya’nın saçaklarını tartıştık. Ayrıca eski Sovyetlerin Çeçenya, Abhazya, Dağlık-Karabağ ve Fergana Vadisi civarındaki saçaklarında da benzer vakalar yaşanmıştır. Çin’in güneybatı saçağındaki Tibet ve Sincan’da etno-milliyetçi çatışmalar ortaya çıkmıştır. Kürt et-no-milliyetçileri Türkiye, îran ve Irak’m çeperlerindeki topraklarda çatışmayı sürdürmektedir. Burma’nm saçakları ve güney Filipinlerin bazı kesimleri kibrit kutusu gibidir. Etiyopya, Somali ve Eritre’de sınır ötesinden yardım gören etnik azınlık ayrılıkçı hareketleri vardır. Böyle bağlamlarda ayaklananlar Türk, İrak, Hindistan, Burma, Endonezya, Meksika, Guatemala, Brezilya ve benzeri emperyalizmlere karşıdırlar. Artık emperyalizm aynı zamanda Güneylidir ve bu emperyalizme karşı direniş, Avrupa’da daha önce ortaya çıktığını gördüklerimize benzer etnik demokrasi iddiaları barmdırabilir.</p>

  <p class="calibre1">Bu çatışmaların çoğu dünyanın en yoksul, en tecrit olmuş kesimlerinde gerçekleşmekte, bu yüzden sadece yerel kara delikler haline gelmektedir. Ermenistan ve Azerbaycan, Abhazya ve Gürcistan heba olmuş fakat çatışmalar yayılmamıştır. En kötü vaka olan Ruanda, ölümcül virüsünü Afrika Büyük Göller bölgesinin tamamına yaymaktadır; fakat dünyanın geri kalanı bölgenin tamamını çeper olarak görmekte, değerli madenlerin kuzeye daha dolambaçlı bir savaş beyi ve paralı asker hattından geleceğini kabul etmektedir. Türkiye, Rusya, Çin, Hindistan, Endonezya vb. yeterince serbestliğe sahiptir. Çoğunluğu baskıyı seçmekte, bu yüzden etnik çatışma ve temizlik artmaktadır. Dolayısıyla uluslararası kapitalistlerin bu sorunlu yerlerle ticaret ya da buralara yatırım yapma eğilimi de azalmaktadır. Ekonomik krizler derinleşirken yerel çatışmalar artar.</p>

  <p class="calibre1">DİN SAVAŞÇILARI NEREDE ORTAYA ÇIKAR?</p>

  <p class="calibre1">Köktendincilerin çoğu pek şiddete meraklı değildir. Kendi cemaatlerini öğretisel bakımdan saflaştırmaya odaklanır, yerli kafirlerin ya da yozlaşmış, otoriter, genellikle de nispeten laik Müslüman yöneticilerin muhalefetini aşmaya çalışırlar. “Allah adına mücadele/çaba harcama” anlamına gelen cihadın geniş anlamdaki emri budur, derler İslamcılar. Cihat illa ki şiddet gerektirmez ve “kutsal savaş” diye çevrilmesi doğru değildir; çünkü Hıristiyanlar bundan gerçek savaşı anlamaktadır. Köktendinciler dinsel azınlıklara ikinci smıf yurttaşlık verme, kadınları kamusal alandan çıkarma, her konuda yüksek düzeyde bir kültürel sansür dayatma tehdidi yaratmaktadır. Yani (Tablo 1.1’deki kategoriler bakımından) en fazla ayrımcılığa, kültürel bastırmaya ve polis baskısına kadar ileri gidebilirler. Müslüman dünyasındaki çoğu laik rejimin de daha matah olmadığını ekleyebiliriz.</p>

  <p class="calibre1">, Fakat bazı İslamcı köktendinciler mücadele anlayışını çok daha ileriye, Islamm düşmanlarına karşı <span class="calibre2">qital (kıtal),</span> yani “savaş”a kadar götürür. Bunlar din savaşçılarıdır ve Müslümanlar tarafından genellikle mücahit olarak adlandırılırlar. Her dinin kutsal metinlerinde savaşı savunan sözcükler bulmak mümkündür; çünkü dinler insan hayatının her veçhesini kapsayan normlar ortaya atarlar. İslam savaşçıları, Kuran’da ezenlere direnmeyle ilgili olarak tekrar tekrar geçen emirleri alıntılar -“zira ezmek öldürmekten bile kötüdür” (2: 191), o yüzden “ezen kimse kalmaymcaya ve herkes sadece Allah’a tapmcaya kadar onlarla savaşın” (2: 193). Ezilme mefhumu, Müslüman dünyasında bazı laik ya da otoriter tutucu yöneticilerin artık Müslüman olmadığını anlatmaya yardımcı olur. Böylece Kuran’da Müslüman yöneticileri devirme yasağının çevresinden dolaşılabilir. Din savaşçıları tek hak din adına silahlı mücadeleye katılırlar. Hindu savaşçılar Gandhi’nin şiddetten armmışlığım zayıflık olarak değerlendirip karşı çıkmakta, ona suikast düzenleyen Hindu milliyetçisine gıpta etmektedir; çünkü böylece militan şiddeti tekrar Hinduizmin “dört direğinden” biri olmuştur. İslamcı ve Hindu hareketler paramilitarizmi, yani daha içteki, saf elit kesimin zanaatını benimsemiştir (Juergensmeyer, 1993; Ked-die, 1998; Hindistan ve Pakistan için bkz. Ahmad, 1991; Gold, 1991; Jaffrelot, 1996; Katzenstein ve diğ., 1998: 226; Saulat, 1979: 132-5).</p>

  <p class="calibre1">Yerel düşmanlar kafir emperyalistlerle iç içe geçince dini savaş çağrısının yankısı çok daha fazla olur. Bu yüzden Müslümanlar küresel emperyalizme karşı çıkarken, Hindular ve Budistler sadece yerel Güney versiyonuna karşı çıkar. Düşüşe geçen ticari koşullar, borç krizleri ve neoliberal yeniden yapılanmalar bu yankıyı daha da artırır. ABD’nin kendi jeopolitik amaçları için Güneyli rejimleri öne sürmesi, onları yerel düşmanlarına ve yurtiçindeki mu-"halefete karşı silahlandırması sonucunda, bu rejimlere yönelik hoşnutsuzluk aynı zamanda ABD’ye de yönelmiştir. Bu durum bilhassa Müslüman alemini etkilemiştir. ABD baskıcı ve yozlaşmış olan Mısır ve Suudi Arabistan gibi ülkelere büyük askeri destek vermektedir. ABD’nin bölgesel çatışmalarda taraf tuttuğu yerlerde durum daha da barizdir. İki Irak işgali ve İsrail’e verdiği destek, Araplara ve Müslümanlara çok açık bir çifte yerel/emperyal düşman duygusu kazandırmıştır.</p>

  <p class="calibre1">İsrail günümüzdeki en büyük yerleşimci fatih örneğidir. İsrailliler elli yıldır işgal altındaki topraklardan yerli Arapları temizliyor. En kanlı dönemini 1940’larda yaşayan bu temizlik, Yahudilerin son yıllardaki sınır ihlaliyle yeniden ciddileşti. İsrailliler esasen işgal altındaki topraklarda temizlik yaparak tipik yerleşimci devleti yeniden icat ettiler: Yerleşimcilere demokrasi, yerlilere daha az hak -Yiftachel (1999) bunu haklı olarak <span class="calibre2">etnokrasi,</span> yani sadece <span class="calibre2">ethnos</span> için <span class="calibre2">demos</span> olarak adlandırır. Hattâ birkaç Yahudi kendi teo-demokratik devlet görüşüne yönelmiş, Yahudilerin ancak Tevrat yasalarına, yani Tanrı ile kadim İsrailliler arasındaki ahde uymak kaydıyla İsrail Ülkesini işgal etme hakkını elde ettiklerini iddia etmişlerdir. Dolayısıyla bu topraklarda diğer dinler hiçe sayılarak Yahudi yasasının dayatılması zorunludur. Her iki taraf da bu çatışmaya hayli dünyevi, maddi hedeflerle girmişse de, durum kötüleştikçe daha köktendinci görüşlere doğru çekilmişlerdir. ABD savaşta emperyal İsrail’in tarafını tutmuştur. Batı Şeria’da yürüyen tanklar neticede ABD malıdır ve İsrail dünyadaki tüm diğer ülkelerden daha fazla ABD askeri ve ekonomik yardımı almaktadır (bkz. Mann, 2003: 2. Bölüm).</p>

  <p class="calibre1">Huntington (1996) günümüzde dini uygarlıklar arasındaki fay hatlarında din temelli geniş çaplı çatışmalar başladığını iddia eder; fakat sadece İslam’ın Hıristiyanlık, Budizm ya da Hinduizmle karşılaştığı Afrika ve Asya’daki fay hatundaki çatışmaları gösterir. Onun da dikkat çektiği gibi, kuzey Nijerya’dan Sudan’a, Ermenistan/Azebaycan’dan Kaşmir’e, güney Filipinlerden Moluccas’a kadar farklı yerlerde dinler arası çatışmaların çoğu Müslümanlar ile diğerleri arasındadır. Dinin farklı etnik gruplardan daha büyük makro-etnik kümelenmeler yaratmakta etkin olduğuna birinci bölümde dikkat çekmiştim. Bu yüzden Sudan’ın etnik çeşitliliğinde bir kutuplaşma olmuş ve bir taraf Müslüman/ Arap kuzeyde birleşirken, karşılarında daha gevşek bir Hıristiyan ve animist güney kümelenmesi olmuştur.</p>

  <p class="calibre1">Fakat Huntington bunun sadece dinler arası değil dinler <span class="calibre2">hakkında</span> bir çatışma olduğunu görmezden gelir. Her din içinde yoğun mücadeleler de sürüp gitmektedir. Irak’ta görüldüğü üzere, İslam’daki Sünni-Şii ayrımı özellikle büyük güçlük yaratıyor. Öte yandan yirminci yüzyılda İslam, bir önceki yüzyılda</p>

  <p class="calibre1">Hıristiyanlıkta yürütülen kutsal-dünyevi tartışmasına da sahne olmuştur. Geçen yüzyılda olduğu gibi şimdi de, bu tartışmanın bir tarafında devletin dini hakikati uygulaması gerektiğine inanan köktendinciler, diğer tarafında din ile devlet arasmda belli bir düzeyde ayrışmayı benimseyenler, yani laikler, mistikler, azınlıktaki mezhepler vardır. Fakat orduyu kontrol edenler genelde laikler olduğu için onlar da pek tahammüllü değildir. Bir bakıma her dinde, biri kutsallığı diğeri laikliği tutan iki köktendincilik demokrasinin yapısının nasıl olacağı konusunda birbiriyle çatışır. Her iki taraf da halk egemenliğinin istisnaları olduğunu iddia eder. Köktendinciler ancak halk arınmışsa bu iddiada bulunur, laikler ise köktendincilerin seçilince demokrasiyi rafa kaldıracağı gerekçesiyle demokrasiden vazgeçer. İki taraf da kararı seçmenlerin vermesine müsaade etmeye pek yatkın değildir. İslam’da bu çatışma Cezayir’e hakim olmuştur ve Mısır’dan Türkiye’ye, yeni Orta Asya cumhuriyetlerinden Endonezya’ya kadar görece laik tüm Müslüman ülkeleri tehdit etmektedir. Mücadele çoğunlukla kanlıdır. Zaman zaman yerel etnik renkler de alır, fakat ana meseleler daha geniş dini konulardır.</p>

  <p class="calibre1">Bu fay hatlarından bazıları Kuzey emperyalizminin Güney bağımlılığıyla karşılaştığı yerlerdedir. Din savaşçıları yerel baskıcı unsurlara karşı güçlü dini duygulan harekete geçirebilir; fakat düşman aynı zamanda küresel, kafir bir baskıcı unsur olarak tanımlanırsa kozmolojileri daha fazla yankı bulacaktır. Batı’ya saldıran İslamcı mücahitlerin anti-emperyalist olduğu anlaşılmalıdır -ne Huntington ne de Amerikan dış politikasının sorumluları antiemperya-lizm kelimesini ağızlarına alırlar; fakat olup biteni anlamak için bu terim temel önemdedir. Burada artık yeni bir antiemperyalizm biçimi vardır, din savaşçıları materyalizmi reddettiği için eski sosyalist versiyondan çok farklıdır. Bu savaşçılar ekonomik sömürüye değil, ideolojik bakımdan Hıristiyan ve dinsiz Kuzey’in siyasi emperyalizmine karşıdır. Anti-emperyalizm, Kuzey’in modem anlayışlarından biri olan nefret ettiği laikliğin bir parçası saydığı materyalizme karşıdır. Fakat bu antiemperyalizmin aynı zamanda Müslümanlar arasındaki gerçek bir ekonomik ve siyasi ezilme hissinden beslendiğinden kimse şüphe edemez: Filistin toprakları geri verilir, ABD/İsrail tankları gider, gerçek Filistin ve İsrail devletleri kurulursa mücahitlerin Filistinliler gözündeki çekiciliği sıfıra inecektir. Arap topraklarından ABD üsleri kaldmlırsa aynı etki daha genel hissedilir.</p>

  <p class="calibre1">Bu mücadeleler temizlik içeriyor mu? Zorla ihtida ettirmeyi içerebilir; fakat herhangi bir dinde köktendinciliğin dayatılmasma çok fazla cinayetin eşlik ettiği pek görülmez. Iran ve Afganistan’daki köktendinci, egemenlikte kültürel temizlik, ayrımcılık ve azınlıkların baskı yoluyla dışarı göç ettirilmesi söz konusu olmuştur. En uç fikirleri savunan Hindu köktendinciler, Müslüman erkeklerin zor kullanılarak tehcirini ve Müslüman kadınların ihtidasını benimsemiştir. Kaşmir, Filistin ya da Çeçenya gibi gerilimin arttığı karşılaşmalarda her iki taraf birden cinai etnik-dini temizlik başlatmakta, diğer cemaatin kaçmasına yetecek kadar cinayet ve göz korkutmaya başvurmaktadır. Bu savaşta arada kalan sivillere karşı da daha aldırışsız davranılıyor -Moskova’daki apartman sakinleri, İsrail alışveriş merkezlerinde dolaşanlar, Dünya Ticaret Merkezi’ndeki çalışanlar, Madrid’deki metro yolcuları, misilleme amacıyla saldırıya uğrayan on binlerce Çeçen, Filistinli, Afgan, Iraklı ve diğerleri. Bu kitap boyunca gördüğümüz gibi, misilleme çoğunlukla suçlulara değil, onlarla aynı etnik gruptan olanlara ya da aynı dinden olanlara yönelir. Bir taraf teröristlikle, diğer taraf devlet terörizmiyle suçlanır. Bütün eylemleri, modern etnik-dini çatışmaları Tablo 1.1’deki renklendirilmiş cinai temizlik alanına taşımaya yöneliktir. Bu dini-etnik hasımlıklar çok ciddi bir tehlike yaratmakta, Amerika, İsrail, Rusya ve Hindistan’ın ters etki yapan misillemeci önlemleri de bu tehlikeyi artırmaktadır (bkz. Mann, 2003).</p>

  <p class="calibre1">Bu küresel dini-etnik çatışma kuşağının büyük ölçüde birinci etnik tezimin dini versiyonuyla açıklanabileceğini öne sürmüştüm: Modern devletin diğer ya da daha zayıf dinlere inananları değil, esasen kutsal halk olarak bizi temsil etmesi gerektiği iddiası. Önceki vaka incelemelerimde de görüldüğü gibi, dinin siyasallaşarak aynı topraklar üzerinde rakip egemenlik iddiaları haline gelmesi kitlesel şiddet tehlikesini artırır, aynı zamanda askeri güç ilişkilerini de can alıcı bir noktaya getirir.</p>

  <p class="calibre1">4a numaralı tezimde, cinai etnik çatışma için zayıf grubun ayrımcılığa ve zor kullanarak asimilasyona boyun eğmek yerine direnme ve savaşma cesareti bulması gerektiğini belirtmiştim. Cesaretlenme genellikle dışarıdaki sempatizanlar sayesinde olur. Ulusötesi kapitalizm de asilere yardım eder. Soğuk Savaş’ın sona ermesi pek çok silah üreticisini süper güçlerin denetiminden kurtarmıştı. Böylece etnik ya da etnik-dini savaşçı gruplarının tercih ettiği hafif silahları satmakta daha serbest kaldılar. Hafif silah sektörü en küresel sektördür; çünkü Güney’in en yoksul kesimlerini bile dışlamaz. Bu sektör bir Rus mucidin adıyla ün yapmıştır. Kalaşnikof seri üretilen otomatik AK-47’leri basitleştirmişti. Bir konferansta sıram geldiğinde etnik çatışma konusundaki fikirlerimin önceki bir versiyonunu özetledikten sonra, o sırada Orta Afrika’nın Anglikan başpiskoposu olan Walter Makhulu bana dönüp eleştirisini şöyle ifade etmişti: “Afrika’nın sorunu basittir -Kalaşnikof. ” Haklı olduğu bir yön vardı. Pek çok ülkede silahlı çeteler paramiliter savaşı bir yaşam tarzı haline getirecek düşük düzeyli silahları edinebiliyor, geçimlerini de yerel nüfustan sağlıyorlar. Zayıf, istikrarsız hükümetlerin en fazla etnik şiddete yol açmasının ardındaki ana neden budur belki de. 11 Eylül zayıfların silahlarına daha da çarpıcı bir örnek oldu. Bıçak taşıyan onlarca terörist, sivil bir uçağa binerek Amerikan iktidarını simgeleyen binaların arasmda yaklaşık 3.000 kişiyi öldürdüler. Bu vahşet yirminci yüzyılda giderek artan, düşman olarak sivilleri hedef alma akımının sürdürülmesi anlamına geliyor. Ayrıca yüksek teknolojiye sahip askeri gücün tek başına din savaşçılarının ya da etno-milliyetçilerin yarattığı tehdidi ortadan kaldıramayacağını da gösteriyor -günümüzde hem Afganistan’da hem de Irak’ta bunun kanıtları açıkça ortada. Peki bu tehdidi ne ortadan kaldırır?</p>

  <p class="calibre1">SİYASİ ÇIKARIMLAR</p>

  <p class="calibre1">Etnik çatışmanın panzehirlerini tanımlayabilir miyiz? Benim tezlerimde cinai temizliğin ortaya çıktığı koşullar ve gelişim süreçleri tanımlanıyor. Cinai etnik temizlik modernliğin geniş gelişme akımlarından türemektedir. Bir kenarda durup bu akımı ahlaken kınamanın, kötü niyetli elitleri, ilkel halkları ya da insan doğasındaki kötülüğü suçlamanın bir anlamı yok. Etnik temizliğin gerçek ve kati bir etnik çatışmada doğduğunu kabul etmek zorundayız. Kuzey’de-ki bizler, etnik temizliğe dair görüşlerimizde daha gerçekçi olmalıyız. Liberal, hoşgörülü demokrasinin modernliğin kaçınılmaz sonucu olduğu, sadece ilkel ya da kötü niyetli halklar ve liderlerin doğru yoldan saptığı gibi bir anlayışın getirdiği kayıtsızlıktan vazgeçmeliyiz. Demokrasi ideali, halk egemenliği modernlikle yayılır; fakat bunlar organik ve dışlayıcı olabilir, etnik ve dini azınlıklar için tehlike yaratabilir. Bu akım konusunda gerçekçilikten vazgeçmemeli, kendini göstermesine karşı hazırlıklı olmalı, savuşturulmasma destek vermeliyiz. Dünyayı düşlerimizde gördüğümüz gibi değil, gerçekte olduğu gibi ele alırsak bir şeyler yapabiliriz.</p>

  <p class="calibre1">Etnik temizlik eski ve yeni dünyaların modernleşmesinde merkezi rol oynadı. Bizim uygarlığımız tarafından icat edilmemişse de bizde kusursuzlaştırıldı. Liberal demokrasimiz sadece evrensel insan haklarının toplumsal uyum içinde bahşedilmesiyle değil, çoğu toplumsal sınıflar arasında yaşanan ciddi toplumsal çatışmalarla ortaya çıktı. Etnik çatışmanın çözümü için çoğunlukla azınlıklar kültürel olarak bastırılmıştır. Günümüzde buna temel insan haklarının ihlali olarak bakılmaktadır; fakat zamansal açıdan bakıldığında bu bastırma o kadar kötü görünmüyor. Liberalizm, sonra da sosyal demokrasi sınıf ve çıkar grubu çatışmasının kaçınılmazlığının gerçekçi bir biçimde kabul edilmesiyle derinleşmiş, bu çatışmalar kurumsallaştırılmış ve uzlaştırılmıştır. Çatışmalar yok olmamış, ortak yurttaş hakları yoluyla başa çıkılabilir hale getirilmiştir.</p>

  <p class="calibre1">Günümüzde etnik (ve sınıfsal) çatışmaya getirilecek herhangi bir çözümde bunun normalliğini kabul etmemiz gerekir. Göstermelik bir tarzda kötü liderleri suçlayarak bu kabulden kaçıyoruz. Daha kapsamlı eylemlerle birleştirilmediği sürece, aşırılıkçı liderlere yönelik tehditler aslında onların yerel popülerliğini artırmaktan başka işe yaramaz. Biz de etnik bakımdan temizlenmiş ülkelerde yaşadığımız için suçlamalarımız zaten ikiyüzlülükten mustarip olacaktır.</p>

  <p class="calibre1">Benim etnik tezlerimde organik demokrasi anlayışlarının nerede ortaya çıktığı, tehlike arz ettiği ve eşiği geçip cinai temizliğe dönüştüğünün ayrıntıları veriliyor. Bu yüzden diğer araştırmacıların etnik çatışmanın erken uyarı işaretleri dediği bazı unsurları tespit edebiliriz (Davies &amp; Gurr, 1998; Goldstone ve diğ., 2002; Gurr, 1993, 2000). Bu araştırmacıların pek çok ülkeden aldığı niceliksel veriler benimkilere paralel sonuçlar üretmiştir. Çatışmaların nerelerde çıkacağını kestirme uğraşında tümden başarısız değildirler, fakat hem felaket yaşanacağı öngörüsünde bulundukları bazı yerlerde beklentilerinin boşa çıktığını, hem de çok az tehlike gördükleri yerlerde aniden vahşet yaşandığını kendileri de kabul etmektedir. Kestirimlerindeki hataların yetersiz veriden kaynaklandığını, daha yoğun araştırmalarla doğru öngörülerde bulunabileceklerini de iddia ettikleri olmuştur. Ben bundan şüpheliyim. Esasen en ciddi vakalardan birkaçını incelemiş olmama rağmen, işlerin nadiren birilerinin planına göre işlediğini gösterdiğimi düşünüyorum; cinai temizlik genellikle en baştan niyet edilen bir şey değildir, aksine tahmin edilemeyen etkileşimlerden doğar. Tehlike bölgelerini ve eşiğe yaklaşan vakaları tespit edebiliriz, ama cinai temizliği tam olarak kestirmek -tıpkı suçlularda akılcı seçim teorisi gibi- imkânsız görünmektedir.</p>

  <p class="calibre1">Fakat birinci ve üçüncü etnik tezlerime dayanarak genel bir öngörüde bulunabilirim. Belli bir etnik ya da dini grubun hakimiyetindeki devlette önemli bir azınlık hareketi halihazırda toplu siyasi taleplerde bulunuyorsa, açığa çıkmış ve örgütlenmiş olan bu talepler ne kendi kendine sönüp gider ne de bastırılabilir. Modern dünyada ulus-devlet ideali, bu taleplerin basitçe bastırılmasını ya da hiçe sayılmasını olanaksız kılacak ölçüde pekişmiştir. Rusya’dan Hindistan’a, İsrail’den ABD’ye kadar pek çok hükümet bunu hâlâ kabul etmiyor. Ama kabul etmek zorundalar. Bir ülke ne kadar az kalkınmışsa, ulus-devletlere hayranlıkla bakılan dünyaya girdikçe böyle talepler artacaktır. Aynı idealin şu anda pek bulaşmadığı bazı etnik grupları da etkisi altına alacağına şüphe yok.</p>

  <p class="calibre1">Fakat tüm etnik grupları etkilemesi mümkün değil. Dünyadaki etnik grupların çoğu kendi devletini kuramayacak kadar küçüktür. Bunlar halihazırda çok fazla şiddet yaşanmadan başkalarının ulus-devletine asimile oluyor. Söz konusu asimilasyonun göstergelerinden biri, dünyada konuşulan dillerin sayısındaki azalmadır. Konuşulan dil sayısı son 50 yılda yarıya inerek 5.000 kadar kalmıştır ve giderek de daha hızlı azalmaktadır. Toplu siyasi hak isteği evrensel değildir. Üçüncü tezimde vurgulandığı üzere, asıl zorluğu doğuran şey rakip <span class="calibre2">akla yakın</span> ve <span class="calibre2">ulaşılabilir</span> siyasi egemenlik iddialarıdır, yani geçmişte bu egemenlik elde edilmiş, son zamanlarda da sürekliliği iddia edilmiş olmalıdır. Daha önce vurguladığım gibi, ciddi etnik çatışmalar genellikle yeni ortaya çıkmış gruplar arasında değil eski gruplar arasmda gerçekleşir. Bu yüzden çatışma ihtimali şu anda toplu siyasi haklara sahip olmayan yaklaşık 50 etnik grupla sınırlıdır. Bunları durdurmak zor olacaktır.</p>

  <p class="calibre1">Dolayısıyla, benim tahminlerime göre Endonezya Açe ya da Batı Papua özerklik hareketlerini asimile edemeyecek ya da bastıramayacaktır; Hindistan Müslüman Kaşmirlileri ve küçük sınır halklarını asimile edemeyecek ya da bastıramayacaktır; Makedonya Arnavutları asimile edemeyecek ya da başaramayacaktır; Türkiye, İran ve Irak Kürt hareketlerini asimile edemeyecek ya da bastıramayacaktır; Çin Tibetlileri veya Orta Asya Müslümanlarım asimile edemeyecek ya da bastıramayacaktır; Rusya Çeçenleri bastıramayacaktır; Hartum rejimi Güney Sudan hareketini kontrol altında tutamayacaktır. İsrail Filistinlileri bastıramayacak. Bu rejimlerden hiçbiri, karşılarındaki özerklik hareketlerinin ya da terörist hareketlerin etnik dış grubun sadece bir azınlığını harekete geçirebilmesine, geri kalanlardan büyük bir kısmının pek fazla siyasi sorun yaratmadan sessiz sakin yaşayıp gitmesine fazla güvenemez. Sessiz çoğunluklar sessiz kalır, yabancı emperyal rejimlerin yardımına koşmazlar. Endonezya hükümeti etnik dış gruplar içinde kendisine bağlı silahlı birlikler oluşturma yönünde ciddi çaba göstermiş; fakat bu sistemi yerli halkmiçine yeterli düzeyde yerleştirememiştir. Keza bu rejimler bir sonraki askeri saldırının en sonunda özerklik hareketlerini yenilgiye uğratacağı rüyasından da vazgeçmelidir. Askeri saldırı bu hareketlerin sesini bir süre için kıssa bile modern dünyadaki ulus-devlet ideallerinin, silah ticaretinin ve zayıfların silahlarının desteğiyle yeniden ortaya çıkacaklardır.</p>

  <p class="calibre1">Sadece azınlık hareketlerinden bazıları kendi devletini istiyor. Özerklik taleplerinin çoğu mevcut devlet sınırları içinde tatmin edilebilir durumda. Bunun için rejimin konfederatif ya da oydaşmacı alanda gerçek tavizler vermesi gerekiyor: Azınlık grup bazı bölgesel özyönetim haklarını ya da merkezde yeni yerleşik kolektif hakları güvenceye alabilmeli. Oydaşmacı düzenlemeler arasmda bakanlar kurulunda, mecliste, devlet makamlarında ve orduda azınlıklar için güvenceli kotalar, ayrıca baskın etnik grupların politikaları konusunda veto hakları bulunabilir. En uç durumda, oydaşmacı bir hükümet tüm büyük etnik grupları temsil eden bir partiler “büyük koalisyonu” olabilir. Çoğunluğu oluşturan etnik gruplar bu seçeneği pek cazip bulmazlar, çünkü seçimleri kendi başlarına da kazanabilirler; üstelik büyük koalisyon işe yarasa bile, genellikle demokrasinin ön şartı sayılan siyasi muhalefetin gücünü azaltacaktır. Fakat partiler etnik ayrışmayı aşarak oy ve aday kazanıp pratikte koltuk sayısını artırabiliyorsa, bu tip tasarılar seçimlerde teşvik edici de olabilir. Teşvik edici tasarılar çoğunlukla etnik kökenleri doğrudan konu almaz. Onun yerine, bölgeler arasında denge sağlar ya da pratikte etnik ayrışmayı aşan bir çekiciliğe sahip ılımlı ikinci seçenek partileri kayıracak şekilde düzenlenmiş alternatif veya devredilebilir oy sistemleri üretirler.</p>

  <p class="calibre1"><a id="bookmark2"></a><a href="#footnote1">1</a></p>

  <p class="calibre1">Naksalit; Hindistan’daki militan komünist (Maocu) gruplara verilen isimdir. Adlarını hareketin kaynaklandığı Batı Bengal’deki Naksalbari kasabasından alırlar, <span class="calibre2">-rdn</span></p>
</body>
</html>
