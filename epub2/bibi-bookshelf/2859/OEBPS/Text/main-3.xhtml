<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">Alman sömürge politikası acımasızca göç ettirmeyi ve gerekirse şiddet kullanmayı içeriyordu, ama toplu katliam öngörülmemişti. Çoğu yerleşimci daha radikaldi. Onların baskısı yüzleşmeleri ve temizlikleri hızlandırmış, önyargıları yatay aristokratik asimilasyonu önlemiş ve kışkırtmaları fiilen bir Herero isyanına yol açmıştı. Bunun üzerine bazı yerleşimciler kendilerinden 100 kişinin öldürülmesine vahşetle yanıt verdiler. Alman politikaları büyük ihtimalle kamulaştırma ve Herero milletiyle ilişkiyi kesme yönünde ilerleyecekti zaten; pek çok yerleşimci bu tip politikaların en ucunda olmaya istekliydi. Daha sonra yerleşimciler soykırımın faydalarını görmeye ve sömürgedeki diğer Afrika toprakları üzerinde baskı kurmaya devam edecekti. Fakat onların da niyeti soykırım yapmak değildi.</p>

  <p class="calibre1">Gerilimin üç kez artışıyla soykırıma varıldı. Birinci aşamada Herero beklenmedik bir şekilde ayaklandı, yerleşimcilerin istikrar beklentilerini altüst etti ve onların en kötü korkularını ve en vahşice intikam duygularını açığa çıkardı. İkincisi, ayaklanma Almanya’da hizip kavgasını şiddetlendirdi ve kavgayı devletin sivil yansı değil asker yarısı kazandı. Bu hizip, daha önce soykırım yapmamış olmasına rağmen, yerlilere ibretlik baskı deneyimine sahip General von Trotha’yı görevlendirdi. Üçüncü gerilim artışı onun 1904 Haziranı’nda sömürgeye varmasından sonra başladı. Durumun ne kadar kötü ve sömürgenin askeri kuvvetlerinin ne kadar dağınık olduğunu keşfetti. Ardından tepki düzeyini sürekli yükseltti ve en sonunda soykırıma yöneldi. Birlikleri emirlerini yerine getirecek kadar disiplinli ve ırkçıydı, ayrıca von Schlieffen harekat boyunca onu destekledi. O ve kayzer, devletin sivil yarısının baskısıyla von Trotha’yı geri çağırdıklarında çok geç kalmışlardı. Demek ki soykırım bu beklenmedik gerilim artışları sebebiyle aniden ortaya çıkmıştı. 1905’te Uluslararası Suç Mahkemesi olsaydı, General von Trotha kendi ifadelerine dayanılarak kesinlikle soykırımdan suçlu bulunurdu. Yeterince delil bulunabilseydi, subayları ve adamlarından bir kısmı, ayrıca bazı yerleşimci milisler de ceza alırdı. Fakat kayzer, General von Schlieffen ya da diğer birçok sivil büyük ihtimalle ceza almazdı.</p>

  <p class="calibre1">Bu durum benim tezlerime ancak kısmen uyuyor. Alman devleti istikrarlı ve güvenli kaldı, 5. teze pek uymuyordu, ama ana suçlu çok disiplinli, profesyonel ve modern orduydu. Gerçi ordunun müdahalesi tabandan gelen yerleşimci baskısının sahiden tehdit edici bir isyan doğurmasından sonra gerçekleşmişti. Gene de geleneksel askeri otoriter monarşi ile daha yeni olan temsili demokrasi arasında paylaşılamayan ikili bir devlet söz konusuydu. Herero ayaklanması bu iki taraf arasında bir hizip çatışması başlatmış ve güç dengesi militarist hizbin B planı, yani ibretlik baskı lehine bozulmuştu. Fakat son gerilim artışı daha tesadüfiydi, çünkü sahadaki general bağımsız olarak C planına yani soykırıma geçmişti. Bu durum devletin askeri hizbini telaşa sürüklediyse de, dişlerini gıcırdatarak devam etmesine izin vermişlerdi. Devletin sivil hizbi dindar ve seküler hümaniteryenlerin baskısıyla karşılık verdi. Sonra Herero ve Nama güçlerinin imhası neticesinde yerleşimcilerin A planının daha saldırgan bir versiyonunu, yani göç ettirmeleri başlatması mümkün oldu. Yine bu geç kalmış sömürgeci devlette de gerilimin artışının modern militarizmden kaynaklandığını görüyoruz, gerçi bu vakada fiili yerleşimci demokrasisinin de katkısı vardı.</p>

  <p class="calibre1">Son olarak, bu vaka Hitler’in Nihai Çözümü’nün atası olabilir mi, Alınanlara özgü soykırım eğiliminin gelişmesinde etkisi olmuş mudur? Pek çok kişi Herero soykırımının bağımsız bir sebebi olarak Alman ırkçılığını gösterir (örn. Cocker, 1998: 293). Peki ama Alman ırkçılığı diğerlerinin ırkçılığından daha mı fazlaydı? Bridgman’m dikkat çektiği kadarıyla (1981: 166-7), o dönemdeki tüm sömürgeci devletler ayaklanmaları büyük bir şiddetle bastırıyordu, ayrıca kerameti kendinden menkul bir ırkçılık da şiddete zemin oluşturuyordu. General von Trotha böyle bir politikayı çok daha kötü bir şeye çevirmiştir. Belki onun özerkliği Almanlara has sayılabilir; çünkü ordusu sivillerin kontrolünden çok daha bağımsızdı. Alman militarizmi ile Nazi militarizmi arasında sahici bir bağlantı olduğunu ileride göreceğiz. Bu olaylara karışan Alman personelden bir kısmı, I. Dünya Savaşı’nda Türkiye’de hizmet vermiş ve Ermeni soykırımı sırasında Türklere askeri danışmanlık yapmıştır. Nazi suçlulardan da bazıları Güneybatı Afrika’da yaşamış ya da Türkiye’de hizmet vermiştir; fakat bu insanların sonraki iki vaka üzerinde doğrudan etkileri olduğunu görmedim. Bunun tek istisnası, Alman emperyal çıkarlarının verimli bir savunucusu haline gelen ve Ermeni tehcirine yakın ilgi gösteren Paul Rohrbach’tır. Gel gelelim, tehcire şiddetle karşı çıkmıştır (Kayser, 2001b: xxi-xxii).</p>

  <p class="calibre1">1905’te başka bir geç kalmış sömürgeci devlet, daha sivil kontrollü bir orduyla Filipinler’deki Mindanao’da harekete geçmiş ve Müslüman bir azınlık grubu olan Moros’un isyanını bastırmıştı. Mark Twain Amerikan kuvvetlerinin yanındaydı. Şöyle yazmıştır: “Düşman 600 kişiydi, aralarında kadınlar ve çocuklar vardı; onları tamamen ortadan kaldırdık, annesine ağlayacak bir bebek bile bırakmadık.”</p>

  <p class="calibre1">SONUÇ: SÖMÜRGELERDEKİ TEMİZLİK MODELLERİ</p>

  <p class="calibre1">Bu bölümde tezlerim genel olarak destekleniyordu, ama tabii bunun sınırları vardı. 1. tez büyük ölçüde geçerliydi: Sömürge temizlikleri yeni doğan modern demokrasinin ilk karanlık yüzünü temsil ediyordu. Yerleşimcilerin fiilen özyönetime sahip olduğu yerler dünyanın en demokratik rejimleriydi. Bu rejimler cinai temizlik konusunda İspanyol, Portekiz ve İngiliz saraylarını, onların sömürge valilerini, hattâ Katolik ve Protestan kiliseleri ve din adamları gibi emperya! otoriteleri çoğunlukla yaya bırakmıştı. California’da idare İspanyol Sarayı’ndan ve misyonlarından Amerikan yerleşimci eyaletine geçer geçmez kasıtlı öldürmeler artmıştı. Bağımsızlık Savaşı’nda Kızılderili milletlerinin çoğu yerleşimci devrim yanlılarını değil Britanya sömürgeci devletini desteklemişti. Wallace’a göre (1999: 17-18) Britanya İmparatorluğu hiyerarşik ve otoriterdi, fakat etnik bakımdan kapsayıcı davranışlar gösteriyordu; oysa Jeffersoncı “biz, halk” görüşü eşitlikçi ve demokratikti ama etnik bakımdan dışlayıcıydı, çünkü halk kültürel bakımdan homojen, yani uygardı. Yerleşimci demokrasisi ne kadar gelişmişse etnik bakımdan o kadar dışlayıcıydı ve yerlilere o kadar kötü muamele ediyordu. Fakat iki geç sömürge vakası, Kafkaslar ve Güneybatı Afrika farklıdır. Alman yerleşimcileri de sömürge idaresinden daha aşırılıkçı olmasına rağmen, her iki vakada da devreye modern bir ordu girmişti. Bu ordunun merhametsizliği açıkça bilimsel ve moderndi ve sınırı aşarak geniş çaplı cinai temizlikler gerçekleştirmişti.</p>

  <p class="calibre1">Birinci bölümde tartışılan demokratik barış teorisinin aksine, vakaların çoğu demokrasiler <span class="calibre2">arasında</span> etnik savaşlardı. Yerlilerin siyasi kurumlan aslında yerleşimcilerinkinden daha demokratikti ve insansever sömürgeciler bu yüzden onlara hayranlık duyuyordu. Bağımsızlık Savaşı sırasında ABD Kongresi başkam Boudinot, “Kızılderililer tam cumhuriyetçidir,” diyordu. Jefferson da, “Onların içinde herkes kendi yatkınlıklarına göre yaşamakta tamamen özgürdür,” diye ekliyordu (Sheehan, 1973: 111). Demokrasi temsili değil doğrudandı, ki bu da erkeklerden çoğunun (hattâ bazen kadınların da) temsili demokrasilerdeki yurttaşlardan daha fazla haktan faydalanması anlamına geliyordu.</p>

  <p class="calibre1">Kabile meclislerinde seslerini duyurabiliyorlardı. Reislerin nihai kararlarını doğru bulmazlarsa savaşmayı reddedebiliyor ya da istedikleri zaman savaştan ayrılabiliyorlardı. Hattâ serbestçe milleti terk edebiliyorlardı. Pek çok mecliste oybirliği gerekiyordu ki bu da reislerin savaştan ziyade iknada ve uzlaşmada becerikli olması sonucunu doğuruyordu. Avustralya Aborjinleri ve bir ölçüde Herero ve Çerkezler için de aynı şey geçerliydi. Bunların hiçbiri Aztekler ya da diğer Orta-Amerikan devletleri için geçerli değildir; fakat onların düşmanları da demokratik değildi zaten. Burada romantik bir soylu vahşi imgesini savunuyor değilim. Kızılderililer birbirlerine karşı tekrar tekrar ve çoğunlukla zalimce savaşlar yapmıştır ve yerleşimcilerden bile daha kana susamış olabilirler. 1865’te Plains Kızılderililerinin gerçekleştirdiği Fetterman Katliamı’nda kurbanların içi dışına çıkarılmış, azalan kesilmiş ve “özel kısımları kesilip uygunsuz şekilde üstüne konmuştu”. Kızılderililerin zalimliklerine dair yerleşimcilerin korku hikâyelerindeki fantastik unsurları yok saysak bile, bazı Kızılderili milletleri işkencede uzmanlaşmıştı ve ağır ağır, ayin ya da sanat yapar gibi işkence yapıyor, beyazların haklı olarak tüylerinin ürpermesine sebep oluyordu (Brown, 1970: 137; Cocker, 1998: 201, 213-4; Sheehan, 1973: 7. Bölüm).</p>

  <p class="calibre1">Demokratik barış teorisi Kızılderili milletleri gibi grupları hesaba katmaz, çünkü onların kalıcı, farklılaşmış, temsili devletleri yoktur. Fakat bazı Kızılderili milletleri gerçekte böyle devletler kurmuştur. Bunların en gelişmiş olanı Cherokeelerin 1820’lerde kurduğu devletti. Choctaw, Chickasavv ve Creek kabileleri de 1856-67 döneminde aynı temsili yola girmiş fakat fazla ilerleye-memişti. Devletleşmeye çalışmak onları kurtarmamıştı; çünkü yerleşimcilerin eyalet hükümetlerini daha da kızdırmaktan başka işe yaramamıştı. Fakat demokratik barış teorisi sömürgelerde pek işlemez. Amerika ve Avustralya beyazlar için demokratikti fakat milyonlarca cinayet işlemişti. En kötü haliyle soykırım düzeyine ulaşan cinai etnik temizlik Yeni Dünya’nın liberal modernliğinin merkezinde duruyordu -ilk başta yerleşimci kolonileri, sonra bağımsız “ilk yeni milletler” tarafından gerçekleştirilmişti. Kuzey Amerika’da, Güney Amerika’daki bazı ülkelerde ve Avustralya’da imha edecek yerli halk kalmayıncaya, kabile halklarının kalıntıları da rezervasyonlara dolduruluncaya kadar süreç devam etti. Bu suçları işleyenler de devletler değil “biz, halk”tı (yerel siyasetçiler ve halktan oluşan paramiliterlerin de yardımını alıyorlardı). Ordu zorunlu hale gelince merkezi devlet çağırılıyordu; fakat zorunluluğu yaratan yerel yerleşimci demokrasisiydi; zira toprak gaspı, baskın/isyan, misilleme döngülerinde yerleşimciler hukuku avuçlarının içine almışlardı. Yerlilerin silahlı çeteleri kendi başına hareket edebildiği ve durumu daha da kutuplaştırdığı için, dışarıdan gelenler çoğu durumda taraflardan birini tutmak zorunda kalıyordu. Bir yerleşimci öldürülse ya da bir aile sürüye saldıran yerlilerce korkutulsa bile dışarıdan gelenler kendileri de uygarlaşmış zorbalığa başvurmamakta zorlanıyordu -ABD başkanlarının neler yaptığını görmüştük.</p>

  <p class="calibre1">Yerleşimci demokrasilerinin bu kadar cinayete meyilli olmasının sebepleri diğer vakaların çoğundan farklıdır. İki etnik grup ekonomik bir kaynak olan toprağın tekeli uğruna çarpışıyordu ve çoğu yerleşimcinin toprağı işlemek için yerli emeğine ihtiyacı yoktu. Ekonomik güç ilişkileri eşsiz bir şekilde sömürge temizliklerinin ana güdüsüydü. Yine de mülkiyet hakları, o an için yerlilerin mülkiyetindeki topraklarda yerleşimcilerin münhasıran hukuki egemenlik iddiasında bulunmasını gerektiriyordu (3. tez). Bu ekonomik-siyasi çatışma 4b tez’inde tanımlanan askeri/ideolojik güç dengesizliği yüzünden büyüyordu. Yerleşimciler çok az askeri ya da ahlaki risk alarak dış grubu ortadan kaldırabilecek haldeydi. 1860’lardan itibaren askeri güç daha da ezici bir hal alınca Sherman, Miluitin ve von Trotha gibi generallerin ortak noktası olan, açıkça askeri bir taktik olarak aşırı öldürme başladı. İdeolojik bakımdan (Kafkaslar hariç) çatışma daha önce temas etmemiş halklar arasındaydı. Meksika dışındaki yerlerde yerleşimciler ile yerliler arasındaki farklılık anlayışı iki tarafta da her türlü etnik ve sınıfsal farka baskın çıkmıştı. Yerlileri uygarlıkların ya da üst ırkların gereken her yola başvurarak yok etmesi gereken vahşiler ya da alt ırk saymak çok kolaydı. Ahlaki riski ideolojik bakımdan yalıtmanın bu yolu sonraki temizliklerde görülmez; çünkü modern milliyetçiliğin ya da modern devletçiliğin ideolojilerini seferber etmemiştir. Günümüzde Filistin’de, ayrıca Latin Amerika’nın ve Asya’nın geri kalmış bölgelerinde sömürge temizliği devam etmekte, yerli halklar topraklarından kovulmaktadır. Maya dağ köylerini yok eden Guatemala siyasetçilerini ve generallerini yargılamak için girişimler şu anda devam etmektedir.</p>

  <p class="calibre1">Yine de, 6. tezin gösterdiği üzere, bu tip araçsal akılcı yerleşimciler bile cinai temizlik suçunu önceden planlayarak işlememiştir. Cinayetlerin neredeyse tamamı kaza eseri meydana gelmiş ya da aslında öldürme niyeti olmayan ama ölüme de aldırış etmeyen bir anlayıştan kaynaklanmıştı. Cinayetler dalga dalga gerçekleşiyor, farklı nesillerden ve farklı mahallerden suçlular meseleye dahil oluyordu. Her dalgada fiilen cinayet işleyen az sayıda kişi oluyor, ayrıca gayrimeşru ve tehdit edici yerli direnişiyle kışkırtıldıklarına inanmadan da cinayet işlemeye niyet etmiyorlardı. Daha ılımlı planlar denenmiş ve başarısızlığa uğramış oluyordu. Artık radikalleşmek gerekiyordu. Radikalleşenlerin hemen hepsi sıradan yerleşimcilerdi. Bunlar gevşek örgütlenmiş toplumsal bir hareket haline gelerek -8. tez’de belirtildiği üzere- saygın siyasetçileri ve subayları radikal önlemler almaya itiyordu. Gözü dönmüşler, marjinal topraksız adamlar ve yerlilerden oluşan polis kuvvetleri daha çirkin işler için kullanılabiliyordu, ama onların en korkunç zalimlikleri bile yerleşimcilerin gerçekten hoşuna gidiyordu. 7. tez’de bahsedilen cinai temizliğin en bariz yandaş tabanı, hudut bölgelerinde dalga dalga ilerleyen yerleşimcilerdi. Yerleşimcilerin yerli direnişini en tehdit edici bulduğu yer hudut bölgeleriydi.</p>

  <p class="calibre1">Ayrıca 5. tez de doğrulanmaktadır. Cinai temizlik başarılı oluyordu, çünkü yerleşimciler hudut bölgelerini kontrol ediyordu; fakat siyasi kurumlan tam olarak yerleşmemişti ve modern devletlerden çoğunun sahip olduğu askeri güç üzerinde tekelleri yoktu. Merkezi devletler (ve kiliseler) bu dalga dalga gerçekleşen yerel cinayetleri kınıyordu, ama hudutlarda onların borusu ötmüyordu. Yerleşimci demokrasisi hudut bölgelerinde gevşek ve akışkandı. Radikaller ortaya çıkabiliyor, kalabalıkları ve yerel halkın hislerini harekete geçirerek kanlı eylemlere girişebiliyordu -usûlen tesis edilmiş otorite ise kendi içinde bölünüyor ya da tereddütte kalıyordu. Yerli siyasi kurumlan da zarar görmüştü. Beyazların saldırganlığı, hileleri ve sözleşmeleri ihlal etmeleri kabile meclisleri içinde de hizipleşmeye ve krizlere yol açıyordu (Champagne, 1992). Genç savaş şefleri ve liderler radikalleşerek baskınlar düzenliyor, milletin başındakile-ri geniş çaplı misillemeyle karşı karşıya bırakıyordu. Kurumlaşmış yerleşimci ya da Kızılderili demokrasileri sınırı aşarak cinai temizlik suçu işlemeye, yerel jeopolitik krizlerle istikrarsızlaşan ve hizipleşen, böylece radikallerin güçlenebileceği bir iktidar boşluğu bırakan demokrasiler kadar yatkın değildi. Modern dönemde bu maksatlılık ve zihinsel karışıklık özellikleri sebebiyle “biz, halk”m yönetiminin ilk cinai sonucu soykırım oldu - demokrasinin hakikaten ilk karanlık yüzüydü bu. Washington, Jefferson ve Jackson’un cinayetlerdeki rolleri ve Lincoln’un ahlaki ikilemleri, bu toplumlarm en büyük demokratlarının ne kadar kusurlu olduğunu göstermektedir.</p>

  <p class="calibre1">BEŞ</p>

  <p class="calibre1"><a id="bookmark0"></a><span class="calibre3">Ermenistan, I</span></p>

  <p class="calibre1"><a id="bookmark1"></a><span class="calibre3">Tehlike Bölgesine Doğru</span></p>

  <p class="calibre1"><a id="bookmark2"></a>Gördüklerim ve duyduklarım her türlü hayal gücünün ötesinde. Bu olayda “bin bir dehşetten” bahsetmek az kalır, cehennemin içinden geçiyordum adeta. Şurada burada alelacele not aldığım birkaç vaka, bu içler acısı ve tüyler ürpertici tablo hakkında çok cılız bir fikir verebilir ancak. Aynı sahneler geçtiğim başka yerlerde de tekrarlanıyordu. Her yerde aynı devlet barbarlığı Türkiye’deki Ermeni ulusunu sistematik biçimde açlıktan öldürerek imha etmeye çalışıyor, cellatlar insanlıkdışı canavarlıklar yapıyor ve Meskene’den Deyr-ez Zor’a kadar Fırat boyunca kurbanlar aynı işkenceleri çekiyordu.</p>

  <p class="calibre1">New York’tan Vacuum Petrol Şirketi’nin Amerikalı temsilcisi Bernau böyle yazıyordu. 1915’te Anadolu üzerinden iş seyahati beklenmedik bir şekilde dehşet seyahati olmuştu (17. <span class="calibre2">S. Documents,</span> 1993: III, 131).</p>

  <p class="calibre1">Soykırım Hitler’in yükselişinden epeyce önce gerçekleştirildi. Avrupalılarm sık sık inanmaya meylettiği gibi, “korkunç Türklerin” ya da “yabancı AsyalIların” eseri değildi. Aksine laik, Avrupa tipi modernleşme yanlısı milliyetçi “Jön Türkler” tarafından işlendi bu suç. Osmanlı Türk devleti de Avrupa güç siyasetindeki oyunculardan biriydi ve Birinci Dünya Savaşı’nda Almanya ve Avusturya-Macaristan’m müttefikiydi. Cinayetlerin hemen hepsi Boğaz’m öte yakasında, Asya’da işlenmiş olmasına rağmen bu soykırım Avrupa’dan doğdu. Ayrıca etnik gerilimler hakikaten çok eskiye dayanmasına rağmen, bu soykırım kadim etnik nefretlerin doruğa ulaşmasından da kaynaklanmıyordu. Suçu işleyen devlet çoklu etnik yapıya sahip, uzun zamandır azınlıklara hoşgörülü davranan Osmanlı İmparatorluğu’ydu. Ondokuzuncu yüzyıl sonlarına doğru bu hoşgörü bir ölçüde aşınmış olsa da, aşınma sebebi Jön Türkler değildi. Soykırımdan kısa süre öncesine kadar padişaha karşı Ermenilerle ittifak halindeydiler. Auschwitz’e giden yol “dolambaçlıysa”, Deyr-ez Zor’a giden yol tam anlamıyla bir işkencedir. Şimdi bu yolun engebelerini ve virajlarım geçmeye çalışacağım.<a id="footnote1"></a><sup class="calibre4"><a href="#bookmark3">1</a></sup></p>

  <p class="calibre1">Sonraki bölümlerdeki diğer vakalarda olduğu gibi, burada da cinai temizliğin tehlike bölgesine gidiş ve eşiğin geçilip gerçekten toplu katliamın başlaması süreçlerini geri çatmaya çalışacağım. Cinai temizliğe, bilhassa soykırıma dair açıklamaların çoğu fazlasıyla organize ve önceden planlanmış açıklamalardır. Sıklıkla ilk dönemdeki olaylar, ilk dönemdeki kararlar bilinen korkunç sondan geriye doğru okunur. Bu okuma yüzünden olayların karmaşıklığını ve koşullarla ilişkisini gözden kaçırmamız mümkündür. Önceki olaylar sürekli yükselen tek bir zincirin halkaları gibi görünebilir, ama aktörlerin bunları kasıtlı yapmamış olması da ihtimal dahilindedir. Soykırıma dair Ermeni anlatılarında -organik Türk milliyetçiliğinin doğuşu, 1909 katliamları, “Teşkilat-ı Mahsusa”mn oluşturulması gibi- önceki olayların Türklerin nihai bir çözümü planladığını gösteren basamaklar olduğu çoğunlukla sorgusuz sualsiz varsayılır (hem Dadrian, 1997a, hem de Kevorkian, 1999 bu varsayımları yapar). Bunlar gerilimin tırmanmasındaki uğraklardı, ama gerçekten de korkunç bir silsilenin unsurları olarak önceden planlanmışlar mıydı? Bunları geriye dönük bir bakışla varsaymak yerine kanıtlamak zorundayız.</p>

  <p class="calibre1">BALKANLARDAKİ ARKA PLAN</p>

  <p class="calibre1">İlk önce olayın arka planını iyi değerlendirmemiz gerek: Balkanlardaki ve Kafkaslardaki sürüncemeli bir mücadele neticesinde, Osmanlı İmparatorluğu Avrupa ve Rusya’nın neredeyse tamamından askeri güçle çıkartılmıştı. Galipler Hıristiyan devletleriydi -eski Habsburg ve Romanov İmparatorlukları ile yeni Yunanistan, Sırbistan, Romanya ve Bulgaristan ulus-devletleri (artı yeni bir Müslüman devleti olan Arnavutluk). Orada ne kadar Avrupalı Müslümanm yaşadığı ve Osmanlı İmparatorluğu dağılırken ne gibi acılar çektikleri bugün unutulmuş durumda -sadece Kosovalı ve Bosnalı Müslümanlar gibi birkaç cep bunu bize hatırlatıyor. Avrupa’daki dinsel temizlik döneminde İrlanda ve Lit-vanya gibi medeniyetin hudut bölgelerinde işlerin daha kötü olduğunu üçüncü bölümde belirtmiştim. Etno-milliyetçi temizlik döneminde ise Hıristiyanlık ile İslam arasındaki hudut bölgesinde her şey iyice kötüleşmişti.</p>

  <p class="calibre1">Kafkaslardaki süreçler ile Balkanlardaki süreçler birbirinden farklıydı. Kaf-kaslarda düşman Rusya’ydı. Lieven’in (2000) işaret ettiği üzere, Rus ve Osmanlı İmparatorluklarının, onları daha batılı imparatorluklardan ayıran ortak nitelikleri vardı. Bunlar daha otokratik ve geri kalmış imparatorluklardı ve merkezi eyaletleri (Moskova ve Anadolu), en fazla tehdit altında olan sınır eyaletlerinden (Avrupa’daki Rusya ve Balkanlar) daha geri kalmıştı. Bu yüzden büyük devlet oyununda rekabet edebilmek için tebalannın vergi oranlarım yükseltmek, devletin boyutlarını piyasa ekonomisine göre artırmak zorunda kalmışlardı. Üstelik en kolay vergilendirilen kesim güç sahibi olmayan kesimdi. Bu durum her iki imparatorluğu da kendi alt sınıfları ve azınlıkları üzerinde daha baskıcı olmaya götürdü. Tüm etnik gruplara karşı ibretlik baskı normalleşmişti. Bunlar pek midesi hassas devletler değildi.</p>

  <p class="calibre1">Balkanlara dair tüm ölüm istatistikleri hâlâ tartışmalıdır. Aşağıdaki rakamların büyük bir kısmı, çoğunlukla tartışmanın Türk tarafını tutan bir araştırmacı olarak görülen McCarthy’dendir (1995: 1, 91, 162-4, 339). Fakat verdiği rakamların yarısını atsak bile kalan rakam dehşet vericidir. McCarthy’nin tahminlerine göre, 1821 ile 1922 arasında yaklaşık 5.5 milyon Müslüman Avrupa’dan atılmış, 5 milyon Müslüman da ya kaçarken öldürülmüş ya da açlık ve hastalıktan ölmüştür. Bu temizlik 1820’lerdeki ve 1830’lardaki Sırp ve Yunan bağımsızlığından, 1877’deki Bulgar bağımsızlığından ve 1912’de doruğa ulaşan Balkan savaşlarından kaynaklanmıştı. Yeni devletler zaman zaman Müslüman etnik azınlıklara baskı yapıp onlan öldürse de, aynı zamanda onları asimile etmeye de çalışıyorlardı. Bazı Müslümanlar zorla dininden döndürülmüş; diğerleri ikinci sınıf yurttaş olarak kalmıştır -onikinci bölümde onlarla eski Yugoslavya’da karşılaşacağız. Fakat Müslümanların çoğu öldürülmüş ya da kovulmuştur. McCarthy’ye göre, 1877 ile 1887 arasında Bulgaristan’daki Müslüman nüfusun yüzde 34’ü kaçmış, yüzde 17’si ise ölmüştür. 1912-13’teki son Balkan savaşlarında Yunanistan, Sırbistan ve Bulgaristan’ın fethettiği topraklarda Müslümanların yüzde 62’si yok olmuştur (yüzde 27’si ölmüş, yüzde 35’i mülteci konumuna düşmüştür). Avrupa’da daha önce eşi görülmemiş, tüyler ürpertici bir cinai etnik temizlik yapılmıştı ki Carnegie Vakfı’nm raporu da (1914) bunu kabul eder. Bu vaka Osmanlı Türklerine acı bir miras bırakmıştı. Yaklaşık yarım milyon Hıristiyan Osmanlı tebaası da geri kalan Osmanlı topraklarındaki benzer baskılar nedeniyle mülteci olarak kuzeye kaçtı. Aynı zamanda pek çok Hıristiyan Müslümanlarca öldürülmüştü ve Hıristiyan Batı’da doğal olarak bu kıyımlar, yani Gladstone’un ilan ettiği meşhur “Bulgar-lara yönelik mezalim” gibi kıyımlar biliniyordu.</p>

  <p class="calibre1">Yine de, tarihteki pek çok imparatorlukta olduğu gibi, Osmanlı yönetimi de itaat ettikleri müddetçe tebanm etnik kökenine pek bakmıyordu. Elbette bir çokkültürlülük saadeti ve uyumu söz konusu değildi. Teba halkların her türlü ayaklanma belirtisi, bu tip tarihsel imparatorluklarda âdet olduğu üzere sert şekilde bastırılıyordu. Lieven’e göre Osmanlı’mn acımasızlığı artıyordu, çünkü savaşlarda sürekli yaşanan yenilgiler en yoksul insanlar üzerindeki vergi yükünü artırmıştı. Osmanlı İmparatorluğu isyanlarla karşılaştığında tıpkı Asurlu selefi gibi, Tablo 1.1’de ibretlik baskı terimiyle gösterilen politikalara başvuruyordu. İbretlik baskıda siyasi itaati sağlamak için hesaplı bir strateji olarak kıyım yapılıyordu. Bazı durumlarda (Asur devletinde olduğu gibi) bu politikaları desteklemek üzere isyancı halklar kolluk kontrolünde tehcir ediliyor (hattâ zaman zaman bu halkların şiddet yoluyla tehcirine başvuruluyor) ve yerlerine Müslüman yerleşimciler geçiriliyordu. Bu imparatorluk taktikleri zaman zaman tarafların -tıpkı Balkanlarda olduğu gibi- son derece acımasızca savaşlara girmesini de içeriyordu. Cezalandırma amaçlı akınlar ve düşmanla işbirliği yaptığına inanılan koca koca köy ve kasaba halklarının tehciri, yerli halkın ölümüne ya da kalımına karşı katı bir kayıtsızlık olduğunu gösteriyor. Çok daha yatışmış durumdaki Batılı devletlerde artık başvurulmayan bu uygulamalar Osmanlı İmparatorluğu’na barbar ve geri kalmış namı kazandırdı. Ama Balkan Hıristiyanları da aynı şeyi yapıyorlardı ve her halükarda bunların bileşimi hiç de soykırıma tekabül etmiyordu. Osmanlı İmparatorluğu -diğer tarihsel imparatorluklar gibi- tebasınm ölü değil itaatkar olmasını istiyordu.</p>

  <p class="calibre1">Hıristiyanlara ve onların devletlerine karşı hoşnutsuzluk Müslümanlar arasında soyut bir tarihsel hatıradan ibaret değildi. Doğrudan mültecilerin şahsında canlılığını koruyordu. Artık Küçük Asya’da yaklaşık 400.000 Avrupalı Müslüman mülteci, yani muhacir vardı. Mültecilerin çoğu eğitimliydi ve eskiden mülk sahibiydi, ama şimdi yoksulluk içinde yaşıyorlardı, evleri yoktu ve açlık çekiyorlardı (Bryce Raporu, 1972; 499). Rusya’dan kaçanların da eklenmesiyle sayıları artmıştı. Rus mültecilerin çoğu kabile birimleri olarak gelmişti ve nispeten vahşi, başıbozuk askerler haline gelmeye uygunlardı. Avrupalı mülteciler arasında pek çok entelektüel, asker ve eski memurlar vardı; bunlar ideolojik ve siyasi örgütlenmelerde hoşnutsuzluklarını dile getirebilecek durumdaydı.</p>

  <p class="calibre1">1914’e gelindiğinde, Osmanlı toprakları da çok-etnisiteli olma niteliğini bir ölçüde yitirmiş, geçmişe nazaran daha tek dinli hale gelmişti. 1820’de Müslümanların oranı yüzde 60’ken, 1914’te yüzde 80’in üzerindeydi. Çok fazla toprak kaybetmiş, ama aynı zamanda ulus-devlet haline gelme potansiyeli kazanmışlardı; çünkü Türkler şimdiden, ilk defa nüfusun neredeyse çoğunluğu olmuşlardı -aynı zamanda devleti ve orduyu kontrol ediyorlardı. Ulus-devlet artık her yerde en modern ve güçlü devlet biçimi olarak görülmeye başladığından, Türk milliyetçiliği doğmuş ve de hırçmlaşmıştı. Bu sonuçlardan her ikisi de Ermenilerin aleyhine dönebilirdi.</p>

  <p class="calibre1">Gel gelelim, 1914’e kadar siyasi liderlerin çoğu milliyetçi bir kimlikten ziyade güçlü bir Osmanlılık duygusunu korumuşlardı. İmparatorluktaki azınlıklar uzun zamandır dini hoşgörü ve yerel özerklikten yararlanıyorlardı. “Ehl-i ki-tab dinleri”nin hepsinin kendi milleti vardı ve kendi kilise hiyerarşisi tarafından yönetiliyordu. Bunun yanı sıra yerel düzeyde tüm azınlıkların faydalandığı taife imtiyaz sistemi de vardı. Bu yüzden ayrı cemaat kimliğine sahip olma hissi gücünü koruyordu. Ermeni, Rum, Bulgar, Sırp, Ulah, Yahudi vs. halkları Türk, Arnavut, Arap, Kürt ya da Çerkez halklarından (tüm Müslümanlardan) farklı olduklarını biliyorlardı. Bu kimliklerin kökleri derindeydi, yeni inşa edilmemişlerdi. Herhangi bir azınlık cemaati yerel işlerinin büyük bir kısmını kendi denetiminde tutabiliyor, sadece o cemaatin mensuplarını etkileyen sivil hukuksal meseleleri kendi içlerinde çözebiliyorlardı. Karşılığında devlete kayıtsız şartsız siyasi sadakat göstermek zorunluydu -bu sadakat gösterilmediği zaman sert muamele görüyorlardı. Ama azınlıklar başlarını belaya sokmadıkları sürece, aynı dönemdeki Hıristiyan devletlerinde var olan düzenlere nazaran çok daha fazla müsamaha görüyorlardı ve Osmanlı gerçek çokkültürlülüğe yakındı. Herkesin kaynaşması söz konusu değilse de emperyal tarzda bir müştereklik vardı. Üstelik yerel ufkun ötesine bakanlarda bir Osmanlılık hissi olması bakımından bu emperyalizm bir nevi kültürel çimento vazifesi de görüyordu.</p>

  <p class="calibre1">Sistem eşitlikçi değildi. Müslümanlar arasındaki resmi eşitlik gayriresmi ayrımcılık tarafından zedeleniyordu. Kürtler ve KafkasyalI kabileler gibi görece geri kalmış Müslüman gruplar her türlü siyasi ve askeri gruba katılım gösteriyordu, ama bu kurumlan en nihayetinde Türkler kontrol ediyordu. Arap emirleri ve şeyhleri kendi bölgelerini kontrol etseler de merkezi kontrol edemiyordu. Emperyal yapılarda Türk elitlerin hakimiyeti vardı. Ama onların etnik kimlikleri Türk olsa da, siyasi kimlikleri ve bağlılıkları Osmanlı Devleti’neydi. 19. yüzyıl sonunda Türk milliyetçiliği su yüzüne çıktığında bile öncelikle kültürel nitelikte kalmış, Osmanlı siyasi kimliğine dokunmamıştı (Poulton, 1997:</p>

  <p class="calibre1">3. Bölüm).</p>

  <p class="calibre1">Hıristiyan Rumlar ve Ermeniler ne ekonomik bakımdan geriydi ne de jeopolitik korumadan mahrumdu. Hıristiyan devletler kıtasal bir kuşatma hareketi yaratmış, Ortadoğu’yu atlayarak Asya’yla ticarette hakimiyet kazanmak için denizlerin kontrolünden faydalanmıştı. Osmanlı ekonomisi için hayati önemdeki Doğu’yla ticari bağlar zayıflamış, Müslüman tüccar sınıfını da beraberinde zayıflatmıştı. Ticaret Avrupa’ya giderek daha bağımlı hale geliyordu ve gittikçe de kapsamı genişliyordu. I. Dünya Savaşı’ndan önce GSMH’nin yüzde 14’ü neredeyse tamamen Avrupa ve Rusya’ya ihraç ediliyordu. İki Hıristiyan azınlık, yabancı diplomatik temsilciliklerden himaye belgeleri almakta daha maharetli olduklarından aracı olarak hizmet etmeye daha kolay uyum sağlamışlardı. Böylece Hıristiyan devletler Hıristiyan azınlıkların ekonomide cemaat kontrolünü pekiştirmesine yardımcı oldu. Tüm dünyadaki normal emperyal uygulamalar doğrultusunda Düvel-i Muazzama Osmanlı yöneticilerini serbest ticaret imtiyazları, hattâ ülke yasaları dışında imtiyazlar vermeye zorlamıştı -böylece nefret uyandıran kapitülasyonlar ortaya çıktı. Bunun iyi tarafı, kendi emperyalist rekabetlerine kilitlenmiş Fransız, İngiliz ve daha sonra Alman devletlerinin Osmanlı devletini finanse etmeye gönüllü olmasıydı (çünkü Rusya’nın ya da Avusturya’nın eline düşmesini önlemek istiyorlardı). Ama bu taktik bile iki yanı keskin bir bıçaktı. Büyük güçler, Osmanlıların borçların üstüne yatmasını engellemek için Osmanlı devletinin mali gelirlerinin üçte birine el koymayı garantilemişlerdi. Bu vergiler doğrudan Hıristiyan devletlerin işlettiği Düyun-u Umumiye idaresine ödeniyordu. Köylüleri soyup soğana çeviren vergiler alenen ve doğrudan yabancılara gidiyordu.<a id="footnote2"></a><sup class="calibre4"><a href="#bookmark4">2</a></sup></p>

  <p class="calibre1">İstanbul’un ve diğer liman şehirlerinin daha zengin kesimleri de açıkça yabancılarındı. Matbaaların sadece dörtte biri Müslümanların elindeydi; gazetelerin ve dergilerin sadece dörtte biri Türkçe çıkıyordu. Kırk özel bankacının hepsi gayrimüslimdi ve İstanbul’un muazzam boyutlardaki uluslararası ticaretini Hıristiyanlar yürütüyordu; hattâ iç taraftaki Müslüman bölgelerle ticarete de sızmaya başlamışlardı. Pek çok Rum ve Ermeni zenginleşiyordu -hattâ Anadolu’da toprak alıyorlardı- ve bu da bazı Türklere baskıcı Hıristiyan devletlerle müttefikliğin eseri gibi görünüyordu. Geleneksel müşterek eşitsizlik düzeni bozulmuştu. Ekonomik güç artık siyasi ve askeri gücü desteklemiyordu. Devlet ve ordunun dışındaki ayrıcalıklı mevkilerde Türklerin sayısı azalırken devlet ve ordunun içindeki Hıristiyanların sayısı da azalıyordu. Müslümanlar, kendileri savaşa gittiklerinde Hıristiyanların toprak ve ticaret üzerindeki kontrolünün arttığından yakmıyorlardı (Akçam, 1992; 61). Başka ülkelerde olduğu gibi, milliyetçilik ilk önce eğitimli Müslümanlar arasında ortaya çıktı, ki Osmanlıda bunun anlamı devlet kesimiydi. Bu yüzden milliyetçiler açıkça devletçi emellere sahip oldular: Ekonomik güce ve kalkınmaya giden yolun devlet olduğu düşünülüyordu.</p>

  <p class="calibre1">Yine de Ermenilerin sadece özel ekonomik rolleri oynadığı toptan etnik bir niş (niche) ekonomisi söz konusu değildi. İki milyon Ermeninin yüzde yetmişi ve Türklerin yüzde sekseni köylü olarak kaldı. İkisi de kıyı bölgelerinde Rum Ortodoks Kilisesi’nin kontrolündeki aşağı yukarı homojen olan sahil ticaret ve zanaat cemaatleri dahilinde yaşayan Rumlardan farklıydı. Patrik tüm Rum cemaati adına konuşuyordu. Toplumsal ve ekonomik meselelerde liberal ifadeler kullanıyordu ama idari bakımdan muhafazakardı. Rumlar ayrıcalıklarını koruyan (ve patriğin gücünün teminatı olan) millet sisteminin devamından yanaydı. Zengin Ermenilerin ve Ermeni patriğinin çıkarları ve politikaları çoğu durumda Rum muadillerine benziyordu, ama kendi cemaatleri üzerindeki kontrolleri daha azdı çünkü Ermeniler sınıfsal bakımdan bölünmüş durumdaydı. Ermeni köylü kitlesi, hattâ Anadolu’nun içindeki zanaatkar ve esnafın büyük bir kısmı millet sistemine o kadar bağlı değildi. Ayrıca Anadolu’da Türkler ve Kürtlerle toprak sahipliği için mücadele ediyorlardı ve bu mücadele de sertleşiyordu. Etnik niş ekonomisinin yarattığı hınçtan ziyade, toprak edinme mücadelesi daha sonra ekonomik güç çatışmasını son derece çirkinleştirdi.</p>

  <p class="calibre1">Demek ki etnisite-din ve smıf arasında karmaşık ilişkiler vardı. Birinci Dünya Savaşı’ndan önce etnisite-din basitçe sınıfa baskın çıkmadı (ikinci etnik tezime uygundu). Zengin Ermeniler toplumsal tabakaların büyük bir kısmında yoksul Türklerden daha yüksek konumdaydı. Diğer yandan kriz hallerinde pek çok Ermeni ve Türk ekonomik çıkarlarının etnik bakımdan bölündüğüne ikna edilebilirdi. Osmanlı politikaları her iki tabakalaşma ilkesine göre yapılanmıştı. İkinci genel tezim çerçevesinde Osmanlmm konumu muğlaklığını sürdürdü: Din-etnisite ve smıf tabakalaşma eksenleri olmak bakımından hâlâ az çok eşit durumdaydı. Ye hemen komşuda, Rus İmparatorluğu’nda milliyetçi hınçlar kısa sürede devrimci smıf mücadelelerinin bir parçası haline geldi. Osmanlı împaratorluğu’nda niçin böyle bir şey yaşanmamıştı?</p>

  <p class="calibre1">Gel gelelim, jeopolitik bakımdan Hıristiyan azınlıkların dış baskıci güçlerle ilişkilendirilmesi de mantıklı görünüyordu. Osmanlı liderleri Balkanlardan çekilirken, Hıristiyanların ihaneti konusunda uzun ve acı deneyimler yaşamışlardı. Artık en zayıf sınır bölgeleri haline gelen yerlerde, yani doğu Trakya’da İstanbul’a yakın Avrupa kesimlerinde ve Anadolu’nun Rusya’ya yakın doğu kesimlerinde görece az Türkün yaşıyor olmasından pişmanlık duyuyorlardı. Böylece Osmanlmm yeniden yerleştirme politikaları canlandırıldı. 1911’den itibaren bazı Bosnalı mülteciler Makedonya’ya yerleştirildi ve yerli Hıristiyan-lar topraklarından sürüldü (Derogy, 1986: 36). 1913’ten itibaren Balkanlarda Rumların yerine yerleşimciler getirildi. Yerleşimcilerin çoğu kaybedilen topraklardan Türk mültecilerden oluşuyordu. Bu yer değiştirmelerde ciddi oranda şiddet kullanıldı, ama şiddeti kullananlar kısa süre önce Balkanlardaki Müslü-manlarm başına gelenlerin misillemesini yaptıklarını düşünüyorlardı.</p>

  <p class="calibre1">Ama yine de iki Hıristiyan cemaatinin jeopolitik durumları farklıydı. Rumların hemen bitişikte bir anayurdu vardı. Yunanistan onlar için diplomatik girişimde bulunabiliyordu. Arkalarına Avrupalı -devlet adamları (klasik) Yunanca bilen!- devletleri alabiliyorlardı. Rumların seçeneği vardı. Ekonomik refah istiyorlarsa oldukları yerde kalabilirlerdi. Kendi devletlerinde yaşamak isterlerse hemen bitişik ülkeye taşınabilirlerdi, imparatorluk içindeki Rumların kendi devletlerini kurmaları tehlikesi çok azdı. Millet sistemi kalkarsa bazıları sahildeki toplulukların Yunanistan’la birleşmesini isteyebilirdi. Ama Yunanistan Türk adalarından ufak parçalar koparsa da, Osmanlı Rumlarını korumak için ana karayı işgal etmesi gerçekçi olmazdı. Yunan işgali ve misilleme olarak Osmanlı Rumlarına daha kıyıcı muamele edilmesi için Birinci Dünya Savaşı ve Osmanlı’nm çökmesi gerekecekti.</p>

  <p class="calibre1">Ermeniler o kadar korunmuyordu (daha küçük Maruni Hıristiyan cemaati de korunmuyordu). Osmanlı ve Rus İmparatorlukları arasına eşit şekilde yayılmış durumdaydılar ve devletleri yoktu. Bir Ermeni devletinin Türk ve Rus toprakları üzerinde kurulması gerekecekti. Rusya kendi Ermeni azınlığına sıklıkla zulmetmesine (ve ilk Ermeni milliyetçisi hareketlerin ortaya çıkmasına sebep olmasına) rağmen, Rus hükümetleri Osmanlı İmparatorluğu’nda yaşayan Ermenilerin hoşnutsuzluğunu sömürmek için hesaplar yapmaya başlamışlardı. Artık Osmanlı İmparatorluğu’nun ayakta kalmasına yönelik en büyük tehdit Rus yayılmacılığıydı. Rusyanın taktiklerinden biri Türkiye’deki Ermeni örgütlerini kışkırtmaktı. Rus liderler Ermenilerin de Hıristiyan kardeşleri olduğunu ve onları koruyacaklarını beyan etmeye başladılar. 1878’deki Ayastefa-nos Anlaşması Doğu Anadolu’nun bir kısmını Rusların eline bırakmanın yanı sıra, Osmanlıları Doğu Anadolu eyaletlerinde reform yapmak ve oradaki Ermenilerin güvenliğini sağlamakla yükümlü kılıyordu. Artık uluslararası anlaşmalarda rutin olarak Hıristiyanların insan haklarını güvenceye alan maddeler bulunuyordu. Peki bu haklar sadece Hıristiyanlar için mi, diye soruyordu pek çok Türk. Hayatta kalan Ermenilerden biri amcasının sonuçları öngördüğünü hatırlıyor: “Hıristiyan devletlerine ne kadar çok şikayette bulunursak, Türkle-rin Ermeni halklarını imha etme kararı o kadar pekişiyordu” (Kazanjian, 1989: 351). Demek ki Ermeni-Türk ilişkileri ekonomik güç gerilimlerinin yanı sıra jeopolitik gerilimler de barındırıyordu.</p>

  <p class="calibre1">Ermenilerden bazıları Avrupa’yı kasıp kavuran milliyetçilik virüsüne yakalanınca, Ermenilerin sadık tebalar olmayabilecekleri şüphesi doğrulanmış göründü. Ermeni milliyetçileri alışılmış biçimde Rusya’ya çalışmaya gitmiş, dillerini ve edebi kriterlerini geliştirmiş, ortaçağdaki Ermeni devletine dair hatıraları ve mitleri canlandırmışlardı. Ruslardan ve Türklerden alacakları topraklarla yeniden bir devlet yaratmayı umuyorlardı. Ümmet sistemi yüzünden milliyetçiliğin Osmanlı İmparatorluğu’nda yayılması daha yavaş olmuştu. Zengin Ermeni cemaat liderlerinin büyük bir kesimi ve Ermeni Ortodoks Patrikhanesi hâlâ Osmanlı İmparatorluğu içinde bir umumi özerklik fikrine bağlıydı. Bu sayede ayrıcalıklar edinmişlerdi. Ama siyasallaşmış Ermenilerin en genç ve yoksul kesiminin <span class="calibre2">ülküsü</span> artık bağımsız bir devletti. Anadolu’da 1860’larda dağınık yerel ayaklanmalar başladı. Daha muhafazakar milliyetçiler çardan, liberaller Rus reformculardan destek bekliyordu ve toprak meselesine odaklanmış az sayıdaki radikal de Rus devrimcileriyle yakınlaşmış, silahlanmaya başlamışlardı.</p>

  <p class="calibre1">Osmanlı devlet geleneği bu tip taleplerle uzlaşmaktan ziyade onları bastırmaya yatkındı. Her halükarda (Dadrian, 1995’te vurgulandığı üzere), bu talepleri daha önce de duymuşlardı. Hıristiyan devletlerin desteklediği Hıristiyan azınlıkların siyasi reform talepleri konusunda uzun ve acı deneyimleri vardı. Balkanların tamamında Sırp, Bulgar, Yunan ve Arnavut reformcular ilk başta sadece bölgesel özerklik istemişlerdi ve imparatorluk bunların çoğuna olumlu yanıt vermişti. Cemal Paşa anılarında, “Hiçbir bölge Girit adasından daha çok idari özerklik elde etmemiştir,” der. “Ama Giritlileri Yunanistan’la birleşme umudundan vazgeçirmekte başarılı olabildik mi?” Hayır, diye yanıtlar pişmanlıkla, Bulgaristan’ın ele geçirdiği Rumeli’de ya da Ingilizlerin işgal ettiği Mısır’da da başarılı olamamışlardı. Hıristiyan devletlerin kışkırttığı tüm bu ayrıcalıklı bölgeler ya bağımsızlıklarını kazanmış ya da Hıristiyan devletlerin eline geçmiş -üstelik bu süreçte pek çok Müslüman öldürülmüş ya da sürgün edilmişti. Cemal bunun genel bir modem eğilim olduğunu düşünüyordu. Siyasi ademimerkezileşme Habsburg İmparatorluğu’nu korumadığı gibi Osmanlıları da korumamıştı. Milliyetçilik, der Cemal, “sertlikle” ve merkeziyetçilikle, çekirdek emperyal halk olan Türklerin önderliğindeki “Osmanlı birliğiyle” karşılanmalıdır. Ermenistan’ın ancak bu şekilde elde tutulabileceği sonucuna varır (1922: 250-1). Türk liderler neredeyse tüm Ermenilerin sadık tebalar olduğunu bilmelerine rağmen, bu durumun devam edeceğinden şüpheliydiler. Nitekim gerek Ermeni gerekse Türk siyasetçilerin Balkan yoluna girmekten kaçınmaları için daha fazla özgürlük şarttı. Eski millet sisteminin getirdiğinden daha eşitlikçi bir oydaşmacılık gerekiyordu. Ne yazık ki her iki grubun modernist eğitimi de onları oydaşmacılıktan uzaklaştırıyor, organik ulus-devlet idealine yaklaştırıyordu.</p>

  <p class="calibre1">Ondokuzuncu yüzyılda siyasi demokrasi mücadeleleri sırasında halklar arası çatışmalar yoğunlaştı. Osmanlı idarecileri kendi şahsi mutlakiyetçilikleri-ni korumak için dini-etnik cemaatler arasında böl ve yönet taktiklerine başvuruyorlardı. Zaman zaman Hıristiyan cemaatlerden Türk köylü ayaklanmalarım bastırma maliyetlerini talep ediyor, karşılığında imtiyazlarını tasdikliyorlar-dı. 1839’da liberal bir sadrazam, aşağıdan gelen smıf baskısına boyun eğerek yasa önünde resmi eşitliği kabul etti. 1856’da bu durum tekrar teyit edildi. Fakat bu şeriatın ve Osmanlı geleneğinin ihlali anlamına geliyordu ve yasal imtiyazlara alışkın pek çok Türkü yabancılaştırmıştı. Her iki politika da etnik hınç uyandırıyordu; çünkü ikisi de ekonomik bakımdan zaten imtiyazlı olan Hıristiyanların imtiyazlarını artıran politikalar olarak görülebilirdi. Bu durum padişahların sınıf kökenli siyasi meselelerdeki hoşnutsuzluğu saptırmak için azınlıkları günah keçisi ilan etmesini mümkün kılıyordu -aynı politikaları çar da Yahudilere karşı kullanıyordu. Padişahlar etnik gerilimlerin tırmanışına müsaade ederek planlı katliamların yolunu açıyordu.</p>

  <p class="calibre1">İlk büyük plan 1856-60 yıllarında, Lübnan ve Suriye’deki Maruni Hıristiyan cemaatini kapsıyordu. Kırk bin kişi öldürüldü ve ancak Fransızların askeri müdahalesiyle katliam sona erdi. Kızıl (kanlı) sultan II. Abdülhamit 1876’dan 1909’a kadar iktidarda kaldı ve pan-lslamizmle meşrulaştırdığı daha fazla merkezileşme yoluyla modernleşmeye yöneldi. Eğitimi yaygınlaştırdı, Osmanlı Türkçesini (bu dilin içinde ciddi oranda Arapça ve Farsça unsur da vardı) eğitimin standardı haline getirmeye çalıştı ve orduyu güçlendirdi. Hukuki eşitliği ve anayasayı kaldırarak, ülke içindeki ayaklanmaları bastırmakta uzmanlaşmış, çoğunlukla Kürtlerden kurulu kendi “Hamidiye” alaylarını oluşturdu. Bu alayların faaliyetleri Türkler ve Kürtlerin daha fazla toprağa el koymasını mümkün kıldı. 1870’lerden itibaren Ermeni milliyetçisi gruplar da örgütlenerek şiddet kullanmaya başladılar. 1894’te bazı Ermeni cemaatleri gerek Osmanlı otoritelerine gerekse yerel Kürt aşiret reislerine vergi ödemeyi reddetti. Bu ayaklanma neticesinde ağır ibretlik baskı uygulandı ve muazzam sayıda (60.000 ila 150.000) Ermeni can verdi. Bu baskı Kilikya ve Doğu’da, Ermeni milliyetçisi hareketin en güçlü olduğu şehirlere yönelikti ve toprak çatışmalarını daha da artırdı. Ermenilere karşı yönelen sınıf hıncı, kentsel katliamlara eşlik eden çılgınca yağma olaylarında da kendini gösteriyordu. Sonra padişah görünüşte iki tarafı ayırmak için, ama gerçekte katliamı yoğunlaştırmak için Hamidiye alaylarını gönderdi. Yine de, emperyal Rusya’daki Yahudiler gibi, Osmanlı’da da Ermeniler rejimin emniyet vanası vazifesi görüyordu. Desteğini artırmak için katliamları kullanan padişah cinayetleri cesaretlendirmeyi durdurarak vanayı geri kapattı. Liberal Türkler ve Ermeniler daha sonra bu korkunç kıyımın Ermeni cemaatini yabancılaştırmakta tayin edici olduğunu hatırlayacaktı (İzzet Paşa, 1992; Miller &amp; Miller, 1993: 61). Tüm bunlar Türk milliyetçileri henüz iktidardan çok uzakken olmuştu. Hattâ milliyetçiler bu katliamlara karşı çıkmıştı. Daha sonra göreceğimiz üzere, Türk ve Ermeni milliyetçileri çok sonraki dönemlere kadar müttefikti.</p>

  <p class="calibre1">TÜRK MİLLİYETÇİLİĞİNİN YÜKSELİŞİ</p>

  <p class="calibre1">Böyle gerileyen her imparatorluk iç huzursuzluklar ve reform talepleriyle karşılaşacaktır. Büyük şehirlerde vergi isyanları, grevler ve kıtlık kaynaklı ayaklanmalar çıkıyordu. Ücretleri ödenmeyen, hattâ bazen açlık çeken askerler de isyan çıkarıyorlardı. Reformcuların çoğuna “Jön Türkler” (Young Turks) deniyordu. Bu tabir İngilizcede varlığım sürdürmekte, genç, kararlı ve nispeten çekici radikal reformcular için kullanılmaktadır. Fakat reform hareketinin ilk evrelerinde bu tabir pek uygun değildi, çünkü reformcuların büyük çoğunluğu kendilerim Türkten ziyade Osmanh olarak görüyordu. “Osmanlı liberalizmi” bu insanlar arasında ağırlıktaydı. Bu durum da Batı tipi bir modernleşme gerektiriyordu: Anayasal monarşi, hukuk karşısında eşitlik, eğitimin ve diğer kamu hizmetlerinin yaygınlaştırılması, yerel kültürel özerkliğin bir ölçüde tanınması ve azınlıkların siyasi özerkliği (yani en sorunlu mesele).</p>

  <p class="calibre1">Ama liberalizmin üç kusuru vardı. Birincisi, bireysel haklarla umumi haklar arasında bir gerilim vardı. Bu gerilim hiçbir zaman liberaller tarafından çözülememiş ve bütünlüklerine zarar vermişti. İkincisi, yerel umumi haklara odaklandıklarında bu hakları oydaşmacı değil konfederasyonel olarak değerlendiriyorlardı -yani azınlık hakları merkezi devlete yayılmaktan ziyade yerel umumi özerkliklerle sınırlı kalacaktı. Bu anlayış liberalizmin normal tarafgirliğinden kaynaklanır. Fakat konfederasyonculuk ondokuzuncu ya da erken yirminci yüzyıllarda modernleşmekte olan devletlerin genel olarak olumlu baktığı bir durum değildi. Jeopolitik savunmada temelin güçlü merkezi devletlerle atılacağı düşünülüyordu. Üçüncüsü, liberaller dış güçlerin talep ettiği reformların neredeyse aynılarım destekliyordu. Bu yüzden kimi zaman padişaha karşı dış müdahaleleri destekler konuma düşüyor ve emperyalist güçlerin yardakçıları olarak görülebiliyorlardı. Üstelik liberalizm nispeten seküler, Batılı olduğu ve Islamdışı göründüğünden bu konuma düşmeleri çok kolaydı.</p>

  <p class="calibre1">Bu durum çeşitli gruplar tarafından istismar ediliyordu: İslamcılar, saray yanlıları ve büyümekte olan başka bir Jön Türk hizbi. Diğer hizip daha merkezi ve nihayetinde milliyetçi bir devlet istiyordu ve yabancılara karşı sert tavır alma yanlısıydı. Gerçi hizipleşme henüz pek somutlaşmamıştı. Grupların üyeleri aynı kesimlerdendi ve bürokrasideki, eğitim sistemindeki, ordudaki iyi eğitim görmüş Müslümanlar çekirdek kadroyu oluşturuyordu. 1902’deki Jön Türk Kongresi’nde (yurtdışındaki sürgünler tarafından düzenlenmişti) çarpışma hatları açıkça çizilmiş olsa da, liberaller ve radikaller muhafazakar saraya karşı ortak mücadeleye devam ediyordu.</p>

  <p class="calibre1">Her iki hizip de Avrupa’daki siyasi düşüncelerden ciddi şekilde etkilenmişti. Avrupa’da liberalizm ve milliyetçilik zaten baskındı ve ağırlıklı olarak iki devletçi düşünce akımı da onlara eşlik ediyordu: Fransız pozitivist toplum mühendisliği ve Alman Listçi iktisadı. Emperyal liberal güçlerin bu ideolojik akımları Osmanlı’daki çeper sömürüsü deneyimine uyarlamaları, liberalizmin zayıflaması ve milliyetçilik ile devletçiliğin tedricen yükselmesi anlamına geliyordu. Bu hareket tüccar ve imalatçıların değil memurların, öğretmenlerin ve subayların hareketiydi. 1905 olayları bu akımın daha Asya tipi kanallara yönelmesine yol açtı. Asya devleti Japonya, bir Avrupa gücü -Osmanlı’nın büyük düşmanı Rusya- karşısında ilk modern tayin edici zaferi kazanmıştı. Japonya liberal akımdan ziyade daha milliyetçi ve devletçi akımlardan etkilenmişti. AsyalIların AvrupalIları küçük düşürmesi karşısında coşkuya kapılan pek çok Jön Türk aynı yoldan gitmeye karar verdi.</p>

  <p class="calibre1">Entelektüel kesim küresel milliyetçi düşünceden çok etkilendiği için, ilk Türk milliyetçi teorisyenler aslında kozmopolit görüşlere sahipti. Yurtdışmda, bilhassa Fransa’da eğitim görmüş olanlar ağırlıktaydı ve ilk başta kendilerini Türk olarak bile görmeyen eski Balkan ya da Rusya Müslümanları da etkiliydi. Yahudiler, özellikle de kozmopolit Selanik şehrinden olanlar da güçlüydü. Sosyalizm ve farmasonluk da Türk milliyetçiliğini etkilemişti. Önde gelen milliyetçi entelektüellerden bazıları bizzat karışık etnik kökenlerden geliyorlardı (Türk/Kürt, Türk/Tatar, Bulgar/Türk vs.). Onları ilk etapta milliyetçiliğe çeken şey, imparatorluktaki çok-etnili gerilimler konusundaki şahsi deneyimleri olmuştu belki de (Zürcher, 1998: 136-7). Ama bu halklar artık yalıtılmış çeperlerde yaşamıyordu. Kürt aşiret reisleri Rusya donanmasının batışının haberini ertesi gün telegrafla almışlardı.</p>

  <p class="calibre1">En etkili teorisyen Gökalp’ti (Astourian, 1995: 28-9; Landau, 1995: 37; Melson, 1992: 166-7). Yarı Kürt olan Gökalp 1876’da Doğu Anadolu’daki Diyarbakır’da dünyaya gelmişti. Veterinerlik bölümünden mezun olmuştu, şairdi, ayrıca Durkheim ve Tönnies’ten çok etkilenmiş olan bir sosyoloji profesörüydü. Toplumlarm üç tarihsel aşamada geliştiğini öne sürüyordu, ilk başta kabile toplulukları vardı. Bunlarda dil ve ırk normatif ve törensel dayanışmayı yaratmıştı ki (Durkheim’m da düşündüğü gibi) her toplumun merkezinde bu vardı. Kabile aşamasının ardından daha geniş çaplı bir dini dayanışma geliyordu -o bölgede bu İslam demekti. Son olarak da üçüncü, modern aşamaya geçiliyordu. Bu aşamada normatif dayanışma ulusun kültürüne ve ulus-devletin kuramlarına dayanıyordu. Genişleyen bir işbölümünün çok etkili bir topluma dayattığını düşündüğü smıf çatışması ve <span class="calibre2">karşılıklı parazitliği</span> (mutual parasitism) aşacak tek yapılanma ulusal bir kültür ve devletçi korporatizmdi. Gökalp’a göre karşılıklı <span class="calibre2">parazitlik</span> çok-etnili toplumda işbölümünün genişlemesiyle meydana geliyordu. Rum/Ermeni burjuvazisi ile Türk bürokrasisi karşılıklı parazit ro-lündeydi ve ikisi birden yoksul Anadolu köylülerini sömürüyorlardı. Gökalp’a göre Durkheim’m kolektif vicdan dediği şeyi, yani işbölümünün yayıldığı modern toplumu bir arada tutabilecek ahlaki düzeni ancak ulus sağlayabilirdi.<a id="footnote3"></a><sup class="calibre4"><a href="#bookmark5">3</a></sup> Gökalp ayrıca Tönnies’e dayanarak, kültür (bir cemaatteki normlar, değerler ve uygulamalar) ile medeniyet (akılcı, uluslararası bir bilimsel ve teknolojik bilgi sistemi) arasında ayrıma gidiyordu. Türk kültürü hâlâ ortaçağdaki İslam medeniyeti ile Bizans siyaseti içine sıkışmış durumdaydı. Bunun yerine Avrupalı bilimsel-smai medeniyeti geçirmek gerekiyordu. Ama ulusal gurur modernlikle uzlaştınlabilmeliydi. Türkler ayrı kültürel geleneklerini koruyarak modernle-şebilirdi. Gökalp sosyolojik teorisini şiirlerini kullanarak, yani eğitimli Türkler arasındaki ana nüfuz kaynağı sayesinde popülerleştirebildi.<a id="footnote4"></a><sup class="calibre4"><a href="#bookmark6">4</a></sup></p>

  <p class="calibre1">Gökalp’m ulus kavramı Osmanlı’dan ziyade Türk hale geldi. Osmanlı gelenekleri ve tehditkar jeopolitik bağlam veri alındığında, ulusal normları katiyetle savaşkanlığa dayalı ve devletçi görüyordu ki bu bakış açısı genç bürokratlara ve subaylara cazip geliyordu. Ama Türk ulusal ruhunu bastırdığı için Osmanlı çok-etniliğini reddediyordu. Türkler savaşları kazanmış olabilirlerdi, ama fethettikleri yerlerin kültürüne asimile olarak barışı kaybetmişlerdi -emperyal revizyonistler arasında yaygın bir sakınganlıktı bu (örn. bu kitabın ile-riki sayfalarında karşımıza çıkan Almanlar ve Sırplar).</p>

  <p class="calibre1">Çok yerleri biz fethedebilmişiz;</p>

  <p class="calibre1">Her birinde manen fethedilmişiz.</p>

  <p class="calibre1">Asimilasyon reddedilmeliydi. Hıristiyan azınlıkların Türk yurttaşı olmasına izin verilebilirdi, ama Türk ulusundan olamazlardı, çünkü “ulusal Türk devletinde yabancı bir grup olarak kalacaklardır”. Türk ulus-devletinin askeri disipline ihtiyacı vardı:</p>

  <p class="calibre1">O gönlüme Arş’tan inen bir sestir Milletimin vicdanına ma’kestir!</p>

  <p class="calibre1">Ben askerim, o üstümde kumandan Baş eğerim her emrine sormadan!</p>

  <p class="calibre1">Gözlerimi kaparım!</p>

  <p class="calibre1">Vazifemi yaparım!</p>

  <p class="calibre1">Bunlar nispeten organizmacı<a id="footnote5"></a><sup class="calibre4"><a href="#bookmark7">5</a></sup> hislerdi ve azınlıkları ulusa tam üyeliğin dışında bırakıyordu. Ülkenin jeopolitik konumu düşünülünce askeri eğilimler çok da anlaşılmaz değildir.</p>

  <p class="calibre1">Başka bir etkili teorisyen de Ağaoğlu’ydu. Ağaoğlu 1869’da, Rus Azerbaycam’nda zengin bir Müslüman ailenin oğlu olarak Agayev adıyla doğmuştu. Gençken kendisini Türk olarak değil-Acem kültürünün geçmişteki şanıyla gurur duyan pek çok eğitimli Müslüman gibi- Acem olarak tanımlıyordu. Ama Rusya’daki ekonomik bakımdan yoksul ve siyaseten dışlanmış yerli Türklerin sömürüldüğünün bilincine vardı. İlk yazılarında Rusya’daki Türkler için siyasi hak talebinde bulunuyordu, fakat milliyetçi bir terminoloji kullanmıyordu. Sonra Paris’te eğitim gördü ve Renan’m din ve Ari ırk vurgulu milliyetçi görüşlerinden etkilendi. Böylece Ağaoğlu ulusal modernleşmenin anahtarları olarak Şiiliği ve Acem etnik kimliğini tanımladı (Acemler Ariy-di; Türkler değildi). Ama Azerbaycan’a döndüğünde, Rusların ve Ermenilerin 1905 devriminde yerli Türklere yaptığı eziyetler karşısında sarsıldı. Ermenilerin Türkleri kendi düzeylerine çıkartmak istemediklerini düşünüyordu. Türkiye’deki 1908 ihtilali (bkz. daha sonra) sonucunda Jön Türk oldu. Acemliği ve İslamcılığı bırakıp Türk kimliğini benimseyerek eğitim müfettişi oldu. Adını değiştirmesi Türkçülüğü benimsemesini simgeliyordu. Milliyetçiliği artık Gökalp’m milliyetçiliğine çok benziyordu. Rusların baskısı ve Müslümanları Hıristiyan azınlıklara düşman etme yönündeki böl ve yönet politikaları konusundaki deneyimler neticesinde onun gibi göçmenler Türk milliyetçiliğinin öncülüğüne soyunmuşlardı. Bu yazarlar sayıca az olmalarına rağmen yeni çıkan Türk milliyetçisi dergilerden bazılarında ağırlık kazandılar (Arai, 1992: 55; Landau, 1995: 35-6; Poulton, 1997: 68-75; Shissler, 2003).</p>

  <p class="calibre1">Bu entelektüellerin önemi, sivil ve askeri bürokrasinin orta kademelerini dolduran iyi eğitilmiş genç erkek kuşağının modernleşme emellerine daha geniş bit anlam ve meşrutiyet kazandırmalarında yatıyordu. Ana bağlantı kanalı, bu entelektüellerin öğretmenlik yaptığı ve hepsi de İstanbul’da bulunan Mülkiye, Harp Okulu, Askeri Tıp Okulu gibi eğitim kuramlarıydı. Bu okul-larm mezunları, orada öğrendikleri milliyetçi fikirleri ordu ve eyalet idaresinin daha dünyevi alanına uyarlıyor, özellikle de elde kalan ama tehdit altında bulunan Avrupa’daki Makedonya ve Trakya’da yaygınlaştırıyorlardı. Hem Gökalp hem de Ağaoğlu harekette büyük saygı görüyorlardı ve İttihat ve Terakki Cemiyeti’nin (ITC) Merkez Komitesi üyeleri olmuşlardı. Bu yarı resmi idari yapı zaman içinde Jön Türklerin daha kökten milliyetçi kanadı haline geldi. Onlara yer yer İttihatçılar da deniyordu.</p>

  <p class="calibre1">Sonra ittihatçılar eşitsiz bir şekilde üç ana siyaset tipine yöneldiler. İlk önce ideolojik iktidar teorisi geldi. Reformcular modern devletin yeni bir kültürel ve eğitsel çimentoya ihtiyaç duyduğunu söylüyordu. Modem teknik ve bilimsel bilgi edinmeye dayalı meritokrasiye tutkuyla bağlanmışlardı. Bu durum onları aynı zamanda sekülerleştirmişti. Kesinlikle İslama saldıracak güçte değillerdi ve zaten her halükarda Islamın imparatorluğu bir arada tutan güçlü bir ideolojik çimento olduğunun farkındaydılar. Ama eğitim ve dil meselesinde gerçek milliyetçi renklerini gösteriyorlardı. Gerçek Türk dilinin ve edebiyatının sadeleştirilmesi, Farsça ve Arapça unsurlardan arındırılması, Türkçe konuşmaya daha uygun olacağını düşündükleri için şiirin kitleleri eğitmeyi kolaylaştıracak bir vezinle yazılması için bastırdılar. Gökalp’m kendi halk şiirleri buna örnek teşkil ediyordu. Milliyetçi dergilerde ağırlıklı konu dildi (Arai, 1992). Eğitimin ücretsiz, zorunlu ve modern Türk dilinde olmasını arzuluyorlardı. Organik milliyetçilerin tipik zorla asimilasyon politikalarına uygun olarak Türkçeyi tek eğitim dili ilan etmişlerdi.</p>

  <p class="calibre1">Bu hareketin kendisi de meritokratikti. Daha sonra hareketin başını çeken üç kişiyi ele alalım. Talat Paşa Bulgar dönmesi bir ailedendi. Annesi defin hazırlığı gibi herkesin hor gördüğü bir iş yapıyordu. Kariyerine bir Yahudi okulunda Türkçe öğretmeni olarak başladı, ardından posta idaresine geçti ve telgraf görevlisi oldu. Bir süre sonra kıdemli telgraf memurluğuna terfi etti. Enver Paşa alt kademeden bir demiryolu memurunun oğluydu. İstanbul’un yoksul bir mahallesinde doğmuştu. Askeri okula gitti ve çok başarılı oldu. Yetenekleri sayesinde rütbesi hızla yükseldi. Cemal Paşa da mütevazı bir aileden geliyordu -dedesi padişahın celladıydı ve babası bir askerdi. O da askeri okulda başarılı olup hızla yükseldi. Ama Osmanlı imparatorluğu gerçek bir aristokrasiden yoksun olsa da, elitler Batı kültürü, Fransızca ve teknokratik bilgiden ziyade diplomatik nezaket kisvesi edinerek modernleşmişti. Bu durum Jön Türk me-ritokratlarla bir nesil çatışması yaşamalarına yol açtı. Alman Stuermer kibirle şöyle yazıyordu: “iyi aileden gelen Türkler bu görmemişlerden tiksiniyordu” (1917: 255; krş. Barton, 1998: 190-1; Derogy, 1986: 34-9; Mardin, 1971: 201; Shaw, 1977: 4. Bölüm). Jön Türk meritokratlarm halkçı idealleri vardı, ama dil politikaları Arnavut, Arap ve Hıristiyan sempatizanları yabancılaştırmıştı. Bu kesimler hareketten uzaklaştıkça, hareket de Türkleşmeye daha bağlı hale geldi.</p>

  <p class="calibre1">İkinci olarak, çoğunlukla 1910’dan sonra dile getirilen ekonomik iktidar teorisi öne çıktı. İttihatçılar ekonomide liberallikten uzaklaşarak, kalkınmayı başarmak için devletin koordine ettiği bir <span class="calibre2">organik milli burjuvazinin</span> başını çektiği <span class="calibre2">milli ekonomiyi</span> geliştirmeye yöneldiler. Friedrich List geleneğinden Alman iktisatçılarını örnek alarak devlet müdahalesi, himaye, serbest ticaret kapitülasyonlarının kaldırılması ve esasen Hıristiyanları hedef alan “yabancı” kuruluşları boykot gibi politikalara ağırlık verdiler. Bu politikalar Müslümanlardan çoğunun hoşuna gitse de, Rum ve Ermenileri yabancılaştırdı ve liberallerin direnişiyle karşılaştı. Ancak 1912-13’te Rum ve Ermeni dükkanlarının kitlesel olarak boykot edilmesinin başarıya ulaşmasıyla söz konusu politikalar önemli bir rol oynamaya başladı (Adanır, 1998: 59-60; Kaiser, 1997; Keyder, 1987: 534; Zürcher, 1998: 127-31). Bu politikalar toprak sorunuyla birleşerek sınıfsal kini etno-milliyetçiliğe doğru yönlendirdi.</p>

  <p class="calibre1">Üçüncü olarak, yine Almanya’yı model alarak teknokrasi ve merkezileşmeye vurgu yapan bir askeri ve siyasi iktidar teorisi geldi. Bütün reformcular teknokrasiyi benimsedi. Merkezileşme ise azınlıklardan ziyade Türklere cazip geliyordu. Jön Türkler resmen temsili demokrasi ideallerini benimsemişlerdi, ama tıpkı liberaller gibi, imparatorluğun idealden çok uzak olduğunu kabul ediyorlardı. Ayrıca bazıları eninde sonunda Osmanlı devletini düşmanlara karşı savunmaya sadece Türklerin ya da Müslümanların gönüllü olacağını öne sürmeye başlamıştı. Bu da sadece Türkleri siyaseten tam yurttaş sayma yönünde bir organik milliyetçi tavır yarattı. Fakat büyük ihtimalle hareketin pratik eylemler bakımından demokrasiden uzaklaşması daha önemliydi. Çekirdek kadrosu ordudaydı, Islamiydi ve büyük oranda Türktü. Ardından Balkan ve Kuzey Afrika seferleri bazı Jön Türk subaylannı halk savaşının şiddet dolu paramiliterliğine yöneltti. Enver’in Jön Türk gerilla birlikleri (fedailer) Balkan tepelerinde acımasız bir savaş yürütmeye başladı. İmparatorluk üzerindeki jeopolitik baskı artarken, radikaller de sadakati şüpheli etnik azınlıkları stratejik bölgelerden uzaklaştırıp yerlerine Türkleri yerleştirmeyi öneriyorlardı.</p>

  <p class="calibre1">Tüm bu politikalar ıslahatçı ve saray karşıtı olarak görülüyordu. Yine de Ermeniler, Rumlar, Araplar ve Türk liberaller bunlardan bazılarına karşı çıkıyordu. Zira bu politikalar eski rejimde yerleşik ayrıcalıkları olan herkesi, Hıristiyan elitleri de tehdit ediyordu (Astourian, 1995: 27-31; Shaw, 1977: 301-4). Türk milliyetçileri tepkinin gücü karşısında şaşırmış görünüyordu. Görünüşe bakılırsa pek fazla etnik önyargıları yoktu. Dergilerinde etnik çeşitlilikten uzun uzun bahsediyorlardı ama etnik çatışmadan nadiren söz açıyorlardı (Arai, 1992). Bazı makalelerde tek bir Türk-Osmanlı kimliğine asimilasyon vazediliyordu, ama zorla hayata geçirmeyi öngördükleri tek şey mecburi Türkçe eğitimdi. Zira henüz aynı topraklarda hak iddia eden rakip etno-milliyetçiler arasında bir karşılaşma olmamıştı (3. tezimde buna işaret ediyorum).</p>

  <p class="calibre1">JÖN TÜRKLERÎN RADİKALLEŞMESİ, 1908-13</p>

  <p class="calibre1">1906’da padişahın rejimi gözden düşmüştü, mali kaynaklar aşırı zorlandığından vergi karşıtı ayaklanmalar, kıtlık isyanları ve ücretini alamayan askerlerin protestoları başlamıştı. Sarayın emrinde bu sorunları bastırmaya yetecek kadar sadık güç yoktu. Meşrutiyetin geri gelmesini isteyen reformcular Rusya ve İran’daki 1905-6 devrimlerini model almaya başlamıştı. Radikal milliyetçiler bu ayaklanmaların çoğuna karışmış, İTC kolları ve Türk milliyetçi kültür dernekleri olan ocaklar Anadolu’ya yayılmıştı. Rum ya da liberal hiziplerden ziyade Ermenilerle işbirliği yapıyorlardı; çünkü meşrutiyet ve vergilendirme konularında onların radikalliğini paylaşıyorlardı (Ahmad, 1982; Kansu, 1997: 29-72, 78-9). İTC fedaileri ve Ermeni milliyetçiler Van’da Osmanlı birliklerine karşı omuz omuza çarpışıyorlardı. Arap şeyhleri daha tutucuydu; çünkü halife/padişahın Islami/aşiret konumu onların iktidarını da destekliyordu. Dolayısıyla bu aşamadaki siyasi cepheler Müslümanlar ile Hıristiyanlar arasında değildi. İTC ile Ermeni milliyetçileri tetikte olsalar da müttefiktiler.</p>

  <p class="calibre1">ittihatçıların üyeleri esasen garb ordusundaki ast ve orta kademe subaylardan oluşuyordu. Bunlar Selanik, Edirne (daha önce Adrianople) ve Manastır’daki (şimdi Makedonya’daki Bitola) kışlalardaydı. Selanik’teki 505 İTC üyesinin yüzde 63’ü subaydı. Bunların neredeyse tamamı Müslümandı ve Türkler ağırlıktaydı. İTC yasadışı bir örgütlenme olduğundan toplantılarını gizli yapıyor, silah ve asker topluyorlardı. 1908’de İstanbul üzerine yürüdüler. Birkaç sokak gösterisinin de yardımıyla Sultan Abdülhamit’e karşı bir yarı-dar-be gerçekleştirdiler. Onu tahttan indirmediler ama yetkilerini sınırlandırdılar (Kansu, 1997: 87-113, 221). Bu olayları bir devrim olarak tanımlamak ancak kısıtlı bir ideolojik anlamda doğru olabilir. Jön Türklerin taleplerinde aşağıdan gelen baskı çok azdı, pek şiddet yaşanmamış ve sınıfsal çatışma olmamıştı. Aslında kitleleri değiştirmeyen, askeri ve siyasi elitler arasında yaşanan bir hizip kavgasıydı bu. Jön Türkler meşrutiyet ve nispeten barışçı bir rejim arzulasalar da, “ilkel ve batıl” insanların yönetime geçmesini istemiyorlardı. Onun yerine meritokratik reformlar ve sekülerleşme ülkeyi tedricen medenileştirecek ve demokrasiyi mümkün kılacaktı (Mardin, 1971). Enver Paşa yeni rejimin ideallerini demokratik ve nispeten çokkültürlü bir çerçevede ifade ediyordu:</p>

  <p class="calibre1">Bugün keyfi hükümet ortadan kalktı. Hepimiz kardeşiz. Artık Türkiye’de Bulgarlar, Rumlar, Sırplar, Romanyahlar, Müslümanlar, Yahudiler yok. Aynı mavi göğün altında hepimiz Osmanlı olmakla gurur duyuyoruz. (Morgenthau, 1918: 18)</p>

  <p class="calibre1">Bazı Rum, Arnavut ve Bulgar milliyetçi çeteler darbeden sonraki aylarda gönüllü olarak silah bıraktı (Kansu, 1997: 100-1). İTC ile ilerici Hıristiyanlar müttefikti, çünkü hepsi de meşrutiyeti istiyordu. Yozlaşmış sivil görevliler işten atıldı, meşrutiyet tekrar kuruldu ve partilerin açıkça örgütlenmesine izin verildi. Yarı demokratik seçimler düzenlendi. 25 yaşının üstündeki erkek vergi mükellefleri; üyeleri genellikle mahalli ileri gelenlerden oluşan bir seçmenler heyeti oluşturdu. Bu heyetler de gerçek vekilleri seçti. Bu sistem halk oyunu içeriyordu, ama mahalli ileri gelenler sonuçları etkileme gücüne sahipti. Ardından meclis iktidarı yürütmeyle paylaştı. 1915’te bu yarı demokratik sistem hâlâ esasen işliyordu. Tablo 5.1’de seçim sonuçlarının ayrıntıları görülebilir.</p>

  <div class="calibre5"><img alt="" class="calibre11" src="../Images/main-2.png" /></div>

  <p class="calibre1"><span class="calibre2">Kaynak: Kansu’ya göre (1997: ek I) hesaplanmıştır. Kansu’nun verilerine göre benim yaptığım hesaplamalar, 238-9. sayfalarda partilerin gücüne dair kendisinin verdiği rakamlardan biraz farklıdır. Ayrıca hangi partiye bağlı olduğu ve etnik kökeni bilinmeyen en az üç vekil daha vardı (gerçi vekillerin tam sayısı kesin olarak bilinmemektedir). Türkler, Araplar, Kürtler ve Amavutlar Müslümandı. Bulgarlar, Sırplar, Rumlar ve Ermeniler Hıristiyandı. Rum vekiller çoğunlukla birlikte davranıyordu. Toplumsal ve ekonomik meselelerde merkezci eğilimdeydiler, ama monarşiyi ve millet sistemini desteklemek konusunda muhafazakardılar.</span></p>

  <p class="calibre1">Fakat parti etiketlerinin yüzeysel ve akışkan olduğu unutulmamalıdır. Jön Türk adayların çoğu şimdi modernlik trenine atlayan eski mahalli ileri gelenlerin ta kendileriydi. Bazı vekiller seçildikten sonra taraf değiştirdi ve halka attıkları nutuklarda göstermedikleri bir muhafazakarlığı benimsediler. Tablo 5.1 bağımsız merkezcilerin ağırlıkta olduğunu gösterir, ama bunlar tutarlı bir grup değildi. İTC vekillerinin çoğu (Jön Türkler) Türktü, ama İTC aynı zamanda pek çok Yahudi, Ermeni ve Arnavutun oyunu almıştı. Ayrıca Bulgar ve Ermeni sosyalistleriyle müttefikti. Doğu Anadolu’da İTC’yi destekleyebilecek Ermeni adaylar muhafazakar Türk ya da Kürt adaylara yenilmişlerdi (Ahmad, 1982: 405-21). İTC imparatorluğun daha modern, dindarlıktan uzak kesimlerine cazip geliyordu ve diğer etno-milliyetçilerin müttefikiydi. İTC vekillerinin üçte ikisi memur ya da öğretmendi, halbuki diğer gruplardaki vekillerin üçte birden daha azı bu kesimlerdendi.<a id="footnote6"></a><sup class="calibre4"><a href="#bookmark8">6</a></sup> İTC üyesi olmayanlar daha ziyade avukatlar ve mülk sahibi ileri gelenlerdi (Arap şeyhleri de bu gruba dahildi). İTC dahil tüm partilerde müftüler ve ulema da bulunuyordu, ama yerleşik Müslüman din adamlarının çoğu sarayı destekliyordu. Jön Türk bürokratik/eğitsel çekirdek kadrosu burada da karşımıza çıkıyor.</p>

  <p class="calibre1"><span class="calibre2">Meclis</span> mutabakattan yoksundu. İTC en tutarlı grup olduğu ve bağımsızlardan destek alabildiği için bazı yasaları geçirebiliyordu. Ama her şeyin uzun uzadıya müzakere edilmesi gerekiyor, çoğu durumda da rüşvet veriliyordu. İTC çok-etnili desteğini korurken, saray güçleri azaldıkça azaldı. Ama iş somut reformlara gelince güçlükler meydana çıktı. İTC daha fazla devlet merkezileşmesinden ve Türkçenin tek eğitim dili olmasından yanayken, Hıristiyanlar ve geri kalan Müslümanların çoğu buna karşıydı. Gel gelelim, 1913’e kadar tekrar tekrar uzlaşma ve ödün verme girişimleri oldu; çünkü Jön Türklerin olabildiğince çok müttefike ihtiyacı vardı. Sayılan yetersizdi ve imparatorluğun çoğu kesiminde nüfuzları azdı. Devlet kadrolarındaki temizlik siyasi ve askeri bürokrasideki reformcuların sayısını artırmış olsa da, Avrupa ordusu üzerindeki denetimleri bile sallantıdaydı. Bu iyi eğitim görmüş subayların çoğu hiç savaşa katılmamıştı ve askerlerini kontrol etme yetenekleri sınırlıydı. Bu yüzden etnik alanda (Tablo 1.1’deki kategorilere göre) A planı gergin bir çokkültürcülük şeklinde devam etti: Padişahın tüm düşmanlarıyla müttefiktiler, Ermeniler de ittifaka dahildi.</p>

  <p class="calibre1">Ama ertesi yıl kıyamet koptu. Ordu isyanlarının ardından 1909 Nisam’nda Adana çevresindeki Kilikya’da cinai temizlik başladı. 20.000’in üzerinde Ermeni (artı 1.000 kadar Müslüman) kalabalıklar tarafından katledildi. Bunu kimin örgütlediği tam olarak açık değildir. Katliamları padişaha ya da İstanbul’daki başka bir yüksek otoriteye bağlayan herhangi bir kanıt yoktur. O dönemde bazıları Dr. Nazım (sonradan hakkında daha çok şey duyacağız) öncülüğündeki radikal bir Selanik İTC hizbinin olaylarda parmağı olduğunu düşündü (Dadrian, 1997b: 246-7). Dadrian (1992: 274-5) katliamların İTC’nin halihazırda olgunlaşmış soykırım planlarının test edilmesi olduğunu ileri sürer, ama hiçbir somut kanıt sunmaz. Kevorkian’m araştırması (1999), bazı yerel Jön Türk liderlerin (Adana’dâki ana İttihatçı gazete ve Adana ile Tarsus’taki İTC kollarının başları dahil) yanı sıra muhafazakar siyasetçi ve memurların, ayrıca birkaç din adamının kışkırtıcılar arasında olduğunu gösterir. Bu mahalli ileri gelenler Ermenilerin silahlı ayaklanmaya hazırlandığını öne sürmüş ve bazıları sahiden de buna inanmıştı, ama büyük ihtimalle böyle bir şey yoktu. Başkente giden bilgiyi de onlar kontrol ettiğinden, İstanbul’daki otoriteler de büyük ihtimalle bir süre için bunu doğru sanmıştı.</p>

  <p class="calibre1">Katliamlar önce azaldı, sonra katliamları durdurmak için gönderilen askerlere de bilinmeyen kişiler ateş açınca tekrar başladı. Yöredeki durum zaten çok hassastı. Adana sınai bakımdan gelişen, etnik olarak bölünmüş bir şehirdi. Rumlar en büyük kapitalistler arasındaydı, Ermenilerin çoğu küçük işletmeci, meslek sahibi ve vasıflı işçiydi. Müslümanlar Hıristiyanların ekonomik gücünden rahatsızdı. Önceki baskılar sonucu yurtdışma kaçan Ermeniler de şimdi dönüyor, Türklerin ve Kürtlerin el koyduğu mülklerini geri istiyordu. Ayrıca 1908-9’da gerek Avrupa’dan gerekse Kafkaslardan pek çok Müslüman mülteci de bölgeye yerleştirilmişti. Dolayısıyla bu etnik/dini çatışmada kuvvetli bir ekonomik iktidar unsuru da vardı.</p>

  <p class="calibre1">Adana’daki olaylar Hint yarımadasında yaşanan daha yeni ölümcül isyanlardan bazılarıyla benzerlik taşımaktadır (Brass, 1997 ve Tambiah, 1996 bü durumu belgelemiştir ve ben de 16. Bölüm’de tartışıyorum). Aynı türden yerel gerilimlerin patlaması yaşanmış, aynı fanatikler kendi kötücül hedeflerine ulaşmaya çalışmış, benzer istismar edilebilir olaylar gelişmiş (Adana’da Ermeni bir genç kendisine saldıran Türk eşkiyalardan ikisini vurup öldürmüştür), en olmayacak dedikodulara benzer şekilde safça inanılmış, yerel siyasetçiler ile polis ve askeri yetkililer benzer şekilde suç ortaklığı yapmıştır. Adana olayını ayırt eden ve korkunç bir katliam haline getiren şey, (Hint yarımadasının aksine) yüksek devlet görevlilerinin katliamları durdurmak ya da sonrasında suçluları cezalandırmak için kararlı bir şekilde müdahalede bulunmamasıdır. Kevorkian, Jön Türk rejiminin baştan itibaren işin içinde olduğundan şüphelenir (ama bunu ispatlayamaz). Halbuki ben ayaklanmaların büyümesini esasen rejimin zayıflığına ve bölünmüşlüğüne bağlama eğilimindeyim. Jön Türkler farklı farklı iplerde oynuyorlardı ve hâlâ liberallerle, İslamcılarla ve saray yanlılarıyla işbirliği yapmak zorundaydılar. Hıristiyanların yerine onları kendilerinden uzaklaştırmaktan kaçmıyorlardı. Jön Türkler resmiyette Ermenilerle müttefik olmasına rağmen, Türk hiziplerin aksine Ermenilerin gidecek başka yeri olmadığı sonucuna varmışlardı. Bu yüzden Ermeni halkının yardımına koşmakta yavaş davranmışlardı. Jön Türkler içindeki bölünmeler, üç ayrı soruşturma komisyonu oluşturulmasından da anlaşılmaktadır: Bir askeri mahkeme yetkilileri aklayarak olaylardan Ermenileri sorumlu tuttu, iki meclis soruşturma komisyonu ise birbirinden farklı üç rapor yazdı. Bakanlar kurulu Ermenileri suçsuz buldu ve “temelsiz şüphelerin ve kışkırtmaların yayılmasına kurban gittiklerini” ilan etti.</p>

  <p class="calibre1">Olaylardan sonra rejimin komplosu başladı. Hem Dadrian hem de Kevorkian, rejimin katliamları kışkırttığı tezini bu komplonun desteklediğini belirtir. Fakat örtbas etme çabası hemen her rejimde görülür ve bu rejimin üzerini örttüğü eylemden suçlu olduğunu göstermez. Türk politikacılarının çoğu bu vahşeti halının altına süpürmek istemiştir. Sadece birkaç tanesi (Ermeni ve Rum siyasetçilerin dolduruşuyla) önde gelen kışkırtıcıları soruşturmaya niyetlenmiştir. Neticede bir ara yol bulundu, alt kademeden bazı kışkırtıcılar idam edildi ve üst düzeyden kışkırtıcılar sadece azar işitti. Hattâ katliamların suç ortağı olan subaylar, durdurmaya çalışanlardan daha iyi görevlere tayin edildi.</p>

  <p class="calibre1">Olayların sonrasındaki bu üzücü gelişmeler Türkler arasındaki işbirliğini korumaya uygundu, ama etnisiteler arası ilişkiler bakımından tam bir felaket oldu. Pek çok Ermeni buradan, “Türk hükümetlerine güven olmaz” dersini çıkardı ve böylece Jön Türklerle sonraki müzakereler fena halde sakatlandı (ayrıca bkz. Ahmad, 1982: 421-3: MacFie, 1998: 2. Bölüm). Ermenilerle sürtüşmenin artması ılımlı İTC mensupları için de hayatı güçleştirmişti. Partinin saray yanlısı muhafazakarlarla ve liberallerle uzlaşmaları rejimin en düşük ortak paydası olarak Türk/tslami kimliğini güçlendirdi ve demokrasiye bağlılığı azalttı. Tüm bunlar Jön Türkler ile Ermeniler arasındaki ittifakta gerilimler doğuruyordu.</p>

  <p class="calibre1">Sonra bu çatlamış koalisyon rejimi jeopolitik bir felaketle karşılaştı. Avusturya Bosna-Hersek’i ilhak etti, Bulgaristan bağımsızlığını ilan etti ve Girit Yunanistan’a katıldı. Bu felaketler dizisi merkeziyetçilerin ve Türk milliyetçilerinin/İslamcıların elini liberallere ve Hıristiyanlara karşı güçlendirdi -daha kuvvetli ve daha sadık bir devlete ihtiyaç olduğu daha çok kişi tarafından dile getirilmeye başladı. İTC’nin demokrasiye bağlılığı artık devletin savunulması yanında ikincil kalıyordu. Fakat merkezileştirici politikaları -askere alma ve vergilendirmede devlet gücünü artırmak ve Türk dili politikasını hayata geçirmek- özellikle Hıristiyanları hedef almıyordu. Nitekim merkezileşmeye karşı ilk ayaklanmayı 1911’de Arnavutlar gerçekleştirmişti (aralarından bazılarıjön Türk’tü) ve ardından Yemen aşiret reisleri isyan etmişti. İTC bu durum karşısında merkezileştirme politikalarını ılımlılaştırdı.</p>

  <p class="calibre1">İtalya Osmanlı’nm bu zayıflık anından faydalanarak Kuzey Afrika eyaletlerini işgal etti. Koalisyon hükümeti yatıştırmacı bir tavır gösterdi, ama iTC’den bazı ordu mensuplan buna karşı geldi. Gönüllü fedailer yetiştirdiler, Arap kabile reislerinden destek aldılar ve ttalyan ordusunu dar bir sahil şeridine kadar gerilettiler. Bu zafer radikaller için çok büyük bir başarıydı; çünkü birleşik Türk/lslami ideolojinin Hıristiyan ordularına karşı yürütebileceği gerilla mücadelesinin askeri gücünü kanıtlıyormuş gibi görünüyordu. Fakat Jön Türk liderlerin çoğu pragmatik siyasetçiler olarak kaldı, çeşitli Türkçü, Osmanlıcı ve pan-lslami fikirlere yakın durarak muhalefetle başa çıkmak ve iktidarda kalmak için bunları esnek bir şekilde birbirine karıştırdı. Üstelik en acil sorunları azınlık sorunları değildi. Acil sorunlar iki ana görevin yan ürünleriydi: Saraya karşı meşrutiyet rejimini pekiştirmek ve Düvel-i Muazzama karşısında daha güçlü bir devlet organı tesis etmek. Yenilgiler ve toprak kayıpları iç çatışmaları artırarak isyanlara ve sokak cinayetlerine dönüştürdü. Rejimde başı hangi grup çekiyorsa yenilgiler onun itibarını zedeliyordu. Saray yanlısı muhafazakarlar liberal subayların gerçekleştirdiği bir yarı darbeyle alaşağı edilmişti, ittihatçılar kendi canlarının derdine düşmüşlerdi. Ama İslamcıların da zayıflamasıyla seküler milliyetçilik güçlendi. Liberaller Düvel-i Muazzama’nm zorlamasıyla, 1913 Ocağı’nda Edirne şehrini Bulgaristan’a teslim etmek zorunda kalınca, İttihatçıların bir darbesiyle alaşağı edildiler.</p>

  <p class="calibre1">Jön Türk darbesiyle iktidar üç genç devlet adamına geçti: Enver (daha 31 yaşındaydı), Talat (39 yaşındaydı) ve Cemal Paşa (41 yaşındaydı). Büyükelçi Morgenthau onlara “amansızlar tayfası” diyordu (1918: 21). Bu üçlü demokrasiyi artık fiilen terk etmişti. Cemal özellikle İstanbul’da muhalefeti amansızca bastırdı. Sarayın yenilmesiyle birlikte Hıristiyan ademimerkeziyetçilerle hemen hiç ortak noktaları kalmamıştı ve onları bastıracak askeri ve siyasi güç ellerindeydi. 1908 ile 1913 arasındaki bu dönemi, Jön Türklerin büyüdüğü ve hayatın acı gerçeklerini öğrendiği bir dönem olarak görebiliriz. Darbelerin getirdiği mecburiyetler, ayaklanmalar ve savaşlar onları idealizmden uzaklaştırmış, taktik bakımından geleneksel Osmanlı idaresinin karanlık tarafına çekmişti: Asker ve polisin, devletin hikmetiyle meşrulaştırılan ibretlik baskısı. Milliyetçiler katılaşmıştı.</p>

  <p class="calibre1">Bu yüzden devleti amansızca radikalleştirdiler. Daha sonra soykırımın ana örgütleyicileri olan birçok İttihatçı bu dönemde devlet aygıtlarının kritik yerlerine atandı ve terfi ettirildi (Dadrian, 1997b: 259; Kaiser, 2000b). Karşıt görüşlü 1.100 subay ordudan tasfiye edildi; diğerleri de ayak altından uzaklaştırıldı -bunların arasında Mustafa Kemal de vardı. Bu durum daha sonra onun soykırımda önemli bir rol oynamasını engelleyecekti. İttihatçıların gençlik kanadı artık ordudan askeri eğitim alıyordu (Astourian, 1995: 26; Dadrian, 1995: 1958, 214; Zürcher, 1998: 19-44; 1998: 90-115). Padişah da artık bir mühürden ibaret kalmıştı. Kabinede hâlâ ılımlılar ve Türk olmayanlar da vardı - Müslüman olmuş bir Yahudi, bir Çerkez, bir Hıristiyan Arap ve bir Ermeni. Ama bunlar daha “yumuşak” makamlardaydı -maliye, kamu hizmetleri, ticaret ve tarım, posta ve telgraf (Mortgenthau, 1918: 121). Devletin baskıcı merkezi milliyetçilerin elindeydi. Bunlardan bazıları da hedeflerine ulaşmak için aşırı önlemler almayı düşünüyordu. Artık radikalleşmiş bir parti-devlet ortaya çıkıyordu.</p>

  <p class="calibre1">1913’te Osmanlı İmparatorluğu, 1. Bölüm’de verilen model çerçevesinde cinai etnik temizliğin tehlike bölgesine giriyordu. İki etnik/dini gruptan siyasi liderler aynı topraklarda rakip devlet hakkını talep etmeye başlamıştı (tez 3). Bunlardan biri mevcut devlete sahipti; diğeri ise kendi devletinin tarihsel hatırasına/mitine sahipti ve komşu iktidarın yardımıyla devletini tekrar kuracağı yönünde kulağa yarı makul gelen bir dayanağı vardı. Jön Türkler artık organik milliyetçiliğe yönelmişti ve devletin baskıcı merkezini radikalleştiriyorlardı. Ekonomik hınçlar sınıf çatışmasından uzaklaştırılarak etno-milliyetçi çatışmaya yönlendiriliyordu (tez 2). iki toplum çarpışacakları bir yola girebilirdi.</p>

  <p class="calibre1">Çarpışmaya giden yol engebeliydi ve hep asimetrik kaldı. Türk tarafında artık devletin çekirdeğini radikal organik milliyetçiler kontrol ediyordu. Az sayıda Ermeni ulusal bağımsızlık istiyor, bazıları da terörizmi bir yol olarak görüyordu. Bomba atmak, bankalara baskın düzenlemek, Türkleri ve muhafazakar Ermenileri öldürmek için az sayıda Ermeni yeterliydi. Sultan Abdülhamit 1905’te suikaste uğramaktan kılpayı kurtulmuştu. Bu gizli bir örgütün terörü olduğundan, yetkililer kesin bir seçmeci baskıyla tepki vermekte güçlük yaşıyordu. Bazı baskıcı önlemler genel olarak Ermenileri hedef aldığından daha çok Ermeni sisteme yabancılaşıyordu. Geçmişte olduğu gibi yine bazı Türkler baskının işe yarayacağını ve Ermenilerde sevgi değilse de itaat duygusu uyandıracağını düşünüyordu. Modern milliyetçi muhaliflerle tanışık olanlar bundan o kadar emin değildi, ama bu oyunu daha önce de gördüklerine inanıyorlardı. Onlara göre, devrimci milliyetçilik hemen yok edilmezse, kısa süre sonra çok daha fazla Ermeni bu akıma kapılacaktı. Fakat önlemlerin geçmiştekinden daha sistemli olması gerekiyordu. Bu yüzden daha radikal bir B planı su yüzüne çıkmaya başladı. Bazı Türkler, zorla “Türkleştirme” şeklinde bir önleyici saldırı yapılması gerektiğini düşünüyordu. Yine de, büyük ihtimalle çatışma yaşanacak olsa bile, geleneksel ibretlik baskı artı Türkleştirme taktiklerinden daha ölümcül olmayacaktı -radikal Ermenilerin az sayıdaki yuvası dağıtılarak geri kalanı korkutulup itaate zorlanacak ve sonra da Türkleştirilecekti. Ama yine beklenmedik jeopolitik baskılar neticesinde işler kötüye gitti.</p>

  <p class="calibre1">ClNAl TEMİZLİĞE DOĞRU İNİŞ</p>

  <p class="calibre1">Radikal İttihatçılar şimdi zorla Türkleştirme yönündeki B planının değişik biçimlerini tartışıyorlardı. 1910-14 döneminde Jön Türklerin en çok suç niteliği taşıyan ifadelerinde, gerekirse kuvvete ya da askeri yollara başvurarak Türkleştirme ya da “Osmanlılaştırma” arzusundan bahsedilir. Bunun soykırım anlamına geldiğine inanmak için hiçbir sebep yoktur; radikallerin aklında daha ziyade zorla asimilasyon, seçmeci baskı ve sınırlı tehcirin bir bileşimi varmış gibi görünüyor. Hızla birbirini takip eden iki savaşın yarattığı askeri gücün baskısıyla bu politika katılaştı ve Jön Türkler arasında daha fazla destekçi buldu. İki yıl içinde Osmanlı İmparatorluğu tam tehlike bölgesine girecek ve sınırı aşarak soykırıma geçecekti. Balkan Savaşları Büyük Devletlerin 1914 Şubatı’nda dayattığı küçük düşürücü barış koşullarıyla sona erdi. Enver Paşa’nm önderliğindeki Türk kuvvetleri Trakya’daki topraklan geri alıyordu, ama anlaşmalar neticesinde bu topraklar kaybedildi ve ayrıca Ermeni toplulukları için daha fazla özerklik istendi. Bu şartların yerine getirilip getirilmediğini görmek için Büyük Devletler ilk defa olarak iki müfettiş atadılar. Ermeni reformcuları Türklere milli aşağılanmayı dayatan Düvel-i Muazzama’nm işbirlikçileri olarak görüldüler. Barış anlaşmalarının getirdiği toprak kayıpları sonucunda imparatorluğun etnik-dini çeşitliliği azaldı. Osmanlılık başarısız olmuştu ve ülkenin geri kalanı için artık o kadar uygun değildi. Padişah meşruti hükümdar olarak ayak altından çekilince daha seküler Türk milliyetçiliğinin ağırlığı arttı.</p>

  <p class="calibre1">Giderek daha fazla Jön Türk etnik milliyetçiliği benimsemeye başladı. Geniş bir destek zemininden yoksun olan teorisyenleri Türklerin merkezinde, yani ihmal edilmiş ve şimdiye dek hor görülmüş ve kültürsüz kalmış Anadolu köylüsünde bir zemin icat etmişti. Devlet kurtarılacaksa, sadık kitleleri buradaydı. Bürokratik/buıjuva egemen sınıfın köylülüğü sömürdüğü sınıfsal sömürü mefhumunun yerine yabancı ve komprador burjuvazinin bürokratik/köylü Türk proletaryasını sömürdüğü etnik-dini sömürü mefhumu geçirildi (Keyder, 1987: 61). Direnişin liderleri bürokratlar, takipçileri ise Anadolu köylüleri olacaktı. Buradan da daha geniş çaplı bir emperyal mit çıkarılıyordu. Gökalp, Tekinalp (Selanik yakınlarındaki Serezli bir Yahudi olarak Moiz Cohen adıyla doğmuştu) ve Akçura (Rusyalı Tatar bir tüccar ailesinin oğlu olarak doğmuş, önce Harp Akademisi’nde sonra da Paris’te okumuştu) gibi teorisyenler milli kimliklerini Osmanlı, Islami hattâ Türkten ziyade “Turancı” ya da “pan-Türkçü” olarak tasarlamaktaydı. Bu mahiyet Anadolu’nun doğusunda Rus Kafkasları’nda, Orta Asya’da ve batı Sibirya’da yaşayan Türkçe konuşan halkları kapsıyordu (bkz. Baghdjian, 1987: 19 ve Landau, 1995: 3’teki Turan haritaları - gerçi ikisi de sonraki tarihlere aittir). Gökalp’m 1911’deki şiiri “Turan” şöyle bitiyordu:</p>

  <p class="calibre1">Vatan ne Türkiye’dir Türklere, ne de Türkistan;</p>

  <p class="calibre1">Vatan büyük ve müebbet bir ülkedir: Turan...</p>

  <p class="calibre1">Gökalp Birinci Dünya Savaşı’yla karşı karşıya kaldığında bu ülküye ulaşmak için fethi savunmuştu.</p>

  <p class="calibre1">Düşmanın ülkesi viran olacak</p>

  <p class="calibre1">Türkiye büyüyüp Turan olacak!</p>

  <p class="calibre1">Turancılar zaten Attila, Cengiz ve Timur gibi büyük fatihlerin torunları değil miydi? Tekinalp potansiyel Turancı yayılmayı “Cengizcilik”, yani amansız fetihlerin ardından zorla Türkleştirme olarak tanımlıyordu. Dönemin saldırgan Avrupalı organik milliyetçilerinin Asya’ya uyarlanmasıydı bu. Hattâ tam da bu Turancılık mentalitesine Avrupa’dan bir rakip çıktı: Macaristan faşizmi (bkz. diğer kitabım <span class="calibre2">Fascists,</span> 7. Bölüm). Turan, yarı-Avrupalı imparatorluğu tekrar Asya’ya yönelterek kurtaracaktı. 1908’deki darbenin ardından bu pan-Türkçüler Türkiye’de profesör oldular, genç erkek ve kadınları etkilediler, fikirleri çalkantılı jeopolitik iklimde yankılanıp durdu. Pan-Türkçüler, Osmanlıcılar ve pan-İslamcılar hâlâ hareketin içinde gayretle tartışmalar yürütüyordu. Baştaki üçlünün hepsi farklı görüşteydi. Enver Turan ülküsüne bağlıydı; Talat daha devletçi ve oportünistti, dinleyicilerine en çekici gelen kimlik hangisiyse ona vurgu yapıyordu; Cemal de kendi kimliğinin öncelikle Osmanlı olduğunu ama Türklerin imparatorluğu canlandırması gerektiğini söyleyerek ortayı bulmaya çalışıyordu (Arai, 1992: 4. Bölüm; Landau, 1995: 31-52). Yine de, Islami kimlikten ziyade Türk kimliğine vurgu yapmak daha az düşman kazandırıyordu. Britanya ya da Fransa’nın tepkisini çekmiyor (her ikisi de pan-lslamizmin kendi imparatorluklarını zayıflatacağından korkuyorlardı), sadece Rusya’yı kızdırıyordu. Birinci Dünya Savaşı sırasında Türkiye’nin müttefiki Almanya da Türk saldırganlığının Rus düşmana odaklanmasını ve müttefik Avusturya ve tarafsız Yunanistan’la çatışmaktan uzak durmasını teşvik ediyordu. Bu yüzden savaş zamanı İttihatçılar arasında Turancı hissiyat daha da güçlendi.</p>

  <p class="calibre1">Bu durum orta ve doğu Anadolu’da yaşayan, kendi içlerindeki milliyetçilik de artan büyük Ermeni toplulukları için kötü haber anlamına geliyordu. Türk ve Kürt köylüleriyle yan yana yaşıyorlardı, ama her zaman barış içinde değillerdi. Doğu Anadolu Rusya’ya komşuydu ve Turan halklarının geri kalanıyla irtibat hatları kesikti. Ermeni milliyetçiler artık dış koruma için Rusya’ya güveniyordu; çünkü Ruslar yeni bir Ermeni devletçiği vaadinde bulunuyordu. Turancılar, Türk halkları ile Hıristiyan Rus-Ermeni ittifakı arasında büyük ölçekli bir bölgesel çatışma olduğu tespiti yapmıştı. Önde gelen radikallerden Dr. Nazım (Askeri Tıp Okulu mezunuydu) şunu öne sürüyordu: “Osmanlı devleti münhasıran Türk olmalıdır. Yabancı unsurların varlığı Avrupa’nın müdahalesi için bahane yaratır. Onların da zorla Türkleştirilmesi gerekir.” Dr. Nazım ve Gökalp bu sırada tehcir ya da cinayet değil, resmen zorla asimilasyon öneriyordu. Fakat bu bile ciddi oranda baskı gerektirecekti.</p>

  <p class="calibre1">Barış anlaşmaları Türklerin haksızlığa uğrama hissini artırdı. Türklere göre, Hıristiyan devletler Türkleri hâlâ ezen güç olarak görmek gibi bir sapkınlık içindeydi; onların militarizmini ve zalimliklerini kınıyor, ama çektikleri çileyi ve küçük düşmelerini görmezden geliyordu. Akçam (1992: 43-50; krş. Akçam, 1997 ve Dabag, 1994: 104-7), Türklerin <span class="calibre2">yok oluş psikozuna</span> girdiğini söyler. Türkler bu durumun en sonunda Türk devletinin ve her türlü milliyet özleminin çöküşünü getireceğinden korkuyordu. Ayrıca bir <span class="calibre2">toplumsal paranoya</span> ortaya çıkmıştı ve yabancı güçler ile azınlıkların onları yok etmekte olduğuna inanmışlardı. Savaşlar sırasında Hıristiyan azınlıkların sadakatinin sağlam olmadığını, bazılarının düşmana yardım ettiğini görmüşlerdi. Türkler kendi ahlaki ölçütlerine ve bu ölçütlere ulaşmak için gereken yollara tek başına karar vermeliydi. Artık kendini göstermekte olan radikalleşmenin ahlaki temeli böyle bir infialdi.</p>

  <p class="calibre1">Bu paradoksla tekrar tekrar karşılaşacağız: Kendini emniyette hissetmeyen bir emperyal millet şimdi ezilmekte olduğunu iddia etmektedir. Akıl yürütme şöyledir: “Eskiden şerefli bir emperyal güçtük, ama şimdi sömürülen kurbanlarız. Bizi hâlâ ezen olarak görme hatasını yapıyorsanız, tüm ahlaki ölçütlerinizi reddediyoruz. Sadece kendi ahlaki ölçütlerimizin sınırları içinde şerefimizi ve gücümüzü yeniden kazanacak, bunun için neyi gerekli görürsek onu yapacağız.” Bunun içinde gerçekten de korkunç bir mantık vardır. Soykırımın fiilen kurbanların kışkırtmasıyla gerçekleştiği yolundaki yaygın Türk bahanesini bir an için bile kabul etmem mümkün değil. Yine de, <span class="calibre2">1915 öncesinde</span> her iki taraf da kendini haksızlığa uğramış hissediyordu. Ermeniler korkunç kıyımlara uğramıştı, ama şimdi tam da bir devlet olarak Türkiye’nin varlığı tehdit altındaydı ve bazı Ermeniler dış güçlerle işbirliği yaparak bu devletin yok oluşuna yardım ediyordu. 1913 Temmuzu’ndan itibaren Ermeni cemaati liderleri -radikal milliyetçiler değil- yurt içinde ve dışında yabancı diplomatlarla görüşmeler yapmaya başladı ve cemaatlerine daha fazla özerklik tanıması için Osmanlı hükümetine baskı yapmaya onları ikna etti. Talat ve diğerlerinin vazgeçmeleri yönündeki taleplerine kulak tıkadılar. Dadrian’m (1997: 254-7) belirttiği gibi, Rus hükümetiyle temasları özellikle zararlı oldu. Artık Jön Türk liderleri sadece birkaç radikal milliyetçinin değil, saygın ve muhafazakar Ermeni cemaati liderlerinin de yabancı düşmanla işbirliği yapmasından korkuyordu. Tüm Ermeniler düşmansa, o zaman ne olacaktı?</p>

  <p class="calibre1">Radikal İttihatçıların çoğu artık umutsuz bir çıkış yolunda karar kılmış görünüyordu. Birinci Dünya Savaşı’nda Türkiye’ye konuşlanmış olan bazı müttefik Alman ve AvusturyalI subayların (bunların arasında en kıdemli Avusturyalı subay olan tümgeneral Pomiankowski de vardır) tanıklığına göre, Balkan Savaşları’ndan <span class="calibre2">sonra</span> bazı Jön Türk liderleri “bir dahaki sefere” geçmişten ders çıkararak sadakatsiz azınlıkları saf dışı bırakmaya ya da imha etmeye karar vermişlerdi -özellikle de Ermenilere en sert şekilde muamele edeceklerdi (Dadrian, 1994a). Bu sözler gerçek soykırım anlamına gelmeyen retorik ifadeler olsa da, cinai temizlik, Türkleştirme ve tehcir anlamına geldiği kesindi. Ama hâlâ “bir dahaki sefere” deniyordu. Aksi takdirde Jön Türklerin halen daha makul iki seçeneği vardı. İktidara yerleşip liberaller ile azınlık milliyetçilerinin çeşitli koalisyonlarıyla tek tek meseleler üzerinden uzlaşmaya gidebilirdi. Böyle bir uzlaşma bütün ülkede etkin bir idarenin pekişmesine yardımcı olabilirdi. Ayrıca Düvel-i Muazzama’nm Ermeni reformlarına dair talepleriyle de uzlaşılabilirdi. Alternatif olarak, Ermeni milliyetçisi eylemcilerin işini bitirmek ve geri kalanları korkutup itaat ettirmek için Osmanlmm geleneksel ibretlik baskı politikasına dönmeleri de mümkündü. Büyük Devletlerin atadığı biri Norveçli diğeri Hollandalı iki müfettiş orta ve doğu Anadolu’daki reformları teftiş etmek üzere Türkiye’ye gelirken birinci seçenek gönülsüzce hayata geçirilmeye başlamıştı. İttihatçılar müfettişleri oyalıyordu, ama Büyük Devletlerin hepsiyle birden aralarının açılmasını da istemiyorlardı. Keza kafalarında toplu katliamlar varsa <span class="calibre2">bile</span> barış zamanında bunun üstünü örtmelerinin yolu yoktu.</p>

  <p class="calibre1">Ama “bir dahaki sefer” geldi ve iki müfettişin hiçbir şeyi teftiş edemeden doğruca ülkelerine gitmelerine neden oldu. 1914 Ağustosu’nun ilk haftasında Birinci Dünya Savaşı başladı. Türkiye 2 Ağustos’ta Almanya’yla gizli bir anlaşma imzalayarak yakın zamanda İttifak Devletleri’ne katılma sözü verdi. Türkiye savaşa katılacaksa Alman tarafında katılması mantıklıydı; çünkü topraklarını ele geçirmek istemeyen tek büyük devlet Almanya’ydı. İngiltere geleneksel olarak Osmanlı İmparatorluğu’nu destekleme politikası izliyordu, ama 1880’lerde Asya’nın ganimetlerini Rusya’yla dostça paylaşma stratejisine kaymıştı. İTC Almanların gücünü gözünde büyütmüştü -kendileri de liberalizmden ziyade devletçi militarizme değer veriyorlardı ve bu hatayı yapmalarında ideolojik önyargıları da rol oynamış görünüyor. Muhalif Jön Türk Batzaria, sakınganlık ve barıştan ziyade hareketi ve savaşı seven bir grup radikal önderin, nispeten içgüdüsel olarak bu kararı verdiğim düşünüyordu (Karpat, 1975: 297). Ama Karsh &amp; Karsh’a göre (1999: 7. Bölüm), Enver öncülüğündeki radikaller savaş sayesinde yenilenmek gibi daha tutarlı bir vizyona ve Almanya’dan istediklerini almak için daha hesaplı bir stratejiye sahipti. Almanya kazanacaksa ittifakına katılmak için acele etmek gerekiyordu; çünkü zaferin ganimetleri daha fazla olacaktı. Komşusu Bulgaristan da Alman ittifakına katılınca İTC’nin artık hiç tereddütü kalmadı. Almanya kendi payına Türklerden tek bir önemli stratejik talepte bulunuyordu: Boğazlar ve Karadeniz kapatılırsa İngiltere ve Fransa takviye göndererek Rusları destekleyemeyecekti (Cemal Paşa, 1922: 113-15; MacFie, 1998: 5. 6. Bölümler). Gerçekten de birkaç Alman gemisi, çok sayıda Türk topçusu ve Gelibolu’da Ingilizlerin karaya çıkmasına direnen Türk piyadesinin cesareti sayesinde başarılı olundu.</p>

  <p class="calibre1">Gizli anlaşmadan sonraki hafta, İTC liderleri son bir defa A planını uygulamayı denedi. Ermeni milliyetçilerini bir nevi sadakat sınavına sokarak açıkça onlarla anlaşmayı denediler. Yüksek düzeyde bir İTC delegasyonu, büyük Ermeni cemaati liderlerinden Rus Kafkaslarmda yaşayan Ermeniler arasında bir ayaklanma örgütlemek için yardım istedi. Eğer bu ayaklanma başarılı olursa, İTC onlara Türk idaresi altında özerk bir Ermeni eyaleti verecekti. Ermeni temsilciler, savaş zamanında cephenin her iki tarafındaki Ermenilerin kendi devletlerine sadık kalması gerektiği cevabını vererek bu teklifi reddettiler (Ja-farian, 1989: 76). Bu onlara en makul seçenek gibi görünüyordu, çünkü askeri kaynaklardan yoksun bir azınlık için bu devletlerden herhangi birine isyan etmek kesinlikle çok riskliydi. Ama öte yandan, Ermeniler bu devletlerden birine ya da ötekine sadakat gösterme seçeneğiyle karşılaşırsa Rus tarafını seçenlerin daha fazla olacağı ortadaydı -zira Osmanlı İmparatorluğu kısa süre öncesine kadar onları öldürüyordu. Kurtulanlardan birinin hatırladığına göre, Sivas’taki yetişkinler “Hıristiyan Amca”dan yani Rusya’dan sevgiyle bahsediyordu: “Anadolu’daki Ermenilerin selamet umudu Rus orduşunun gelişi olacaktır” (Bedoukian, 1978: 7; krş. Jafarian, 1989: 41-4; Kazanjian, 1989: 48).</p>

  <p class="calibre1">Osmanlı İmparatorluğu 1914 Ekiminin sonunda Birinci Dünya Savaşı’na resmen katıldı. Savaş ilanı “ırkımızın”, yani Turanlıların, “tüm kollarını birleştirmek” için “Moskof düşmanı yok etmeye” yönelikti. Türk olmayan dört kabine üyesi karara karşı çıkarak istifa elti; sadrazam (aristokrat bir Mısırlı, nispeten marjinal bir Jön Türk) duraksadı ama makamında kaldı, istifalar İttihatçıların devlet üzerindeki kontrolünü artırdı. Organizasyonu zayıf Türk kuvvetleri iyi dövüşüyordu ve başarı da kazanıyorlardı. Mezopotamya’da bir Ingiliz keşif kuvveti mağlup edildi. Gelibolu’da lngilizlerin Boğazları açmak için karaya çıkma girişimi boşa çıkarıldı. Bu devlet ayakta kalma yeteneğine sahipti. Ama 1915 Ocağı’nda, Kafkasya’da Enver Paşa’nın Üçüncü Ordusu’nun kesin bir yenilgi yaşaması felaket oldu. Enver’in Rusya’yı fethetme girişimi pervasız hırsına ve etnik Turan imparatorluğu düşüncesine bağlılığına uygun olarak gözükara bir hareket gibi görünüyordu (Stuermer’e göre, 1917: 76-7).</p>

  <p class="calibre1">90.000 askerinin çeyreğinden azı Türkiye’ye dönebildi. Rusların karşı saldırıya geçmesini önleyen tek şey zorlu kış koşullarıydı.</p>

  <p class="calibre1">150.000’den fazla Rus Ermenisi çarın ordusuna gönüllü olarak katılmıştı.</p>

  <p class="calibre1">Kimisi yurtseverlikten, kimisi çarı kötünün iyisi olarak gördüğünden, kimisi de daha sonra Ermenilerin milliyetçi amaçları için kullanılabilecek silahlara sahip olabilmek için orduya girmişti. Aralarında deneyimli askerler bulunan çok daha az sayıdaki Osmanlı Ermenisi de sınırı geçerek Ruslara katıldı. Ermeni kaynaklarının çoğu 1.000-2.000 arası bir tahmin yapar, ama daha detaylı bir hesaplama 5.000 kişinin sının geçtiğini göstermektedir. Türk ordusunun raporlarında 6.000-15.000 arasında bir tahmin yapılır (Chalabian, 1988: 218-29; <span class="calibre2">Documents on Ottoman-Armenians,</span> 1983: II: 13, 45-6, 63). Derogy’nin (1986: 44) 5.000-8.000 aralığı en makul sayı gibi görünüyor. Sayı ne olursa olsun, Türklerin askere aldığı ve çok azı kaçan 200.000’den fazla Ermeninin yanında çok az kalır. Fakat Ermeni gönüllüler az sayıda olmalarına rağmen Ruslar için değerliydiler. Araziyi, Türk kuvvetlerinin konumunu ve yerli halkların hangi tarafa sempati duyduğunu biliyorlardı. Türkiye için savaşın ilk üç yılında, 1917 yılında Rus devrimi sonucu Rus orduları çökene kadar çok tehlikeli bir cepheydi bu. Bazı Ermeniler de bu tehlikeyi artırıyorlardı.</p>

  <p class="calibre1">Osmanlı devletinin çeşitli kesimlerinde daha önce yaşanan radikalleşmeyi ve Türklerin mağlubiyetlerine Ermenilerin de bir nebze katkısı olmasını birleştirdiğimizde, bir sonraki aşamaya geçilerek sadece Ermenilere yönelik kanlı, cinai misillemeler yapılmasını açıklayabiliriz. Ermeniler daha tehdit edici görünüyordu, ama yine de Rumlardan ve Yahudilerden daha savunmasızdılar. Osmanlı Rumları daha önce onları ayrıcalıklı kılan millet sisteminin artık öldüğünü anlamışlardı. Onların sadakati Atina’ya idi. Fakat Türkiye tarafsız Yunanistan’ı kışkırtmak istemiyordu. Yahudiler ne coğrafi olarak yoğundu (Filistin’deki Siyonistler hariç), ne de düşman güçlerle inanılır bir bağlantıları vardı. Pek çok Yahudi Jön Türkler arasındaydı, çünkü Hıristiyanlardan kuşku duyuyorlardı. Türklerin müttefiki olan Almanlar da Rumları ve Yahudileri koruyordu -ama Ermenileri korumuyordu (Dadrian, 1996: ek C). Bazı AvusturyalI ve Alman yetkililer, Avrupa eyaletlerinde bulunan Amerikan konsoloslar ve Türk ordusunda savaşan Venezuelalı paralı asker Rafael de Nogales’e göre, Jön Türklerin planı diğer azınlıklarla daha sonra uğraşmaktı. O kadar göz önünde olmayan Hıristiyan azınlıklar savaş sırasında ezilmişti. De Nogales at sırtında giderken kıyıma uğramış Nasturi Hıristiyan köylerine rastlamıştı. Söylediğine göre, Ermenilerin aksine bunlar Türk yönetimine tehdit oluşturmuyordu. Bryce Raporu bu katliamları ayrıntısıyla, dehşetli bir uzunlukta anlatır. Fakat ABD konsolosları çok az Rumun katledildiğini bildiriyordu. Pek çoğu sürgün edilmiş, mülkleri çalınmış ve genç kızlarından bazılarına tecavüz edilmişti (Bryce, 1972: 99-192; Dadrian, 1994; de Nogales, 1926: 136-7, 2068; <span class="calibre2">U. S. Documents,</span> 1994: 65-70). 1922’deki Yunan-Türk savaşında Rumlar hem daha tehdit edici hem de daha savunmasızken, Türkler İzmir’i aldıktan sonra yaklaşık 30.000 Rum katledilmişti. Ama daha evvelinde ana Hıristiyan tehdidi orta ve doğu Anadolu’daki Ermeni topluluklarından geliyormuş gibi görünüyordu.</p>

  <p class="calibre1">Kürtler hiç de o kadar tehdit edici değildi, ama en az Ermeniler kadar savunmasızdılar ve yabancı himayecileri yoktu. Kürtler daha yakın tarihteki Türk devleti (ve başka devletlerce) ezildi. Ama Kürtlere yönelik ağırlıklı Türk politikası zorla asimilasyon ve bazı tehcirler oldu, toplu katliamlar değil. Kürtler Müslümandır. Türkler onların Ermenilerden daha ilkel ve aşiret halinde olduklarını düşünüyordu. Rüşvet alabilir ve Türklüğe asimile edilerek modernleştirilebilirlerdi, üstelik pek o kadar siyasi tehdit oluşturmuyorlardı. Ayrıca çok yoksul olduklarından yağma edilecek bir şeyleri de yoktu. 1916 ve 1917’de koca koca Kürt aşireti konfederasyonları, Türkleştirme bölgesi olarak tanımlanan doğu sınırındaki eyaletlerden sürüldü. Ama öldürülmediler. Yaşadıkları yeni yerde Türk nüfusuna asimile olmaları bekleniyordu (Adanır &amp; Kaiser, 2000: 14-15). Sadece Ermeniler kanlı misillemelere ve tehcire kurban gittiler. Son Balkan Savaşı ve Birinci Dünya Savaşı’nm ilk yılı Osmanlı Türkiye’sini tam tehlike bölgesine getirmiş ve sınırı aşarak cinai etnik temizlik alanına sokmuştu.</p>

  <p class="calibre1">SONUÇ</p>

  <p class="calibre1">Bu bölümde cinai etnik temizliğe doğru kaçınılmaz ya da önceden tasarlanmış bir gidiş tanımı yapılmadı. Bu gidiş iki kalıcı ve iki nispeten daha koşullara bağlı baskıdan kaynaklanmıştır.</p>

  <p class="calibre1">2. Bu baskı Türk ve Müslüman halkların imparatorluk içindeki Hıristiyan-lara uzun zamandır duyduğu ekonomik hıncı güçlendirdi. Popülistler Müslüman efendinin artık köle haline geldiğini öne sürüyordu. Bu tam anlamıyla hayal ürünü olmadığından, radikal bir organik milliyetçi hareket Hıristiyanlara karşı Müslüman halkın yaygın olarak harekete geçmesine yol açabilirdi. Anadolu’nun içlerinde yerli Türkler ve Kürtlerin de topraklarını satın alan Ermenilere hıncı artıyordu. Türkler ve Kürtler siyasi ve askeri iktidara sahip oldukları için şiddet yoluyla cevap verdiler. Her iki durumda da smıf kininin yerini etnik kin alıyordu. Ama bu iki popülist Müslüman hareketi farklı bölgelerde ve farklı sınıflarda ortaya çıktı. İttifak yapacakları açıkça ortada değildi. Böyle bir ittifakın Jön Türklerin kontrolünde olacağı da pek yüksek bir ihtimal gibi görünmüyordu. Savaş öncesi dönemin büyük bir kısmında Jön Türkler popülist şiddeti körükleyenlerle değil Ermenilerle müttefikti. Kimsenin amacı sınıfı etnik kökenin gölgesinde bırakmak değildi.</p>

  <p class="calibre1">3. Ama Jön Türkler askeri ve siyasi baskılar sonucunda, modernleşmenin ilk başta düşündüklerinden daha fazla merkezileşme gerektirdiğine inanmaya başlayınca radikalleştiler. Çok-etnili Osmanlıcılıkları da yerini daha büyük Türk milliyetçiliğine bıraktı. Yine de Türkler yavaş yavaş organik milliyetçiliği benimsediler. İmparatorluğun gücü çok-etnili olmaya dayanıyordu ve bunun feda edilmesi için pek çok mağlubiyet gerekti. Ama Osmanlı politikalarını kitlesel hareketler değil, büyük iktidar kaynaklarını kontrol eden çok küçük gruplar belirliyordu. İmparatorluğun ekonomik modernleşmesini kontrol edenlerin çoğu Türk olmayanlardı, ama siyasi ve askeri modernleşmeyi Türkler kontrol ediyor, devletçi ve milliyetçi reformlara giderek daha fazla bağlanıyorlardı. Ordu ve polis içindeki zor güçlerini seferber etmeleri ve halk gösterileri organize etme yetenekleri sayesinde siyasi iktidarı 1908’de ve 1913’te iki aşamada ele geçirdiler. Ardından gerçekleşen tasfiyeler devleti ve Jön Türklerin kendisini radikalleştirdi. Ama bu süreç tez l’de gösterilen çizgiyi doğrudan izlemedi. Demokratik özlemlerin karanlıklaşması, <span class="calibre2">demos</span> ile <span class="calibre2">etnosurı</span> birbirine karışması söz konusuydu. Ama Jön Türkler aynı zamanda daha karanlık Osmanlı uygulamalarını radikalleştirdiler ve modernleştirdiler, baskı ve etnik topluluklar arasında böl ve yönet politikalarına başvurmak yerine yüzlerini fiili temizliğe çevirdiler.</p>

  <p class="calibre1">4. Birinci Dünya Savaşı aniden militarizmi ve jeopolitik istikrarsızlığı artırarak bu karışımı çok daha tehlikeli hale getirdi. 1914 sonundan itibaren Osmanlı İmparatorluğu içinde sadece Almanya nüfuzunu koruyabildi ve</p>

  <p class="calibre1">Almanya’nın da Ermeniler konusunda hiçbir çıkan yoktu. Ermenilerin ana koruyucusu “Rusya Amca” imparatorlukla savaş halindeydi ve bu savaşta bazı Ermenilerin desteğini alıyordu. Bu durum tez 4a ve 4b’nin karışımından oluşan bir senaryoyu gündeme getirdi. Türkler imparatorluk içinde Ermenilere nazaran ezici bir güce sahip olmasına rağmen, dış desteğin taraflan eşitleme ihtimali Türkler arasında gerçek bir siyasi yok oluş korkusu doğurdu. Aynı zamanda savaş da imparatorluktaki etnik-dini gerilimlere getirilecek radikal çözümlerin artık dışarıdan dizginle-nemeyeceği anlamına geliyordu. Bu durum koşullara bağlı ve dışsal bir baskı yaratmıştı, çünkü genel savaşa doğru kayılan süreçte Osmanlıların bir rolü yoktu. Osmanlıların zaten devam eden savaşa katılma kararı da önlenebilecek bir hataydı.</p>

  <p class="calibre1">Demek ki Hıristiyanların ekonomik ayrıcalıklarıyla bağlantılı jeopolitik istikrarsızlık (tez 5) bir tür radikal Osmanlı Türk tepkisi ihtimalini doğurmuştu. Jeopolitik krizler, Osmanlı reformcuları arasında yürüyen ve tarafların neredeyse eşit olduğu tartışmaları radikallerin kazanmasını mümkün kıldı. 1908’de Jön Türkler ile Ermeni milliyetçileri müttefikti ve Jön Türklerin A planı yürürlükteydi. Sonraki altı yılda onları ayıran şey öncelikle jeopolitik baskılar olmuştu. Nihai radikalleşme de Birinci Dünya Savaşı’ndan kaynaklandı. Yapılan iki darbe potansiyel bir radikalleşme aracı sağlamıştı. Hıristiyanların ayrıcalıklarına karşı iki farklı popülist hıncı birbirine bağlayabilecek, modern bir organik milliyetçi çözümü hayata geçirebilecek ve radikal politikaları uygulayabilecek bir devlet çekirdeği ortaya çıkmıştı. Ancak dünya savaşının etkisiyle gerçekleşen ikinci darbe sonucunda tehlike bir bütün olarak Ermenileri kapsamıştı. Doğu Anadolu’daki Ermeniler imparatorluğu kurtarması planlanan organik Turancı milliyetçilik projesini engelliyordu ve hem milliyetçi hem de muhafazakar Ermeni liderler Rusya’yla temaslarını artırıyordu. Bazı Ermeniler ile bazı Türkler arasındaki gerilimler kaynama noktasına yükselmişti. Bu kitabın göstereceği gibi, cinai etnik temizliğe inişin derin köklere sahip sebepleri ile koşulların doğurduğu sebepleri arasındaki tipik bir bileşimdi bu. Genellikle olduğu gibi, tehlikenin tayin edici kaynağı en nihayetinde -devleti kontrol eden- siyasi iktidardı.</p>

  <p class="calibre1">Organik milliyetçiliği, devletçiliği ve şiddeti ölümcül düzeyde benimsemenin ne kadar <span class="calibre2">geç</span> gerçekleştiğine dikkat etmek gerek. Akıbetlerinin sorumlusunun saray ya da İslamcı gericiler değil de Jön Türkler olmasına 1912’de, hattâ belki de 1913’ün büyük bir kısmında çoğu Ermeni şaşırıp kalırdı. 1914 Ağustosu gibi geç bir tarihte bile Jön Türkler A planının, yani Ermenilerle ittifakın yeni bir versiyonunu hayata geçirmeye çalışmıştı. Sonraki bölümde göreceğimiz üzere, B planı -kitlesel ama stratejik bakımdan sınırlı tehcir- hızla ortaya çıktı ve daha da hızlı bir şekilde C planına, yani daha genel ve çok daha şiddetli tehcire dönüştü. Bu plan da bünyesi gereği istikrarsızdı ve çabucak D planına yani soykırıma kaydı. Burada genellikle ileri sürüldüğü gibi tutarlı, örgütlü ve önceden tasarlanmış bir soykırım söz konusu değildi. Durum tez 6’ya açıkça uygundu: Cinai temizlik nadiren sorumluların baştan niyetli olduğu bir şeydir. Ayrıca sonraki bölümlerde de göreceğimiz gibi, gelecek vaat eden bir siyasi hareketin dolambaçlı ama nihayetinde hızlı bir şekilde yoldan saptığı tek vaka bu değildir.</p>

  <p class="calibre1">ALTI</p>

  <p class="calibre1"><a id="bookmark3"></a><a href="#footnote1">1</a></p>

  <p class="calibre1">Bu iki bölümde ifade edilen görüşler bana ait olsa da, araştırmalarıma cömertçe yardımcı olan Hilmar Kaiser’e minnet borçluyum. Yine de literatürde koca bir boşluk vardır. Türklerin dürüstçe anlatılarından yoksunuz. Kurbanlar hakkında daha çok şey biliyoruz, ki bu da ister istemez taraflı olmamıza ve olayları Ermenilerin penceresinden görmemize yol açıyor. Türkiye hükümederi soykırımı reddetmeyi sürdürdükçe, Türkiye arşivleri büyük ölçüde kapalı tutuldukça ve Türkiye’nin açıklamaları inandırıcılıktan uzak kalmaya devam ettikçe bu taraflılığın ortadan kalkması mümkün değil. Bu tutum Türkiye’ye zarar vermekten başka işe yaramaz.</p>

  <p class="calibre1"><a id="bookmark4"></a><a href="#footnote2">2</a></p>

  <p class="calibre1">Ekonomiyle ilgili bu paragraflar büyük ölçüde şuralara dayanır: Keyder (1987: 2 ve 3. Bölümler), Keyder ve diğ. (1993) ve Ahmed (1982: 402-5).</p>

  <p class="calibre1"><a id="bookmark5"></a><a href="#footnote3">3</a></p>

  <p class="calibre1">Durkheim’m kendisi, Tann’nm toplumdaki ahlaki ve ritüel düzenin merkezi olarak yerini ulusun alabileceğini söyler. Ayrıca işbölümündeki anomi ve parçalayıcı eğilimlere sendikalist korporasyonlar yardımıyla nasıl karşı durulabileceği üzerine uzun uzadıya yazmıştı. Ama “modem toplumlar nasıl bir arada durur?” şeklindeki ilk sorusuna bulduğu yanıtlardan asla tatmin olmamıştı. Gökalp’in milliyetçi çözümüne -ve korporatizmin daha sonraki faşist uzanımlarına- sıcak bakması mümkün değildi, çünkü Durkheim bir liberaldi.</p>

  <p class="calibre1"><a id="bookmark6"></a><a href="#footnote4">4</a></p>

  <p class="calibre1">Dadrian (1997b: 239-40) Jön Türkleri “her türlü görgülü ideolojik dayanaktan yoksun”, “kana susamış maceracılar çetesi” diye tanımlar-bu tanım soykırım planlamayı onlara atfetmekte faydalı olsa da ideallerini ya da cazibelerini anlamaya yaramaz.</p>

  <p class="calibre1"><a id="bookmark7"></a><a href="#footnote5">5</a></p>

  <p class="calibre1">Organizmacı olarak anılan görüşler, toplumu, örgütlenmesi ya da gelişimi itibariyle biyolojik organizmalara paralel olarak değerlendirirler, <span class="calibre2">-rdrı</span></p>

  <p class="calibre1"><a id="bookmark8"></a><a href="#footnote6">6</a></p>

  <p class="calibre1">Düzenli ordu subaylarının aday olmasına izin verilmemişti, ama askeri okullarda öğretmenlik yapan birkaç vekil aynı zamanda subaydı.</p>
</body>
</html>
