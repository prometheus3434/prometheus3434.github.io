<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">Tarihe geçmiş şehirlerin çoğu son derece kozmopolitti, barındırdıkları etnik ve dini gerilimler isyanlara yol açabiliyordu. En kötü durumda katliamlar oluyor, toplumlarm gerilimleri ve yöneticilerin böl ve yönet stratejileri yüzünden bir azınlığa yönelik vahşice, kısa ömürlü şiddet olayları yaşanabiliyordu. Neron’un büyük Roma yangını için Hıristiyanları günah keçisi ilan etmesi ve Avrupa ortaçağında Yahudilere yapılan saldırılar bariz örneklerdir. Savaşlar zaman zaman etnik bir grubun imhasına dönüşüyordu (hâlâ da dönüşebiliyor). Bölgenin harap edilmesi, ekinlerin ve evlerin yakılması, hayvanların öldürülmesi sivillerin kitlesel ölümleriyle sonuçlanıyor ve aldırışsız bir tutumla bu ölüler kabul edilebilir bir maliyet sayılıyordu. Bazı yöneticilerin öfke, intikam, panik duyguları, sarhoşluğu ya da paranoyası (Attila, Timur ya da Korkunç Ivan en bariz örneklerdir) olayın vehametini artırabilir. Uç vakalar o dönemde de nefret uyandırmıştır. Smith’in (1997: 232) iddia ettiği gibi, bu tür eylemlerin sadece modern dönemde “ahlaki dehşet hissi” uyandırdığı doğru değildir.</p>

  <p class="calibre1">Roma bir asır boyunca Kartaca’yla mücadele etti. Roma üstünlük kazanmaya başladığında intikam alma güdüsü çok güçlüydü. <span class="calibre2">Delenda est Cartha-go</span> -Kartaca düşmeli- politikası nihayet meyvesini vermişti. Kartaca yerle bir edildi, ardından da güya bir daha tahıl yetişmesin diye toprak tuzlandı (gereken tuz miktarı düşünülürse, bu bilgi büyük ihtimalle uydurmadır). Sonuçta Kartacalılar kitleler halinde öldüler. Fakat bu durum istisnadır, zira Romalı fatihler Kartaca kültürüne hoşgörülü davranmıştır. Bu kültür en az üç yüzyıl boyunca Ispanya’da, beş yüzyıl boyunca yani Roma İmparatorluğu’nun sonuna kadar da Kuzey Afrika ve Sardinya’da<a id="footnote1"></a><sup class="calibre4"><a href="#bookmark0">1</a></sup> varlığını sürdürdü. Kartaca üst sınıflarına neredeyse anında siyasi özerklik verildi ve asimile olmaya başladılar, alt sınıflar da onları takip etti (Löpez Castro, 1995: 157-9, 210-19).</p>

  <p class="calibre1">ERKEN TARİHTE ETNİSİTE</p>

  <p class="calibre1">Genel, kapsayıcı bir açıklama bulmak zor. Ernest Gellner’in (1983) ve benim (1986) dikkat çektiğimiz üzere, tarihteki büyük devletlerin çoğu üst sınıftan elitlerin özel mülkiyetindeydi. Bu elitlerin kültürü kitlelerin kültüründen farklıydı. Giddens’ın tabiriyle bunlar <span class="calibre2">sınıf-aynmh</span> toplumlardı. Etnik gruplar vardı, ama büyük toplumlarda bir ya da iki etnik kökenden elitler diğer herkesi yönetiyordu. Bu yüzden bir halk uğruna diğerinin kitlesel olarak temizlenmesi yaygın değildi. Bütün halkın aynı kolektif kimlikleri ve siyasi iddiaları paylaştığı toplumlarda böyle bir tehlike daha fazladır. Bütünsel halklar iki aşamada ortaya çıkmıştır. İlk önce, her sınıftan ve bölgeden insanların aynı ruha sahip olduğu ve aynı düzeyde selamete erebileceğini vazeden selamet dinleri ortaya çıktı. Böylece toplumun seküler değilse de kutsal alemi demokratikleşti. Tam makro-etnisite ikinci aşamada, seküler demokrasi emellerinin ve onunla birlikte ciddi etnik temizlik potansiyelinin belirmesiyle ortaya çıktı. Bu da etnik temizliği esasen modernliğe BAĞLAYAN unsurdur.</p>

  <p class="calibre1">Etnisite hissi insanlık tarihinde çok yaygındır. Tüm toplumlarm ana yapıtaşları yerellik ve akrabalıktır. Bu bağlar nesiller boyu zarar görmeden devam ederse, ortak bir etnik topluluk hissi yaratır. Antropologların incelediği klan ve kabile gruplarının pek çoğu böyle minik mikro-etnisitelerdir. Doğru koşullar altında onların da genişleyip küçük halklar oluşturmaları mümkündür. Tarihin ilk dönemlerindeki nispeten büyük devletler büyük ölçüde bu minik etnik gruplardan oluşuyorlardı. Peki ama daha büyük birimler makro-etnisite-ler miydi? Akadlar, Hititler ya da Asurlular din ve sınıfı aşan ortak bir kimliğe sahip miydi?</p>

  <p class="calibre1">Dolukhanov (1994), arkeologların ilk Ortadoğu uygarlıklarında etnisite konusunda bildiklerini özetlemiştir. MÖ 8000 civarında gerçekleşen neolitik devrim pek çok küçük grubu birbirine bağlayan geniş ve seyrek “sosyo-kültü-rel” etkileşim “şebekeleri” yaratmıştı. Etnisiteye tekabül eden kültürel kapanıklık ya da kolektif farkmdalık çok azdı. Ancak MÖ 4000-3000 arasında daha küçük ve bağları sıkı şefliklerin kurulmasıyla etnik özbilinç belirmeye başladı. Fakat bu şeflikler daha büyük eğitimli uygarlıklar tarafından yutulduğunda etnik bağlar zayıfladı. Yönetici elit, rahipler ve tüccarlar ayrı etnik azınlıklara ait olabiliyor, yerel tarım nüfusunun büyük bir kısmına yabancı kalabiliyordu. Akad, Hitit, Asur ve Urartu İmparatorluklarında durum böyleydi. Bu imparatorluklar askeri güçle bir arada tutuluyordu -ortak kültürün bir katkısı yoktu, hele etnik dayanışma söz konusu bile değildi. Nitekim fatihlerin büyük bir kısmı o bölgede Sami dilleri konuştuğundan, bu dillerden biri olan Akadca-nın yazılı biçimi tüm Ortadoğu’da elitlerin ortak dili haline geldi; fakat hiçbir yerde kitleler tarafından konuşulan bir dil değildi. Devletleri bir arada tutan çimentonun etnisite olmadığı bir dönemdi bu.</p>

  <p class="calibre1">Toplumsal ve coğrafi uzaklığın da kritik olduğu aşikar: Ortak bir etnik kimlik hissiyatı ne kadar aşağıya ve uzağa yayılabilirdi ki? Coğrafi alan ne kadar küçük ve yoğunsa, içindeki nüfus ne kadar eşitlikçiyse, iletişim o kadar kolaydır ve ortak etnik hissin oluşma ihtimali o kadar artar. Şimdi toplumsal iktidarın dört kaynağının altyapılarını ele alalım.</p>

  <p class="calibre1">1. <span class="calibre2">İdeolojik iktidar</span> esasen dil, okuryazarlık ve din ile iletiliyordu. Modern dönem öncesi büyük ölçekli toplumlarm sıradan insanları aynı ortak dili konuşmuyorlardı ve okuma yazmaları yoktu. Elitler, genelde kendi anadilleri olmayan bir ya da iki resmi dilde konuşup yazabiliyorlardı. Yunanlılar, Latinler ve Persler de tıpkı Akadlılar gibi imparatorlukta konuşulan dillerden çoğuna yabancıydı.</p>

  <p class="calibre1">Antik dinler çok çeşitliydi. Bazıları sınıfa dayalıydı. Mezopotamya’da dini ritüeller mahremdi, elitler için saraylarda ve tapmaklarda yapılır, sıradan insanlara kapalı olurdu. Bağdaştırıcı dinler çeşitli yerel dinleri massetmiş, resmi düzeyde gevşek bir tanrılar panteonu oluşturmuştur. Bazı kültler çok geniş alanlara yayılabilse de, halk düzeyinde bu kadar entegrasyon yaşandığı şüphelidir. Yöneticiler popüler ve yerel dinlere hoşgörülü davranma eğilimindeydi. Büyük İskender Memfis’e<a id="footnote2"></a><sup class="calibre4"><a href="#bookmark1">2</a></sup> vardığında, siyasi menfaatleri uğruna Mısır tanrılarına saygısını göstermişti. Karşılığında oriu yeni firavun olarak kabul ettiler. Roma İmparatoru Augustus’un Mısır’daki hayvan kurbanı karşısında midesinin bulandığı söylenir; fakat onu da kurban verirken gösteren dikilitaşlar vardır. Resmi ilahlara saygı gösterdikleri sürece grupların istedikleri dine inanmalarına müsaade ediliyordu. Hıristiyanlar ise böyle bir hürmet göstermedikleri için eziyet görüyorlardı. Hoşgörü ya da bağdaştırmacılık, tektannlı selamet dinlerinin yükselişinden önce gelen imparatorlukların çoğunda yaygındı, üstelik İslam da hoşgörülü olmayı sürdürmüş, Hinduizm bağdaştırmacılığım korumuştur. Dinler makro-etnisiteyi değil, çoklu-etnisiteyi güçlendiriyordu. Hattâ bazı dini kültürler Sümer ve Yunan’da olduğu gibi pek çok devlete yayılmış, çoğu sınıftan insanlara etnik bakımdan Yunan ya da Sümer olma hissi vermiştir (herhalde köleler hariç). Fakat bunun siyasi açıdan çok bir önemi yoktu. Şehir devletleri çoğu zaman birbirleriyle savaşıyorlardı ve Yunanlılar da ancak potansiyel Pers hakimiyetiyle karşılaşınca onlara karşı birleşmişlerdi. Aksi takdirde Perslerin karşısında olmalan kadar onlarla ittifak yapmaları da mümkündü.</p>

  <p class="calibre1">Dinin makro-etnik kimliğin pekişmesine yardımcı olduğu ön-milli (pro-tonasyonal) dinler yok muydu? Yahudilik genellikle bunun ana örneği olarak gösterilir. Yahveh gerçekten de tüm Yahudilerin tanrısı olmuştu. Yahudi etnik kimliğinin ve Yahudilerin siyasi özgürlük özleminin merkezinde Yahveh inanışı bulunuyordu. Fakat arkeologlar ve dilbilimciler bu inanışın Kitab-ı Mukaddes geleneğinde belirtilenden çok daha sonra, İsrail devletinin yıkılmasının ardından ve kısmen Pers yöneticiler tebaları istikrarlı kolektif kimlikler geliştirmeye teşvik etmeye başladıktan sonra doğduğunu düşünmektedir. O zaman dahi bu inanış sadece Filistin için, yani İsrail topraklarının bir kısmı için geçerliydi (Thompson, 1992: 422). Roma döneminde Yahudiler, birbirine olağanüstü bağlı ve direngen olduklarından etnik bir problem yarattılar ve eziyet gördüler. Tarihin daha sonraki bir döneminde Ermeniler de benzer bir duruma düşecekti. Fakat çok fazla böyle vaka olduğundan kuşkuluyum.</p>

  <p class="calibre1">2. <span class="calibre2">Ekonomik iktidar</span> da önemliydi. İlk geçim ekonomilerinin çoğu küçük ölçekliydi, yürüme mesafesindeki köyler ile derebey mülkünü birleştiriyordu. Zenginler uzun mesafelere gidebilirdi; su kıyısında olanlar malları daha da uzağa götürebiliyordu. Tüccarlar çok uzak mesafelere çok değerli mallar taşıyordu, ama nüfusun büyük bir kısmının yerel bir ekonomik ufku vardı. Şehirlerin, özellikle de başkentlerin hinterlandla ilişki ağı daha güçlüdür. Sulamaya dayalı ekonomiler, özellikle de.sistematik hidrolik ekonomileri bazı geniş kırsal alanlarda bu ağları mümkün kılmıştı. Başkentler ve hinterlandları, olağandışı ekolojiler, çok etkili emperyal rejimler ve tüccarlar, zanaatkarlarla, idareciler arasındaki sıkı ilişkiler bir nebze entegrasyon yaratabiliyordu; gerçi tüccarlar genellikle kozmopolit ve kültürel olarak da ulusaşırıydı. İlk modern Avrupa ülkeleri, başkenti saran anayurtlarında -örneğin Londra ve Paris çevresinde- milli bilincin uyanışına şahit oldular. Fakat modernlik öncesi toplumlarda, makro-etnik dayanışma yaratabilecek kadar iyi entegre olmuş ekonomilere nadiren rastlıyoruz.</p>

  <p class="calibre1">3. <span class="calibre2">Askeri iktidar</span> tarihteki büyük devletlerin çoğunu yaratmıştır. Sıradan ailelerin devletin ağırlığını en çok hissettiği ve devlete sadakatlerini gösterebilecekleri konu askerlik hizmetiydi. Yine de orduların çoğu ülkeye, hattâ devlete bağlı olmak yerine kendi kastlarına ya da efendilerine bağlı olan savaşçı kastlarından ya da feodal zorla asker toplama yollarıyla derlenen insanlardan oluşuyordu. Zorunlu askerlik, özellikle yurttaş askerlerin norm haline geldiği yerlerde daha makro-etnik bir pekişme sağlayabilirdi, ama bunlann da genelde kendi silahlarını, zırhlarını ve atlarını alacak kadar zengin olması gerekiyordu. Asur İmparatorluğu, topraklarının orta kesiminde köylülerden oluşturduğu iyi eğitimli piyadelere güveniyordu. Bunlar yöneticilerin askeri kültürünü ve savaş ganimetlerinin bir kısmını paylaştıkları için sınıflar üstü bir Asurluluk hissini herhalde paylaşıyorlardı. O halde imparatorluk bir etnokrasiye, yani tek bir etnik grubun çeşitli halkları yönetmesine benziyordu. Roma ilk baştaki cumhuriyetçi döneminde benzer bir durumdaydı. Ama Asur ve Roma genişleyip tam anlamıyla imparatorluk haline gelince, imparatorluktaki tüm etnik gruplar orduya dahil oldu. Bu grupların imparatorluğa sadakati etnik bir özdeşliğe dönüşmüş gibi görünmüyor.</p>

  <p class="calibre1">4. <span class="calibre2">Siyasi iktidar</span> son faktördür. Ağırlıkta olan monarşilerin sarayda ve meclislerde de çeşitli uzantıları vardı. Çoğu durumda bölgelere göre düzenlendikleri için de ülkenin tamamında makro-etnisiteden uzak kalıyorlardı. Roma Senatosu kısmi bir istisna, Yunan şehri önemli bir istisnadır. Bu sonuncusu tekil şehir devleti yurttaşlarının kolektif bağlılığını ciddi ölçüde canlı tutabilmiştir. Yunan, Sümer ve Fenike gibi şehir-devleti konfederasyonlarında siyasi altyapılar yerel kimlikleri yoğunlaştırdığı için etnik kimlik edinme potansiyelini azaltır.</p>

  <p class="calibre1">Devlet yönetimleri tebanm bir parçasını kısmen de olsa homojenleştirmek ister. Çin bürokrasisi sadece yönetici seçkinleri emperyal Han kimliğine getirdiği için sınıfa bağlı olsa da bütünleştirici bir araç olarak nam salmıştı. Çin imparatorluklarının olağanüstü uzun ömürlülüğü ve merkez bölgesindeki devamlılığı büyük ihtimalle onları istisnai bir hale getirmiştir. Çin idaresinde yüzyıllarca kaldıktan sonra sıradan köylüler de kendilerini Çinli gibi görmeye başlıyordu muhtemelen. Diğer pek çok fatih gibi, Yunan ve Roma elitleri de fethedilmiş elitleri zorla kendilerinden birileriyle evlendirme ve bu elitlerin çocuklarını başkente ya da saraya taşıyıp onlara Yunan ya da Roma dili ve kültürünü öğretme yoluna başvurmuşlardır. Genelde söylendiği kadarıyla, bu tip politikalar sayesinde bir asırlık Roma idaresinden sonra, bilhassa uygarlıktan daha uzak olan fethedilmiş halklarda, elitlerin ilk etnik kimliğini söyleyebilmek neredeyse imkânsız hale geliyordu. Roma askerleri, fethedilmiş yerlerdeki kadınlarla da evlenip hudut alanlanna yerleşmişti. Yerli elitlerin kaybolmasıyla aynı süreçte Romalılar yollar inşa ediyor, kentleşmeyi sağlıyor, devletçi ekonomik bütünlüğü belli bir düzeye getiriyor, askerlik hizmetinde ve vergilendirmede standartlar oluşturuyordu. Böylece Romalı olma hissi nüfusa çok hızlı yayılıyordu. MÖ 212’den itibaren yurttaşlık evrenselleşti fakat aynı zamanda smıf farklarının da artmasıyla içi boşaltıldı. Yönetenler ve yönetilenler aynı etnik topluluğun üyeleriydi. Hemen her imparatorlukta olduğu gibi yatay, aristokratik bir kültürdü bu.</p>

  <p class="calibre1">ASUR VAKASI</p>

  <p class="calibre1">Antik dünyada da soykırım olduğunu söyleyen araştırmacıların hepsi Asurlu-lara işaret eder. Smith’in iddiasına göre (1997: 224), “Asurlular neredeyse her yıl soykırım gerçekleştiriyordu” (krş. Bell-Fialkoff, 1996: 7; Rummel, 1994:</p>

  <p class="calibre1">11). İnsan o zaman nasıl olup da Asurlularm tebası kaldığını merak ediyor. Aslında Asurlular, tarihsel kayıtları dünyanın en büyük dinlerinin kutsal metinleri haline gelen Yahudilere kötü muamele etme hatası işlemişti. İşaya ve Krallar kitaplarında zalimliklerinin ayrıntısı verilir, kendi kabartmalarında ve yazıtlarında da bunu doğruluyor gibidirler. Ardından gelen Babil ve Pers rejimleri daha yumuşak davranmıştı.</p>

  <p class="calibre1">Fakat Asurlular fetihte ve sonrasında isyanlarla başa çıkmada diğer fatihler gibi davranmış, sadece biraz daha sistematik çalışmışlardı. Asur ordusuyla karşılaşmak zorunda kalacak bir devlet gönüllü olarak boyun eğerse, dolaylı Asur yönetimi olan vasallık sistemine dahil ediliyordu. Genelde aynı yerli hükümdar tahtta kalıyor, devlet siyasi özerkliğini koruyor, ama haraç ödüyordu. Bu devletler çok etnik gruplu imparatorluktaki pek çok halktan biri haline geliyorlardı. Vasallar isyan eder ama sonra hızla teslim olursa, hükümdar ve sıkı müttefikleri öldürülebiliyor, yerine başka bir yerli hükümdar geçiriliyor ve haraç miktarı artırılıyordu. Direniş ne kadar sertse baskı da o kadar sert oluyordu. Savaşın ya da isyanın uzaması koca bir yönetici klanın imhasını ve doğrudan idarenin dayatılmasmı getirebiliyor, vasal devlet Asur Imparatorluğu’nun bir eyaleti oluyordu. Yine de imparatorluğa dahil edilmiş halklar uzun süre kültürel bakımdan varlığını sürdürüyordu. Devamlı isyanlar ya da çetin kuşatmalar ibretlik baskıya yol açabiliyor, bu da en kötü ihtimalle siyasikırım ve ardından tehcir anlamına geliyordu.</p>

  <p class="calibre1">Beş yıllık Babil isyanı on beş aylık bir kuşatmaya yol açtı ve MÖ 689’da Sennacherib’in Asur ordusunun Babil’e girmesiyle sona erdi. Sokaklar cesetlerle doldu, sağ kalanlar sürüldü, şehir yerle bir edildi. Diğer Babil şehirlerinde önde gelen asiler canlı canlı derileri yüzülerek ve etleri dilim dilim kesilerek işkenceyle öldürüldü. Yağma ve ekinlerin yakılması sonucu açlıktan ölenler oldu. Sennacherib’in oğlu Babil’in ihaneti yüzünden öldüğünden, işin içinde intikam da vardı. Fakat bu vahşet aynı zamanda reel politikanın da gereğiydi -diğerlerini korkutmak ve caydırmak gerekiyordu. İşe yaradı. Babil topraklarında 652’ye kadar başka isyan görülmedi. 652’deki ve daha sonra 627’deki isyanlarda da kısmi sürgünün yeterli bir ceza olduğu düşünüldü. Asurlular böyle durumlarda kullandıkları baskı düzeyini ve baskının sebeplerini kabartmalar ve yazıtlarla alenen ilan ediyordu, ki bu da ibreti alem olsun diye vahşete başvurduklarının başka bir kanıtıdır.</p>

  <p class="calibre1">Yahudi Kral Hezekiya’nm isyanlardan birine katılmakla büyük hata ettiğini fark etmesi meşhur bir hikâyedir. Birlikte isyan ettiği krallar taraf değiştirerek Sennacherib’le anlaşma yapmıştı. Kudüs’te sıkışmış durumdaydı ve Asur ordularının diğer şehirleri ala ala yaklaşıp kapısının önüne gelişini izliyordu. Asur komutanı Yahudilere bir seçenek sundu. Şehri savunanlar anlayabilsin diye Ib-ranice bir mesaj göndermişti: Ya savaşmaya devam edip ölün ya da Hezekiya’ya karşı durun.</p>

  <p class="calibre1">Hezekiya’yı dinlemeyin. Çünkü Asur Kralı diyor ki: “Teslim olun, bana gelin. Böyle-ce ben gelip sizi zeytinyağı ve bal ülkesi olan kendi ülkeniz gibi bir ülkeye -tahıl ve yeni şarap, ekmek ve üzüm dolu bir ülkeye- götürene kadar herkes kendi asmasından, kendi incir ağacından yiyecek, kendi sarnıcından içecek. Yaşamı seçin, ölümü değil.” (Krallar II 18: 31-2)</p>

  <p class="calibre1">Asurlular isyancılara geleneksel olarak ne sunuyorsa komutan onu sunuyordu: Ya ölün, ya da askeri kontrol altında sürgüne gidin.</p>

  <p class="calibre1">Asurlular sürgün etmekte uzmanlaşmıştı. Toplamda bir milyonun üzerinde insanı sürgüne göndermişlerdi. Yine de bu sürgünlerde nispeten az insan öldüğü için, bu kitapta tartışılan modern sürgünlere -Cherokee “gözyaşı diyarı”, son çarlar ve Stalin’in sürdüğü Çeçenler, Yahudilerin 1945’deki ölüm yürüyüşleri- hiç benzemez. Asur kabartmaları askerlerin sürgünleri yürütmesini gösterir; fakat yol üzerindeki Asur resmi görevlileri sürgünleri beslemek ve barındırmak zorundaydı. Sürgünler menzile vardığında becerilerine uygun çiftliklere ya da kentsel alanlara yerleşiyor, çoğunlukla da yerliler gibi özgür ya da yarı özgür statüde yaşıyorlardı. Bu politika araçsal bakımdan akılcıydı. Sürgünler belalı devletleri yok ediyordu, halkları değil. Elitler ve askerler öldürü-lebilir ya da köle edilebilirdi, isyancıların tanrılarının suretleri ve heykelleri de devletin ideolojisini zayıflatmak için yakılıp yıkılıyordu. Ama insanlar değerli kaynaklardı ve sürgünler sayesinde Asur’un yeniden imarı mümkün oluyordu. Hiç bitmeyen savaşlar, bilhassa çatışmaların ve askere almaların yaygın olduğu alanlarda nüfusu azaltmıştı. Ekonomik vasıflara sahip olan sürgünlerin eksik vasıflı insan gücünü tamamlaması tercih ediliyordu. Zaten zamanla yerel nüfusa asimile olabiliyorlardı, fakat Oded (1979: 86) bu noktada şöyle der:</p>

  <p class="calibre1">Asurlulann bir kişiye tavrı her şeyden önce onun siyasi safına ve yaşadığı yere bağlıydı, etnik-milli kimliğine değil. Asur krallarının fethedilen halklara davranışını belirleyen de milletin saflığı değil, bu toprak bütünlüğüydü.</p>

  <p class="calibre1">En militarist antik imparatorluk bile, ününün aksine etnik temizlik yapmıyordu (Beckin, 1992: 61-93; Frame, 1992; Gallagher, 1999; Grayson, 1982; Yamada, 2000).</p>

  <p class="calibre1">Makro-etnisitenin ve etnik temizliğin antik zamanlarda nadir olduğunu ileri sürdüm. Büyük toplumlar sınıfa dayalı yatay aristokratik asimilasyon yoluyla yönetiliyordu. Fethedilen elitler yeni yöneticilerin kültürel kimliğine asimile oluyordu, çünkü makro-etnik kimlikler sınıfla sınırlıydı. Muazzam düzeyde şiddet vardı, ama hemen hiçbir zaman bütün olarak halkları temizlemeye yönelik değildi.</p>

  <p class="calibre1">SELAMET DİNLERİ: (BEDEN DEĞİL) RUH MİLLETLERİ</p>

  <p class="calibre1">Tüm sınıflara ve bölgelere aynı dini topluluğa üyelik vadeden selamet dinlerinin ortaya çıkışıyla birlikte durum değişmeye başladı. Tektanrıcılık ipleri daha da sıkılaştırdı: Herkes aynı ritüellerle aynı Tanrı’ya tapmalıydı. Devletler “imanın savunucusu”, “Katolik zat-ı şahaneleri” vs. etiketleri taşımaya başladı. İsa herkese selamet vazediyor ve iddialara göre, zenginlerden ve yöneticilerden ziyade yoksulların ve ezilenlerin tarafını tutuyordu. Kiliseler ve devletler ruhlar konusunda dahi bu mesajı tersine çevirmişlerdi ve seküler alemde eşitlik filan yoktu. Devletler halklara değil, hükümdarlara ve aristokratlara aitti. Bedenler değil ruhlar demokratikleşmişti ve bu yüzden de etnikleştirilebilirdi. İslam içsel olarak daha çok farklılaşmıştı ve daha hoşgörülüydü. Hindulukta sınıf, statü ve etnik gruplar alt-kastlar haline geldi, çünkü din bağdaştırıcıydı ve yerel ilahları panteona kabul ediyordu. Tıpkı Budizm gibi kutsal ile seküler arasındaki, yani din ile devlet arasındaki mesafeyi koruyordu. Hıristiyanlık dünyadaki selamet dinlerinin en hoşgörüsüzü haline geldi (Moore, 2000). Daha fazla dinsel temizlik yaptı, nereli olduklarına değil kim olduklarına bakarak insanları öldürdü (Smith, 1997: 233).</p>

  <p class="calibre1">Yine de temizlenmesi hedeflenen ana azınlıklar etnik gruplar değil Hıristiyan sapkınlar, Müslümanlar, cüzamlılar ve Yahudilerdi. Bunlar zaman zaman toplumsal yapının saflığını bozmakla suçlanıyorlardı. Müslümanlar köpek ya da kurt olarak karikatürleştiriliyor, Yahudiler de domuz olarak tasvir ediliyor ve Hıristiyan çocuklarını kurban ettikleri söyleniyordu. Sapkınlardan çoğunun bölgesel bir tabanı vardı, bu yüzden de terimi biraz esnetirsek sapkınların etnik olduğunu söyleyebiliriz. Yine de bu hedeflerin hepsi yeri gelince Hıristiyanlığı seçebilirdi.</p>

  <p class="calibre1">Güney Fransalı Albililer, onikinci yüzyıl sonu ile onüçüncü yüzyıl başında Katharcı sapkınlığı benimsedi. Burada dini ve kentsel hınçlar önemli bir rol oynuyordu. Albililer aforoz edildi, ahlaki yükümlülük alanından çıkartıldı ve bastırıldı. Beziers’teki kaleleri ele geçirildiğinde, tarih yazıcıların söylediği kadarıyla, orada yaşayan 8.000 erkek, kadın ve çocuğun hemen hepsi kılıçtan geçirildi. Vakanüvislere göre, başka bir kale ele geçirildiğinde kalenin lordu ve 400 şövalye öldürülmüştü. Başka bir kalenin sahibesi de soyulmuş, aşağılanmış, bir deliğe atılmış, sonra da canlı canlı yakılmıştı. Çoğu araştırmacı vakanüvislerin abarttığını düşünür, ama Ortaçağ savaşlarının smıf bilinçli kurallarını ihlal ettiği için bu kanlı olaylar vakanüsleri özellikle şoke etmişti. Lordlar, şövalyeler ve soylu bir hanım öldürülmüştü. “Daha önce hiç böyle bir şey olmadı,” diyordu vakanüvislerden biri. Fakat Kathar dini elitinin, yani <span class="calibre2">perfecti’nin</span> büyük bir kısmına seçenek sunulmuştu: İtiraf et ya da öl. Gerçekten de sapkınlık günahını işlediklerini samimiyetle itiraf ederlerse affediliyor, aksi takdirde kazığa bağlanıp yakılıyorlardı (Barber, 2000; O’Shea, 2001). Bu durum onlar için iyi değildi, ama (Smith, 1997: 231 ve Jonassohn, 1998: 51’de iddia edildiği gibi) soykırım da söz konusu değildi. Acımasız bir savaş ve zorla din değiştirtmek vardı. Dine bir inanç gözüyle bakılıyordu. İnançlarınızı değiştirirseniz kurtuluyordunuz.</p>

  <p class="calibre1">Yahudiler pogromlarda öldürülmüş olsa da, çok daha fazlası zorla ihtida ettirildi ya da korkudan “gönüllü” olarak Hıristiyanlığı seçti. Genellikle halk ya da kilise baskısı altındaki bazı devletler Yahudileri ortaçağın sonunda ülkelerinden kovdular. Yani sürgün yoluyla dini temizliğe başvuruluyordu. Bu durum Yahudilerin ıslah olamayacağı, kimliklerinin salt inancın ötesine geçtiği kanaatini ifade ediyor olabilir - gerçi bu aynı zamanda öldürülmemeleri gerektiğini de gösteriyor. Fakat ana gerekçe din olmakla beraber, Yahudiler ekonomik kazanç için de saldırıya uğruyordu. Toprak alması yasaklanmış olan Yahudiler arasından başarılı olanlar, pek çok toplumsal sınıfın nefretini kazanmış tüccar, girişimci ve bankacılardı. Ama Yahudiler daha geniş çaplı siyasi mücadelelere -sapkınlara ve Müslümanlara karşı seferler, vergi toplayıcılara ve alacaklılara direniş evreleri- karışınca asıl eziyet başladı (tıpkı yirminci yüzyılda olduğu gibi). Her iki bağlantı da pek akla yakın değildi. Yahudiler Müslüman ülkelerden göçmüşlerdi ve Islamla iyi ilişkileri vardı. Yahudi finansörler borç ve vergilendirme gibi konularda devlet tarafından kullanılıyordu (Niren-berg, 1996; Roth, 1995: 2. ve 3. Bölüm).</p>

  <p class="calibre1">Bu durum “ruhun demokratikleşmesi” demekti ve makro-etnik kimliklerde bariz bir etki yapmıştı. Selamet dinleri kitap dinleri olduğundan, herkesin anadilinde kitlesel okuryazarlığa ulaşmasını teşvik ediyordu. Böylece her Avrupa devletinin sınıfları ve kesimleri arasındaki kültürel paylaşım hızlanacaktı. Bu durum İslam’da farklıydı, çünkü Islarm aktaran dillerden Arapça ve Türkçe devletlerle sınırlı diller değildi. Hastings (1997) ondördüncü yüzyıl sonunda bir Ingiliz milli kimliği yaratanın okuryazarlık olduğunu söyler. O tarihe kadar bazı periferik bölgeler dışında tek bir yerli konuşma dilinin hakimiyetinin kurulmuş olduğunu ve Katolik dininin etkin bir biçimde Anglikanlaşmasım sağlayacak kadar İngilizce Incil üretilmiş bulunduğunu not etmektedir. Ingi-lizliğin dini çekirdeğini güçlendiren bir ortak örfi hukuk, tekbiçimli nahiye ve ilçe idaresi, Katolik Kilise’de krallık hakimiyeti, yeni beliren okuryazar orta sınıflar (Chaucer’in <span class="calibre2">Canterbury Hikâyeleri</span>'ndeki hacılar gibi insanlar) da ortaya çıkmıştı. Hattâ yabancılar konusunda olumsuz görüşler bile vardı. Hastings’in aktardığı kadarıyla<sup class="calibre4">1</sup>, VIII. Henry dinen ulusal bağımsızlık kazanmış, milliyetçilik Shakespeare’in tarih oyunlarında açıkça ifade edilmiş olmasıyla onaltmcı yüzyılda Ingilizlik tam anlamıyla kurumsallaşmıştı. Ona göre, Ingiltere Avrupa’daki ilk millettir, ardından onaltmcı yüzyıl sonu ile onyedinci yüzyıl başlarında Hollanda ve onsekizinci yüzyıl sonunda Fransa gelmiştir (Ingiliz milliyetçiliğinin ilk ortaya çıkışma dair farklı bir görüş için krş. Greenfeld, 1992).</p>

  <p class="calibre1">Fakat bu açıklamada smıf ayrımları ihmal ediliyor. Nüfusun sadece yüzde otuz ila kırkı okuryazardı. Nitekim Peter Burke’e göre, okuryazarlığın yaygınlaşması kültürel uçurumu da genişletmişti. Ortaçağdaki sınıfların paylaştığı bir popüler kültür vardı: bayramlar, karnavallar, sokak tiyatroları, ayı dövüştürme, cadı yakma, halatlar, sarhoş şarkıları vs. Elitler bunlara katılıyor, ama aynı zamanda küçümseyerek “çok kafalı canavar” ve “yanardöner kaypak güruh” dedikleri kitlelerden kendi kültürlerinin mahremiyetini koruyorlardı. Guicci-ardini, <span class="calibre2">The Book of the Courtier’de</span> (Saraylının Kitabı) şöyle diyordu: “Halk demek aslında kudurmuş bir hayvan demektir” (Burke, 1978: 27). Fakat Burke’e göre, yazılı din sınıflar arasındaki kültürel uçurumu genişletmişti. Din daha dogmatik, daha ezoterik olmuş, popüler ritüellerden uzaklaşmıştı. Bu da elitleri daha önce katıldıkları popüler kültürden aşama aşama çekilmeye götürmüştü. Bu yüzden Ingilizlerde etnisitenin sınıfa baskın çıktığı şüphelidir.</p>

  <p class="calibre1">Gorski (2000) onaltmcı ve onyedinci yüzyıl Hollandası için daha sağlam bir savda bulunarak, Fransız Devrimi sonrası milliyetçilik unsurlarının hepsinin orada bulunduğunu öne sürer, iki milliyetçi mit tespit eder. Birincisine göre HollandalIlar Incil’deki seçilmiş halk, yeni Israildir, hakiki imanı savunması için Tanrı tarafından seçilmiştir; İkincisine göre de HollandalIlar imparatorluğun Uranlığına direnen antik Batavia halkının soyundan gelmedir. Demek ki burada halk, millet, egemenlik ve devlet kaynaşmıştır. Gorski, milliyetçi risale selinin (yüzde sekseni okuryazar olan) HollandalIlar arasında hızla aktığını, neredeyse hepsinin mitlere maruz kaldığını düşünmektedir. Bölgesel jeopo-litika dolayısıyla Gorski’nin açıklaması akla yakın gelmektedir. Hollandalılar eşitlikçi selamet görüşüne sahip olan ve İncil okumasına vurgu yapan Luther-ciliği, özellikle de Kalvinciliği benimsemişti. Fakat Hollandalılar bu yüzden güçlü Katolik İspanyol ve AvusturyalI derebeylerinin saldırılarına açık hale gelmişti. Hollanda elitlerinin zafer kazanabilmek için halkı seferber etmeye, halkın da elitler tarafından askeri ve siyasi olarak örgütlenmeye ihtiyacı vardı. Ruhların eşitliği belki de modern dönemdeki ilk smıflar-üstü milli kurtuluş mücadelesinin çimentosu oldu. Gorski’nin belirttiği üzere, Ingilizlerin benzer doğrultudaki hamleleri, dini İç Savaş’m çıkmasıyla kesintiye uğramıştı, tngiliz-ler kendilerini yabancılara karşı değil, birbirlerine karşı savundular. Bu yüzden ondokuzuncu yüzyıla kadar din ortak milli kimliği zayıflattı. Protestanlık ancak tek bir başat ortodoksluk halinde katılaşınca İngiliz/Britanya milliyetçiliğini besleyebilecek hale geldi (Colley, 1992).</p>

  <p class="calibre1">Hastings ve Gorski, modernist millet teorilerinin milliyetçiliğe doğru ilerleyişi fazla tekbiçimli gördüğünü ve çok geç bir tarihe yerleştirdiğini öne sürmekte haklıdırlar. Siyasi süreklilik, jeopolitika, toplumsal ve coğrafi mesafe gibi faktörlerin hepsi fark yaratır. İngiltere ve bir ölçüde de Iskoçya, uzun zamandır sınırları esasen aynı kalan ve kralları birbirini istikrarla takip eden krallıklar halindeydi. İki krallık zaman zaman birbiriyle savaşıyor, birbirinden uzaklık hissini güçlendiriyordu. Iskoçya’nm merkezindeki ovalar küçüktü, İngiltere’nin güneydoğu ve orta merkezi de pek büyük sayılmazdı. Hollanda Cumhuriyeti de küçüktü. Bu ülkelerin ara sınıfları dışarıdan saldırıya uğradıklarında lordlar, din adamları ve toprakla temel bir özdeşleşme yaşıyorsa, bu bileşime halk egemenliği demek onaltmcı ve onyedinci yüzyıllarda pek de akla uzak sayılmazdı. Yine de politikalar gecikmeli geliyordu. Hükümdarlar orta sınıfların siyasi topluma aktif olarak katılabileceği mefhumunu reddetti. İktidarda krallık konseyi vardı - zaman zaman bu konseye aristokrasi, soylular, yüksek düzeyde din adamları ve tüccar kentlilerden oluşan bir meclis eşlik ediyordu. Bu yapılar küçük Avrupa devletlerinin coğrafi merkezlerinde yatay aristokratik asimilasyonun tedricen aşağı doğru uzanmasıydı. Onaltmcı yüzyılda bu devletlerden bazıları, coğrafi ve toplumsal merkezlerinde milliyetçi söylemlere başvurabilen ulusal devletler gibi görünüyordu. Ama bu devletler ulus-devlet değildi ve büyük devletler de ayrı geleneklere sahip toprakların fetih ya da hanedan mirası yoluyla bir araya toplanmalarından ibaret kaldılar. Fransız,</p>

  <p class="calibre1">AvusturyalI, Ispanyol ve Rus elitler ya bölgenin hanedan merkezine ya da ayrı tarihsel eyaletlerine bağlıydılar. Bu bağlılıkların hiçbiri milli bağlılık değildi.</p>

  <p class="calibre1">Dolayısıyla bu yüzyıllarda dini temizliğin aksine etnik temizlik nadir bir durumdu. Hâlâ elitler asimile ediliyor, kitleler dini ortodoksluktan ayrılmadıkları müddetçe görmezden gelmiyordu. Yine de dini hudut bölgelerinde ön-milliyetçi tonlar daha erken belirdi. Armstrong’a göre (1982: 2. Bölüm), Islam-Hıristiyanlık hududu “milliyetçilikten önce milletlerin bulunduğu” ana bölgedir. Doğu ile Batı arasında ya da Katolik kilise ile Protestan kilise arasında da daha yüzeysel fay hatları çekilebilir. Buralarda temizlik daha ileri gitmişti. Bu düzeyde temizlik ilk olarak Ispanya’da ortaya çıkar.</p>

  <p class="calibre1">DİNİ HUDUT TEMİZLİĞİ: ISPANYA, ALMANYA, İRLANDA</p>

  <p class="calibre1">Iberya Yarımadası ortaçağ Batı Avrupası’ndaki tek çok-dinli bölgeydi. Kuzeydeki küçük bir kısım dışında yarımada sekizinci ve dokuzuncu yüzyıllarda tamamen İslam ordularınca fethedilmişti, ama Islami yöneticiler itaatkar kaldıkları sürece dini azınlıklara hoşgörülü davrandı ve Yahudilerin bölgeye göçünü teşvik etti. Hıristiyan Avrupa’nın tamamından daha fazla Yahudiyi Ispanya’da bulmak mümkündü. Ardından Hıristiyanların yarımadayı tekrar fethetmesi üzerine pek çok Müslüman (Mağribi) ve Yahudi de Hıristiyan tebası haline geldi. Hıristiyan Valencia krallığında Mağribiler büyük bir çoğunluğu oluşturmaya devam etti. Yahudilere karşı ara ara katliamlar yapıldı ve Islami devletlere karşı savaş zamanlarında, Mağribilere beşinci kol faaliyeti yürüttükleri gerekçesiyle zulmedildi. Yine de genel örüntüye baktığımızda <span class="calibre2">convivencia,</span> yani “birlikte yaşama” politikası yürütüldüğünü, biraz da kurumsal zor yoluyla ayrımcılık yapıldığını, dil ve kültürün bastırıldığını, zaman zaman da din değiştirme baskısı yapıldığını görüyoruz. Mühtediler bile bir nebze ayrı kalmış, ciddi zenginlik ve güç elde edebilmişlerdi. Diğerlerinin pek çoğu da Müslüman ya da Yahudi olarak kalmış, hükümdar tarafından doğrudan korunup hukuken denetlenmişlerdi. Karşılığında da daha yüksek vergi ödüyorlardı.</p>

  <p class="calibre1">Ispanya onbeşinci yüzyıl sonunda birlik sürecine girdi. Aragon ve Kastilya hükümdarları Ferdinand ve Isabella 1479’da birleştiler. Saltanatları pürüzsüz ilerlemedi. Akdeniz’deki Hıristiyan devletler üzerindeki Osmanlı baskısı artıyor, Ispanyol soylular hükümdarlara direniyor ve tüm güçlü aktörler yeni krallığın ganimetlerinden faydalanma mücadelesi veriyordu. Çatışma eksenlerinden biri de mühtedilerin gücünü ve zenginliğini kıskanan “eski Hıristiyan-lar” üzerinden yürüyordu. Roth’un aktardığı kadarıyla (1995), eski Hıristiyan aristokratlar, düşük rütbeli şövalyeler ve kilise görevlileri arasında mühtedilere karşı oluşan ittifak giderek güçlenmişti. Birlik süreci Ispanyol kilise görevlilerinin gücünü artırmış, Papa’nm kontrolünü de zayıflatmıştı. Katoliklik hem ispanyanın birliğini hem de savunma yolunu ifade ediyordu. 1481’de doktriner saflığı artırmak Aragon Engizisyonu’nun iktidarı bahanesiyle krallığın tamamına yayıldı. Böyle bir hizipçilik anında hükümdarlar son Mağribi diyarı olan Granada’ya karşı savaş başlattılar. Savaş beklenmedik ölçüde uzun, maliyetli ve acı oldu, elitler arasındaki gerilimi ve Mağribiler ile diğer azınlıklara karşı düşmanlığı artırdı. Çetin çarpışmaların ardından 1487’de Malağa alındığında, Mağribi nüfusa yapılan muamele olağanüstü ölçüde sertti, hem katliamlar ya-pilmiş hem de kalanlar köleleştirilmişti.</p>

  <p class="calibre1">Aynı süreçte Engizisyon baskısı da artıyordu. Soruşturmaların yüzde doksam mühtediler içindeki sapkınlığı tespit etmeye yönelikti. 1491’de Engizisyon’un usûlleri alenileştirildi ve gösteri niteliğinde mahkemeler kilise ve devletin sapkınlara karşı propaganda aracına dönüştü. Engizisyon’un mühtedilere karşı ürettiği kanıtların gerçek olup olmadığı hâlâ belirsizdir. Fakat mühtedilerin gizli Yahudi ayinleri yapması, Yahudiler ile mühtedilerin ortak komplolar kurması ve Yahudi peygamberlerin Mesih’in geldiğini -ve sultan olduğunu!- vazetmesi gibi vakalar yüzünden mahkûmiyet oluyordu. 1480’lerde 1.000’in üzerinde mühtedi idam edildi. Savaşın masrafları altında ezilen devletin ekonomik bir güdüsü de vardı -suçluların mallan kamulaştırmıyordu. Ölmüş mühtediler bile gıyabında mahkûm edilerek mülklerine el konabiliyordu. Engizisyon aynı zamanda kalan Yahudi cemaatlerinin ülkede saflığı bozduğunu, mühtedileri etkilediğini, onları kötü yola düşürdüğünü iddia ediyordu. 1483’ten itibaren Jerez, Sevilla ve Zaragoza’daki Yahudi cemaatleri komşularını kirletmekle suçlandı. Bu Yahudiler Ispanya’nın her yanma dağıtıldı. 1490 ve 1491’de düşük unvanlı soylular, yani <span class="calibre2">caballeros</span> arasından seçilmiş gençler yer yer Yahudilere saldırdı.</p>

  <p class="calibre1">1492 Ocağı’nda Granada nihayet teslim oldu ve Ispanya’da Katolik birlik sağlandı. 31 Mart 1492’de, Kolomb’un Amerika’ya çıkmasından hemen sonra Ferdinand ve Isabella tüm Yahudilerin dört ay içinde Ispanya’yı terk etmesini emreden bir ferman çıkardı. Bu emir önceki eylemleriyle o kadar tutarsızdır ki, açıklanması hiçbir zaman kolay olmamıştır. Uzun uzadıya düşünülmüş bir emir değildi. Yahudilerin yazılarında <span class="calibre2">reconquista<a id="footnote3"></a><sup class="calibre4"><a href="#bookmark2">3</a></sup>mn</span> tamamlanmasını çevreleyen bir Katolik muzafferaneliğinden bahsedilir. Engizisyon başkanı Torquemada, dindar askerlerin de yardımıyla hükümdarlar üzerindeki baskıyı artırıyordu. Bu askerler yüzyıllar boyunca İslama karşı mücadelenin başını çekmiş, Haçlı vahşetinde önplana çıkmışlardı. Saraydaki bazı hizipler artık daha Katolik ve militan bir devletin mümkün olduğunu fark etmişti. Hükümdarlar kendi politikalarını hayata geçirmek yerine baskılara boyun eğiyormuş gibi görünüyordu.</p>

  <p class="calibre1">Fermanın amacı Yahudileri ülkeden atmak değil, Hıristiyan olmaya zorlamaktı. Büyük bir çoğunluğunun din değiştirmesi bekleniyordu. Ülkede kalırlarsa vergilerini ödemeye devam edebilirlerdi. Hıristiyan olurlarsa, mühtedilerin asimilasyonu ayrı Yahudi cemaatlerinin varlığı yüzünden sekteye uğramayacaktı artık. Fermandaki sözlerle, Yahudiler artık “mümin Hıristiyanları kutsal Katolik inancından saptıramayacaktı”. Hükümdarlar, “söz konusu Ya-hudilere katılmanın ve onlarla konuşmanın yarattığı kötülükler ve zararları” durdurmak için yerel sürgünlerin yeterli olmadığını söylüyordu. Halkın herhangi bir baskısı ya da şiddeti söz konusu değildi: Bu işi yapanlar kitleler değil elitlerdi. Elitler arasında bile çok fazla muhalefet vardı. Yurtdışına göçenlerden çok azı mülkünü kaybetti, çünkü mallarını ve mülklerini satabiliyorlardı; İspanyolların altın ve gümüşü ülkeden çıkarmasına yönelik geleneksel yasak pratikte göz ardı edilmişti. Muhtemelen 80.000 kişilik toplam İspanyol Yahudi nüfusunun 10.000’den azı sonraki iki yılda ülkeden çıktı. Büyük çoğunluğu işlerini yönetmeyi sürdürebilecekleri komşu ülke Portekiz’e geçtiler. Portekiz 1497’de kendi kitlesel ihtida sürecini başlatınca bazı Ispanyol Yahudiler Ispanya’ya döndüler ve orada resmen Hıristiyan oldular (Karnen, 1993a: 44; Roth, 1995: 285, 303-7). Kurumsal asimilasyon ile askeri güç kontrolünde sürgünün karıştırıldığı ciddi bir temizlikti bu.</p>

  <p class="calibre1">Yine de, ülkede serbestçe dolaşmasına izin verilmiş bir Engizisyon’u dizginlemek kolay değildi. Şiddet artışı dalgalıydı, ama durum gittikçe sertleşiyordu. 1490’larda Yahudiler, mühtedi ve Mağribiler kendilerini baskı altında hissediyorlardı. Bazıları şiddetle direndi, ama misilleme daha sert oldu. Granada ve Valencia’daki etkisiz Mağribi isyanları zorla ihtidalara ve Ispanya’dan sürgünlere yol açtı. İspanyolların politikaları diğer Akdeniz devletlerine de sıçradı ve bölgenin tamamında gerilimi artırdı. Hıristiyan aleminin tehdit altındaki sınırları Batı Akdeniz’deydi. Islamın dışarıdan yaptığı baskı yüzünden içerideki tüm Hıristiyan olmayanlar baskı görüyordu. Sonraki yirmi küsür yıl boyunca Ispanyol Yahudileri’nin dış göçü arttı, en sonunda 40.000 ila 100.000 kişiye ulaştı (araştırmacılar ne Yahudi nüfusu konusunda ne de ayrılanlarm sayısı hakkında fikir birliğine varabilmiştir). Portekiz, Provans ve birkaç Italyan devletinden de dış göç yaşandı. Göçmenlerden çoğu doğuya, daha hoşgörülü olan Osmanlı Imparatorluğu’na gitti. Pek çok mühtedi de göç ediyor, Hıristiyan aleminin başka yerlerine yerleşip izlerini kaybettirmeye çalışıyorlardı. 1502’de bu politika Ispanya’da kalan diğer Mağribilere de dayatıldı: Ya git ya Hıristiyan ol.</p>

  <p class="calibre1">Ispanya’da yeni etnik fikirler doğuyordu. Daha 1492’den önce bile Katolik aşırılıkçılar sapkınlığı kanıtlamanın güçlüğüne daha basit bir kanıtı, safkanlığı <span class="calibre2">-limpieza de sangre,</span> “kanı arılaştırma”- savunarak yanıt vermeye başlamıştı. Kirli “Yahudi” kanı iyi Hıristiyanlara bulaşabileceği için, tüm Yahudiler ülkeden kovulmalıydı. Dini ırkla bir tutan, Avrupa tarihinde çok nadiren daha önce ifade bulan hakiki modern Yahudi karşıtlığıydı bu. Yahudi ya da Mağribi soydan gelen herkes Ispanya’dan çıkartılmalıydı. Çok fazla muhalefetle karşılaşmasına ve asla sarayın politikası haline gelmemesine rağmen, özel kurumlar safkan olmayanların askeriyeye ve din adamları arasına, ayrıca bazı katedrallere, üniversitelere ve loncalara girişini engelliyordu. Bu gerginlik artışının yanı sıra başka bir şey daha yaşandı. 1576’da Engizisyon Hıristiyanlığı kabul etmiş Mağribiler, yani Moriskolar<a id="footnote4"></a><sup class="calibre4"><a href="#bookmark3">4</a></sup> üzerinde uzun zamandır kurmaya çalıştığı hakimiyeti nihayet kurarak faaliyet alanını genişletti. 1609-10’daki kraliyet fermanlarıyla geride kalan Moriskolar da ülkeden atıldı. Yaklaşık 300.000 kişi zorla sürgün edildi. Valencia’daki silahlı ama faydasız direnişte neredeyse</p>

  <p class="calibre1">10.000 Morisko öldü. Ispanya temizlenmişti (bu kesimdeki kaynaklarım şunlar: Dominguez Ortiz &amp; Vincent, 1994; Edwards, 1999; Friedman, 1994; Karnen, 1993a, 1993b; Kriegel, 1994; Monter, 1994; Roth, 1995).</p>

  <p class="calibre1">Ferdinand, Isabella ve halefleri fanatik değildi. Kendilerini imanın savunucuları olarak göstermeyi isteseler de, aslında Yahudi ya da Mağribi tebayı çok da umursamayan pragmatik politikacılardı. Önemli kişilerin dini temizlik baskısına boyun eğdiler; çünkü yanılmış da olsalar kendilerini emniyete almak isteyecek kadar düşmanla işbirliği argümanını akla yakın buluyorlardı büyük ihtimalle. Böylece Ispanya’da yüzyıllardır zaten kör topal süren dini hoşgörü sona erdi. Süreç içinde dini temizlik milli, hattâ ırksal tınılar kazandı. İspanyolların çoğu karışık kandan olmasına rağmen (Ferdinand’m kendisi de ailesinin her iki tarafından Yahudi kanı taşıyordu), saraydaki hiziplerden biri Yahudi ve Mağribilikten dönme Hıristiyanlara güvenilemeyeceği fikrini kabul ettirmeyi başarmıştı. Bu bir holokost değildi, çünkü sadece (çoğu zaman şüpheli olsa da) titiz mahkemeler sonrasında ya da silahlı direniş neticesinde ölümler oluyordu. Fakat toplamda dini temizlikti ve ileriki safhalarında etnik niteliği artmıştı. Avrupa’da bu temizlik istisnaydı. Daha sonraki temizliklerde iddia ettiğim şekilde demokrasinin karanlık yüzünü yansıtmıyordu. Temizliği yapan ana unsur hükümdar olmasa da, aslında Ispanya tam ters yönde, mut-lakiyete doğru gidiyordu. Devlet ile halkın tek bir ulusal inançta birleşmesi mefhumu henüz yeniydi ve VVestphalia Anlaşması’nın yüz yıl önceki selefiydi. Hem etnik hem milli anlamda Yahudilerin ve Mağribilerin kovulması modernliğe uzanan eşsiz bir köprüydü.</p>

  <p class="calibre1">Fakat onaltmcı yüzyılın başında Batılı Hıristiyan alemi bölündü. Fransa, Almanya ve İrlanda’da dinsel iç savaşlar çıktı. 1618-48’deki Otuz Yıl Savaşı’nda Almanya ile Bohemya yakılıp yıkıldı. Kutsal Roma İmparatorluğu’nun<a id="footnote5"></a><sup class="calibre4"><a href="#bookmark4">5</a></sup> nüfusu 3-4 milyon, yani yüzde on beş ila yirmi oranında düştü (Parker, 1984; Rabb, 1964). Askerlerden çok daha fazla sivil, acımasız savaşların getirdiği kötü beslenme ve hastalıklar yüzünden öldü. Mezalimin askeri anlamda taktik bir çekiciliği vardı. Devletler gereken savaş ölçeğinde masraf yapamadığından, ordular “savaş savaşı besler” ilkesi uyarınca kırsaldan geçiniyordu. Askerler ekinleri, evleri, köyleri ve küçük kasabaları talan ediyordu. Sivil erkekleri öldürüyor, kadınlara tecavüz ediyorlardı. Dini iftiralar da bu aldırışsızlığı artırıyordu. Pro-testanlar Katolikleri putperestlikle, “gerilikle”, “batıllıkla”, “şeytanın hizmetinde olmakla” suçluyordu; Katohkler de Protestanların sapkınlık yüzünden “içine şeytan girmiş”, çocukları öldüren, yamyamlık eden, önüne gelenle yatan tipler olduğunu düşünüyordu (Burke, 1978: 168-9). Çok fazla zorunlu ihtida vardı. Protestan Bohemya Katolik güçlerin eline geçince tüm bölge zorla tekrar Katolikleştirilmiş, 150.000 Protestan başka yerlere kaçmıştı. Erkek mültecilerin çoğu yoksulluktan ve intikam duygusuyla askere yazılıyordu. Smıf farkları belirsizleşmişti; her düzeyden insan öldürülebilirdi.</p>

  <p class="calibre1">En kanlı mezalim Protestanların kalesi olan Magdeburg şehrinde yaşandı. 163l’de Katolik kuvvetler şehri alınca yaklaşık 30.000 erkek, kadın ve çocuk kılıçtan geçirildi ya da Katolik askerlerin yaktığı ateşlerde öldü. Şehir yıllarca boş kaldı. Mesele başlı başına dini fanatizmden kaynaklanmıyordu. Direnen bir şehri yağmalamak konvansiyonel savaş kuralları çerçevesinde kalıyordu - bu kadar smıfa-bağımlı bir dönemde alt ve orta sınıftan insanların hayatları hiçe sayılıyordu elbette. Yağmaya normal misilleme gözüyle bakılıyordu ve ganimetler de askerleri ödüllendirmenin kabul gören bir yoluydu. Mag-deburg’daki gibi uzun kuşatmalarda, dışarıda bekleyen kuşatmacılar şehirde mevzilenmiş olanlardan daha çok mahrumiyet yaşıyordu. İntikam ve ganimet istiyorlardı. Yine de Magdeburg hâlâ Avrupa için şok edicidir; gerek Katolik gerekse Protestan risalelerde ve ayinlerde vahşetle ve Hıristiyanlık dışı olmakla suçlanmıştır. Böyle kanlı olaylar nadiren önceden planlanmış oluyordu. Zorunlu dinden döndürme ya da tehcir, din savaşlarında önceden tasarlanmış en kötü politikalardı, ama taktik fırsatçılık daha beter sonuçlara yol açmıştı. Etnik değil dini temizlik söz konusuydu ve önceden tasarlanmamıştı; çünkü en iyi çözümün ihtida olduğu düşünülüyordu.</p>

  <p class="calibre1">Otuz Yıl Savaşları çok sayıda etnik gruptan kurulu ordulan olan çok devletli ittifaklar arasında gerçekleşti. Fakat sonunda ulusal nitelikte bir çözüm bulundu. 1648 Westphalia Anlaşması’nda <span class="calibre2">Cuius regio, eius religio</span> deniyordu: Hükümdarın dini ile hükmü altmdakilerin dini aynı olmalıydı ve hükümdar bunun için zor kullanabilirdi. Artık hiçbir yabancı devlet azınlıkların yardımına koşamazdı. Fakat devletin din üzerindeki iktidarı artık kurumsallaştığı için temizlik esasen silahlarla değil kurumlarla yapılacaktı. Birkaç kişi yakıldı, bazı tarikatlar dağıtıldı, ama çoğunluk ya dinden döndürüldü ya da sadakat yemini ederek kuramlardan ikinci smıf yurttaş muamelesi görmeye razı oldu. Protestan kiliselerin çoğu artık ön-ulusal kiliseler olarak devlet tarafından düzenleniyordu. Katoliklik hâlâ ulus-aşırı bir din olmasına rağmen, Katolik devletler de yurt içindeki kiliseyi kendi amaçları uyarınca esnetiyordu. Temizlik dini temelden milli temele kayıyordu; çünkü ruh artık kısmen millileşiyordu. Süreç ilk olarak Ispanya’da başlamıştı ama Batı Avrupa onu takip etti ve Doğu Avrupa da Ortodoks Kilisesi’nin değişik ulusal kollan arasında farklılaşmalara sahne oldu.</p>

  <p class="calibre1">Gel gelelim, Avrupa uygarlığının sınırlarında, yani daha ilkel halkların görüldüğü yerlerde dini temizlik etnik ve milli hislerle iç içe geçebiliyordu. Doğu hududundaki Litvanya ve batıdaki İrlanda böyle yerlerdi. Burada İrlanda vakasına odaklanıyorum. İngiliz devletinin geri ve barbar kabul ettiği İrlanda’ya boyun eğdirme girişimi din faktöründen de güç alıyordu. Özellikle batıda yaşayan Gaelce İrlandalIlarının koşulları daha kötüydü, okuryazarlık oranları daha düşüktü ve basit (daha vahşi) savaş yöntemleri kullanıyorlardı. Ingilizler inandırıcı bir biçimde İrlandalIları az uygarlaşmış olarak tanımlayabiliyorlardı ki zaten o dönemde Iskoçya Dağlılarına da ayni gözle bakıyorlardı.</p>

  <p class="calibre1">İrlanda’nın büyük bir kısmı 1250’den beri Anglo-Norman/lngiliz lordlarca yönetiliyordu. Fakat yerleşimciler azdı ve lordlar İngiliz Krallığı’ndan bağımsız olmak istiyorlardı. Çoğu yerlileşti ve İrlanda dili canlandı. Sarayın bu duruma tepkisi zorla asimilasyon oldu. Kilkenny Nizamnamesi’yle (1366) İrlanda dili, Irlandalı soyadları ve İrlanda sporları yasaklandı. Yerleşimci sayısı artınca toprak yüzünden doğrudan çatışmalar başladı (dördüncü bölümde tartışılan sömürgelerde olduğu gibi). Sonuçta bazı Mandalılar adanın batısına sürüldü. Fakat İngiliz yerleşimciler hâlâ çok azdı ve çoğu asimile olmuş, Gaelce konuşuyorlardı. Onlara <span class="calibre2">Eski İngiliz,</span> yani “eskiden Ingilizdi” deniyordu. Onaltmcı yüzyılda İngiltere ve Iskoçya Protestanlaştı, fakat Gaelce konuşan Mandalılar ve Eski İngiliz yerleşimcilerin çoğu Katolik olarak kaldı. İrlanda’da bir İngiliz hükümet görevlisi olan şair Edmund Spenser’e göre çözüm cinai temizlikti: “Araç olarak büyük kuvvet kullanılmalı, ama esas yolu açlıktır; çünkü İrlanda aç kalmazsa boyun eğmez... Dine uyulmayan yerde hükümete de uyulma-yacaktır... İki eşit hasım, yani Ingilizler ile Mandalılar arasında asla sağlam bir anlaşma yapılamaz” (Hastings, 1997: 82-4). Amansız bir savaş başladı ve 1607’de İngiliz galibiyetiyle sona erdi. Gaelce artık kamusal alanın büyük bir kısmından atılıyordu. Daha fazla Protestan İngiliz ve İskoç yerleşimci geldi, daha çok yerli Irlandalı zorla batıya sürüldü.</p>

  <p class="calibre1">İç Savaş çatışmayı yeniden başlattı ama etnik unsur geri plana düşerken dini unsur daha belirleyici oldu ve çatışma biraz ön-milliyetçi bir ton kazandı. Bu aynı zamanda emperyal bir savaştı, çünkü Iskoçya ve İrlanda krallıkları en sonunda İngiliz hakimiyeti altına giriyordu. Dini çekişme yüzünden İskoç ve Irlandalı üst sınıfların ön-milliyetçi hınçları halka da yayıldı. Irlandalı Protestanların çoğu Yüksek Kilise’dendi ve bu yüzden de kralı destekliyordu; İrlanda Katolik Kilisesi de (hem Gaelce konuşan İrlandalI hem de Eski İngiliz hizipler) kralı destekliyordu. Bu ittifak kral tarafına İrlanda’da avantaj sağlıyordu. Dört bin Ulster Protestam’mn katledildiği, yaklaşık sekiz bininin de -bunların içinde çok sayıda kadın ve çocuk da vardı- açlıktan, hastalıktan ya da soğuktan öldüğü Irlandalılarm ayaklanmasıyla savaş başladı. Clifton’m iddiasına göre (1999: 109) önceden hesaplanan değil, “kötü idareden kaynaklanan bir katliam” yaşanmıştı; fakat buradaki mezalimin zehri sonraki olaylara da yayılmıştı; zira Protestan propagandacılar yüz binlerce Protestamn öldüğüne Ingilizleri inandırmıştı (Connolly, 1992: 16; Wheeler, 1999: 8-12).</p>

  <p class="calibre1">İç Savaş İrlanda’da daha uzun sürdü. Fakat 1649’da Cromwell görkemli Püriten Yeni Model Ordu’sunun başında galip geldi. 1641’deki katliamın intikamını alma duygusu ve “Papacı, vahşi batıl inançlarla” dolu “barbar” bir halka karşı horgörü sebebiyle daha da zalimleşen ibretlik baskıya başvuran Cromwell son kez İrlanda’yı fethetti. Cromwell şöyle bir beyanda bulundu:</p>

  <p class="calibre1">Barbar ve kana susamış Mandalılar ile taraftarları ve işbirlikçilerine karşı büyük işlerin [öncülüğünü yapacağım] ve Mesih’in Incil’inin yayılması, doğruluğun ve barışın kurulması için [çalışacağım].</p>

  <p class="calibre1">Cromwell Drogheda şehrinden teslim olmasını istedi. Garnizon komutanı onu oyalayınca da toplarla duvarları yıktırdı ve şehre yapılan hücumu bizzat yönetti. Şehri yağmalamak o dönemde bir savaş geleneğiydi. Cromwell olup bitenleri Parlamento’ya şöyle rapor etti:</p>

  <p class="calibre1">Şehirde silahlı bir kişiyi bile sağ bırakmamalarını söyledim ve sanırım o gece 2.000 adamı kılıçtan geçirdiler... Çok sayıda masumun kanma girmiş sefil barbarlara Tanrı hak ettikleri cezayı vermiştir. Böylece gelecekte daha fazla kan dökülmesinin önüne geçilecektir... Şimdi müsaadenizle bunun nasıl başarıldığını size daha açık anlatayım. Böyle büyük bir şeyin güçle ya da kudretle değil Tanrı’nın inayetiyle yapılacağı zaten bazılarımızın içine doğmuştu. Zaten ortada değil mi? Askerlerinizin o kadar cesaretle hücuma kalkmasının sebebi Tann’mn inayetiydi. Onların göğsünü yiğitlikle doldurdu... ve böylece bu sevindirici başarıyı elde ettik. O halde tüm şanın sadece Tanrı’ya ait olması çok iyidir.</p>

  <p class="calibre1">Teslim olan yüzlerce kişi daha sonra öldürüldü. Cromwell şöyle diyordu:</p>

  <p class="calibre1">Müdafilerin tamamını kılıçtan geçirdiğimize inanıyorum, canını kurtarabilenlerin sayısının otuzu geçmeyeceği kanaatindeyim. Onlar da Barbados’a gönderilecektir.</p>

  <p class="calibre1">Wexford’daki garnizon komutam da oyalanınca Cromwell yine aynı sertliği gösterdi. Şehre girildi ve tamamen kontrolden çıkmış görünen askerler kaçan sivillerden bazılarını da öldürdüler. Cromwell askerleri dizginlemek için pek de kılını kıpırdatmadı. Cromwell burada da yine suçu Tanrı’ya atıyordu.</p>

  <p class="calibre1">O’nun haklı adaleti haklarında bu karan vermiş, onları askerlere yem etmişti ki kendileri de korsanlık ederken pek çok aileyi soymuştu. Zavallı Protestanların hayatlarına zalimce kastetmenin bedelini kanlarıyla ödediler.</p>

  <p class="calibre1">iki şehirde garnizonların dörtte üçünü oluşturan 4.500 askerin yanı sıra 200300 de sivil öldü. Wexford garnizonu Mandalıydı, fakat Drogheda askerlerinin yarısı Ingiliz Protestan Kralcılardı. Burada dini ve etnik temizlik karışımının ötesinde bir şey vardı. Fakat Ross garnizonu komutanı vicdan özgürlüğü tanınırsa teslim olmayı önerince, Cromwell açıksözlülükle yanıt verdi:</p>

  <p class="calibre1">Vicdan özgürlüğü ile ayinlerinizi yapma özgürlüğünü kastediyorsanız, İngiliz parlamentosunun iktidarda olduğu yerlerde buna izin verilmeyeceğini belirterek hemen gereken cevabı vermenin en iyisi olduğu kanaatindeyim.</p>

  <p class="calibre1">Crormvell, Munster’da ipe sapa gelmez ve kin dolu bir Katoliklik karşıtı beyanda bulundu. Niyeti “Katolik dinini imha etmek” değildi, ama bunun tek nedeni “imha etmek kelimesinin zaten köklü ve kurulu bir şey gerektirmesiydi”. Belgenin genel tonlaması İrlanda’yı gereken her yola başvurarak Katoliklikten arındıracağını gösteriyordu (Cromwell’den yapılan bu alıntılar şuradandır: Abbot, 1939: II, 107, 126-7, 142, 201).</p>

  <p class="calibre1">Bunlar Cromwell’in İrlanda’daki ilk muharebeleriydi. Asur tarzı ibretlik baskıya başvurarak, ya teslim ol ya öl sinyali veriyordu, işe yaradı, Mandalılar eninde sonunda teslim oldular. Fakat son derece acımasız bir savaş yaşanmıştı, çünkü yirmi yıl süren bu savaş sırasında İrlanda nüfusunun yaklaşık yüzde on beşi, yani üç yüz binden fazla insan çoğunlukla kötü beslenme ve hastalık yüzünden öldü.</p>

  <p class="calibre1">Ingiltere’de Iç Savaş daha soylu bir tarzda yürütüldü. Teslim olmayı reddeden garnizonların katledildiği vakalar daha azdı, ama sivillerin çoğu, yağmalanan kasabalarda sıkışıp kalmadıkları sürece doğrudan zarar görmekten kurtulabildi. Coster’in yazdığına göre (1999), en korkunç katliamlar direnişin en fazla olduğu yerlerde yapılmıştı. Katolik ve îrlandalı askerler hem en kararlı hem de en çok risk altındaki askerlerdi. En zalim general aynı zamanda en deneyimli generaldi: Kralcı Prens Rupert. Toplamda İngiltere’nin sadece yüzde dört ila beşi, yani yaklaşık 180.000 kişi öldü. Cromwell Iskoçya seferinde dahi hasımlarma nezaket göstermiş, mağluplara merhametli davranıp yaralılara bakmıştır. İskoç ordusu İngiltere’yi işgal edip Worcester’a kadar ilerlediğinde bile, sonraki yenilgisinde vahşice bir misilleme olmamıştı. Bir avuç lider idam edildi ve birkaç yüz asker Yeni Dünya’ya gönderildi. Fakat İrlanda’da dini fanatizm, etnik horgörü ve 1641’in öcünü alma arzusu onun galibiyet arzusunu sapıklık düzeyine çıkarmıştı. Ulster’de gerillalara karşı bir yakıp yıkma seferi neticesinde Katoliklerin işi bitirildi. Yöredeki insanlara bölgeyi terk etmezlerse vurulacakları söylendi. Bazı subaylar diğerlerinden daha acımasızdı. Katolik hasımları Sir Charles Coote’yi, “üç kez daha zalim bir kasap ve kan emici” diye tanımlıyordu. Albay Tothill adamlarına tüm esir İrlandalIları öldürme emri vermişti. Fakat muhafazakar Ireton (Cromwell İrlanda’yı terk ettikten sonra komutayı almıştı) bu yüzden Tothill’i divanı harbe verip ordudan ihraç ettirdi. Ireton kendi askerleri ile yerli Katolik kadınlar arasındaki evlilikler karşısında telaşa kapılmıştı -o sırada Ulster’de ciddi bir Katolik erkek sıkıntısı vardı. Bu yüzden Protestanlığa ihtidası samimi olmayan kadınların ülkeden kovulmasını ve kocalarının da rütbelerinin indirilmesini emretti (Wheeler, 1999). Burada Protestan radikaller ile ılımlılar arasındaki farkı görüyoruz.</p>

  <p class="calibre1">Cromwell’in dinsel temizliği aynı zamanda uygarlık adma barbarlığa karşı temizlik hissinden de besleniyordu. Fakat Drogheda hiç de Magdeburg gibi değildi. Cromwell teslim olmakta geciken garnizonu kılıçtan geçirtti, ama sivil halkı öldürmedi. Büyük ölçüde geleneksel savaşın çağdaş kuralları çerçevesinde kalmıştı (Clifton, 1999: 119). Her şehre, “doğru şekilde” önceden teslim olma çağrısı yapılıyordu ve Cromwell kadınları ya da çocukları hedeflemiyordu. O yüzden bunun bütün bir etnik gruba yönelik cinai temizlik olduğu söylenemez. Daha ziyade silahlı direnişi yok ederek dinsel temizliğin daha yumuşak kurumsal araçlarla yürütülmesini sağlama girişimiydi.</p>

  <p class="calibre1">Gerçekten işe yaradı. 1652’de çıkarılan Yerleşim Yasası <span class="calibre3">İrlandalIların,</span> 1641 katliamına katılmakla suçlanan üçte ikisinin toprağını kamulaştırıyordu. Bu topraklar Londralı tüccarlara, CromwelPin askerlerine ve İskoç yerleşimcilere verildi -bunların hepsi de Protestandı. 1600’de İrlanda topraklarının yüzde 90’ı Katoliklerin elindeydi, 1685’e gelindiğinde bu oran yüzde 22’ye, 1800’de ise yüzde 5’e düşmüştü. 1770’lere kadar Katolikliğe karşı ceza yasalarıyla büyük ayrımcılık yapılıyordu ve Katolik mirasçılar ile meslek sahibi olmak isteyenler resmen ihtida etmeye zorlanıyordu (Connolly, 1992: 145-7). Fakat mülksüzleştirilmiş Irlandalılarm hemen hepsi mülksüz emekçiler olarak kaldı. Az sayıda Katolik mülk sahibi batı sahiline gönderildi ve orada daha küçük toprak parçaları aldı (Clifton, 1999:123). İrlanda dili kamusal alandan çekildi, ama alt sınıfların lehçelerinde tutunmayı başardı. Ondokuzuncu yüzyıl ortasına gelindiğinde, her sınıftan Îrlandalı ebeveyn çocuğunun modernlik ve dünyevi başarı dilini -İngilizceyi- öğrenmesini istiyordu. İrlanda nüfusunun yaklaşık dörtte biri İngiliz ya da İskoç yerleşimci soyundan olmasına rağmen, İrlanda hiç de koloni niteliğinde değildi. Connolly’nin (1992:111-22,294-313) belirttiği gibi, İngiltere ve Iskoçya’nın kapı komşusuydu ve Mandalılar görünüş, din ve kültür bakımından Avrupalıydı. Aradaki dar denizin her iki tarafına doğru kitlesel hareketler ve çok fazla asimilasyon gerçekleşmişti. Gael tipi göçmen çobanlığın yerini Ingilizlerin toprakta kullanım hakkı uygulamaları almıştı. Kitlesel ihtida ettirme girişimleri pek gayretli değildi. Elitler zorla asimile edilmiş, kitlelere ise ciddi anlamda ayrımcılık yapılmıştı. Fakat Ingilizler toplu temizlik suçu işlemedi. İrlanda iki dini cemaat barındırmayı sürdürdü, ki günümüzde de bunların çatışmalarına şahit oluyoruz. 1969 ile 2000 arasında 3.300 kişi öldürüldü, ama iki taraf da aslında diğerini ortadan kaldırma peşinde değil.</p>

  <p class="calibre1">Onbeşinci yüzyıl sonundan onyedinci yüzyıla kadar Avrupa’da daha ciddi temizlikler yaşandı ve dini hudut bölgelerinde etnik unsurlar da işe dahil oldu. Ispanya’da etnik uzlaşmazlıklar ve temizlik arttı; İrlanda’da azaldı. Büyük ihtimalle bunun sebebi huduttaki tehditlerin ciddiyeti arasındaki farktı: En büyük temizlik döneminde Hıristiyan Akdeniz ülkelerine yönelik İslam tehdidi çok güçlüydü (ancak 1572’deki Inebahtı deniz savaşından sonra zayıflamaya başlamıştı), oysa batıdaki Katolik İrlanda tehdidi sürekli azalıyordu. Daha doğuda, savaş halindeki Rus, Osmanlı ve Pers imparatorluklarının hudutları boyunca da Hıristiyan, Sünni ve Şii topluluklar cinai yollardan temizleniyordu (Lieven, 2000: 149). Etnik-dinsel temizlik yalnızca siyasi tehditler ile dinsel tehditlerin birbirini güçlendirdiği yerlerde yükselişe geçiyordu. O zaman bile cinayetlerin çoğu önceden planlanmamış oluyordu. Şiddetin tırmanması neticesinde olayların kontrolden çıktığı yerlerde cinayetler işleniyordu. Temizlik sistematikti (özellikle Ispanya’da), ama cinai temizlik sistematik değildi. Magdeburg ve Drogheda vakaları sonraki bölümlerde aktaracağım olaylardan ziyade, tarihte daha önce yaşanan sayısız başka kuşatmaya benziyordu.</p>

  <p class="calibre1">Dinsel temizlik ile ülkedeki rejim arasında bir ilişki yoktu. Ispanya’da Yahudilerin ve Mağribilerin temizlenmesi hükümdarların kendi iradesiyle değil, seküler ve dini elitlerin baskısıyla gerçekleşmişti. Din savaşlarında Protestanlar genellikle sınırlı temsiliyete dayalı hükümet yönünde baskı yaparken, Katolik-ler daha güçlü monarşilerin iktidarını tercih ediyordu ve her iki taraf da eşit düzeyde kanlı olaylardan sorumluydu. İngiltere’de Püritenler en temsili hükümet biçimini tercih ediyor, mülk sahiplerinin ayrıcalıklarının azaltılmasını istiyorlardı, ama Papa yanlılarına en fanatik nefretle yaklaşan, onları ülkeden temizlemek için en çok arzu duyan da onlardı. Orduda fazlasıyla temsil edildikleri için bunu başaracak askeri güce de sahiplerdi. Fakat genele bakarsak demokratikleşmeye -ruhunki hariç- atfedilecek bir temizlik evresi değildi bu. Devletlerin hemen hepsi yaklaşık yüzde 80 oranında tek-dinli hale gelince de bu çatışmalar sona erdi.</p>

  <p class="calibre1">Bu bölümde çok geniş bir tarih dilimini inceledik ve bu dönemde etnik temizliğin yaygın olmadığını, zira makro-etnisitenin de yaygın olmadığını gösterdim. Etnisite hemen hiçbir yerde mesafeye ya da sınıfa baskın çıkmamıştı. Fakat selamet dinleri yayılırken din hem sınıfların hem de başka sınırların ortak paydası haline geldi, ruhların ön-milli demokratikleşmesini ve temizlenmesini getirdi. Yine de seküler meselelerde sınıfın ve diğer katmanlaşma eksenlerinin hakimiyeti devam etti. Üstelik Avrupa’da dini temizlik başarıldıktan sonra işler iyiye gitmeye başlamış görünüyor.</p>

  <p class="calibre1"><a id="bookmark5"></a>üç</p>

  <p class="calibre1"><a id="bookmark6"></a><span class="calibre3"><a id="bookmark7"></a>“Biz, Halk”ın iki Versiyonu</span></p>

  <p class="calibre1">LİBERAL VERSİYON</p>

  <p class="calibre1">Halk iktidarı mefhumunun kayda geçmiş en meşhur ifadesi şudur:</p>

  <p class="calibre1">Biz, Birleşik Devletler Halkı, kendimiz ve Torunlarımız için daha kusursuz bir Birlik oluşturmak, Adaleti tecelli ettirmek, yurt içinde Huzuru sağlamak, birliği hep beraber savunmak, genel Refahı temin etmek, Özgürlüğün Nimetlerini emniyete almak Amacıyla Amerika Birleşik Devletleri için bu ANAYASAYI takdis ve tesis ediyoruz.</p>

  <p class="calibre1">ABD Anayasası’na Giriş’te tanımlanan “halk”, bugün tüm modern devletlerin meşruluk zeminidir ve sorgusuz sualsiz iyi ve ahlaki bir topluluk olarak görülmektedir. Nitekim insanların bugüne kadar bulduğu en iyi huylu yönetim biçimi de olabilir. Fakat “halk”m iki anlamı, yani <span class="calibre2">demos</span> ile <span class="calibre2">ethnos</span> kaynaşınca -aynı topraklarda yaşayan diğer etnik gruplar için- sorunlar doğar. Yurttaşların ayrıcalıkları etnik dış gruplara karşı ayrımcılığı da içerebilir. En uç durumlarda dış grup halkın topraklarından kovulabilir, temizlenebilir.</p>

  <p class="calibre1">Yine de iki farklı halktan bahsedebiliriz: <span class="calibre2">Katmanlı</span> halk ve <span class="calibre2">organik</span> halk. Halk çeşitli ve katmanlı olarak görülürse, devletin ana rolü rakip çıkar gruplarına arabuluculuk yapmak ve onları uzlaştırmaktır. Burada farklılıklar uzlaştırılma-ya çalışılır, yok edilmeye ya da temizlenmeye değil. Avrupa’nın kuzeybatısında ağırlık katmanlı halktadır. Ama halk organik, bir ve bölünmez ve etnik olarak tasavvur ediliyorsa, ancak sapkın azınlıkları bastırarak saflığı korunabilir ki bu da temizliğe yol açabilir. Avrupa’nın orta ve doğu bölgelerinde bu tehlike daha fazla hissedilmeye başlamıştır.</p>

  <p class="calibre1">Liberal görüşlerin çoğunda bireyciliğe vurgu yapılır. Liberal demokrasilerin faydalı olması anayasalarının en başta bireysel insan haklarını korumasıyla açıklanır. Fakat liberal demokrasiler kuruluş aşamasında böyle değildi, grupların hakları ve düzenlenmesi daha merkezi önemdeydi. Çıkar grupları mücadelesinin, özellikle de sınıf mücadelesinin kurumsallaşması organik değil katmanlı bir halk yaratarak hoşgörüyü güvenceye almış ve temizlik güdüsüne gem vurmuştur. Yine de, liberal demokrasiler muazzam temizlik suçları işlemiş, kimi zaman soykırıma varan işler yapmışlardır -fakat bu suçları sömürge bağlamlarında, büyük toplumsal grupların katmanlı halkın dışında tanımlandığı yerlerde işlemişlerdir.</p>

  <p class="calibre1">ABD Anayasası’nı “takdis ve tesis eden” gerçekten de halk değildir. Bu işi yapan, iki haftalığına Philadelphia’da toplanan, en yüksek unvan ve büyük mülklere sahip olan 55 tane orta yaşlı beyaz efendidir. İddialarına göre 13 koloninin halklarım temsil ediyorlardı. Fakat kimdi bu halklar? Kurucu babalar kadınları, köleleri ve yerli Amerikalıları halktan saymak istemiyordu. Hattâ çoğu mülksüz beyazları da dışarıda tutmak istiyordu, ama çevrelerinde kaynaşan devrimci süreç yüzünden buna mecbur kalmışlardı. Dönemin İngiliz politikacıları halkı tanımlarken, onu alttaki <span class="calibre2">ayaktakımı’ndan</span> ayırt ediyorlardı. Ayaktakımı en alt kademedekilerden, kalabalıktan, güruhtan ve kesinlikle halkın bir parçası olmayan dış gruplardan oluşuyordu. “Biz, halk” o dönem <span class="calibre2">çıkarlar</span> (beyefendiler, tüccarlar, imalatçılar, zanaatkarlar vs.) diye adlandırılan mülk sahibi erkek gruplarından oluşuyordu. Bu çıkarların bölücü niteliği kabul ediliyordu ve herkesin “ülkede ortak hissesi” olması için çıkarların uzlaştırılması önemliydi. Yurttaş topluluğunun içsel olarak katmanlı olduğunu kabul ediyorlardı. Hattâ bu dönem yurttaş haklan da katmanlıydı; çünkü halk “aktif’ yurttaşlığa sahipken, ayaktakımı ancak “pasif’ yurttaşlıktan faydalanabiliyordu. Ayaktakımınm hukuki ve medeni hakları vardı, ama siyasi hakları yoktu. Tam haklar elde etmeye yönelik sonraki hareketlerde de sınıfın ağırlığı hissediliyordu. Bunlar artık sanayileşen kapitalist ekonomilerdi. Siyasi hakların genişletilmesi tartışmalarında esasen şu meseleler gündeme geliyordu: Mülkiyet sınırı nereye çekilmeli? Çalışanlar ya da hizmetkarlar (çoğu siyasi hak sahibi onların bağımsız yargı gücünden yoksun olduğu düşüncesindeydi) oy kullanma, jüri üyesi olma, makam sahibi olma hakkı almalı mı? Bazı sınıfların oyları diğerlerininkinden daha değerli olmalı mı? Sınıfın yüksek sorumluluk sahibi üyelerini daha önce kabul etmek ve onları sınıfın geri kalanından ayırmak gerekir mi? Bu çoğul sınıf ve katman çıkarlarının uzlaştırılabileceği, ama ortadan kaldırılamayacağı kabul edilmiş durumdaydı. Halk bir ve bölünmez değil, çoğul ve katmanlıydı. Nitekim çekişen çıkarlar siyasi partilerde kurumsallaştı. Hizip niteliğindeki çıkar grupları -içeridekiler ve dışarıdakiler, Whigler ve Toryler- zaten mevcuttu ve sanayi çağının smıf çatışmaları onları modern dönemde “sola karşı sağ” ve “dinsele karşı seküler” partiler haline getirdi. Bunların çatışmasının ortadan kalkmayacağı, aşılamayacağı, ancak uzlaş-tırılabileceği herkes tarafından kabul edildi. Liberal devlet de esasen çıkarların arabulucusu olduğundan, kendisine ait gücü sınırlı bir devlettir. Bu yüzden liberalizm hem milliyetçiliği hem de devletçiliği dizginlemiş, sınıf ile ulusun gelişimi çok iç içe geçmiştir.</p>

  <p class="calibre1">Çok geçmeden sınıfa yaş ve toplumsal cinsiyet de eklendi. Sadece hane reislerinin mi tam hakları vardı ve diğer erkeklerin hangi yaşta bağımsız bir aklı olduğuna hükmedilebilirdi? O halde belli bir yaştan ya da sınıftan kadınlar si-yaseten diğer kadınlar nazarında sorumlu görülebilir. Bu da ikinci bir kısıtlılık sebebidir. Smıf, yaş ve toplumsal cinsiyet katmanlıdır, ama genellikle insanları farklı topluluklar halinde ayrıştırmaz. Bu grupların bir arada yaşaması ve çalışması (ayrıca birbirini sevmesi ve birbirinden nefret etmesi) zorunludur. En sert smıf çatışmaları sırasında bile işçiler ile işverenler uyanık oldukları zamanın büyük bir kısmını işbirliği yaparak geçirirler. Farklı yaşlardan erkek ve kadınlar birlikte yaşar ve aile kurarlar. Sınıflar arasında konutsal ayrım oluşsa da, aynı zamanda rutin olarak birbirlerine bağımlıdırlar. Bu karşılıklı bağımlılık “biz, halk” ile sınıf, yaş ya da toplumsal cinsiyetle tanımlanan dış gruplar arasındaki antipatiyi sınırlar.</p>

  <p class="calibre1">Sınıf çatışmasının kurumsallaşması modern Batı’nm ana siyasi başarısı olmuş, önce liberal ve sonra da sosyal demokrat devletler yaratmıştır. Sınıf, yaş ve toplumsal cinsiyet halk içinde çekişen çıkarlar olarak kalmış, çoktaraflı sistemlerde kurumsallaşmış meşru çatışmalar olarak kabul edilmişlerdir. Bu politika tarzı sömürüyü ortadan kaldırmaya yönelik olmadığı için zaman zaman yeni ezilen grupların ayaklanıp yeni taleplerde bulunması mümkündür. Fakat liberal kurumlar arasındaki sınıf çatışması ülkeyi hasımlardan temizleyerek çözülmemiş, hele toplu katliamlara daha da az başvurulmuştur. Gel gelelim, smıf uzlaştırılmak yerine bastırılırsa farklı bir sonuç ortaya çıkacaktır. Sınıf mücadelesi girdabı devrime yol açabilir, ki Orta ve Doğu Avrupa’nın bazı yerlerinde yol açmıştır da (Mann, 1993: 16-18. Bölümler). Başarılı olan devrimciler sonra da farklı bir organik “proletarya olarak halk” iddiasında bulunmuştur, ki bunu da 11. Bölüm’de göreceğiz.</p>

  <p class="calibre1">Yine de Kuzeybatı Avrupa’da onsekizinci yüzyıl sonunda iki şey başarılmıştı: dinsel çatışma azalıyordu (önceki bölümde bunu görmüştük), liberal ve sınıfsal kurumlar etnik dayanışmaya baskın çıkmıştı. Her devlette dinsel homojenliğin sağlanmasıyla, etnik çatışma ılımlılaşmış ve daha seküler olan dil meselesine yoğunlaşmıştı. Bu da cinailik düzeyini düşürmüştü. Birden fazla selamet dinini kabul edemesek de, birden fazla dili konuşabiliriz, ne de olsa kutsal bir statüsü yoktur. Kamusal alanda maddi başarıya ulaşmak için baskın resmi dili öğrenebilir, mahrem ve duygusal alanımda anadilimi koruyabilirim.</p>

  <p class="calibre1">Bu sayede birden fazla etnik kimlik edinebilirim. Yine de Avrupa devletlerinin çoğu 500 yıldan uzun süre kamusal alanda tek dil peşinde olmuştur ve bu durum da azınlık etnik kültürlerinin sönümlenmesini teşvik etmiştir. Yerel ve dinsel diller ile kültürlerin kaybolmasıyla, Avrupa uzun vadede temizlenmiştir. Fakat ağırlıklı olarak kullanılan araçlar pek fazla şiddet içermez. En fazla kurumsal zorlayıcılığa başvurulmuştur.</p>

  <p class="calibre1">Ayrıca bu araçlar sınıfı aşıp geçmemiştir. İlk dönemlerde asimilasyon yatay ilerlemiş, aristokrasiden başlayarak aşağıya doğru smıf smıf gerçekleşmişti. Gallerin durumuna bakalım. Gal kıyıları onikinci ve onüçüncü yüzyıllarda Anglo-Norman lordları tarafından fethedilmişti. Arkasından İngiliz yerleşimci kasabaları kuruldu. Yöneticiler dönem dönem Galceyi yasakladılar, ırklararası evliliği kısıtladılar, Gallilerin mevki sahibi olmasını engellediler, ama bu eylemler İrlanda’da olduğu kadar ısrarcı ve zorlayıcı değildi. Krallar Crecy ve Agincourt’ta Fransa kralına karşı tayin edici bir silah olarak Galli okçuları kullanmaktan memnundu.</p>

  <p class="calibre1">1400’den sonra Galler (İrlanda’nın aksine) hudut toplumu olarak görülmedi; 1500’den sonra ise krallığın sadık, hattâ muhafazakar bir kesimi olarak kabul edildi. 1509’da İngiliz kolonicilerin yerleştirildiği plantasyon kasabalarından biri olan Conwy’nin İngiliz sakinleri, Gallilere karşı daha fazla ayrımcılık yapılması için dilekçe verdi. Şikayetleri şuydu: “Bir Gallinin Galler’de mevki sahibi olması, Fransızm Calis’te [Calais] ya da Iskoçyalmm Barwicke’te [Benvick] mevki sahibi olmasından daha uygun değildir.” Ne yazık ki dilekçe Anglo-Galli Kral VII. Henry’ye gönderilmişti. Henry’nin tahta çıkışı Ingiliz ve Gal lordları arasındaki uzun bir aristokratik yatay asimilasyon sürecinin sonucuydu. Oğlu VIII. Henry de 1536’daki Birleşme Yasası ile Galler’i Ingiltere’ye dahil etti. Artık tek bir idare, tek hukuk ve tek dil olacaktı. Yasaya göre sadece “Galce konuşmayı” bilen hiç kimse “bu alemde mevki sahibi olamayacak ya da ücret alamayacak” tı. Yine de yasa Galler’de örgütlü bir muhalefet yaratmadı, çünkü üst smıf, İngilizlerle aynı kuramların kendilerine bahşedilmesinden memnundu (Jenkins ve diğ., 1997; Roberts, 1997; Smith 1997).</p>

  <p class="calibre1">Nüfusun neredeyse yüzde 90’ı sadece Galce biliyordu (1800’de bile bu oran yüzde 70 civarındaydı). Bu yasayla birlikte devlet görevlisi olma hakkından resmen mahrum bırakılıyorlardı. Ama zaten hiç devlet görevlisi olmamışlardı ki! Tıpkı Ingiltere’de olduğu gibi, nüfusun yüzde 90’ı siyasi bakımdan hiçe sayılıyordu. Önemli olan geri kalan yüzde 10’du: Soylular, üst sınıflar, tüccarlar, lonca üyeleri. İngilizce zaten resmi belgelerin dili olduğu için yaygındı ve bu yüzde 10’un büyük bir kısmı İngilizceyi çoktan öğrenmişti. İngilizcenin daha üstün, daha kurallı, mesleklere ve ticarete uygun bir dil olduğunu kabul ediyorlardı. Çoğu bu meslek ve ticaret dünyasına katılmak istediği için İngilizce İkinci dilleriydi -tıpkı bugünkü dünyanın büyük bir kısmında olduğu gibi. Kamusal bağlamlarda Galce konuşma azaldı, ama henüz özel sohbetlerde varlığını sürdürüyordu.</p>

  <p class="calibre1">İngilizceyi Gallilere dayatmanın içerdiği kurumsal zorlayıcılık kısmen In-gilizlerin milli sömürüsü, kısmen de Gal elitlerinin sınıfsal ihaneti üzerinden yürütüldü. Burke’e göre (1978: 270-2), onaltı-onsekizinci yüzyıl Avrupa’sının tamamında “üst smıf popüler kültürden çekilmişti”. Bohemya soyluları Çek-çeden Almancaya geçmiş, okumuş Norveçliler Dancaya yönelmiş, FinlandiyalIlar İsveççenin çekimine kapılmıştı vs. Fakat Galce konuşan üst sınıf, iki dilliliğin bariz bir yükselme stratejisi -ayrıca da hizmetlileri ve bağımlıları için koruma sağlamanın en iyi yolu- olduğu bir dünyada yaşıyordu. Gal pragmatizmi ile İngiliz pragmatizmi örtüşmüştü. 1563’te Anglikan Kilisesi Gal halkını Protestanlığa kazanmak için Galce Incil’e ihtiyaç olduğunu kabul etti; çünkü kitlelerin anlayabileceği tek dil Galceydi. Bu proje Galler’de okuma yazma oranını yükseltti. En nihayetinde, orta ve alt sınıftan insanlar hem İngiltere hem de Galler’de kamusal alana kabul edilirken, İngilizce de alt sınıflara doğru yayıldı. İngilizce ondokuzuncu yüzyılda Galcede ciddi gedikler açtı. Oysa daha önce asimilasyon hâlâ yatay ve elitistti. İrlanda dilinin aksine, Galce en tepeden gönüllü olarak baltalanıyor ve bunun etkileri her sınıfta hissediliyordu. Böylece ortaya milli ama katmanlı bir devlet çıkmıştı.</p>

  <p class="calibre1">Yirminci yüzyılın başında Kuzeybatı Avrupa’nın neredeyse tamamı dilsel bakımdan temizlenmiş, son kalıntılar da gönüllü asimilasyonla ortadan kalkmıştı. Fransa’daki azınlıkların çoğu Jakoben görüşünü kabul etmişti, çocuklarının modernliğin dili olan Fransızca eğitim görmesinden memnuniyet duyuyorlardı. Brötonca konuşan anne-babalar kendi dillerini geri kalmışlık ve fırsatlardan yoksunlukla özdeşleştiriyordu. Galce ya da Brötonca kamusal ortamlarda İngilizce ya da Fransızcanın gölgesinde kalıyordu. Dilsel temizlik ilk başta kuvvetle, sonra kurumsal zorlamayla, son olarak da gönüllü asimilasyonla tamamlanmıştı. Nitekim İrlanda ilk başta daha vahşice temizliğe maruz kalmışsa da, Îrlandalı anne-babalar son safhaya en az diğerleri kadar büyük bir coşkuyla katılmıştı.</p>

  <p class="calibre1">Ancak sona doğru, yani İngiltere’de ondokuzuncu yüzyıl başında, başka yerlerde ise aynı yüzyılın ortasında ve sonunda milli kimlikler tam anlamıyla en alt sınıflara kadar yayıldı. Eugene Weber’in manidar başlıklı kitabı <span class="calibre2">Pea-sarıts into Frenchmen</span> (Köylülerden Fransızlara - 1976) modern bir klasik haline gelmiştir. Bu kitapta Weber, 1870’te bile Fransa kırsalında yaşayanlardan çoğunun kendini Fransız milletine ait görmediğini anlatır. Paris’i çevreleyen bölgeler, yani Fransa’nın merkezi yerleri kısmen istisnaydı, çünkü doğrudan başkente hizmet veriyorlardı. Fakat Weber’e göre Fransız erkek ve kadınlardan büyük bir kısmının çok daha yerel bir ufku vardı. Köylüler ancak askerlik hizmeti, milli eğitim, demiryolu ve motorlu taşıma olarak devlet altyapısı gündelik hayatlarına fiilen nüfuz ettiğinde Fransızlaşmalardı. Ben bu altyapıya milli ekonomik piyasaları ve üretim sistemlerini de eklemek isterim. Milli siyasi altyapıları - rutinleşmiş milli partiler, devlet kurumlan, devlet hizmetleri ve milli dini de unutmamak gerek. Fakat 1864’te Eğitim Bakanı Duruy, okul müfettişlerinden ülkede konuşulan dilleri araştırmalarını istedi. O sırada bakanlığı bölgelerin dil becerileri üzerine milli haritalar çıkartıyordu. Brötonya, Alsace-Lorraine ve güneyin neredeyse tamamında nüfusun yüzde 40’ı ya da daha fazlası Fransızca konuşmuyordu, fakat müfettişlerin raporuna göre o sırada 7 ila 13 yaşındaki okula giden çocuklarda bu oran yarıya düşmüş, yüzde 20’ler düzeyine inmişti bile (iki harita şurada bulunabilir: de Certeau ve diğ., 1975: 271-2). Güneydeki kırsal Lozere bölgesini ziyaret eden bir müfettiş bir köy okulunda çocuklara, “Lozere hangi ülkededir?” diye sormuştu. Çocuklardan hiçbiri cevap veremedi. 1880’lerde başka bir okul müfettişi onları daha bilgili buldu. Raporuna göre, “Lozere’de olduklarını, dağları geçtikten sonra ise Fransa’ya gittiklerini söylüyorlar”dı (Gibson, 1994: 178). Artık Fransa’nın nerede olduğunu biliyorlardı. Ama Fransa hâlâ başka yerdeydi.</p>

  <p class="calibre1">Connor (1994: 221), Avrupalı göçmenlerin ABD göçmen bürosundaki görevlilere 1880 ila 1910’da verdiği aydınlatıcı yanıtlara dikkat çeker. Nereden geldikleri sorulduğunda, büyük bir kısmı kendini ülke üzerinden değil “mahal, bölge, eyalet vs.” üzerinden tanımlamıştı. Fakat en ikna edici kanıt, mahrem aile pratikleri üzerine istatistiklerden çıkıyor. Susan Cott Watkins (1991), on beş Avrupa ülkesindeki en az 500 bölgede 1870 ve 1960’daki verileri karşılaştırdı. Bu veriler doğurganlık, evlilik ve gayrimeşru çocuk sahibi olma oranlarının verileriydi. İnsanlar ne sıklıkta evleniyordu, kaç çocuk yapıyordu ve bu çocuklar meşru muydu? Bunlar gerçekten de mahrem işlerdi. Kadınların ve erkeklerin kendi ilişkileri özelinde aldıkları milyonlarca bireysel karardan doğmuştu. Fakat Watkins gayet açık genel eğilimler buldu. 1870’te ülke içindeki farklar ülkelerarası farklardan çok daha fazlaydı. Çok çeşitli yerel örüntülerin yer yer ülke sınırlarını aştığı görülüyordu, ama Fransız ya da Alman ailesi örüntüle-rinden bahsetmek zordu. Halbuki 1960’a gelindiğinde ailenin her üç meselede de esasen millileştiği görülüyordu. Artık kaç çocuk yapıldığı, çocuk doğmadan ne kadar zaman önce evlenildiği ve insanların ne sıklıkta evlendiği konusunda Fransız, Alman ve Ingiliz aile normları vardı. Halbuki 1870’te bunların hiçbiri yoktu, ister meşru ister gayrimeşru olsun, millet çok geç doğmuştu.</p>

  <p class="calibre1">Hemen hemen hiç tek-etnisiteli devlet yoktu; çünkü merkez bölgedeki yönetici sınıfın kendini tek bir etnisitede tanımlaması ve bunu diğer bölgelere ve etnik gruplara dayatmasıyla oluşmuşlardı. Yüzyıllar içinde kısmen zorlamayla, kısmen gönüllülükle çeperlerdeki etnik gruplar yatay aristokratik asimilasyo<span class="calibre3">na</span> maruz kalmış, ama soylularla başlayan asimilasyon daha sonra sınıfsal yapıyı takip ederek aşağıya inmiştir. İngiltere’de 1688’den sonra hakim Protestan akıma dahil tüm mülk sahipleri -İngilizce mi, Galce mi yoksa Gael Iskoççası mı konuştuklarına bakılmaksızın- siyasi yurttaş sayılmışlardı. Gaelce konuşan İrlandalIlar, muhalif Protestanlar ve Katoliklere karşı yasaklar sonraki 140 sene içinde kaldırıldı. 1832’de siyasi hakların standartlaşmasıyla, yılda 15 pound kazanabilen ya da eşdeğer mülk sahibi olan tüm yetişkin İngiliz, Galli, İskoç ya da îrlandalı erkekler tam siyasi haklara sahip olarak halk haline geldi. Bunların arasında kendilerine “Briton” diyenlerin sayısı giderek artıyordu (Colley, 1992), fakat aynı zamanda İngiliz, Galli, İskoç ya da Îrlandalı sıfatıyla ikinci bir etnisitileri olduğunu da biliyorlardı. Yine de bu kimlikler arasındaki çatışmalar artık smıf çatışmasından çok daha az önem taşıyordu.</p>

  <p class="calibre1">Her ülke smıf ile etnisiteyi farklı şekillerde birbirine karıştırmıştır. Üç devlette çok-etni daha fazladır. Belçika’da siyasi yurttaşlık hakkı, cemiyet içinde modernliğin yüce dili olarak kabul ettikleri Fransızcayı konuşan Flaman bur-juvazisindeydi. Flaman ve Fransız elitleri birbirlerini kolayca asimile etmişlerdi. Flaman burjuvazisinin kendi astı saydığı Flaman kitlelere yanaşmaya niyeti yoktu ve Fransız elitler de tarihsel değeri olan Flaman yüksek kültürünü özümsemekten memnundu. Ispanya’da baskın olan Kastilya elitleri Katalan ve Bask elitlerini asimile etmekte pek başarılı olamadı, fakat burada hem sınıfsal hem de etnik siyasi hareketler kalıcı oldu. 1930’larm Üçüncü İspanyol Cumhuriyeti’nde solda, merkezde ve sağda ayrı Ka talan ve Bask milliyetçi partiler bulunuyordu. Çok-dilli İsviçre’de merkezi devlet zayıftı ve hükümetin büyük bir kısmı kanton düzeyinde işliyordu. Yirmi iki kantondan on sekizi tek dilli olduğundan, İsviçre minik ulus-devletlerin federasyonunu andırıyordu. Bu devletlerden hepsinde de sınıf siyaseti egemendi ve etnik işbirliği hiç de o kadar önemli olmayan federal düzeyde yürütülüyordu (Rabushka &amp; Shepsle, 1972: 208-12). Belçika, İspanya ve İsviçre temsili hükümetleri çok-etniyle çok farklı bir yoldan başa çıkmaya çalışıyordu; oydaşmacı ve konfederatif biçimlere başvuruyor, ama bunları sınıfsal kuramların <span class="calibre2">yanı sıra</span> kullanıyordu. Bu farklı tarihsel biçimler günümüz dünyasının güneyindeki çok-etnili ülkelere çok faydalı olabilir.</p>

  <p class="calibre1">Şiddet kullanarak temizlik genellikle Batı Avrupa çeperleriyle, etnisite ile sınıfın birbirini güçlendirebildiği yerlerle sınırlıdır. Burada sömürülen sınıflar aynı zamanda etnik bakımdan farklı olarak tanımlanır -hattâ kültür ve uygarlık bakımından aşağı görülürler. 1780’lerde Anglikanlaşmış İskoç toprak sahiplerinin “Kuzey Iskoçya temizliği,”<a id="footnote6"></a><sup class="calibre4"><a href="#bookmark8">6</a></sup> yani çiftçilerin sürülmesi buna örnektir. Bu temizlik neticesinde çok sayıda insan Yeni Dünya’ya göç etmek durumunda bırakılmış, pek çok kişi ölmüş ve en nihayetinde İskoç dili Kuzey Iskoçya’nm uzak kuzeybatısına ve adalara çekilmiştir. Fransız Devrimi’nin de Fransa çeperlerinde benzer etkileri olmuştur. Kendilerini emperyalist lngiliz-ler ve Fransızlar tarafından sömürülen proleter uluslar olarak gören Iskoçlar-da, Gallilerde ve Bre tonlarda bunun izlerini görmek mümkündür. İrlanda ise uç bir vakadır ve burada din hâlâ etnisitenin ve sınıfın payandalarından biridir. 1840’lardaki İrlanda kıtlığı Ingilizlerin ayrımcılık yaparak (Katolik) kiracılara karşı (Protestan) toprak sahiplerinin haklarını önplanda tutması yüzünden kötüleşmiştir. Bu kıtlık yanlış politikalar yüzünden tek bir ürüne aşırı bağımlılıktan kaynaklanan patates mantarı kriziyle başlasa da, Ingilizlerin piyasa güçlerine müdahalede gönülsüz davranması ve ilkel Katolik köylülere karşı aldınşsızhğı yüzünden feci bir hal almıştır. Neticede binlerce kişinin öldüğü ve binlercesinin de Amerika’ya kaçtığı bir etnikkırım yaşanmıştır.</p>

  <p class="calibre1">Avrupa’daki erken liberal demokrasinin en karanlık kısmı budur. Başka yerlerde de dış gruplara karşı ayrımcılık yapılıyordu, ama bu gruplar nadiren ülkeden kovuluyordu ve öldürülenlerin sayısı daha da azdı. Elitler gönüllü olarak asimile oluyor ya da kurumsal zor yüzünden baskın kimliğe geçiyorlardı. Daha sonra kitlelerin de başına aynı şey geliyordu. Çağdaş Batı Avrupa görece homojen ulus-devletler barmdmyorsa, bunun büyük bir kısmının görece ılımlı türde temizliklerin sonucu olduğunu unutmamak gerek. Avrupa’nın liberal karanlık yüzü başka yerde, sömürgelerdeydi.</p>

  <p class="calibre1">ORGANİK VERSİYON</p>

  <p class="calibre1">Demokratikleşme ideali Avrupa’nın merkezine ve doğusuna tıpkı kapitalizm ve sanayi gibi geç yayıldı. İlk başta bu bölgeler demokratik esinini batıdan ve kuzeyden alıyorlardı. Fakat üç fark yüzünden liberal değil organik ulus-devlet anlayışına yöneldiler ve milliyetçi hareketler smıf hareketlerine baskın çıkma şansı yakaladı.</p>

  <p class="calibre1">Birincisi, demokrasi talepleri burada daha geç ortaya çıktı; siyaset teorisi artık olgunlaşmış, hem halkı hem de ayaktakımını içeren <span class="calibre2">tüm</span> halkın egemenliği anlayışı hakim olmuştu- gerçi bu egemenlik hâlâ yetişkin erkeklerle sınırlıydı. Bu yüzden ilk dönemdeki Anglo-Amerikan tipte sınırlı mülkiyet yetkisinin savunusu yerine daha halkçı talepler ağır bastı. Elitler kitleleri yedekte tutma niyetiyle, başka bir kısmi demokrasi biçimi geliştirerek oy hakkını değil parlamenter egemenliği sınırladılar. Tüm erkekler oy verebilirdi; fakat temsilcileri iktidarı hükümdarla paylaşacaktı. Alman <span class="calibre2">Kaiserreich</span> bunun ilk örneğiydi: Erkeklerin eşit oy hakkıyla seçilen parlamento olan Reichstag esasen çifte devlet içinde iktidarım kayzer ve bakanlarıyla paylaşıyordu. Yürütme gücünün artırılmasıyla bu ilk fark devletçi güçleri ve ideolojileri liberal düzeylerin üstüne çıkardı.</p>

  <p class="calibre1">İkincisi, artık devletlerin yurttaşlar için daha aktif çalışması, iletişim altyapısı, iktisadi kalkınma, sosyal refah ve yurttaş orduları sağlaması bekleniyordu. Perez-Diaz’m (1993) sözleriyle, devlet “ahlaki bir projenin taşıyıcısı” olmuştu. 1890’lar ile 1900’lerde en sağda ön-faşistler yoluyla, merkez-sağda Sosyal Katolikliğin ataerkilliğiyle ve merkez-solda Alman Koltuk Sosyalistleri, İngiliz Yeni Liberalleri, Fransız radikal Cumhuriyetçileri ve Rus <span class="calibre2">zemstvo<a id="footnote7"></a><sup class="calibre4"><a href="#bookmark9">7</a></sup></span> entelektüel tabakası gibi hareketlerle devletçi proje dalgası başladı. Sadece en soldaki hareketler gecikti. Birinci Dünya Savaşı ve Bolşevik Devrimi’ne kadar sosyalistlerin çoğu ütopyacı ya da komünalist asgari devrim-sonrası devleti mefhumlarına bağlı kaldılar. Yirminci yüzyılda devletçi dalga devam etti ve dünyanın büyük bir kısmını etkiledi.</p>

  <p class="calibre1">Üçüncüsü, bu bölge çok-etnili hanedan imparatorluklarının hakimiyetindeydi. Habsburg (Avusturya), Romanov (Rusya) ve Osmanlı (İslam/Türk) İmparatorlukları pek çok tarihsel eyaletten ve krallıktan oluşuyordu. Hanedanlar homojenleşmenin ya da ulus sıfatıyla meşrulaşmanın peşinde değildi. Aslında ekonomik vasıfları yerlilerden fazla olan -Almanlar ya da Yahudiler gibi- azınlıkların ülkeye göçünü teşvik ediyorlardı. Sınır bölgelerinde yerleşimci-asker olmak isteyen her gruba da iyi gözle bakılıyordu. Yine de bu imparatorluklar tam anlamıyla çokkültürlü değildi, zira hanedanlık daha ziyade tek, çekirdek niteliğindeki etnik ya da dini bir grubun üyesi olan elitlere dayanıyordu. Bu grup, diğer etnik ve dini elitler arasında himaye ağları kuruyor ve bazı azınlıklara karşı ayrımcı uygulamalarda bulunuyordu. Bu yüzden alt sınıflar siyasi temsiliyet talep etmeye başlayınca, emperyalist-proleter etnik çatışmalarıyla bu talep iç içe geçti.</p>

  <p class="calibre1">Ayrıcalıksız elitler, daha önce kuzeybatıda görüldüğü gibi, ilk başta sadece kendileri için temsiliyet hakları talep ettiler. Fakat alttan gelen baskılar yüzünden, emperyalist etnisite ve onun yerli işbirlikçilerine karşı “bütün” halk adma konuşmaya başladılar (Mann, 1993: 10. Bölüm). Böylece milliyetçiliğin solcu versiyonu öne çıktı. Buna göre millet ezenleri devirmek için tıpkı proletarya gibi ayağa kalkacaktı. İtalyan faşist Corradini 1911’de <span class="calibre2">proleter millet</span> lafını icat etti. Bu tabir, daha güçlü emperyalist düşmanın tehdit ettiği çok sayıda milliyetçiliğin ideolojisini gayet iyi ifade etmektedir. Hırvatlar, Slovak-lar ve diğerleri geçmişteki Boşnak/Türk ve günümüzdeki Sırp tahakkümüne hınç duyabilirdi; Romanyalılar Macarlara, Slovaklar Çeklere ve geri kalanlar da eskiden egemen olan Almanlara, Ruslara ve Türklere hınç duyabilirdi. Üç imparatorluk halkı -Almanlar, Ruslar ve Türkler (ayrıca 1867 sonrasında Ma-carlar)- buna kendi karşı-milliyetçilikleriyle tepki verdiler. Bu başkaldırılar yüzünden varlıklarının tehdit altında olduğunu iddia ediyorlardı. Daha sonra da -tıpkı Yugoslavya’daki Sırplar gibi- yurtdışma yerleşmiş ortak etnisiteden insanların başka etnik grupların hakimiyetindeki devletlerde sömürülen azınlıklar haline gelmesinden endişe etmeye başladılar.</p>

  <p class="calibre1">Ama ilk önce organik ulus-devlet ideali ortaya çıktı. 1880’lerdeki Avusturya’yı buna örnek vereceğim (Schmidt-Hartmann, 1988). 1882’de üç genç Avusturya<span class="calibre3">lI</span> siyasetçi Linz Programı’m ortaya attı. Deutsche Volkspartei, yani Alman Halk partisi adında yeni bir parti kurulacaktı. Program Alman milliyetçiliği, herkese oy hakkı ve ilerici toplumsal yasamayı birleştiriyordu. Liberalizmi, bırakınız yapsınlar kapitalizmini ve Marksist sosyalizmin hepsini eşit şiddetle reddediyordu. Üç adam, liberaller çıkar çatışmalarını yücelten bir anayasayı savunurken, kendilerinin demokrasinin “özünü” önemli bulduklarını açıkladılar. Onların meşruluğu halkın birliğine, “herkesin iyiliğine” ve “halkın çıkarlarına” dayanıyordu. Planlanan parti hiçbir zaman kurulamadı. Üç adam dağılıp kendi partilerini kurdular. Adler, Sosyal Demokratların liderlerinden biri oldu, Lüger Hıristiyan Sosyalistleri kurdu ve Schönerer’in kurduğu parti de daha sonra Pan-Alman Partisi olacak partiyi kurdu. Bunlar iki savaş arasında Avusturya’nın üç kitlesel partisiydi ve aralarından ikisi kitlesel faşist hareketler doğurdu.</p>

  <p class="calibre1">Bu genç Avusturyalılar halk ve devlete dair organik bir anlayışı savunuyordu. Onlara göre halk bir ve bölünmezdi, birleşik ve bütündü. Bu yüzden devletin de çeşitlilik ya da çatışmanın kurumlaşmasını temel alması gereksizdi. Tek bir milliyetçi hareket tüm halkı temsil edebilir, halk içindeki toplumsal gruplar arasında meydana gelebilecek her çıkar çalışmasını aşabilirdi. Smıf çatışması ve kısmi çıkarlar müzakere edilmek yerine aşılmalı, onun yerine uluslararası çatışmaya tercüme edilmeliydi. Yirminci yüzyıl başlarken, çatışmaları aşacak failin ulus-devlet olduğu fikri doğdu. Aşkın millet ve devlet fikirleri savaş öncesi faşist teorinin dölyatağı vazifesi gördü. Hakim etnik gruplar ile madun etnik grupların korkuları bir “güvenlik ikilemi” yaratarak birbirini besledi. Avusturya-Alman milliyetçiliği 1890’larda Çek milliyetçiliğini yükseltti. Son-nı her ikisi birden Slovak milliyetçiliğinin yükselişine yol açtılar. Savaş arası dönemde Slovak milliyetçilerinin önderi olan Tiso her üç milliyetçilik adına konuşurken milleti şöyle tanımlıyordu: “Tek kökenden, tek fiziksel tipten, tek karakterden, tek dilden, tek gelenek kümesinden, tek eşit hedef kültüründen gelen insan topluluğudur ve bu insanlar uygun topraklarda organik bir bütün oluştururlar” (Slovakça alıntılar şuradandır: Nedelsky, 2001: 221-3). Tıpkı sınıf çatışması gibi milliyetçilik de benzer zihniyetteki ötekilerle çatışma üzerinden varlığını sürdürür.</p>

  <p class="calibre1">Organik milliyetçiliğin iki potansiyel kötülüğü vardı. Bir kere, demokrasiyi otoriter devletçiliğe götürebiliyordu. Soldaki ya da sağdaki tekil partiler iç parti demokrasisini korumak zorundaydı, ama bunu çok azı başarabiliyordu ve elitlerin ya da bir diktatörün eline düşmeye meyilliydiler. Halkın güya tekil özünü kim ifade edecekti? İnsan toplumlarmın gerçek çeşitliliğine bakılırsa, ancak bir elit zümrenin ya da diktatörün önderliğindeki bir devlet tekil bir sesle konuşma iddiasında bulunabilir. Tiso’nun vekili Kirschbaum şöyle diyordu: “Görüşlerin çeşitliliği ve pek çok başka uydurma yolun teşvik edilebilecek olması sebebiyle bu biricik yola gönüllü yönelim beklenemeyeceğinden, otoriter yönetimin gerekliliğini mantığımız göstermektedir.” İkincisi, azınlık toplulukların ve siyasi hasımların millete tam üyelikten dışlanması anlayışı organikçilikte destek görüyordu.</p>

  <p class="calibre1">Demek ki bu milliyetçiler şunlara inanıyordu: (1) diğer milletlerinkinden ayırt edilebilen kalıcı bir milli karakter, ruh ya da maneviyat; (2) bunu mutlak olarak ifade eden bir devlet kurma hakkı; (3) milleti zayıflatmaktan başka işe yaramayacak farklı karakterdeki dış grupları hariç tutma hakkı. Çok-etnili devletleri sevmiyor, hattâ yer yer asimilasyona bile şüpheyle yaklaşıyorlardı. Bu yüzden ondokuzuncu yüzyılda baskı gören Doğu azınlıkları gönüllü asimilasyondan zorla asimilasyona geçildiğini, sonra da dış ülkelere göçmeye zorlandıklarım hissediyorlardı. 1870 ile 1910 arasında beş milyon Yahudi olmayan Doğu Avrupalı -özellikle Slovaklar, Hırvatlar, Almanlar ve Slovenler- azınlık yurtlarından göç ettiler (Marrus, 1985; Pearson, 1983). Fakat yeni etnik-ırksal etiketlerin eski dinsel etiketlerle çakıştığı yerlerde işler daha kötüydü - örneğin Avrupa’da Yahudiler ve Müslümanlar için durum kötüleşmişti. Burada Yahudilere odaklanacak, sonraki bölümde Müslümanları ele alacağım.</p>

  <p class="calibre1">Yahudiler yüzyıllardır dini ve ekonomik hıncın hedefi olmuştu. “Mesihin katilleri” toprak edinme ya da kamuda istihdam haklarından yoksun bırakıldıkları için sevilmeyen ekonomik aracı rolleri oynamak zorundaydı. Halkın egemen sınıflara ve siyasi elitlere karşı hıncı da Yahudilere yönelebiliyordu. Yahudi pogromu köylülerin isyan etmeden memnuniyetsizliklerini göstermesini sağlıyordu. Bu pogromlarda şiddet kullanılıyor, yağma ve tecavüz de görülüyordu. Yahudilerin Hıristiyan bebekleri kaçırdığı ya da cinayet ayini yaptığı söylentileri yayılmışsa iş cinayete kadar varabiliyordu. Fakat Yahudilerden tamamen kurtulmak isteyenler azdı. Yahudiler fazlasıyla yararlıydı. Dönem dönem zorla din değiştirme yoluyla asimilasyon (Müslümanlarda olduğu gibi) girişimleri oluyordu, ama temizlik genellikle en fazla bu kadarla kalıyordu. Şimdi ise şiddeti artırıcı iki unsur eklenmişti: (1) demokratik hislerin yükselişi Yahudileri tam yurttaşlıktan yoksun bırakmış ve millete yabancı bir grup haline getirmişti, (2) organik ırk teorileri, Yahudileri dinsel değil ırksal bir dış grup olarak görmeye başlıyordu.</p>

  <p class="calibre1">En çok Yahudinin bulunduğu Rusya’da işler iyice kötüleşmişti. Rusların saldırıları artık cinai temizlik düzeyine yükseliyordu. 1881-3’te Yahudiler Çar II. Aleksandr’a suikast yüzünden günah keçisi ilan edildiler, çünkü suikastçiler arasında Yahudi bir kadın da vardı. Siyasetçiler ile basın yangına körükle gitti ve çarlık yetkilileri de müdahalede isteksiz davrandı, içişleri Bakam Phleve sadece asimilasyon ve biraz kültürel temizlik arzuladığını alenen belirtmişse de, saldırıyı teşvik etmiş olabilir. Yine de bunlar esasen alttan gelen patlamalardı. Sanayileşen şehirlerde çok daha büyük pogromlar yaşandı; modern kara ve demiryolu ağları boyunca yayılan bu olayların baş suçluları da göründüğü kadarıyla modern sanayi işçileriydi. Aslında bu pogromlar çoğunlukla çağdaş Rus grevlerini andırıyordu. Şiddet içeren, alkol tüketilen, eril bir altkültüre kilitlenip kalmış (ayrıca kırdan yeni göçmüş) genç ve bekar erkek işçilerin şiddetli feveranıyla pogromlar başlıyordu. Sonraki yıllarda modern emek ayaklanmaları Yahudi pogromuna dönüşmeye devam etti (Friedgut, 1987; Klier, 1993; Wynn, 1992). Fakat hâlâ önceden hesaplanmış cinayetlerden ziyade dayak, tecavüz ve yağma söz konusuydu.</p>

  <p class="calibre1">Rusya’da bir sonraki patlama daha siyasi ve bu yüzden de daha kanlıydı. 1903-6’da yaşanan bu patlamanın etkisi Japonya’yla savaş ve 1905 devrimi yüzünden daha da arttı. Yahudilerin diğer tehdit edici düşmanların arkasında olduğuna inanılıyordu. Askere almaya karşı ayaklanmalar olarak gelişen pogromlar Yahudilere yöneldi; muhafazakar siyasetçilerin kışkırttığı karşıdev-rimci güruh da güya sosyalist oldukları için Yahudilere saldırmaya başlayınca pogromlar daha da ölümcül bir hal aldı. Çarlık hükümeti şiddetin düzeyi karşısında telaşa kapıldı (3.000 Yahudi ölmüştü), ama halkın sağı desteklemesi için pogromlarm kullanılabileceği sonucuna vardı. Çarın şahsi mektuplarında, devrimci liderler arasında Yahudilerin çokluğu karşısında paniğe kapıldığı görülüyordu. O dönemden itibaren Yahudi karşıtlığı Rus sağcılarının siyasi ideolojisinde önplana çıktı. Bu yüzden daha fazla genç Yahudi yüzünü sola döndü ya da siyasi Siyonizmi destekleyerek Filistin’de bir Yahudi anayurdu -organik lıir ideal- talebini yükseltti; 2.5 milyon Doğu Avrupalı Yahudi 1914 öncesindeki yıllarda batıya göç etti.</p>

  <p class="calibre1">Birinci Dünya Savaşı bu geniş bölgede organik milliyetçiliğin daha da yükselmesine yol açtı. Çok-milletli devletlerin çoğunu yok etti, geleneksel muhafazakarlığın kitlelere güvensizliğini zayıflattı, devletçi müdahale ve planlama yoluyla kalkınma için ekonomik bir model temin etti ve kitlesel yurttaş orduları sayesinde, ulusal hedeflere ulaşmak için askeri ve sonra da paramiliter ortak bir lıalk eylemi modeli yarattı. <span class="calibre2">Fascists'te</span> (2004) gösterdiğim üzere, pek çok eski asker ve siyasi aktivist paramilitarizmi benimsemişti. Rus ve Ispanyol iç savaşları dışında soldan ziyade sağ bu alanda uzmanlaşmıştır. İtalya, Almanya, Avusturya, Macaristan ve Romanya’da (hattâ Ispanya’da) iç çatışmalar her ölü sağcıya karşı iki solcunun ölümüyle sonuçlanmıştır. Solcu devrim ve silahlı mücadele lalları genellikle laftan ibaret kalmıştı. Benito Mussolini’nin <span class="calibre2">squadristi</span>’si paramiliter saldırılar örgütlerken, İtalyan solcular gösteri yapıyordu. Sınıf analizi solcuların çoğunu militarizmden korumuş, fakat yenilgiye mahkûm etmişti.</p>

  <p class="calibre1">Organik sağcılar ana siyasi düşmanları olan Bolşeviklik ile dış düşmanın işbirliği içinde olduğu savma giderek daha çok sarıldılar. Alman ve İtalyan sağcıları Slavlara saldırdı, ama Yahudi-Bolşevik anlayışın birazcık bile olsa inandırıcı göründüğü Doğu Avrupa çapında en favori hedef Yahudilerdi. Bolşevikler Yahudi karşıtı değildi. Lenin bunu reddetmişti, 1921’deki Merkez Komite’nin yirmi bir üyesinden altısı Yahudiydi ve bilhassa gizli polis Çeka’nm komuta kademelerinde fazla Yahudi vardı. Yahudileri işkencecilikle ve katillikle özdeşleştiren Yahudi karşıtı sağcılara gün doğmuştu. Alt kademeden Bolşevikler arasında Yahudilerin oranı fazla değildi, ama kesin oranların pek bir önemi yoktu; Yahudiler ilk defa kendi cemaatleri dışında <span class="calibre2">herhangi bir</span> önemli siyasi rol oynayabiliyordu. Birinci Dünya Savaşı bittikten hemen sonra Rusya, Ukrayna, Polonya, Baltık devletleri, Romanya ve Macaristan’da sağcılar yerli halkı Yahudileri öldürmekte kullandılar (Marrus, 1985: 62-4). Solcuların çoğu aynı zamanda Yahudi karşıtı olmasına rağmen, liderleri genellikle bunun ilkesel bakımdan yanlış olduğunu, sosyalist ya da anarşist enternasyonallikle çatıştığını kabul ediyordu. Artık Rus sanayi işçileri de Marksistler tarafından örgütleniyordu ve çarlık zamanındaki gibi etnik pogromlara pek meyilli değillerdi.</p>

  <p class="calibre1">Rus İç Savaşı’nda Ukrayna’da İkinci Dünya Savaşı’ndaki katliamın habercisi olan bir kanlı Yahudi temizliği yaşandı. Tüm Ukraynalı Yahudilerin yüzde 3 ila 10’unu oluşturan 50.000 ila 150.000 Yahudi öldürüldü. Bu Yahudilerin yüzde 10’dan azı Kızıl Ordu ya da Ukrayna anarşist milisleri tarafından öldürülmüştü. Yaklaşık dörtte biri Ukrayna milliyetçileri ve yarıdan fazlası da Beyaz</p>

  <p class="calibre1">Ordu tarafından öldürüldü. Ayrıca savaşta çok sayıda ibretlik baskı yaşanmıştı. Köylerin ya da kasabaların düşmanla işbirliği yaptığına inanılırsa son derece acımasız davranılıyordu. Yahudi cemaatleri, kırsalı kasıp kavuran kuvvetler arasında kötünün iyisi olarak gördükleri Kızıl Ordu birimleriyle zaman zaman işbirliği yaptıkları için cezalandırıldılar. Kızıllara pek iyi gözle bakmayan yerel halklar içinde azınlık kaldıkları için cezalandırılmaya daha açıklardı.</p>

  <p class="calibre1">Sağcı ideoloji çoğu durumda temizliği benimsemişti. Ukrayna’nın milliyetçi savaş beyleri (Hetman) köylü yandaşlarıyla beraber akın düzenlerken, “Yahudilere - ölüm, kahrolsun komünistler!”, “Yahudilere ölüm! Ortodoks imanı adına!” sloganlarını atıyor, “kadim düşmanlarımız ve onların ajanı olan Yahudiler” e karşı savaşıyorlardı. Bu düşmanlık dış baskıdan -kozmopolit Ya-hudilerin yardım ettiği Rus (artık Boşlevik) devleti- nefreti, “Mesih’in katillerine” yönelik Ortodoks dini Yahudi korkusuyla birleştiriyordu. Beyaz liderler daha siyasi bir Yahudi karşıtlığını körüklediler, Rusya’nın talihsizliklerinin suçunu -SS’lerin dilini anımsatacak şekilde- “Yahudi-Bolşevik komplosunun hastalıklı mikroplarına” attılar. Daha liberal Beyazlar olan Kadetler bile davalarına halk desteği sağlayan pogromları kınamadılar. Beyazların komutanlarından Denikin’e yakın bir siyasetçi olan Shulgin gördüğü vahşet karşısında sarsılmıştı ve “Kiev sokaklarında korkunç bir ortaçağdan kalma ruh”un dolaştığını yazmıştı. Ama yine de Yahudilerin “Bolşevik çılgınlıkta aktif bir rol oynadıkları [için] tüm dünya önünde... itiraf ve tövbe etmesi gerektiğini” düşünüyordu. Shulgin bu “korkutma işkencesinin onlara doğru yolu göstereceğini” umuyordu. Sağcılar yenildikten sonra batıya kaçarken yanlarında kötü ünlü <span class="calibre2">Protocols of the Elders of Zion</span> (Siyon Büyüklerinin Protokolleri) kitabını da götürmüşlerdi. Bu uydurma kitap güya Yahudilerin dünyayı fethetme kılavuzuydu. Göçmenler Avrupalı <span class="calibre2">völkisch</span> milliyetçiler arasında etnik/dinsel nefretlerin yeşermesinde rol oynadılar. Genç Heinrich Himmler de <span class="calibre2">Protokolleri</span> okumuştu. Günlüğüne aldığı bir notta, bu kitabın “her şeyi açığa çıkardığını ve bir dahaki sefere kiminle savaşacağımızı” anlattığını yazmıştı (Altshuler, 1990: 284; Kenez, 1992; Levene, 1993; Mayer, 2000: 377-89, 513-26).</p>

  <p class="calibre1">Fakat daha ılımlı yollardan temizliğin de daha saygın destekçileri vardı. Yer değiştirerek -kısmen gönüllülükle ama çoğu durumda zorla göç ettirerek-temizlik, Woodrow Wilson’m <span class="calibre2">ulusların kendi kaderini tayin hakkı</span> doktrinini hayata geçiren 1918 barış anlaşmalarında resmen onaylanmıştı. Başkan Wilson nutuklarında liberal ve organik demokrasi anlayışlarını sürekli birbirine karıştırıyordu. Wilson’a göre itilaf Devletleri “temsili demokrasi” ve “ulusal kendi kaderini tayin hakkı” için savaşıyordu - yani pratikte çoğunluk durumundaki her milliyet için demokrasi peşindeydi. ABD on yıldır tarihinin en büyük göçmen akınım yaşadığı için o sırada çok etnik grup barındırma durumu tavana vurmuştu. Fakat ABD’ye gelen göçmenler devlete meydan okumuyordu ve Amerikalılar azınlık haklarını toplu değil bireysel düzeyde düşünüyorlardı (hâlâ da öyle düşünürler). Bireysel haklar anayasada korunmuştur. Wilson gibi Amerikan siyasetçileri -tıpkı dönemin İngiliz ve Fransız siyasetçileri gibi— anayasada bireysel hakların kutsandığı üniter ulus-devletler yaratmanın yeterli olduğuna inanıyordu.</p>

  <p class="calibre1">Versailles delegeleri Avusturya-Macaristan İmparatorluğu ile Rus ve Osmanlı çokuluslu imparatorluklarının Avrupa’daki kesimlerinin yerine bir dizi yeni devlet geçirdiler. Çekoslovakya ve Yugoslavya dışında bu devletlerin hepsi de nüfusun en az yüzde 65’ini oluşturan baskın bir etnik grubun hakimiyetindeydi. Bu durumdan memnun olmayanların bir yıl içinde devletini değiştirme hakkı vardı. Azınlıkların etnik çoğunluğun parçası olacakları bir devlete taşınabilecekleri düşünülüyordu. Bir yıl geçtikten sonra da yerinde kalanlar kendi devletlerinin azınlık haklarını güvenceye alan anlaşma şartlarına saygı göstermesini umut etmek zorundaydı. Çoğu devlet bu şartlara saygı göstermedi ve şartlan dayatma, noktasında ne İtilaf Devletleri’nin çıkarı vardı ne de Milletler Cemiyeti’nin gücü. Cemiyet sekreteri Habsburg tarihçisi Charles Macartney meselenin özüne nüfuz etmişti. Bir azınlık için dört ihtimal bulunduğunu belirtiyordu: Azınlıkları asgariye çekecek şekilde hudutların revizyonu; dış göç ve nüfus mübadelesi; “fiziki katliam”; ya da anayasada ulus-devlet biçiminden uzaklaşma yönünde değişiklik yapılması (Hayden, 1996: 735). Macartney son seçeneği tercih ediyordu, fakat ulus-devlet ideali fazlasıyla kuvvetliydi.</p>

  <p class="calibre1">Bunun doğrudan sonucu azınlıklara karşı ayrımcılık yapılması ve zorunlu dış göç oldu. Savaş sırasında mülteci akışları olmuştu, fakat barış anlaşması bu akışları hızlandırdı. 1926’da yaklaşık 10 milyon Avrupalı mülteci vardı. Bunun 1.5 milyonu Yunanistan ile Türkiye arasında mübadele edilmişti; 280.000 kişi Yunanistan ile Bulgaristan arasında mübadele edilmişti; 2 milyonu PolonyalIydı, 2 milyondan fazlası Rus ve UkraynalIydı, yaklaşık 1 milyonu Almandı,</p>

  <p class="calibre1">250.000 kadarı Macardı ve 200.000’i de Estonyalı, Letonyalı ve Litvanyalıydı. Bu rakamlar şok edicidir. 1914’ten önce 60 milyondan fazla Avrupalı yabancı devletler tarafından yönetilirken, sonrasında bu rakam 25 milyona düşmüştü. Doğu Avrupa’da madun milletler nüfusun yansıyken çeyreğine kadar inmişti. Yurttaşlık artık açıkça etnisiteyle özdeşleştiriliyordu ve azınlıklar ikinci smıf yurttaş haline gelme tehlikesi yaşıyordu. Etnik grupların kanşık kalmasmdan-sa bunun daha iyi olduğu düşünülüyordu. Kısa süre önce Osmanlı împarator-luğu’ndaki etnik çatışma Ermenilerin soykırıma uğramasına ve Rumların vahşice sürülmesine yol açmıştı. Çok-etnili Osmanlı İmparatorluğu Türk Cumhuriyeti haline gelmişti; Ermeniler ve Rumlar yoktu, hattâ Arapların çoğu da dışarıda kalmıştı. Hem Avrupalı hem Amerikalı Büyük Devletler’in teşvikiyle gerçekleşen nüfus mübadelelerinin ardından biraz ayrımcılık yapılması herkese daha makul bir çözüm gibi geliyordu.</p>

  <p class="calibre1">Böylece iki savaş arası dönemde Avrupa’nın yarısında organik ulus-dev-letçilik patlaması yaşandı: Almanya, Avusturya, İtalya, İspanya, Polonya, Lit-vanya, Letonya, Estonya, Romanya, Macaristan, Bulgaristan, Yunanistan, Çekoslovakya ve Yugoslavya. Yabancıların egemenliğinden milli kurtuluş talep eden organik hareketler Slovaklar, Ukraynahlar ve Hırviatlar arasında da ortaya çıktı. Brubaker (1996: 3. Bölüm) iki savaş arası dönemde etnik ilişkilerin üç ana aktör tipi doğurduğunu öne sürer: <span class="calibre2">Ulusal azınlıklar</span> (yani mevcut devlette bir azınlık oluşumu), <span class="calibre2">uluslaşan devletler</span> (çoğunluğu oluşturan millet devletin sadece onun kimliğini yansıtmasını ister-yani organik milliyetçilik), yabancı <span class="calibre2">anayurt devletler</span> (yani <span class="calibre7">mi</span>lli azınlıkların anayurdu olan devletler). Yahudiler ve Çingeneler de dördüncü bir <span class="calibre2">parya millet</span> tipi oluşturuyordu: Anayurt devleti olmayan azınlıklar. Fakat savaş arası dönemin başlarının en tehlikeli özelliği saygın muhafazakarların organik milliyetçiliğe yaklaşmasıydı. Muhafazakarlar esasen pasif halk adına yumuşak devletçi düzeni (eskiden yaptıkları gibi) savunmak yerine, halkı milliyetçiliğin peşine takarak solla rekabete girmeye başlamışlardı (Mann, 1995). Muhafazakarlar ve organik milliyetçiler otoriter hareketler içinde güçlerini birleştirerek Çek ve Bulgar topraklan dışında, az önce saydığımız devletlerin ve hareketlerin hepsinde iktidarı ele geçirdiler. Bu da azınlıklar, uluslaşan devletler, anayurt devletler -ve parya Yahudiler ile Çingeneler- arasındaki çatışmayı büyütecekti.</p>

  <p class="calibre1">Organikçiler aynı zamanda solcuları milletin yarı-etnik düşmanları olmakla da suçluyordu. Liberaller yabancı enternasyonalist olmakla, sosyalistler en-ternasyonalist ya da <span class="calibre2">Bolşevik</span> -hem Rus hem Asya çağrışımları taşıyan bir tabir- olmakla suçlanıyordu. Dini ve etnik azınlıklar yabancı devletlere hizmet ediyordu. 1930’lara gelindiğinde azınlıkları salt asimile etme girişimleri azalıyordu. Almanlar ile Çekler, Polonyalılar ile Ukraynahlar, Hırvatlar ile Sırplar ve diğer gruplar kısmen biyolojik, kısmen kültürel anlamda -değişime açık olmayan- farklı özlere sahip olduklarını iddia ediyorlardı. Milletin organik birliğini korumak için eğitim ve sivil hizmetlerde azınlıklara ayrımcılık yaptılar ve dış ülkelere göç etmeleri umuduyla azınlıkların örgütlenme özgürlüğünü kısıtladılar. Yine de jeopolitik ılımlılaştırıcı bir rol oynadı. Hemen her ulusal azınlık başka bir devlette, genellikle de komşu devlette çoğunluk konumundaydı. Komşu devletlerin misillemesinden kaçınma amaçlı diplomasi, milliyetçiliğin temizlik eğilimini frenleyebiliyordu. Sadece Yahudilerin ve Çingenelerin anayurdu ve organik ulus-devlete karşı koruyucusu yoktu. Fakat Orta ve Doğu Avrupa’nın jeopolitik dengeleri bozulursa tüm azınlıklar bundan zarar görebilirdi.</p>

  <p class="calibre1">SONUÇ</p>

  <p class="calibre1">Modernlik iki farklı demokrasi anlayışı yaratmıştır. Kuzeybatı Avrupa rejimleri yurttaş topluluğu içinde farklı çıkar grupları olduğunu ve sınıf çatışmasının gerçekliğini kabul etmişlerdi. Bu çatışmayı bastırmak yerine kurumsallaştırmak istedikleri için organik değil liberal demokrasi biçimleri geliştirdiler. Tarihin önceki dönemlerinin büyük bir kısmında olduğu gibi sınıf etnisiteye ağır bastı. Fakat Orta ve Doğu Avrupa’da demokratikleşme mücadeleleri dış emperyalist egemenliğe karşı yerel etnik grup ikiliğine giderek daha çok yaklaştı. Burada etnisite sınıfa rakip oldu, ama henüz galebe çalacak durumda değildi; çünkü muhafazakar, liberal ve sosyalist partiler Birinci Dünya Savaşı’na kadar ağırlıklarını korumuşlardı. Fakat çok-etninin bulunduğu koşullarda, çoğunluğu oluşturan etnik grup çoğunluk demokrasisini hayata geçirebilirdi; çünkü seçimler artık etnik sayım haline gelmişti. Bell-Fialkoff (1996: 48) haklı olarak şu sonuca varır: “Asıl suçlular özgürlük, kendi kaderini tayin ve temsili demokrasi idealleridir.” Demokratikleşmenin karanlık yüzü de vardı. Üstelik bu yüz çok karanlık olabiliyordu, zira sınıfların aksine etnik topluluklar birbirine bağımlı değildi. Kendi organik devletlerinde kendi temizlenmiş toplumlarmda yaşayabiliyorlardı.</p>

  <p class="calibre1">Bu akımlar devleti etnik homojenlik temelinde kurma fikirlerini teşvik etti. Avrupalılar nüfus aktarımlarıyla etnik çekişmeleri ve farazi “Yahudi sorunu”nu çözebileceklerini düşünmeye başladı. Genişletilmiş bir ulus-devletçiliği benimseyen hırçın mülteciler yarattılar. Ayrıca daha geniş anlamda bilimsel ırkçılığa kaydılar. Birinci Dünya Savaşı’nda bütün büyük çokuluslu imparatorluklar yenildi; ayrıca yurttaş savaşları paramiliterliği güçlendirdi. Yine de siyasi muhalefet genelde sadece sürülüyor ve hapsediliyor, etnik ve dinsel azınlıklar da sadece ayrımcılıkla karşılaşıyor ya da zorla göç ettiriliyordu. Yahudi karşıtlığı büyük ölçüde tesadüfiydi ve en kötü durumda kısa vadeli pogromlar meydana geliyordu. Organikçi hareketler büyüyemedi ve savaş sonrasındaki paramiliter cinayet rüzgarı dindi. Nazi soykırımını geriye doğru, bu olaylara dek takip edebiliriz; çünkü Naziler modern bilim, modern siyaset ve modern toplum geleneğinin en uç taraftarlarıydı. Yine de bu temizlik eğilimlerinin nasıl sonuçlanacağını kimse tahmin edemezdi. Dünyanın gördüğü en katı soykırım rejiminin ortaya çıkacağını bugün “Auschwitz’e giden dolambaçlı” yolu geriye doğru düzleyerek görebiliyoruz ancak.</p>

  <p class="calibre1">DÖRT</p>

  <p class="calibre1"><a id="bookmark0"></a><a href="#footnote1">1</a></p>

  <p class="calibre1">Sardinya: Bugün İtalya’ya ait olan, Akdeniz’in Sicilya’dan sonraki en büyük adası, <span class="calibre2">-rdn</span></p>

  <p class="calibre1"><a id="bookmark1"></a><a href="#footnote2">2</a></p>

  <p class="calibre1">Memfis: Antik Mısır’da bir kent, <span class="calibre2">-rdn</span></p>

  <p class="calibre1"><a id="bookmark2"></a><a href="#footnote3">3</a></p>

  <p class="calibre1">Iberya Yarımadası’nm Hıristiyan krallıklarca Müslümanlardân alınması sürecine verilen ad. -çn</p>

  <p class="calibre1"><a id="bookmark3"></a><a href="#footnote4">4</a></p>

  <p class="calibre1">Moriskolar (Moriscos) İspanya ve Portekiz’in Müslüman kökenli olup Hıristiyanlaştınlmış ahalisine verilen isim, <span class="calibre2">-çrı</span></p>

  <p class="calibre1"><a id="bookmark4"></a><a href="#footnote5">5</a></p>

  <p class="calibre1">Kutsal Roma İmparatorluğu, 962 yılından ondokuzuncu yüzyılın başına kadar Orta Avrupa’da yer almış bir Alman imparatorluğuydu.</p>

  <p class="calibre1"><a id="bookmark8"></a><a href="#footnote6">6</a></p>

  <p class="calibre1">Kuzey tskoçya temizliği, Britanya hükümeti ve İskoç toprak sahiplerince uygulanan ve “çitle-</p>

  <p class="calibre1">me” olarak da bilmen bir tarımsal politika sonucunda Kuzey Iskoçya’da 18. ve 19. yüzyıllarda</p>

  <p class="calibre1">çok sayıda insanın zorla göç ettirilmesiydi. <span class="calibre2">-rdn</span></p>

  <p class="calibre1"><a id="bookmark9"></a><a href="#footnote7">7</a></p>

  <p class="calibre1">Zemstvo: Çar II. Aleksandr’ın liberal reformları döneminde Rusya’da oluşturulan bir yerel yötıetim organı, -rdrı</p>
</body>
</html>
