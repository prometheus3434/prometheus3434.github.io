<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">Peki Yahudileri nasıl bir senaryonun beklediğini varsayabiliriz? Naziler olmasa bile Yahudileri modern ulus-devlete düşman sayan seküler bir akım vardı. Yahudiler de buna Siyonizmle karşılık veriyor, Filistin’de kendi ulus-dev-letlerini kurmak istiyorlardı. Bu devlet de gayet organik ve baskıcı bir devlet olmuştur. Ekonomik ya da siyasi krizler sonucunda Yahudi karşıtı duygular aniden tırmanışa geçtiği ve organik milliyetçilik ağırlık kazandığı için istikrarlı bir akımdan söz etmek mümkün değildi. Liberaller bu tip dalgalar karşısında çaresiz görünüyordu. Naziler Almanya’da zafer kazanmasa liberaller kıtada daha güçlü olabilirdi. Muhafazakarların popülist milliyetçilikle cinayetsiz ekonomik ve sivil ayrımcılık konusunda uzlaşarak çok kötü sonuçlan engelleme gücü daha fazlaydı.</p>

  <p class="calibre1">Tek bir şey açık görünüyor: Hitler’in Yahudi-Bolşevikliğe dair ideolojisi, Nazi hareketinin iktidar yapısı ve Almanya’nın askeri gücü olmasaydı soykırım da olmazdı. Bu bölümde tartışılan gruplardan herhangi birinin, hattâ RomanyalI Lejyonerlerin ya da Ustaşa’nm kendi başlarına soykınm yapabileceklerini düşünmek güçtür. Esasen hortlağın yerel inanılırlığı çerçevesinde tepki veriyorlardı. Şiddet, terör, cinayet hesapları yapıyorlardı; fakat asıl amaç dış göç baskısı yaratarak Yahudileri ve diğer yabancıları ülkeden atmaktı. Azınlıklardan çoğu böyle bir baskı altında ya boyun eğecek ya da kaçacaktı ki, 1880’ler-den beri Rus İmparatorluğu’ndaki Yahudiler ve Balkanlardaki Müslümanlar zaten böyle yapıyordu. Muhafazakarlar milli Yahudiler ile yabancı Yahudiler arasındaki ayrımları koruyabilirdi. Faydacı siyasetçiler çalışkan Yahudilerin büyük ölçekli dış göçünün sonrasında patlayacak muazzam ekonomik krizi göze almazdı. Nahoş sahneler yaygmlaşabilirdi: Yoksul Yahudiler sınırlardan dışarı sürülür, geri gönderilir, leş gibi mülteci kamplarına tıkılır ya da denize uygun olmayan gemilere doldurulurdu. Diğer mülteci gruplarının aşina olduğu bu sahneler Avrupah Yahudiler için de en karakteristik şartlar olabilirdi. Bu senaryo hoş değildir, ama Nihai Çözüm’den çok daha hafif kaldığı açıktır. Almanlar ve Slavlar, Sırplar ve Hırvatlar sadece yirminci yüzyılda birbirini o kadar serbestçe öldürebilirdi. Yahudilerin mutlak trajedisi de esasen modemdi: Etnik temizlik yanlısı organik ulus-devletçiliğin ana hedefi olmak. Böylece Nihai Çözüm’ü birinci etnik tezime dolaylı olarak dahil ediyorum: Nihai Çözüm demokratikleşen ulus-devletin karanlık yüzüydü.</p>

  <p class="calibre1">ON BİR</p>

  <p class="calibre1"><a id="bookmark0"></a><span class="calibre3"><a id="bookmark1"></a>Komünist Temizlik</span></p>

  <p class="calibre1"><a id="bookmark2"></a><span class="calibre3">Stalin, Mao, Pol Pot</span></p>

  <p class="calibre1">GİRİŞ: MARKSİST DEVRİMCÎLER</p>

  <p class="calibre1">Yirminci yüzyıldaki katliamlara dair her anlatıya komünist rejimler de dahildir. Bazıları onların yaptıklarım soykırım olarak nitelendirir; fakat ben bunu doğru bulmuyorum. En korkunç insan kayıplarına yol açan üç örneği tartışacağım: Stalin dönemindeki SSCB, Mao dönemindeki Çin ve Pol Pot dönemindeki Kamboçya. Bunlar kendilerini tek bir sosyalist aileye ait görüyordu ve hepsi de Marksist gelişim teorisi geleneğine dayanıyordu. Benzer şekillerde cinai temizlik yaptılar; fakat farklı düzeylerde zarar verdiler. Sonra gelen rejimler, öncekilerin başarıları ve başarısızlıklarını nasıl algıladılarsa kendi uygulamalarını bilinçli bir şekilde ona göre uyarladılar. Kızıl Khmerler Çin ve Sovyetler Birliği’ni (ayrıca Vietnam ve Kuzey Kore’yi) örnek toplumlar olarak görürken, Çin de Sovyetler Birliği’ni referans aldı. Hepsi de aynı temel sorunla uğraştı -gelecekteki sanayi toplumuna dair bir devrimci vizyonu mevcut tarım toplumuna nasıl uygulayabiliriz? Kamboçya Çin’e nazaran daha fazla tarıma dayanıyordu, Çin de Sovyetler Birliği’ne nazaran daha fazla tarım toplumuydu. Zaman ve tarımsal gerilikle ilgili bu iki boyut, üç örnek arasındaki farklardan pek çoğunu açıklamamıza yardım edecek.</p>

  <p class="calibre1">Bu vakalar şu ana kadar tartışılanlardan farklıdır. Bunlar esasen etnik grupları hedef almadığından, şimdiye kadarki çerçeveye hiç uymazlar. Soykırım yoktur; çünkü hedefleri neredeyse hiçbir zaman bütün bir halkı yok etmek değildir ve etnisitelerin hedef alınması alışılmışın dışındadır. Komünistler baş düşmanlarım etnisiteye değil sınıfa göre tanımlıyordu. Onlara göre <span class="calibre2">halk egemenliği</span> mefhumu <span class="calibre2">proletarya egemenliğiyle</span> iç içeydi, yani etnik grup egemenliği değil <span class="calibre2">proletaryanın öncü partisinin egemenliği</span> söz konusuydu. Yine de devrim-leri ancak eski rejim savaşta zayıflayınca başarıya ulaştı, bu yüzden de komünistler yabancı düşmana direnerek milliyetçi sicil de edindi. Proletarya partisi ulusun partisi haline gelirken, iç düşmanlar ulusa ihanet edenler, sömürgeci emperyalist devletlerin kuklaları olarak görülmeye başlandı. Bu yüzden smıf hareketleri, ikinci tezimde gösterilenin tersine, etno-milliyetçiliğe nüfuz edip kendisine kanalize etti.</p>

  <p class="calibre1">Bu devrimci partiler ideolojik iktidar kullandı. Marksist teori onlara tarihin dinamiklerinin bilimsel bilgisini ve toptan toplumsal dönüşümün planlarını vermişti (yani verdiğine inanıyorlardı). Bu dönüşümün merkezinde ekonomik ve siyasi dönüşüm vardı. Ayrıca herkes için sahiden bolluğun olduğu bir toplum yaratılacak ve salt liberal demokrasinin sağladığından daha sahici bir demokrasi getirilecekti. Üretim araçlarını işçilerin kendilerinin kontrol etmesi, böylece sahici demokrasiyi mümkün kılması anlayışında dönüşümün bu iki ayağı bir araya geliyordu. Bu çok geleceğe dönük bir anlayıştı; çünkü şimdiye hemen hiç uymuyordu: Ekonomi geri kalmış ve tarıma dayalıydı. Bir diktatörlüğü yıkmış ve başka bir diktatörlükle yönetmeye başlamışlardı. Fakat öncü partinin aracı olduğu proletarya diktatörlüğünün umut verici geçiciliği, sahiden demokratik arzuların mevcut gerçekliğe organik bir şekilde uyarlanması anlamına geliyordu. İlk başta parti içi demokrasiye bağlılıkla organiklik sınırlandı. Fakat bu yönetim tarzı çabucak yolundan saparak parti içi diktatörlüğe ve parti diktatörlüğüne dönüştü.</p>

  <p class="calibre1">Bu tip değerlerin yönlendirici gücü (Weber’in tabiriyle) değer akılcı aktörler (walue rational actors) yarattı. Her şeyin üstünde bazı hedeflere kendini adayan bu aktörler araçsal akılcılığı gelecek ve geleceği yaratacak partiye tabi kılıyordu. Bu anlayışa göre, parti üyelerini <span class="calibre2">yeni sosyalist erkek</span> ve <span class="calibre2">kadınlara</span> dönüştürmek için hareketi saflaştırmak ve sınıf düşmanlarını kuvvet kullanarak yenmek gerekiyordu. Daha önceki Marksistler kısa bir devrimci şiddet patlamasının ardından karşıt sınıfların boyun eğeceğini ve sosyalist toplumda asimile olacağını varsaymıştı. Fakat Bolşevikler durumun öyle olmadığını gördüler. Onların deneyimlerini gören Çinliler ve Kızıl Khmer komünistler ise daha karamsar beklentilerle işe başladılar. Ayrıca giderek daha fazla askeri güç kullanıyorlardı. Rusya’da devlet iktidarı hızla alınmış fakat ardından kanlı bir iç savaş yaşanmıştı. Çin ve Kamboçya vakalarında ise ancak uzun ve son derece kanlı iç savaşlar, ayrıca bunlarla iç içe geçmiş ülkelerarası savaşlar sonrasında devlet iktidarı ele geçirilebilmişti. Silahlı mücadeleler Marksizme militarizmi taşıdı. Bunlar artık son derece ideolojik ve militer sosyalizm deneyimleri yaşayan parti-devletler olmuştu.</p>

  <p class="calibre1">Zafer ile devrimci dönüşüm arasmda uzun bir mesafe vardı. Öncü parti dik başlı bir toplum, ayrıca iç ve dış düşmanlarla karşılaştı. Kapitalistler, toprak sahipleri, küçük burjuvalar, hükümdarlar ve kiliseler ortadan kaldırılacaktı.</p>

  <p class="calibre1">Ama direndiler ve ülke dışından yardım aldılar. Bazı devrimciler daha tedrici şekilde toplumsal dönüşüme doğru ilerlemek, iktidarı “sağlamlaştırmak” ve parti-devleti bürokratikleştirmek istediler. Radikaller böyle ilkesizce tavizleri reddetti, bedeli ne olursa olsun, gereken her yola başvurarak direnişi kırmaya karar verdi. İç savaşlar bu yöndeki kararlılığı artırdı, askeri şiddetin desteklediği bir radikalizme yol açtı. Devrimci Marksist fikirlerde asla lafı geçmeyen askeri şiddet, devrimi tamamlamak ya da pekiştirmek için zorunlu olmuştu.</p>

  <p class="calibre1">Komünist rejimlerde gerçekleşen ölümlerin çoğu istem dışı gerçekleşmiş cinayetlerdi. Ölümler Marksizan zorunlu emek seferberliği yoluyla devrimci dönüşüm tasarılarından kaynaklanmıştı. Bu tasarılar, dördüncü bölümde tartışılan onsekizinci yüzyıl California Fransisken misyonlarında olduğu gibi, bazı durumlarda kötü beslenme, hastalık ve ölüme yol açmıştı. Misyonerler dünyayı kökten iyileştirmek istemiş, fakat gerçekte ölüm getirmişlerdi. Tablo 1.1’de bu tip çabalar hatalı devrimci projeler olarak sınıflandırılmıştır. Öte yandan bazı Komünistler bunun da ötesine geçmiştir. Dönüşüm politikaları başarısızlığa uğrayınca, başarısızlığı sabotaja bağlayarak suçlu bulduklarını kurban seçmiştir. Onların başına neler geldiğini umursamamışlardır, ki bunu da Tablo 1.1’de acımasız devrimci projeler sınıfına soktum. Bu yüzden Çin’de toprak sahipleri, Sovyetler Birliği’nde kulaklar mağdur edilmiştir. Fakat komünistler sabotajlara karşı meşru misilleme olarak kasten ölüm oranını artırdığında, işler politik grup katline dönüşmüş, muhalefet sayılan herkes öldürülmüştür. Üstelik Marksistler halkın etnisiteyle değil sınıfla tanımlandığı organik bir görüş de yaratmıştır. Halk proletaryaydı ve proletaryaya karşı sınıflar halkın düşmanıydı. Komünistler cinayet yoluyla sınıfları ortadan kaldırmaya itilmişti. Sınıfkırım<a id="footnote1"></a><sup class="calibre4"><a href="#bookmark3">1</a></sup> olarak adlandırdığım bu suçu her üç rejim de işlemiştir; fakat sadece Kamboçya’da en ağırlıklı suç budur.</p>

  <p class="calibre1">Ayrıca radikal komünistler ile pragmatik komünistler arasmda da anlaşmazlıklar vardı. Liderlik ilkesine sahip olan faşistlerin aksine, komünistler görüş ayrılıklarıyla başa çıkmakta güçlük çekiyordu. İdeolojik bakımdan parti içi demokrasiye bağlı olmalarına rağmen, ilk etapta bir grup komplocu olarak ortaya çıkmış, iç savaşlar sırasında askeri disiplin görmüşlerdi ve iktidara geldiklerinde çatışmayla başa çıkmak için rutin kurumlan yoktu. Bu yüzden evdeki hesap çarşıya uymadığında hizipleşmenin üstünden gelmek kolay değildi. Sonuçta şiddete başvuruluyor, tasfiyelerde yüz binlerce Sovyet, Çinli, Kamboçyalı yoldaşlarını öldürüyorlardı. Bu durumu da <span class="calibre2">kardeş katli</span> terimiyle karşılıyorum. Tasfiyeler Sovyet ve Çin hareketlerini ciddi ölçüde zayıflatmış, Kızıl Khmerleri yok etmiştir.    .</p>

  <p class="calibre1">Siyasikınm, sımfkırımı ve kardeş katli bu bölümde tartışılan cinai temizliğin ana biçimleridir; en çok ölüme sebep veren ise hatalı devrimci projeler olmuştur. Görünüşte etnik temizlik dalgalarında bile (Çeçenya, Tibet ve Kamboçya) asıl sebepler bunlardır. Solcu temizlik farklıydı; çünkü halk etnik mücadeleyle değil, ideolojiyle, iktisatla, askeri kuvvetle ve smıf siyasetiyle tanımlanmıştı. Yine de soldaki katliamlar önemli bir konuda sağcı milliyetçilerin katliamlarına benziyordu -solcular etno-milliyetçiliğe nüfuz eder ve onu yönlendirirken (ikinci tezimde görüldüğü üzere), kendileri bir nevi organik ulus-devletçilik geliştirmiş, ama açıkça sınıf analizine dayandırmıştı. Bu bölümün ana argümanı da böyledir.</p>

  <p class="calibre1">Solcu mezalimleri gözlemleyenlerin çoğu, tıpkı etnik temizlik araştırmacıları gibi, suçlulara dair devletçi bir bakış benimsemiştir: Katliamlar bir diktatörün ya da siyasi elit zümrenin veya totaliter rejimlerin yukarıdan aşağıya yaptığı bir şeydir (örn., Conquest 1990; Courtous ve diğ., 1999; Locard, 1996: 131; Rummel, 1992). Bu yorumu yapanlar cinayetlerin tutarlılığını, önceden tasarlanmasını ve planlamasını vurgularlar. Gerçekten de bunlar demokrasiyle uzaktan yakından alakası olmayan, son derece devletçi rejimlerdir. İlk baştaki minimalist devlet görüşünden vazgeçerek mutlak olarak devletçi (ve militarist) toplumsal dönüşüm görüşünü, asker-polis baskısıyla desteklenmiş yukarıdan aşağı diktatörlük planlamasını benimsemişlerdir. Ölümlerin çoğu devletin asker ve polis aygıtlarının suçudur. Yine de bu olaylarla neticelenen süreçler karmaşıktır; çünkü karşımızda parti-devletler vardı. Sıradan parti üyeleri de ideo-loji-güdümlüydü, yeni sosyalist toplumu yaratmak için sosyalist gayretkeşlikle hareket etmeleri gerektiğine inanıyorlardı. Cinayetler genellikle popülerdi, alt kademedekiler üretim kotalarını aşmaya çalıştıkları gibi cinayet kotalarını da aşmaya çalışıyordu. Partinin devlet içindeki hakim rolü de, Sovyetler Birliği’ni inceleyen revizyonistlerin öne sürdüğü gibi, otorite yapılarının tam manasıyla kurumlaşmış değil hizipleşmiş, hattâ kaotik olduğu anlamına geliyordu. <span class="calibre2">Her ikisi</span> de kontrolü merkezileştiriyordu ve kitlesel parti hizipçiliği cinayetlerde rol oynamıştı.</p>

  <p class="calibre1">STALİNİZM</p>

  <p class="calibre1">Bolşevikler iktidarı alınca düşmanlarını ve eski müttefiklerin karşı çıkışlarını çabucak bastırdı. 1918 Eylülü’nde işçi Sovyetlerinin ve sendikaların bağımsızlığı, hukukun üstünlüğü neredeyse tamamen yok olmuştu. Çeka gizli polisi ilk cinayetlerine başladı, toplama kampları inşa edildi ve Kızıl Terör başladı. Yaklaşık 10.000-15.000 kişi hemen öldürüldü: bazıları silahlı çatışmada vurulmuş, ama çoğu idam edilmişti (Harding, 1984; Pipes, 1991: 15-18. Bölüm; Werth, 1999a: 71-80). Sonra iç savaş devletin askeri gücünü ve partinin paramiliter gücünü artırdı. Çok acımasız bir savaş yaşandı. Her iki taraf da siyasi muhalifleri idam etti, kızıllar zaman zaman düşman sınıfları, Beyazlar da Yahudileri öldürmeye kadar işi götürdüler. Her iki taraf da 100.000’in çok üzerinde tutsak ya da sivil öldürdü. Militarizm parti retoriğine damgasını vurmaya başladı. Bu <span class="calibre2">Savaş Komünizmiydi.</span> Leon Troçki, ekonomik sorunlara “disiplinli” işçi ordularıyla “hücum etmek” gerek diye açıklama yapmıştı. Faşistler gibi Bolşevikler de disiplini ve yoldaşlığı methediyordu. Her iki hareket da eski muharipleri el üstünde tutuyordu; liderler askeri üniformalar giyiyor ve siyaset ya da ekonomiden bahsederken savaş mecazları kullanıyorlardı -“fırtına birlikleri”, “kaleye hücum”, “şok birlikleri”, “hafif süvari”, “seferberlik”, “tugaylar” vs. Öncü partinin uyguladığı şiddetin “sosyalist ahlakı” teşvik edip “Sovyet insanını” yaratacağını ilan eden Bolşevik liderlerin bu tavırları, “yeni insanı” geliştiren “bilinçli Alman” elit zümreye yönelik Nazi inancını akla getiriyor.</p>

  <p class="calibre1">Fakat Bolşeviklerin etnik düşmana dair pek bir tasavvuru yoktu. İç savaşı Ukraynalı milliyetçilere ve Kazaklara karşı vermiş, Kazaklan kolluk kontrolünde sürgün etmişlerdi. Fakat onlara bir smıf prizmasından bakıyorlardı; çarlığın ve eski yönetici sınıfların askeri müttefikleri olduklarım düşünüyorlardı. Kendi devletleri bir ulusun değil ulusötesi proletaryanın devleti olacaktı. SSCB çok sayıda milliyet barındırdığından, Sovyet anayasasına etnik konfederas-yonculuğu da yerleştirdiler (bkz. Tablo 1.1). Her biri cumhuriyetçi özerkliğe sahip olan egemen ulusal cumhuriyetlerin bir federasyonunu kurmuşlardı. Etnik temizliğin resmiyette kesinlikle yeri yoktu. Onun yerine temizlikte devrim düşmanları hedef alınıyordu. Beyazlar, Kadetler, Sosyalist Devrimciler, Men-şevikler, sonra Troçkistler ve sol ile sağ muhalefet karşıt sınıfların -burjuvazi, küçük burjuvazi, feodal sınıflar ve kulaklar- cephesi olarak görülüyordu. Sovyetler Birliği bu düşmanlardan bazılarına yardım eden düşman güçlerle çevrili olduğundan, yan-milliyetçi ithamlar da söz konusu olabiliyordu. Düşmanlar yabancı, hain, casus ve sabotajcıydı. Bu suçlamalar siyasi, sınıfsal ve milli düşmanlıkların karışımından oluşuyordu. Fakat 1920’de Lenin, SS’i muştulayan ürpertici terimlerle düşmanı tarif etti: “Kan emiciler”, “örümcekler”, “sülükler”, “parazitler”, “böcekler”, “tahtakuruları”, “pireler”. Buradaki dil halkı zehirleyen tehditkar ve insanlıktan çıkarılmış düşmanların temizlenmesi gerektiğini akla getiriyordu.</p>

  <p class="calibre1">İç savaştan sonra bir rahatlama dönemi geldi. Pek çok eski çarcı yüksek memur, Beyazlar ve Sosyalist Devrimciler 1920’lerin başından ortasına kadar partiye kabul edildiler. 1928’e kadar, yani Yeni Ekonomik Politika (NEP) sı-rasmda ekonomik kontroller de gevşetildi ve bağımsız mülk sahiplerinin piyasaya yönelik üretimine izin verildi. Ulusal azınlıklara daha fazla özerklik sağlandı. Fakat yaklaşık olarak 1928’den sonra Stalin ve diğer radikaller daha fazla merkezi kontrol ve güç talep etmeye başladı. İdeolojik gücün rolü burada kritikti, çünkü Marksizm daha iyi bir sınıfsız toplum modeli sunuyordu. Gelecek biliniyordu ve muazzam ölçekte sınai kalkınma gerektiriyordu. Radikaller her türlü muhalefete rağmen yapısal dönüşümün dayatılması gerektiğini öne sürdüler. Rejim uzlaşmaya gidebilirdi -zaten sonradan gitmişti. Fakat 1920’lerin sonlarında ve 1930’larda radikaller kazandı ve işe yarayan her türlü aracı kullanarak düşmanları yok etmeye çalıştılar. Kitlesel tasfiyeler, sürgün, açlık ve cinayet şeklinde dört aşama yaşandı: 1928-32’deki kültür devrimi ve zorunlu kolektifleşme, 1932-3’teki Büyük Kıtlık, 1935-8’deki Büyük Tasfiye ve İkinci Dünya Savaşı’ndaki etnik temizlikler. Tüm bunlar Stalin’in liderliğinde gerçekleşti. 1953’te öldüğünde hâlâ milyonlarca kişi gulag zorunlu çalışma kamplarında çile dolduruyordu. Ardından rejim ılımlı bir hal aldı ve durağanlaştı.</p>

  <p class="calibre1">İlk kültür devriminde daha genç, daha proleter bir radikal komünistler kuşağı, parti-devlete sızmış burjuva entelektüellerine ve bürokratlarına karşı bir smıf savaşı başlatmıştı. Esasen aşağıdan yukarı bir parti hareketi yaşanmıştı. Stalin tepki olarak zikzak yaptı, bazı hareketlere izin verdi, diğerlerini dizginledi (Fitzpatrick, 1978). Fakat 1928 Beş Yıllık Planı, yani A planındaki zorunlu sanayileştirmenin yanında bu devrim gölgede kaldı. Planın amacı öldürmek değildi; fakat düşman sınıflara çok sert muameleye yol açtı. Burjuva ve küçük burjuva girişimcilerin mülkleri kamulaştırıldı, sonra da bu kesimler “emek harcamayan”, “yabancı”, “sınıfsal mevkisinden indirilmiş”, “geçmişten kalma insanlar” olarak nitelendi. Birkaç tanesi idam edildi, daha fazlası doğuya doğru sürüldü, ama çoğunluğu sadece <span class="calibre2">ayrımcılığa</span> maruz kaldı, yurttaşlık haklarından yoksun bırakıldı. Bu durum en uç haliyle gıda tayınlarından ve barınacak yerden yoksun kalmak anlamına geliyor, kötü beslenme ve açlık tehdidi yaratıyordu. Fakat kırsaldaki sorun daha büyüktü. Bu kesimde Bolşeviklerin ve istikrarlı devlet kurumlarının sayısı azdı. Zorunlu sanayileştirmenin bedelini tarım fazlasıyla ödemek gerekiyordu -yirminci yüzyıldaki Marksist ekonomik planlamaların hepsinin sorunu bu olmuştur. Kentli işçileri beslemek ve mamul mal ithalatının maliyetini karşılamak için köylülerin tahılı düşük fiyata vermesi gerekiyordu. Nüfusun büyük bir kısmını oluşturan köylüler de, tahmin edileceği gibi direndiler. İlk başta sadece fiyatları yükseltmek için tahıl istifi yapıyorlardı.</p>

  <p class="calibre1">Bolşevikler kırsal nüfusa karşı eskiye dayanan acımasızlıkla buna karşılık verdiler. Lenin’in orta halli ve zengin köylü mülk sahiplerini tanımlamak için kullandığı tabirle, <span class="calibre2">kulak sınıfına</span> karşı bir sınıf savaşı yürütüldüğünü beyan ederek kurbanı suçladılar. Bu tabirin Rusya kırsalında hemen hiç karşılığı yoktu. Tanıma uyan çok az köylü vardı. Her halükarda, sadece zenginler değil köylülerin çoğu artık rejim karşıtıydı. Parti kırsalda harekete geçirici güçten yoksun olduğundan, muhalefete kurumsallaşmış kontrolle karşılık veremiyordu. Önce tereddüt etti, sonra parti üyeleri ve kentli işçilerden, yani seçmen grubundan müteşekkil milislerden yardım alan güvenlik polisinin dışarıdan uyguladığı kuvvete başvurdu. Bunun üzerine köylü direnişi dalga dalga büyüdü, binlerce terörist eyleme ve yerel komünist yetkililerin öldürülmesine yol açtı. Köylü erkekler genelde terörist eylemleri yapıyor, kadınlar da daha açıkta protestoları örgütlüyordu. Direniş sadece yerel olarak örgütlendiği ve açıkça askeri biçimler alma cüreti gösteremediği için, rejimle uzlaşamazsa başarısızlığa mahkûmdu (Viola, 1996).</p>

  <p class="calibre1">Fakat rejim çok daha üstün siyasi ve askeri güce sahip olduğundan uzlaşma ihtiyacı duymuyordu. 4b numaralı tezimin bir smıf versiyonu geliştirildi. 1930 başlarında radikalleşme sonucu B planına, yani tarımın kolektifleştirilmesine geçildi (Fitzpatrick, 1994: 2. Bölüm). Köylüler kendi hane ekonomilerinden uzaklaştırılıp devlet kontrolündeki kolektif çiftliklere, yani <span class="calibre2">kolhozlara</span> yerleştirilirse artığa el konabilirdi. Muhalefetin üstesinden gelmek için smıf analizi genişletildi. Zengin köylüler hâlâ gerçek kulak, yani düşmandı: “Açgözlü, şiş göbekli ve yabani”, “en vahşi, aldırışsız ve zalim sömürücülerdi”. Onlar Rus halkının kanını emen “sülükler” ve “vampirlerdi”. Orta halli köylüler sertlikle doğru smıf hattına çekilecek “tereddütte” sınıflar olarak damgalanmıştı. Yoksul köylüler bile “kulakların altında” sayılıyordu ki bu da Bolşeviklerin köylüleri nasıl “çocuksulaştırdığmın” bir göstergesidir (der Viola, 1996: 29-36). Bu yüzden <span class="calibre2">tüm</span> köylüler kolektif çiftliklere taşınacaktı. Özel toprak mülkiyeti kaldırıldı ve köy kurumlan yok edildi. Kırsaldaki militanların azlığı yüzünden kolhozlar bile etkin bir şekilde denetlenemiyordu. Güvenlik polisi ve paramili-ter “işçi tugayları” işlerin yürümesi için devreye girdi. A planı, yani zor yoluyla sanayileşme B planına, yani ilk başta sadece kulak güçlerini sınırlandırmaya yönelik seçmeci kolluk kontrolünde baskıya dönüşmüştü. Fakat direnişin devam etmesi üzerine Stalin 1929 Aralık’mda, kulak sınıfının tasfiye edileceğini ya da ortadan kaldırılacağım ilan etti (insanlar değil ekonomik kategori öldürülecekti). B planı genişleyerek C planı, yani kolluk kontrolünde tehcir oldu. Orta halli ve yoksul köylüler yakındaki kolektif çiftliklere gönderildi, kulaklar daha da uzağa gitti. En tehlikeli olan yaklaşık 60.000 hane reisi idam edilecek ya da toplama kamplarına gidecekti. Aileleri de ülkenin en uzak köşelerine sürülecekti. 150.000 aile ise orta düzey tehlike yarattığından o kadar uzağa gönderilmeyecek, ama yine de ülkenin çorak kesimlerine gidecekti. Geri kalan</p>

  <p class="calibre1">600.000 kulak ailesinin mülkleri kamulaştırılacaktı, kendi bölgelerine yeniden yerleştirileceklerdi fakat illa ki kendi yörelerine gönderilmeyeceklerdi. Buraya kadar yukarıdan aşağı devrimci projeler ile aşağıdan kararlı direnişin çarpışmasından kaynaklanan düzenli bir gerilim artışı yaşandı.</p>

  <p class="calibre1">Fakat parti aktivistleri öyle coşkulu bir çaba içine girdi ki, kolektifleştirmenin hızı ve şiddeti artarak Tablo 1.1’deki daha düzensiz kategorilere, pog-romlara ve şiddet yoluyla tehcire dönüştü. Bu durum liderliği yer yer sevindiriyor, yer yer de kontrolü kaybetmekten korktuğu için telaşa sürüklüyordu. Bu bileşime D planı diyorum, fakat bir plan doğrultusunda ilerleyecek kadar düzenli değildi ve farklı parti kademeleri ve bölgeleri arasındaki karmaşık güç ilişkilerinden etkileniyordu. Stalin 1930 Martı’nda partiyi, “başarıdan başı döndüğü” için akılcılığını kaybetmekle suçlayarak işleri yavaşlatmaya çalıştı. Kolektifleştirme gevşetildi ve bazı köylüler artık Yoldaş Stalin’e karşı çıkmakla suçladıkları yerel komünistlere saldırmaya başladı.</p>

  <p class="calibre1">Fakat bu tereddütlü politikaların altında radikalleşme, tahıl kamulaştırma ritimlerinin güdümünde ikinci mezalim safhasına geçiyordu. Bolşevikler A planına bağlı kalarak şehirleri beslemek ve ithal mamul malların parasını ödemek için çiftliklerin ürünlerini almaya devam etti. Rejim her yıl bölgesel tedarik düzeyleri belirliyordu. 1931 hasadı düşük olunca, yüksek kotalar köylüleri çok güç durumda bıraktı. İşçi tugayları tahılı zorla aldı, direnenleri öldürdü. Köylüler aç kaldı, kimileri tahıl istifledi, hayvanlarını yedi ya da kolektif çiftliklerden yiyecek çaldı. Bu yüzden 1932 hasadı daha da kötü oldu ve tedarik kotaları köylülerin sıkıntısını artırdı. Direniş her yıl aylık ürün kamulaştırma döngülerine göre artarak terörizme dönüşüyordu (Viola, 1996: 102-10). Rejim alelacele toplanmış işçi milisleri, yani sayıları üzerinden adlandırılan 25.000’lerle zor kullanma dozunu artırdı. <span class="calibre2">Ve Durgun Akardı Don</span>’un itibarlı yazarı Mikhail Sholokhov, “saygın toprak karıcılarına” böyle muamele edilmesini protesto etmek için Stalin’e bir mektup yazdı. Stalin’in yanıtı sert oldu:</p>

  <p class="calibre1">Saygın toprak karıcıları... sabotaj yapmıştır, işçi sınıfını ve Kızıl Ordu’yu ekmeksiz bırakırken hiç vicdan azabı çekmemektedir... Sabotajının sessiz ve görünüşte masumane (kansız) olması... saygın toprak karıcılarının Sovyet iktidarına karşı özünde “sessiz” bir savaş başlattığı gerçeğini değiştirmez. Bu savaşta açlıktan ölmemiz hedefleniyor, Yoldaş Sholokhov. (Fitzpatrick, 1994: 75)</p>

  <p class="calibre1">Artık fiilen E planına yani sert smıf savaşma geçilmişti. Stalin döneminde en fazla ölüm bu savaşta olmuştur. Büyük Kıtlık sırasında köylü ölümleri kötü beslenme, hastalık ve açlıktan 6-8 milyon gibi inanılmaz düzeylere ulaştı. Sta-lin ya da diğer radikaller, farazi kulak çekirdek kadrosu dışında hiç kimseye bu kadar sert muamele etmek istememişti. Devrimci dönüşüm projelerinin beklenmedik bir sonucuydu bu; hem parti elitlerinin hem de alt kademelerinin kurbanlara yönelik aldırışsızlığı, bazen de nefreti yüzünden şiddet artmıştı.</p>

  <p class="calibre1">Bu aşamada düşmanların kimliği kontrol edilemez şekilde genişledi. Sınıf, etnisite gibi kendiliğinden anlaşılmıyordu. Kulağın tam olarak kim olduğunu kimse bilmediğinden, resmi tanımlar değişip durdu (Lewin, 1985). Yetkililer zengin köylüleri hedef alacak, orta halli köylüleri yabancılaştırmayacak, Kızıl Ordu askeri ve sanayi işçisi deposu olan daha yoksul taşralı ailelere cazip gelecek tanımlar yapmak için çabalıyordu. Peki sokakta sigara ya da patates satan en küçük tüccarlar gerçekten sınıf düşmanı küçük burjuvalar mıydı? Toprak sahipleri ve kapitalistler mülksüzleştirilince yine sınıf düşmanı olmaya devam ediyor muydu? Smıf doğuştan gelen, yeniden eğitimin değiştiremeyeceği kalıcı bir nitelik miydi, eşler ve çocuklar da mı kulak ya da küçük burjuvaydı? Sınıf kalıtsal mıydı: Çocuklar, kuzenler, torunlar hep smıf düşmanı olarak kalacak mıydı? Sınıf düşmanı soyla tanımlanıyorsa, asimilasyon ya da kültürel bastırma gibi hafif temizlik biçimlerinin işe yaraması imkânsızdı. Sınıf düşmanı, halk olarak proletaryanın gövdesinden şiddet yoluyla kopartılmalıydı.</p>

  <p class="calibre1">Yerel yetkililer ve gezici paramiliterler, “Kolektif Çiftliklerden Sımfa-Yaban-cı ve Kolhoz Karşıtı Unsurların Tasfiyesi” başlıklı formları doldurmak zorundaydı. Alaylı sosyologlar olmalarını gerektiren bu işe dört elle sarıldılar. Kulak bir isim olmaktan çıkıp sıfat oldu ve direnen herkes kulak-benzeri karaktere sahip olmakla suçlandı. Bunların arasmda eski toprak sahipleri rejimiyle bağı olan insanlar, din adamları, kilise büyükleri, Baptistler ve Evanjelikler gibi gayri-Ortodoks mezheplerin üyeleri, zengin köylüler, çarlık döneminin sonunda Stolypin reformlarına katılmış “ayrışan” köylüler, müteşebbisler, tüccarlar, işadamları, çarcı subaylar, çarcı polisler, Kazak reisleri, konak kahyaları, köy büyükleri vardı. Hattâ iç savaş döneminde Beyazları, sosyalist devrimcileri ya da Ukrayna milliyetçilerini destekleyen herkes bu kategoriye sokuluyordu. Yurtdışmdan gelmiş taşra öğretmenleri, doktorlar, veterinerler, agronomistler gibi orta sınıftan yabancılar da saldırı altında kaldı. Yerel yetkililer zaman zaman sınıfla alakasız muhalifleri, örneğin cinsel adaba uymayan bekar kadınları da hedef alıyordu -önceki yüzyıllardaki cadı avlarına benzer bir durum ortaya çıkmıştı. Merkezi ve bölgesel parti yetkilileri yerlilerin hınçlarını ikinci ve üçüncü kuşaklardan çıkardığından şikayet ediyordu. Partinin elit kesimi (Maocu muadillerinin aksine) bu nesepleri resmen suçladı, ama smıf düşmanlarının ıslah edilebilirliği konusunda tereddüt etti. Bazılarına zulmedildi, ardından rehabilite edildiler, bir süre sonra yine zulmedildi. Burada tabandan, yani “derin kriz ortamında kendi içine kapanmış taşradan” gelen “yüksek ve geleneksel antagonizmalarm doğurduğu bir siyasi savaş bileşimi” vardı (der Viola, 1993; 1996: 113).</p>

  <p class="calibre1">1930’larm ortalarından itibaren üçüncü safhaya geçildi ve temizlik içeriye, partinin kendisine döndü. Zorunlu sanayileşme, kolektifleştirme ve açlık çok büyük siyasi uyuşmazlıklar doğurmuştu. Fakat 1920’lerde ve 1930’larda hiç gerçek seçimler yapılmamıştı. Nihayetinde alman parti kararma herkes uyduğu müddetçe muhalefete ve hiziplere hoşgörülü davranılıyordu. Fakat muhalefet açık normlar ya da kurumlarca düzenlenmiyordu. Parti açıkça uygunsuz üyeleri <span class="calibre2">chistka</span> yoluyla ortadan kaldırmak için usûller geliştirmişti. <span class="calibre2">Chistka</span> süpürme ya da temizleme olarak çevrilebilirse de, daha genel anlamı “tasfiye”dir. Suçlu, yozlaşmış, alkolik ya da sadece kariyerist sayılanların ayıklanması için parti düzenli olarak tasfiyeler yapıyordu, fakat “ideolojik sapma” ve “yabancı” (düşman sınıflarla) bağlantılar tasfiyelerin yaklaşık beşte birini oluşturuyordu. 1929-30 tasfiyesinde taşradaki mağdurlar beceriksiz ya da fırsatçı olduğu için, beşte biri ise eski rejimle bağlarından dolayı tasfiye edilmişti. Bu ilk tasfiyelerde en üst kademedekiler hariç, her düzeyden parti üyelerinin yüzde 10-25’i temizlendi. Çok azı başka ceza aldı ve partiden atılacaklar sorgulama sürecini de içeren kolektif kararlarla belirlendi; fakat zaman zaman şike, yozlaşmışlık ve iltimas da devreye girdi. 1933’teki tasfiye biraz daha sertti, çünkü daha fazla kişi hapse atıldı ve birkaç kişi öldürüldü. 1935 Smolensk verileri sınıfsal ya da siyasi düşman olarak partiden atılanların yüzde 30’a yükseldiğini gösteriyordu (Getty, 1985: 2, 3. Bölümler). Fakat 1937’ye kadar hapishane nüfusu artmadı.</p>

  <p class="calibre1">1937-8’deki Büyük Terör döneminde kardeş katlinde patlama oldu. Kesinlikle planlanmamıştı; fakat giderek kapsamı genişleyen saldırılar sırasında cinayetler arttı. Yerel parti elitlerine her türlü araca başvurarak kotaları doldurmaları söylendiği için kolektifleştirme merkezi kontrolü biraz azaltmış olabilir. Terör parti üyelerinin üstlerine karşı hınçlarını kullanarak merkezi kontrolü yeniden kurmanın bir yoluydu belki de. İçerideki korkular jeopolitik korkulardan da besleniyordu. Savaş yaklaşıyordu ve Ispanyol İç Savaşı Sovyetlerin tecrit edildiğini açığa çıkarmıştı. Sebepleri ne olursa olsun, Büyük Terör döneminde 1.5 milyon kişi devlete karşı suçlarla itham edildi, bunlardan 1.3 milyonu hapis cezası alırken 680.000’i de idam edildi (Werth, 1999a: 190; 1990b: 100). Mevki ne kadar yüksekse ceza da o kadar yüksekti. Nikita Kruşçev, o dönemde Merkez Komite üyelerinden neredeyse yüzde 70’inin öldüğünü söyler. Fabrikalarda işçiler emniyetteydi, oysa müdürler ve teknik uzmanlar çok büyük tehlikedeydi ve hapishanelerdeki tutsakların eğitim düzeyi hızla yükseldi (Hoffman, 1993; Thurston, 1993; Werth, 1999a: 191). 1920’lerin başlarında siyasi hasım olup sonradan partiye katılanlar ve partinin içinde ilk dönem hizip oluşturanlar eski Bolşeviklerden daha fazla sıkıntı yaşadı (Getty &amp; Chase, 1993: 230). Fakat nadiren kesin hedefler vardı ve suçlamalar giderek şiddetleniyordu. Pek çok kişi dış güçler, uluslararası kapitalizm ya da faşizm için çalışmak gibi fantastik suçlarla itham edildi.</p>

  <p class="calibre1">Terör yoğunlaşınca parti bağlantıları daha az olan ya da hiç olmayan pek çok kişiyi de pençesine aldı. Sanayideki müdürler, mühendisler ve planlamacılar üretim kotalarını karşılayamazlarsa sabotajla suçlanıyordu. Tutuklama kotaları kondu ve giderek yükseldi. Milyonlarca kişi artık zorla sanayileşme için zorunlu emek katkısı yapan kampların bulunduğu gulaglara dolduruldu. Son sınırına kadar kullanılan köle emeğiyle demiryolları, kanallar ve yollar inşa edildi, kömür çıkarıldı. Bu tutsakların çoğu toplumsal ölçeğin alt ucundan geliyordu. Hukuksallığm çöküşü polisin her toplumsal sorunla aynı şekilde ilgilenmesini getirdi. Suçlular, çocuk suçlular, toplumun marjlarında belgesiz yaşayanlar, orada burada çalışanlar, alkolikler, fahişeler, şüpheli sosyal ya da etnik gruplar, yerel hasımlar vs. içeri atılabiliyor, asgari hukuk süreçleri işletilip sabotaj ya da halka düşmanlıktan suçlu bulunduktan sonra gulaga gönderiliyordu.</p>

  <p class="calibre1">Terörü başlatan kişi, hemen her yeni girişimde muhakkak parmağı bulunan Stalin’di. Bu işte iki liderlik grubundan destek almıştı: Bunlardan biri siyasi/askeri güvenlik aygıtını içeren grup, diğeri ise partiyi bürokrasiden ve yozlaşmadan arındırmak için aşağıdan radikal yenilenmesini teşvik eden daha ideolojik gruptu (Getty, 1985: 4-7. Bölümler). Alternatif bir lider yoktu. Yetkililerden birinin dediği gibi, “herhangi bir liderlik değişimi son derece tehlikeli olacaktır... şu anda durmak ya da geri çekilmek her şeyi kaybetmek anlamına gelecektir” (Conquest, 1990: 29, 34-5, 80-3). Taşradaki baskı azaltılırsa zorunlu sanayileşme gerçekleşemezdi. Kimse bu hedefe ulaşmanın alternatif bir yolunu savunmadı. Tereddüt edenler ve karşı çıkanlar tasfiyelerde tek tek ayıklanabiliyordu. Bunlar işkence ya da ailelerini ve yakın dostlarını korumak uğruna itirafta bulunarak birbirlerini yarı yolda bırakıyor, Stalin’in partiyi kontrol etmesine boyun eğmek dışında hiçbir alternatifleri olmadığını görüyorlardı.</p>

  <p class="calibre1">Öte yandan Stalin, yerel parti başlarına, “küçük çarlara” isyan eden, onları “kötü bağlantılarla”, kötü yönetimle, iltimasçılıkla ve yozlaşmışlıkla suçlayan alt kademeden radikal partililerden de yardım görüyordu. Taşradaki saldırılar “kolhoz demokrasisi” talebine yönelikti. Yerliler tutuklama ve idam kotalarını aşmaya çalışıyordu. 1938’e gelindiğinde Merkez Komitesi baskı düzenini dizginleme çabasmdaydı (Fitzpatrick, 1994:194-8; Manning 1993:193). Lupher’e (1996: 110-23) göre, Büyük Tasfiye tepedekiler (Stalin ve yakın çevresi) ile tabandakiler (parti sayesinde teknik nitelik ve hareketlilik kazanmış eski işçilerden müteşekkil yeni insanlar) arasındaki ittifakın ürünüydü. Bu ittifak parti elitlerinin orta kademesine, yani zorla sanayileşme sırasında güç kazanmış olan <span class="calibre2">nomenklatura</span>'ya karşıydı. İlk kültür devrimi safhasındaki radikallerden çoğu artık daha yeni radikallerin tabiriyle bürokratik devrim düşmanları haline gelmişti. Demek ki bu üçüncü safha bile gerçekten totaliterliği yansıtmıyordu. Güçlü bir yukarıdan-aşağı zincir vardı, güvenlik polisiyle destekleniyordu, partinin alt kademelerinde ise şevkle etkisi artırılıyordu. Sonuçta parti-devlet içinde hizipleşme artmıştı.</p>

  <p class="calibre1">Cinayetlerin aynı zamanda etnik zemini de vardı. Açlık ve sürgünler bölgelere göre eşitsiz dağılmıştı. Dış bir güçle ilişkilendirilebilen azınlıklar -özellikle Polonyalılar ve Almanlar- neredeyse smıf konumundan bağımsız olarak hedeflenmişti (Weiner, 2001: 140). Açlık ve sürgün Ukrayna’da da başka yer-lerdekinden şiddetli olmuştu. İç savaş sırasında en büyük Sovyet karşıtı milliyetçi hareket burada doğmuştu ve Ukrayna milliyetçiliği (önceki bölümde gördüğümüz üzere) Polonya sınırının hemen ötesinde canlılığını koruyordu. Stalin 1935’te Ukrayna entelektüellerinin yüzde 80’inin öldürülmesini emretti. Bazılarına göre amacı Ukrayna şehirlerini “tekrar Ruslaştırmak” ve UkraynalIları “köylüleştirmekti”. Bu amacın Hitler’in 1939’da Polonya’daki politikalarına doğrudan benzetilmesi mümkündür. 1932-3 döneminde Ukrayna’daki ölüm oranı genel oranın iki katından fazlaydı, ayrıca 1930’da resmi ağızdan bir gazete hedefin “Ukrayna milliyetçiliğinin toplumsal tabanını -bireyci köylü tarımı- yok etmek” olduğunu ilan etmişti (krş., Mace, 1984, 1997). Yine de ölüm oranlarına daha geniş kapsamlı olarak baktığımızda bu iddiaya gölge düşüyor. Sadece Ukrayna’da değil, tahıl üretilen tüm “kara topraklı” bölgelerde (kuzey Kafkaslar, Moldovya ve aşağı Völga) ölüm oranı en yüksek düzeydeydi, ana tüketici bölgeler ise ölüm oranının en düşük olduğu yerlerdi (Wheatcroft, 1993: 282-4). Parti-devlet büyük ihtimalle sınırlı zorlayıcılık kaynaklarını en büyük artığa el koyabileceği -ve zorla kolektifleştirmenin en hızlı gerçekleştiği- yerlere yönlendirmişti. Ayrıca buralardaki direniş de daha fazlaydı, köylüler daha iyi örgütleniyor, ülke dışındaki sempatizanlardan daha çok yardım geliyordu ki bu da baskıyı iki katma çıkarıyordu (Fitzpatrick, 1994: 71-4; Viola, 1996: 158-60). Rus milliyetçiliği de dolaylı olarak devreye girmiş olabilir, çünkü ana tüketim bölgeleri Rusya’daydı ve ana üretim bölgeleri değildi. (Rus) “merkez”e karşı “düşman çeper” dili artık Bolşevik parti ve devlete de sızıyordu (der Tucker, 1990: 109). Yine de bu milliyetçi akımlara karşın, ana itici güç Marksist smıf mücadelesi ve kalkınma ideolojisiydi.</p>

  <p class="calibre1">Yine de Büyük Kıtlık sonrasındaki cinayetlerde milliyetçilik dozu arttı.. İki savaş arasında pek çok Marksist iktidarı almak ve korumak için sanayi pro-leteryasmdan daha geniş bir destek tabanına ihtiyaç duyduklarını fark etmişlerdi. Bu yüzden proletaryanın kapsamını genişlettiler ve halkı “çalışan halk”, “emekçi kitleler” ya da “işçiler ve köylüler” diye nitelediler. 1930’larm ortalarında ana smıf düşmanlan yenilmişti. Stalin artık hem işçileri hem köylüleri kapsamak için eski <span class="calibre2">narodny</span> terimini kullanıyordu. Faşizm Avrupa’da tehdit-kar, zehirli bir Bolşevizm karşıtı varlık gösteriyordu ve Sovyetler Birliği tecrit edilmiş görünüyordu. Bazı sınır milletleri etnik düşman olarak tanımlanıyordu -Almanlar, Polonyalılar, Letonyahlar, Koreliler. Proletarya ile halk kaynaşmış, yabancı dış-gruplann kuşattığı tekil bir organik bütün oluşturmuştu. Sonra “Büyük Yurtsever Savaş” (ikinci Dünya Savaşı) milliyetçiliği yoğunlaştırdı. Savaşta korkaklık ve beceriksizlikle suçlananlar ve Naziler tarafından esir alman Ruslar hain, casus, sabotajcı olarak adlandmlıyordu. Almanlardan korkunç muamele gören savaş esirlerinin de aralannda bulunduğu binlerce Sovyet yurttaşı 1945’te yurtlanna döndüklerinde gulaga gönderildiler. Pek çoğu orada öldü.</p>

  <p class="calibre1">Aynca etnik kurbanlar da vardı. Stratejik sınır bölgelerinden az sayıda etnik sürgünler savaş öncesinde başlamıştı. 1937-8’de Japonya’yla savaş çıkacağı korkusuyla Vladivostok çevresindeki 180.000 Koreli Orta Asya’ya sürüldü. Fakat İkinci Dünya Savaşı sırasında sekiz Sovyet ulusu rejim tarafından potansiyel Alman işbirlikçisi olarak tanımlandı. 1.5 milyon etnik Alman Sovyet yurttaşının yüzde 80’inden fazlası 1941 ve 1942’de doğuya sürgün edildi. Erkekler ailelerinden aynldı ve geçinmeleri için hemen hiçbir önlem alınmadan SSCB’nin uzak köşelerine dağıtıldılar. Bunlar 14 yıl boyunca farklı şekillerde ama çoğunlukla korkunç koşullarda yaşayacaklardı. ABD’nin Japon kökenli Amerikalıları kapattığı yeniden yerleştirme kamplannın çok daha sert bir versiyonuydu bu. Diğer yedi ulus da Balkarlar, Çeçenler, Kmm Tatarlan, Inguş-lar, Karaçiler, Kalmuklar ve Mesketyanlardı. Bazıları özerklik emelleri için Almanlardan yardım istediler. Birkaç yüz Çeçen savaşçı Alman saflannda savaştı. Bunlann hepsi taraf değiştirebilecek sınır uluslanydı.</p>

  <p class="calibre1">Fakat bu yedi ulusun temizlenmesi ancak 1943’te, Wehrmacht Sovyetler Birliği’nden atılırken yoğun bir seviyeye geldi, işbirliği artık ciddi bir tehdit olmadığından, uzun zamandır Rus emperyalizmine direnen küçük savaşçı sınır halklanndan kurtulmanın fırsatı bulunmuştu. Lieven’in (2000: 314-16) belirttiği gibi, Stalin’in sürgünleri Almanya’yla savaşın bir parçası olmaktan ziyade geleneksel Türkiye ve Türk halklar probleminin çok daha acımasız bir “nihai çözümü” olarak açıklanabilirdi. 1943’ten itibaren bu uluslardan 3-5 milyon kişi sürüldü. 119.000 kişilik NKVD birliği bunlara eşlik etmeye aynldı -Almanlara karşı kullanılabilecek kuvvetler böylece önemli ölçüde azalmıştı. Bu halklar sürüldükleri yere varınca, topluluk hislerini yok etmek için sayısız uydurma Gulag kampına ve amele taburuna dağıtıldılar. Cinayetler nadirdi ve bu seferki sürgünler öncekilerden daha iyi düzenlendiğinden amansızca ihmalden ya da aşırı çalışmadan ölenlerin oranı azaldı; fakat yine de binlerce kişi öldü. Küçük Inguş ulusu büyük ihtimalle en yüksek oranda kaybı verdi, onu da Kırım Tatarlan takip etti. Tüm etnik anayurtlara Ruslar yerleştirildi ve kültürel kalıntılar silindi. Sovyetler Birliği ancak 1956’da bu büyük suçları kabul etti ve söz konusu halkları anayurtlarına geri döndürmeye başladı (Legters, 1997; Naimark, 2001: 3. Bölüm; Rummel, 1998; Werth, 1999a: 216-25). Bu cinai etnik temizlik, bir grubun kolektif kültürel kimliğini silme girişimlerini de içeren BM tanımına göre soykırım sınıfına giriyordu. Yine de kasıtlı katliamlar yoktu.</p>

  <p class="calibre1">Stalin’in Üst Sovyet yoluyla planladığı, devlet kuramlarının hayata geçirdiği, devlet güvenlik polisinin fiilen cinayetleri işlediği bu temizlik son derece devletçiydi. Paranoyak ama stratejik düşünebilen bir liderin, savaş döneminde savunmasız kalan belalı gruplara karşı savaş zamanı başlattığı önleyici bir güvenlik önlemi olarak görülebilirdi. Bu politikalar Rus yerleşimciler arasmda popüler olsa da, etnik temizlik aşağıdan halk güçlerinin etkisine karşılık gelmemiş, bu güçler yüzünden radikalleşmemişti. Fakat komünist bir politikadan ziyade emperyalist bir politikaydı ve bir daha tekrarlanmadı. SSCB savaştan sonra sosyalist ulusöteliğe ve yerel uluslar federasyonuna geri döndü. Kimilerine göre, Sovyet rejimi ulusal hayaller peşinde olmayan etnik grupların bile ulusluğunu tanıyıp onlara siyasi özerklik verdiği için, etnik milliyetçiliği istemeden körüklemiş olabilirdi (Brubaker, 1996: 26-40). Çeçenya’daki etnik temizliğin günümüzdeki aşamasında ise suçlu demokratik olarak seçilmiş rejimdir.</p>

  <p class="calibre1">Stalinizm döneminde mağdur olanların çoğu köylüydü. Kulakşızlaştır-ma sırasında toplam 1.8 milyon kişi resmen tehcir edildi ve tehcir sırasında toplamda yaklaşık 600.000 kişi öldü (Fitzpatrick, 1994: 80-8; Werth, 1999a: 155-207). Büyük Kıtlık sırasında muhtemelen toplamda 6-8 milyon kişi öldü. Werth’in tahminine göre Büyük Terör sırasında 685.000 kişi idam edildi. Etnik tehcirlerde yaklaşık 100.000 Çeçen ile 50.000 Tatar ve muhtemelen diğer uluslardan 50.000 kişi öldü. Gulag tutsaklarının sayısına dair son tahminler 5 ile 10 milyon arasındadır ki bunların da pek çoğu ölmüştür (Nove, 1993; Werth, 1999a: 206; Wheatcroft, 1993). Tüm safhaların toplamında kaç kişinin öldüğü bilinmiyor. En sakıngan tahminler 8-10 milyon civarındadır, ama kimi tahminlerde bu rakam çok yükselir (Conquest, 1986: 306; 1990: 484-90;</p>

  <p class="calibre1">Mace, 1984; Rummel, 1994: 83). Bunlar arasında muhtemelen 1 milyonun altında insan idam edilmiş ya da başka şekillerde doğrudan öldürülmüştür. Toplam Sovyet nüfusuna oranla, ölenler sadece yüzde 4-6 düzeyindedir ki bu anlamda soykırımın yanma bile yaklaşamaz. Fakat yine de korkunç mezalimler yaşanmıştır.</p>

  <p class="calibre1">Sovyetlerde basit bir totaliter düzen yoktu; çünkü hem yukarıdan aşağı hem aşağıdan yukarı bir işleyiş vardı. Getty (1985: 36-7), Stalinizmi epeyce kaotik bulur, çünkü parti küçük, bölünmüş ve disiplinsizdi, planlama ya da kayıt tutma kapasitesi çok azdı. Werth (1999b: 103-6) ise safhalarının farklı ritimleri ve gerekçelerine bakarak <span class="calibre2">değişken geometri</span> terimini tercih eder. Temizlik en tepede kararlaştırılıp emir komuta zinciri yoluyla hayata geçirilmişti. Bu emir komuta zincirlerinin bir kısmı hiyerarşik (ordu ve güvenlik polisi gibi), diğerleri son derece gevşekti (mesela işçi milisleri). Werth 1930-3 tehcirlerini örnek verir. Kararlar üst düzeyde verilmiş, böylece polis, işçi milisler ve radikal partililer çabucak yarım milyon aileyi kolektif çiftliklere ve çalışma kamplarına yerleştirilecekleri varsayımıyla derdest edip göndermişlerdi. Fakat bu ailelerin gittiği yerde onları kaldıracak kaynak yoktu. Werth’e göre bu politika “tehcir-terk etme” haline gelmiş, insanlar yeterli gıda ya da sağlık önlemleri olmadan kamplara tıkılırsa meydana gelebilecek türden ölümlere istemeden sebep olunmuştu. Yine de çeşitli kurumlar arasmda bir benzerlik görür. Hepsi de düşmana inanmaktadır; istatistiklere ve kotalara kafayı takmıştır; çiftlikleri, fabrikaları, tehcirleri ve hapishaneleri tek bir terörize sanayileşmede birleştirmektedir (1999a: 266-7). Ben de, faydacılar ve bürokratlar, düşmanları temizlemenin neticede ahlaki görüldüğü devrimci dönüşüme bağlılık duyan radikallere yenilince tutarlılık oluştuğunu eklemek isterim. Bu temizlik en korkunç döneminde bilinçli sımfkırım/siyasikırım olmuştu. Fakat ilk başta böyle dehşet verici bir sonuç hedeflenmiyordu. Dönüşümsel hedefleri barışçıl şekilde gerçekleştirecek istikrarlı siyasi kurumlar olmamasının istenmeyen sonuçlarıydı bunlar.</p>

  <p class="calibre1">ÇİN</p>

  <p class="calibre1">Komünistler, işgalci Japon ordularına karşı verilen savaşla iç içe geçmiş 20 yıllık bir iç savaş sırasında Çin’in iktidarını aşama aşama ele geçirdiler. Kimi zaman yerel koşullar siyasi ya da sınıfsal düşmanlarla uzlaşmayı getirdi, kimi zaman muazzam ölçekte baskı ve dönüşüm denemeleri yapıldı. Şehirlerden kovulan komünistler ağırlıklı olarak köylü bir ordu kurdular ve İkinci Dünya Savaşı sırasında Çin’in Japonlara karşı ulusal direnişinin ana liderleri oldular.</p>

  <p class="calibre1">Militerleşen parti/ordu olağanüstü bir disiplin ve birlik sahibiydi, Mao’nun liderliği de tartışılmazdı, çünkü çarpıcı bir strateji ustası olduğunu kazandığı zaferlerle göstermişti.</p>

  <p class="calibre1">Savaştan sonra muzaffer Çin Komünist Partisi’nin (ÇKP) planı derhal Ku-omintang<a id="footnote2"></a><sup class="calibre4"><a href="#bookmark4">2</a></sup> (KMT) ve Japon çekirdek kadrosu ile işbirlikçilerini idam etmek, sonra da toprağı zorla yeniden bölüştürmekti. Kırsal nüfusu toprak sahipleri, üç köylü kategorisi (zengin, orta halli ve yoksul) ve topraksız emekçiler olarak ayırdılar. Her yerellikte toprak sahipleri ve zengin köylüler yaklaşık olarak orta halli köylü düzeyine indirildi, fazladan toprakları, hayvanları ve mülkleri daha yoksul köylülere ve emekçilere dağıtıldı. Parti ve köy örgütlenmelerini yoksul kategoriler kontrol edecekti. Tüm bunlar silahlı güçle başarılacaktı.</p>

  <p class="calibre1">ÇKP’nin zaten kontrolünde olan bölgelerde çok sayıda militanı vardı. Buralarda yeniden bölüşüm zaten yarı yarıya tamamlanmıştı ve düzenli bir şekilde bitirilebilirdi. Fakat Çin’in büyük bir kısmı ÇKP’nin eline henüz geçmişti. Öğrenci milisler ve diğer yerli olmayan militanlar yerli üyeler toplamak için hızla örgütlendiler. Birkaç köye bir düzineden az militan düşüyordu. Karşılarında toprak sahipleri ve onların zorba çetelerinin kontrolünde işleyen düşman bir yerel toplumsal düzen vardı. Bu düzende himaye bağları her köylü katmanına uzanıyordu. Köylüler toprak sahibine borçlu olsalar bile sakıngan davranıyorlardı. İç savaşın gelgitlerine tanık olmuşlardı. KMT, Japonlar ya da yerli savaş beyleri geri dönerse ne olacaktı? Longxiang köyünde toprak reformu yapmaya çalışan iki genç öğrenciye topraksız bir köylünün dediği gibi (öğrencilerden biri oyun yazarı, diğeri skeç oyuncusuydu): “Ben başkaldırdıktan sonra işler söylediğiniz gibi gitmezse ne olacak? Çok zor durumda kalacağım.” Ceketinin kolunu sıyırıp onlara, toprak ağası Çi’nin değneğinin sırtında bıraktığı kocaman izi gösterdi. Yaşlı bir köylü onlara daha önce de yabancılar gördüğünü söyledi: “Sizin gibi konuşuyorlardı... Sevimli insanlara benziyorlardı. Fakat toprak sahipleri milislerle geri geldi... orduları vardı... yepyeni parlak silahları vardı... Toprak sahipleri hesap sormaya geldi ve bizi sinek gibi öldürdü” (Chen, 1980: 97-8). Fanshen’de militanlar bir toprak sahibinin eşeğini köyde ev ev dolaştırmış ve almaları için köylülere yalvarmıştı. Cezalandırılmaktan korktukları için kimse eşeği almadı (Hinton, 1966: 124).</p>

  <p class="calibre1">Böylece parti militanları resmi sınıf kategorilerini taktiklerine göre tercüme ettiler. Toprak sahiplerine saldırdılar, zengin köylülerin sadece topraklarının bir kısmını vereceğini açıkladılar, orta halli köylülerin korkmasına gerek olmadığını söylediler, yoksul köylüler ve emekçilerin toprak alacağını ve saldırılarda yer almak için köy milislerine katılabileceğini ilan ettiler. Sonra da güçlerini ilk önce nispeten kolay hedeflerde gösterdiler. Nispeten güçsüz bir toprak sahibi geçmiş yıllarda “sömürdüğü kirayı” geri ödemeye zorlanabilirdi. Pazarlık etmek bile geleneksel toprak sahibi - kiracı ilişkisinin bozulmazlığım zayıflatıyordu. En yakındaki toprak sahibinin evinin envanterini çıkarmak için kalabalığı toplamak da mümkündü. Militanlar evdeki uşakları bir kenara itebilir, gösterişli kapısını kırabilir, yiyecek deposunu açabilirdi. Böyle durumlarda kalabalık yağmaya başlıyor, ev sahibinin yıllar boyunca onlardan çaldıklarının tek karşılığının bu olabileceğini söylüyordu. Toprak sahibi ve ailesi avluda korku içinde titrerken âdetlere göre aşağılanıyordu. Kimi zaman yerliler toprak sahibinin çetesine, yozlaşmış veya zalim KMT ya da Japon işbirlikçilerine saldırmak için “yerel zorba karşıtı seferler” düzenlemeye teşvik edilebiüyordu. Düşmanların lideri idam ediliyor, adamlan da sindiriliyor ya da kovuluyordu. Ardından himayeden ziyade şiddete dayanan bir toprak sahibine sıra geliyordu; borçluları köleleştiren ya da cariye yapan, hattâ bazen keyfince öldüren bu kişiler ele geçiriliyordu. Nefret edilen bu kişiler köy meydanında yargılanıyor, köylüler ithamda bulunup cezayı verebiliyordu, zira “yerel halk mahkemeleri... kitlelerin sınıf bilincini artıracak, işimizi tamamlamamızı kolaylaştıracaktır” (Kuo-Chun, 1960: 121).</p>

  <p class="calibre1">Köylüler bu süreçlere ne kadar yardım ederse ganimetlerden o kadar çok faydalanıyordu. Militanlar dine saldırdığında, sıradan köylülerin mülklerini kamulaştırdıklarında ya da aslında iktidarı ve mülkleri kendilerine ayırmak isteyen genç kabadayılardan ibaretse popülerliklerini kaybediyorlardı. Fakat aylar geçtikçe daha fazla köylü saflarına katıldı, toprak sahipleriyle hesaplaştı; yeniden bölüşümün kapsamını, intikam eylemlerini, toprak sahiplerinin akrabalarını yakalayıp dövme işini yaygınlaştırdı. 1951 Eylülü’nde toprak bölüşümü 400 milyon gibi inanılmaz sayıda insan için tamamlanmıştı ki bu sayı toplam kırsal nüfusun yüzde 80’ine denk geliyordu. Bir yıl sonra oran yüzde 90’a çıktı. Yeni yerel liderler ağırlıkla orta halli ve yoksul köylülerden oluşuyordu.</p>

  <p class="calibre1">Çin devrimi tarihteki en kitlesel smıf devrimiydi ve doğal olarak pek çok ölüm içeriyordu. Toprak sahibi sınıfın ortadan kaldırılması yukarıdan aşağı yürütülmüştü. Fakat katliamlar ve sınıfkırım unsurları barındırdığı yerlerde sebep çoğunlukla, parti tabanında artık ağırlığını koymuş olan yoksul köylülüğün hıncı ve öfkesiydi. Toprak sahipliği popülerliğini yitirmiş, rutin, himayecilik ve zorlama sayesinde varlığını koruyabilmişti.<a id="footnote3"></a><sup class="calibre4"><a href="#bookmark5">3</a></sup> Bu üç dayanak da ortadan kalkınca komünistler yaygın olarak ve hevesle desteklendi. Roller tersine dönmüştü. Köylüler kendilerini ezenlerden cezalandırılma korkusu olmadan ve hükümetin izniyle intikam alabilecekti. Partiye ideolojiyle bağlı değillerdi; fakat partinin ideolojisi dolaysız deneyimleri ve çıkarlarına uyuyordu. Köylüler kendilerini emniyette hissetmeye başlar başlamaz toprak sahipleri, zengin köylüler ve onlara bağlı daha zayıf kesimler öldürüldü. Bazıları direnirken öldürülmüş, diğerleri “yerel halk mahkemeleri”, “hesaplaşma” ya da “mücadele” toplantılarında dayak veya idamla cezalandırılmıştı. Toprak sahipleri servetlerini nereye sakladıklarını söylemeleri için işkenceden geçiriliyordu. ÇKP defalarca kez “yasadışı” şiddeti kınadı, fakat sadece cinayetler sımfsallıktan değil yozlaşmışlıktan kaynaklandığında ya da yerel huzursuzluğu artırdığında hakikaten keyfi kaçıyormuş gibi görünüyordu. Ama yerelliklerin çoğunda süreç aslında düzeni artırıyor, orta halli ve yoksul köylülerin sınıfsal desteğinin alındığı merkezi yandaş bölgelerinde parti-devleti pekiştiriyordu. Sınıfkırım smıf dönüşümünü ve devlet-inşasım tamamlıyordu. Bu durum devletçi cinai temizlik teorisindeki nedenselliği tersine çevirmişti: Temizlik güçlü bir devlet yaratmıştı.</p>

  <p class="calibre1">Ölü sayısı tahminlerinin çoğu bir ila iki milyon arasmda değişir ki buna</p>

  <p class="calibre1">200.000 ila 800.000 idam da dahildir -rakamlar büyüktür ama 580 milyonluk nüfusun küçük bir kısmını oluşturur. Dört ila altı milyon kişi de zorunlu çalışma kamplarına gönderilmiş, aşırı çalışma ve hastalıktan çoğu ölmüştür. Kentli siyasi ve sınıfsal düşmanlar da çok sert bir şekilde bastırılmıştı. Çin’in her yerinde toplumsal düzeni yeniden kurmak için pek çok haydudu, suçluyu, fahişeyi ve afyon satıcısını da öldürmek ya da kapatmak gerekmişti. Yerel düzeyde daha pek çok hesaplaşma yaşandı. Şehirlerde yaklaşık bir milyon kişi öldürüldü, iki milyon kişi kamplara gönderildi. A planı, toplamda nüfusun yüzde bir ila ikisinin doğrudan ya da çalışma kamplarında ölümüyle sonuçlandı. Bu düzeyde bir ölüm oranı öngörülmüyordu; fakat planlamacılar sonuca aldırış etmedi -çünkü bunlar amansız iç savaşta proleter halkın düşmanlarıydı.</p>

  <p class="calibre1">ÇKP’nin faydacı yönü Bolşeviklerinkinden daha güçlüydü (ayrıca parti daha bütünlüklüydü). Bu durum siyasi baskıyı hafifletiyor, hattâ parti dışı ve eski KMT yetkililerinin partiye gelmesini sağlıyordu. Rejimin B planının siyasi yönü ılımlılaştı, potansiyel muhalifleri kolluk kuvvetleriyle dalgalar halinde bastırmaya, idamdan ziyade hapsetmeye, kalıtsal izler taşıyan ayrımcılığa yöneldi. 1946-9’da aile reisinin sınıfsal pozisyonu 1990’lara kadar insanların kendi sınıfsal konumlarını tanımlamaya devam etti. Bir kişinin çocukları ve torunları ilk baştaki “iyi” smıf konumunun (işçi, köylü ya da devrimci militan) faydasını görürken, “kötü” smıf konumu (toprak sahibi, zengin köylü, kar-şıdevrimci) dezavantaj yaratıyordu. Kötü sınıfsal geçmişin etkilerinin birkaç kuşakta geçeceği varsayılıyordu.</p>

  <p class="calibre1">Önceki yönetici sınıf yok edilmişti; fakat ekonomi henüz sosyalist değildi. Toprakların yeniden bölüştürülmesinin köylü hanesine bir etkisi olmamıştı. Mao’nun iddiasına göre, kendi başına işleyen köylü haneleri esasen kapitalistti ve bu yüzden üretim düzeyini ciddi ölçüde artıramazdı. Karşılıklı yardımlaşma ve işbirliği teşvik edilmeliydi; çünkü “sosyalizm kırsal konumları dolduramazsa kapitalizm kaçınılmaz olarak dolduracaktır” (Yang, 1966: 26). ÇKP’nin ekonomik kalkınma teorisi geniş anlamda ortodoks kaldı ve Sovyet seleflerini izledi: Kalkınma ancak tarım kolektifleşmesinin sanayileşmeye tabi kılınmasıyla mümkün olabilirdi. Sovyetler Birliği’ne nazaran Çin daha çok tarıma dayalı olduğundan, sanayileşme amacıyla makine ithalatı için daha fazla tarımsal artığın ihracı gerekecekti. ÇKP bu yolda Stalin’in daha önce korkunç sonuçlar elde ettiğini görüyordu. Mao’ya göre Stalin “gölün suyunu boşaltarak balık avlıyordu”. Aşırı militarizmden kaçınmalı, onun yerine “birlik-eleştiri-birlik” şeklinde bir siyasi silsileyi takip etmeliydiler. Liu Şaoki’nin iddiasına göre, “sosyalist ekonomi planlanmalı, fakat aynı zamanda çok-yönlü ve esnek” olmalıydı (MacFarquhar, 1974: I, 185, 313, 1983: II, 151). Lupher’e (1996) göre ÇKP ikili bir “otorite-toplumsal seferberlik” yaklaşımı benimsemiş, yerel parti militanları sayesinde kitlelerin enerjisini seferber ederek yukarıdan aşağı yönetimi dengelemişti.</p>

  <p class="calibre1">Böylece ÇKP, B planının ekonomik yönünü başlattı, 1950’lerde adım adım kolektifleştirmeye doğru ilerledi, 1955-6’daki “ileriye doğru küçük sıçramayı” en ileri noktasına taşıdı. Köyler gruplara ayrılarak küçük kolektiflere ya da işçi tugaylarına dönüştürüldü. Tugayların etkinliklerinden bazılarına katılım gönüllüydü. Bu kısmi kolektifleştirme çok başarılı görünüyordu ve hemen hiç muhalefetle karşılaşmamıştı. Toprağın yemden bölüşümü zaten tamamlanmış olduğundan ÇKP köylere iyi yerleşmişti -Bolşeviklerden çok daha iyi yerleşmişti hem de (Lupher, 1996: 175). Fakat Mao 1958’de ekonomik C planına, ileriye Doğru Büyük Sıçrama’ya başladı. “Üç yıl sıkı çalışma ve sıkıntı, sonra bin yıllık bolluk” vaat ediyordu. Her şey, yeme içme konuları bile komünleş-tirilecekti. Yatırımlar tarımdan sanayiye yönlendirilecek, her komünün bahçesine meşhur çelik fırınlarından kurulacaktı; “insan dalgası” teknikleriyle de emek Sovyet tarzı devasa sulama projelerine yönlendiriliyordu. Muazzam miktarda emeğin seferber edilmesi tarımsal büyümeyi garantileyecek, ortaya çıkacak artık da sanayinin büyümesini desteklemek için kullanılacaktı. Büyük Sıçrama başladığında Mao ve Liu hemfikirdi. Faydacı bürokrat Liu bunu “örgütsel seferberlik” olarak tanımlarken, radikal iradeci Mao, “emekçi halkın inisiyatif ve yaratıcılık patlamasının önünü açm” diyordu. Liderlik içinde hâlâ birlik vardı (MacFarquhar, 1983: II, 51-5; Teiwes, 1987: 51-63; Yang, 1996: 33-6). Planlar buraya kadar herhangi türden bir totaliterlikten ziyade parti birliği sayesinde çok düzenli bir sıra izlemişti.</p>

  <p class="calibre1">Plan Sovyet kökenliydi, ama Sovyet militarizminin yerine Maocu ideolojik iradecilik geçirilmişti. Plana göre, merkezi planlama ile yerel inisiyatif bir dizi karmaşık üretim kotası sayesinde birleştirilecekti. Merkezi planlamacılar iki kota belirlemişti: Bir tanesi yerine getirilmeliydi ve kamuya açıklanmıştı, ama daha yüksek bir kotaya ulaşılması bekleniyordu ve bu kota gizliydi. Yerel planlamacılara bu yüksek düzeye ulaşmaları gerektiği gizlice bildiriliyordu. Ayrıca yerel planlamacılara üçüncü ve daha yüksek bir kota belirlemelerinin ve bu kotaya uymalarının beklendiği de söyleniyordu. Bu gelişkin, karmaşık sistemin daha yüksek hedeflere yönelik yerel parti inisiyatiflerinin teşviğiyle merkezi talimatları dengeleyeceği düşünülüyordu.</p>

  <p class="calibre1">Fakat çoklu kota sistemi tahminleri korkunç derecede şişirdi. İlk etapta kotalar hiyerarşinin aşağı kademelerine inerken şişirme oluyordu; çünkü her kademedeki görevli partiyi etkilemek için daha iyimser bir kota koyuyordu. Ardından merkezi planlamacılar en iyimser tahminleri alıp tekrar kotalarım yükseltince tahminler yine şişiyordu (MacFarquhar, 1983: II, 31). Ayrıca tahminler taşrada da şişiriliyordu. Mao’nun iradeciliğini benimseyen taşradaki radikaller yoksul köylüler arasından çıkmıştı ve güçleri kolektifleşmeye dayanıyordu. Onlar geriye şişirilmiş hedefler bildirince, merkezi planlamacılar daha faydacı taşra yetkililerine baskı yaptılar. Düşük hedefler koyan bu yetkililer görünüşe bakılırsa yeterince verimli değildi ve ÇKP hedeflerine gönülden bağımlılık duymuyordu. Böylece bölgesel hizipçilik ortaya çıktı ve ÇKP bütünselliğini biraz yitirdi. Fakat sakıngan yerel yetkililer de gerçek üretim oranlarını şişirme hatasını yapmak zorunda kaldılar.</p>

  <p class="calibre1">Bu iki şişirme süreci, merkezi planlamacıları ileriye Doğru Büyük Sıçrama’nm başarılı olduğunu düşünmek gibi bir hataya sürükledi. Köylüler sulama ve sanayi projelerine yönlendirildiği için tarımda emek kıtlığı vardı. Bahçelerdeki çelik fırınları tam bir felaketti ve yerel radikalleri tarımı emeksiz bırakmaya itmişti. Tarım ürünleri azaldı. Fakat tersini gösteren istatistiklerin yanılttığı planlamacılar (ithal mamul mallar karşılığında) ihraç için daha bile fazla tarım artığı alabileceklerini sanıyorlardı. Böylece yerel köylülerin geçimi için yeterince yiyecek kalmadı. Çok zor koşullar altında uzun saatler çalışan köylüler eskisinden daha fazla kaloriye ihtiyaç duyuyordu. Fakat aslında daha azını alıyorlardı. İstifleme yoluyla kendilerini savunmaya çalıştılar; fakat tahılın büyük bir kısmı artık komün depolarındaydı. Radikal yetkililer pek fazla polis ya da asker kuvvetine gerek kalmadan tahılı götürebiliyordu. Köylüler açlıkla karşılaşınca bazıları ayaklandı, bazıları da sıkıntılarını ordudaki ak-rabalanna ileterek ordu saflarında huzursuzluk yarattı. Sovyetler Birliği’nde olduğu gibi radikallerden bazıları mağdurlan sabotaj ve ihanetle suçladı. Fri-edman ve diğerlerinin (1991: 240) belirttiği gibi, yerel fanatikler 1947’den beri smıf hainlerini ihbar karşılığında ödüllendiriliyordu. Şimdi de aynı şeyi yapabilir ve devlete gönderdikleri kotaları artırabilirlerdi - en azından kısa vadede.</p>

  <p class="calibre1">Kıdemli görevliler bir yıl sonra sorunun farkına vardılar. Stalin’in köylülerden nefretini pek azı paylaşıyordu. Stalin’in tersine, bir köylü ordusuyla zafere ulaşmışlardı. Fakat yine de sanayiyi öne çıkaran ortodoks bir Marksist ekonomik plana bağlıydılar. Bu yüzden bölünme yaşandı ve yerel yetkililere da yayıldı. Bazıları çözümü daha hane yönelimli teşviklere geri dönmekte görüyordu, fakat bunun eşitsizliği artıracağını biliyorlardı ki eşitsizliğin artmasını kimse istemiyordu. Diğerleri daha da radikalleşme istiyordu; fakat bunun kısa vadede daha fazla acıya yol açacağının bilincindeydiler. Yani hem tepede hem de tabanda farklı farklı inisiyatifler bulunması, ilk kez ciddi hizip çatışmalan yaratmıştı (Yang, 1996: 48-50). Ekonomik C planı artık tutarlılığını yitiriyordu. Tepedeki görevliler 1958’deki güya bereketli hasat ile bariz tahıl kıtlığı ve açlık arasındaki istatistiki çelişkiyle boğuşuyordu. Pek çoğu küçük çelik fırınlarının<a id="footnote4"></a><sup class="calibre4"><a href="#bookmark6">4</a></sup> başarısızlığını kabul etti ve bunlardan vazgeçildi. Mao raporların hatalı olduğunu biliyordu, ama hata payı düşündüğünden de fazlaydı. Kırsaldaki radikallerin istifçiliği durdurmak için polis ve askeri güç kullanma talebini reddetti. Bunu yaparlarsa Stalinist felakete gideceklerini düşünüyordu -köylüler ellerinden geldikçe istifçilik yapmakta haklıdır, diyordu Mao. Kolektifleştirme artık üzerindeki denetimi ellerinden aldığında yapılacak tek akılcı şey buydu. Değiş<span class="calibre7">imin</span> hızını düşürmeyi savundu; fakat bilhassa rakamlar sanayide ilerleme gösterdiği için programdan tamamen vazgeçmedi. Karar mekanizmaları tökezledi ve açlık yayıldı. Tepedeki görevlilerden daha fazlası şişirilmiş sayıların ve açlığın farkına vardı, ama gerçek boyutlannı açığa vuran istatistikleri göstererek Mao’nun gazabını çekmek istemiyorlardı. Mao faydacılann tavsiyelerinin aksine davranarak geçmişte mucizeler gerçekleştirmişti. Bu görevliler yapmalan gerekeni erteledi. Açlık iyice büyüdü.</p>

  <p class="calibre1">Savunma Bakam Peng Dehuai ekonomik politika üretiminin dışında olduğu için planın sorumlularından değildi. Yoksul bir köylü ailesinden geliyordu ve dobra bir adamdı. 1958 sonundaki askeri gezilerinde, köylüler sanayi işlerine yönlendirildiği için biçilmemiş tarlalar gördü. Ayrıca askerler talimi bırakıp çelik fırınlarında çelik üretmeye gidiyorlardı. Dehuai ailelerin çektiği çilelere kulak verdi. 1959 Temmuzu’nda bir avuç tepedeki görevlinin de desteğini alarak Mao’yu alenen protesto etti. Fakat basiretsiz davranarak radikallerin hatalarını “küçük burjuva fanatizme” atfetti (büyük ihtimalle Lenin’den okuduğu tek eserde gördüğü bir tabirdi bu). Politikalarına yönelik bu korkunç Marksist hakaret karşısında küplere binen Mao, verdiği yanıtta Peng’in “proletarya diktatörlüğünü sabote etmeye, Komünist Parti’yi bölmeye, parti içinde hizip oluşturup etkisini yaymaya, proletaryanın öncüsünün moralini bozmaya ve başka bir muhalefet partisi kurmaya” çalışan bir sağcı olduğunu iddia etti. Peng çenesini kapatmayacağı yanıtını verdi. “Anasını bellemeye” devam etmeye niyetliydi (MacFarquhar, 1983: II, 193-223). Peng alenen küçük düşürüldü ve görevden uzaklaştırıldı. 1966’da hapse atıldı, 1974’te öldü. Bu beklenmedik çarpışma kıtlığın uzamasına yol açtı. Mao’nun yolunu değiştirme esnekliğini, diğerlerinin de ona baskı yapma cesaretini azalttı. Ertelemeler köylülerin çilesi karşısında aldınşsızlıktan da kaynaklanıyordu elbette. Ne de olsa köylülerin durumu parti görevlilerinin kariyeri kadar önemli değildi. Kıtlık maksatlı değildi, fakat giderek daha fazla parti yetkilisi ister istemez kariyerist katiller haline geliyordu.</p>

  <p class="calibre1">Gel gelelim, gerçekler yukarı doğru sızmayı sürdürdü. Liu Şaoki ve Deng Ziaoping bu politikadan geri dönüşü sessiz sedasız cesaretlendiriyordu. Bazı eyaletlerde bu geri dönüş sayesinde tarımsal üretim arttı. 1960 sonunda İleri Doğru Büyük Sıçrama sessizce terk edildi, yerel aile çiftçiliği sistemi yeniden teşvik edilmeye başlandı. ÇKP en radikal, açlıktan en çok etkilenen bazı bölgelerde soruşturma yaptı. Parti kadrolarının dörtte birinin hatalar yaptığına karar verildi; fakat sadece yüzde 5’i tasfiye edildi. Az sayıda parti kadrosu alenen idam edildi, ama bunların da çoğu düşük kademedendi. Bu felaket dönemi boyunca ÇKP kendi adamlarım korudu, görevlilerinin sevilmediğini fark etmesine rağmen yönetimdekilerin en aşikar suistimallerine bile müsamaha gösterdi (Becker, 1996: 146-7; Friedman ve diğ., 1991: 243-51). Ancak 1981’de Mao öldükten sonra ÇKP kolektif hatasını kabul etti: “Yoldaş Mao Zedung ve gerek merkezde gerekse yerelliklerde pek çok önde gelen yoldaşımız kendi başarılarının büyüsüne kapılmış, sabırsız davranıp çabuk sonuç almaya çalışmış, insanların öznel iradelerinin ve çabalarının rolünü abartmiştı” (MacFarkquhar, 1983: II, 331).</p>

  <p class="calibre1">Bu doğru bir hükümdü; fakat o dönemki toplam 650 milyonluk Çin nüfusunun 20 ila 30 milyonunun öldüğünden bahsedilmiyordu. Radikallerin hakimiyetindeki eyaletlerde ölüm oranlan diğer yerlerdekinin iki katıydı. Muhtemelen insanlık tarihindeki hiçbir açlık döneminde bu kadar çok insan ölmemişti (Becker, 1996: 270-4), ama diğer yerlerdeki ölümler nüfusun daha yüksek oranını oluşturuyordu. Nüfusun yüzde 11-12’sinin öldüğü 1845’deki İrlanda kıtlığında, ters yönde devlet politikalarının etkisi büyüktü. İngiliz hükümeti “piyasanın doğal işleyişine” müdahale etmeyi ısrarla reddetmişti. Komünist devletçilik gibi, bırakınız yapsmlarcılık da açlığa yol açabiliyor.</p>

  <p class="calibre1">Çin’deki en önemli faktör hatalı devrimci projeydi. Buradaki durum, kolektifleştirmenin her türlü insani maliyete rağmen kasten ilerletildiği Sovyetler Birliği’ndekinden farklıydı. Çinlilerin planı da yukarıdan aşağıyaydı; fakat en yıkıcı sonuçlar, planın ve partinin bütünlüğünü azaltan merkezi planlama -yerel inisiyatif etkileşimlerinin istenmeyen etkilerinden doğmuştu. Fakat açlık görünür olduktan sonra mağdurların durumuna aldırışsızlık da bir faktör olmuştu -gerçi bu aldırışsızlık Stalin dönemindeki kadar değildi. Sınıfkırım ve siyasikırım da bir nebze rol oynamıştı. “Kötü”, “kara” sınıf kimliği olanlar ile cezai çalışma kamplarında bulunanlar tayında öncelik sahibi olmadığından ölme ihtimalleri daha yüksekti. Yine de genel olarak burada Stalin’in açlığındaki gibi kinci bir diktatörlük ya da sınıf nefreti değil korkunç bir hata söz konusuydu. Buradaki dehşet verici ironi, Stalin ya da Mao (veya Kızıl Khmer) dönemindeki kasıtlı cinayetlerdekinden çok daha fazla insanın ölmüş olmasıydı.</p>

  <p class="calibre1">Açlık yüzünden ÇKP ve Mao ilk baştaki meşruluğunu büyük ölçüde yitirdi. Köylüler uzak ve düşman bir rejim olarak gördükleri yönetim karşısında hayatta kalabilmek için klan, soy ve köy kurumlarma çekildiler. ÇKP’nin tepesindeki feci bölünme 1966’da ölümlerin üçüncü aşaması olan kardeş katline, yani Kültür Devrimi’ne yol açtı. Mao’nun teşvikiyle liselerdeki ve üniversitelerdeki elit parti gençliğinin faydacılara saldırıp tasfiye etmesi, tabanı seferber ederek hareketi yeniden radikalleştirmesiyle süreç başladı. Mao’nun düşüncesine göre Sovyetler Birliği, parti liderliği içindeki yeni bürokratik sınıfın “kapitalist yola girmesine” izin vermişti. Oysa Mao bürokratik sınıfı ezmek ve devrimi rayına oturtmak için Kızıl Muhafızları kullanacaktı. Burada bir nevi siyasi C planına göre hareket ediyordu. Genç Kızıl Muhafızlar ilk kez parti içinde sınıf düşmanı ideolojisini ürettiler. “Doğal kızıllık” teorileri “iyi, kızıl sınıflar” ve “kötü, kara sınıflar” anlayışının yeniden önem kazanmasına yol açtı. İşçilerin, köylülerin, askerlerin, devrimci kadroların ve şehitlerin çocuklarından oluşan “beş kızıl kategorisi”, toprak sahiplerinin, zengin köylülerin, karşıdevrimci-lerin, kötü suçlar işlemiş unsurların ve sağcıların çocuklarından oluşan “beş kara kategorisine” zulmetti (Lee, 1978: 68-75). Zulüm ve karşı saldırı artarken hem radikaller hem muhafazakarlar silahlara sarıldı. Böylece küçük çapta bir kan banyosu yaşandı, iletişim ve üretimde aksamalar yaşandı, hattâ kamu düzeninin çökmesi ve birliklerinden bazıları radikallere katılan ordunun parçalanması tehlikesi doğdu. Bu durumdan ürken Mao bu sefer siyasi D Planına dönerek Kızıl Muhafızlara ihanet etti. Orduya radikalleri bastırma emri verdi.</p>

  <p class="calibre1">400.000 ila 1 milyon kişi öldürüldü. Ordunun öldürdüğü bu genç radikallerin hemen hepsi ÇKP üyesiydi. İlk başta kimse böyle bir niyetle yola çıkmamıştı. Hizipleşme yüzünden parti-devlet geçici bir çözülme yaşadığı için böyle bir sonuca ulaşılmıştı.</p>

  <p class="calibre1">Kültür Devrimi boyunca ÇKP ilk baştaki kolektif liderliğinin çoğunu kaybetti (tasfiye etti), üstelik liderliğe tekrar enerji verebilecek daha genç parti üyeleri de yoktu (öldürülmüştü). Bu yüzden rejim radikalleşecek halde değildi, hattâ hiçbir harekete geçirici gücü kalmamıştı. Artık radikal eylemler ve hizipleşme karşısında dehşete düşüyordu. Tahmin edileceği üzere ılımlılaştı. Cezai çalışma kampları kaldı, fakat cinayetlerin sayısı düştü. Rejim son 30 yıldır, dünyadaki nispeten otoriter rejimlerin çoğu gibi sadece seçmeli polis baskısına başvuruyor.</p>

  <p class="calibre1">Hedeflerin aynı zamanda etnik olduğu Tibet’te işler çok daha kötüye gitmişti.<a id="footnote5"></a><sup class="calibre4"><a href="#bookmark7">5</a></sup> Tibet çok uzun zamandır Çin Imparatorluğu’na bağlı olsa da, 1950’de Çin ordusunun gelişiyle göreli özerklik dönemi sona ermişti. Böylece baskı ve direniş döngüleri başlayarak 1959’da doruğa ulaştı, muazzam boyutlarda bir baskı ve 100.000 Tibetli ile genç Dalay Lama’nm Hindistan’a kaçışıyla son buldu. Tibet açlık döneminden de çok kötü etkilendi ve ÇKP’nin bu bölgedeki tavrı özellikle daha aldırışsızca oldu. Becker’e (1996: 181) göre 500.000 Tibetli, yani nüfusun altıda biri öldü. Bunların çoğunluğu açlıktan ölmüş olsa da, doğrudan cinayetlerin oranı Çin’in geri kalanında olduğundan daha fazlaydı; çünkü burada direniş çok daha güçlüydü. Aynı zamanda Tibet’in tapmaklarından çoğu yok edilerek (BM’nin biraz tuhaf tabiriyle) <span class="calibre2">kültürel soykırım</span> yapıldı.</p>

  <p class="calibre1">Çin’in çeperlerde yaşayan diğer azınlıklara yönelik politikaları daha yumuşaktı. Xinyiang’da (Çin Türkisanı) aralıklarla direnişler bastırıldı, hattâ bugün de yer yer baskı var. Fakat ölümler hiçbir şekilde Tibet’teki düzeylere ulaşmadı. Aslında 1953 sayımı ile 1964 sayımı arasmda Moğol nüfusu yüzde 25 artmış, Tibet nüfusu ise yüzde 10 azalmıştı. Başka hiçbir yerde bir etnik grubun tüm lider sınıfının silinmesi girişimi olmadı. Bu yüzden Tibet’te stratejik sınır değerlendirmelerinin baş faktör olması ihtimali düşüktür. Han Çinlileri nüfusun yüzde 90’ından fazlasını oluşturduğu ve kendilerini modernliğin taşıyıcıları olarak gördükleri için, böyle küçük ve geri kalmış azınlıkları tehdit saymıyorlardı. Hattâ onları kısmi asimilasyonla medenileştirmeyi umut ediyorlardı.</p>

  <p class="calibre1">Fakat Tibet’te ÇKP kendi yarı-devletine sahip bir azınlıkla karşılaştı. Büyük manastırlardaki tahtlarda oturan ve reenkarnasyona uğradığına inanılan “lama”lann başta olduğu bir hiyerarşiyle yönetilen, dünyanın belki de son te-okrasisiydi bu. Her lamanın kendi askerleri ve topraklan vardı, kendi bölgesinin ekonomik yaşamını kontrol ediyordu. Dört yetişkin erkekten biri lamaydı. Çobanlık yapan göçerler dışında bütün Tibetliler lamaların topraklannda çalışıyordu. Bu sistemi özgür olmayan emeği sömüren, batıl inançla kendini meşrulaştıran bir feodalizm türü sayanlar sadece Marksisüer değildi. ÇKP Tibetlileri özgürleştirdiğine ve onlan modern dünyaya götürdüğüne inanıyordu. Manastır topraklannı kamulaştırdı ve topraklan daha yoksul köylülere dağıttı. Hiçbir okul ya da hastanenin olmadığı bölgeye seküler okullar ve hastaneler kurdu. Fakat Çin’in başka yerlerindeki 20’de 1 yerine, Tibet’te nüfusun 7’de l’i smıf düşmanı tanımına giriyordu. Eh çok lamalara, onlann manastırlanna ve kırsaldaki göçer askerlere yapılan saldınlarda ölümler oldu.</p>

  <p class="calibre1">Bu yüzden Tibet’teki ölümlerin merkezinde (bazı sürgünlerin iddia ettiği gibi) soykınm değil siyasikmm vardı. Rejimin rakip bir devleti smıf mücadelesi ideolojisi uyannca devirme ihtiyacı belirleyici olmuştu. Aslında doğrudan etnik gerekçeler de söz konusu değildi. ÇKP daha sınırlı polis baskısı ve modernleştirici reformlarla da Tibet’teki hedeflerine ulaşabilirdi. Büyük ihtimalle A planı zaten buydu. Reformlanndan bazılan tutmuştu; çünkü teokrasi gerçekten baskıcıydı. Fakat reformlar felaket düzeyindeki <span class="calibre2">ekonomik politikalarla</span> -Çin’in ekonomik C planı, İleri Doğru Büyük Sıçrama- iç içe geçti. Tibetli göçerler, biraz da askeri tehdit yarattıkları için, zorla yerleşik hale getirildi ve kolektifleştirildi. Göçerler ve eskiden manastırlar için çalışan köylüler, nasıl yetiştirileceğini bilmedikleri yabancı “büyük tahıllar” ekmek zorunda bırakıldı. Bu kolektifleştirilmiş ekonomi Çin’in diğer yerlerindekinden çok daha ba-şansız oldu. Diğer bölgelerdekinin aksine, Tibetliler isyan edecek kolektif örgütlenmeye sahipti. Lamalar etrafında toplanıp ayaklanıyorlardı. Çin’in baskısı arttı ve ÇKP açlık ve çalışma kampında ölümler karşısında daha da aldmşsız-laştı. Çatışma en sonunda Kültür Devrimi’nin başansızlığı ve Çin rejimlerinin ılımlılaşmasıyla hafifledi. Son ciddi baskı dalgası 1989’da yaşandı.</p>

  <p class="calibre1">KAMBOÇYA</p>

  <p class="calibre1">1970’lerin başlannda Kamboçya, General Lon Nol’un askeri rejimi ile asi komünist gerilla hareketi Kızıl Khmerler (Kızıl Kamboçyalılar) arasında kanlı bir iç savaşa sahne oldu. Bu savaş Vietnam Savaşı’yla iç içe geçmişti, çünkü Lon Nol rejimi ABD’nin safındaydı ve Kızıl Khmerler Vietnamlı komünistlerle müttefikti. Bu birleşik savaşta nüfusun yüzde 8’ini oluşturan yanm milyon Kamboçyalı öldü. Pek çoğu Amerikahlann Kamboçya’dan Vietnam komünistlerine giden ikmal hatlarına yönelik ayrım gözetmeyen bombalamalarında öldürüldü. Tarafsız bir ülkenin sivil bölgelerinin bombalanması ABD’nin en büyük savaş suçlarından biriydi.</p>

  <p class="calibre1">Fakat bu bombardımanda ölenlerin sayısı kısa süre sonra gölgede kaldı. Kızıl Khmerler 1975’te iç savaşı kazandı. Sonraki dört yılda 7.5 milyon Kamboçyalıdan 1-3 milyonunun ölümüne yol açtılar. <span class="calibre3">$liwinsky’nin</span> 1.8 milyon, yani nüfusun yüzde 24’ü tahminini kabul ediyorum, fakat daha yüksek tahminler de yayımlanmaya devam ediyor. Slivrâısky ölüm oranlarını bölgedeki toplam nüfus kaybı üzerine demografik verilere dayandırıyor. 400.000 ila 600.000 kişi idam edilmiş ya da daha doğrudan yöntemlerle öldürülmüştü. Cinayetlerin neredeyse yüzde otuzu ateşli silahlarla işlenirken, geri kalanı nispeten ilkel yöntemlerle, bilhassa kafaya darbeyle gerçekleştirildi -pek ileri teknolojili cinayetler işlenmedi. Fakat ölümlerin çoğu devrimci dönüşümün sert politikalarının istenmeyen sonucu olan açlıktan kaynaklanmıştı (rakamlar için bkz. Chandler, 1991: 261; Chandler, 1992: 168; Etcheson, 2000; Heuveline, 2001; Kieman, 1996: 456-60; Kiernan, 2003; Locard, 1996: 140-157; Rummel, 1998: Tablo 4.1; Sliwinsky, 1995; Vickery, 1984). Ancak komünist Vietnam ordusu Kamboçya’yı istila edip Kızıl Khmerleri yenilgiye uğratınca ölümler sona erdi. Daha sonra <span class="calibre2">insani müdahale</span> denen müdahalelerin en büyüğünün ve en başarılısının komünist bir devlet tarafından gerçekleştirilmesi ve en dehşet verici komünist temizlik vakasını -hem de nüfusun dörtte birinin öldüğü ve ölümlerin üçte birinin kasti olduğu tek temizliği- sona erdirmesi ilginçtir.</p>

  <p class="calibre1">Ölenlerin de büyük bir kısmı Khmer olduğundan, <span class="calibre2">esasen</span> soykırımdan, hattâ etnik temizlikten söz etmek mümkün değildir; fakat bazı etnik ve dini azınlıklara soykırım yapma girişimleri olmuştur. İç savaştaki düşmanı desteklediği düşünülenlere yönelik siyasikırım vardı (Harff &amp; Gurr, 1988 ve Locard, 1996 bu konuda hemfikirdir). Fakat bu tabir potansiyel rakip lider grubunun çok ötesine geçen cinayetlerin kapsamını ifade etmeye yetmez (Margolin, 2000 bu gözlemi yapar). Kimileri Kamboçya’da olanları <span class="calibre2">oto-soykırım</span> (kendi kendine soykırım) diye nitelemektedir; fakat kurbanların çoğu düşman sınıflar olarak tanımlandığı için esasen sımfkırımdan bahsedilebilir; gerçi Kızıl Khmerlerin sınıf anlayışı çok genişti ve bölgesel, hattâ etnik kimliklerle iç içe geçiyordu. Cinayetler korkunç parti tasfiyelerinde içe döndüğünde kardeş katlinin de yaşandığını söyleyebiliriz.</p>

  <p class="calibre1">Kızıl Khmerler önce Fransız sömürgeciliğine, sonra muhafazakar Khmer rejimlerine karşı mücadele eden sol milliyetçilerden oluşmuştu. Aralarından birkaçı Fransa’ya üniversite eğitimi almaya gitmiş ve Fransız Komünist Partisi tarafından sıcak karşılanmıştı. Komşu Vietnam önce Fransızları sonra da</p>

  <p class="calibre1">Amerikalıları yendiği için esin kaynağı olmuştu. Bu durum Kamboçyalıları ilk başta Sovyet tarzı komünizme yaklaştırdı. Fakat Vietnam’ın bölgesel tahakkümü rahatsız ediciydi ve Kızıl Khmerler onların savaşının dışında kalmak istiyordu. 1960’larda Fransa’da eğitim görmüş Pol Pot destekçisi kadrolar pek çok Hanoi’de eğitim görmüş üyeyi öldürerek partiyi ele geçirdi. Maocu bir çizgiye kaydılar ve normal gelişim seyrini aşabilecek hızlı tarım kolektifleşmesine önem verdiler. Çin’le de araları kötüleşmesine rağmen devrimci iradenin maddi engelleri aşacağına inanmayı sürdürdüler (Locard, 1996: 155; 2000a: 51-3).</p>

  <p class="calibre1">Milliyetçiliklerini korumuşlardı; Kamboçya’yı proleterleşmiş, komşuları ve büyük devletlerce sömürülmüş, onların savaşlarında kirletilmiş büyük bir eski imparatorluk ulusu olarak görüyorlardı. Göz kamaştırıcı Angkor Vat kalıntılarının restorasyonu eğitimli Kamboçyalılar üzerinde büyük bir etki yaratmıştı. Kızıl Khmerler onlara Maocu bir yorum sundu: Muazzam emek seferberliği sayesinde ulusal yücelikleri geri kalmışlıkla başa çıkabilirdi -diğer komünist hareketlerin sakıngan davranmasına yol açan geçiş aşamalarına gerek yoktu. Bu ideoloji Maocu kolektif irade vurgusunu iki Khmer katkısıyla, yani köylü-kent karşıtlığı ve proleter milliyetçiliğiyle birleştirdi. Rus, Çinli ve VietnamlI yoldaşlarının aksine kentli proletaryayla hiç temasları olmamıştı. Kauçuk bahçelerinde çalışanların çoğu etnik VietnamlIlardı. Kızıl Khmer’in deneyimi kuzeydoğudaki geri kalmış dağlık bölgede uzun bir gerilla savaşma dayanıyordu. Liderlerinin hemen hepsi kent ekonomisiyle marjinal ilişkiye sahip eski öğretmenlerdi. Sıradan askerler de bu marjinal bölgelerden yoksul köylülerdi. Partinin şehirlerde ya da daha gelişmiş kırsal bölgelerde tabanı yoktu. Bu kesimler düşmana aitti (Thion, 1983; 86-90). 1977 tarihli gizli bir parti belgesinde hiç işçi olmadığından, sadece köylü olduğundan bahsediliyordu: “Bu yüzden kimseyi örnek alamayız.” Pol Pot’un 1975’teki zafer söylevinde dediği gibi, “Eksiksiz, kesin ve temiz bir zafer kazandık, yani hiçbir dış bağlantı ya da müdahale olmadan galip geldik” (Kiernan, 1997: 56-7).</p>

  <p class="calibre1">Kızıl Khmerler kentli orta sınıfları ne kadar küçümsediklerini derhal gösterdiler. 17 Nisan 1975’te başkent Phnom Penh ellerine geçti. Askerler derhal şehirde yaşayanları (toplam nüfusun üçte biri) kırsala tehcire giriştiler. İki gün sonra şehirler boşalmıştı ve Vietnamlılar gelene kadar da boş kaldı. Bu çarpıcı karar daha birkaç gün öncesinden Parti Merkez Komitesi’nde verilmiş olabilir. Benzer şekilde para ve piyasaların kaldırılmasına, özel mülkiyetin yerine kooperatiflerin geçirilmesine, Budist rahiplik kurumunun feshedilmesine, etnik Vietnamlılarm smırdışı edilmesine ve önde gelen Lon Nol personelinin idamına da karar verildi (Kiernan, 1983: 178). Demek ki A planı, kolluk kontrolünde tehcirler artı eski düşmanlara kolluk kontrolünde seçmeci baskı uygulayarak sınıf temizliği yapmaktı. Ardından yurtdışıyla mektup, telefon, telgraf ve kablo bağlantılarını kestiler. Sadece seçtikleri komünist ülkelerle ticaret yaptılar. Liderlerin hepsi bu politikalardan yana görünmüyor, fakat parti disiplinini önplanda tutuyorlardı. Alt kademedeki kadrolara ya da askerlere hiçbir plan resmen bildirilmemişti, tehcirler karşısında onlar da şaşırmış görünüyordu (Chandler, 1992: 107; Vickery, 1983: 108-9).</p>

  <p class="calibre1">Kısa süre sonra sınır boylarındaki, özellikle Vietnam sınırı boylarındaki azınlık nüfusları da tehcire maruz kaldı. Stalin’in İkinci Dünya Savaşı’ndaki tehcirlerini ya da çarların ve Osmanlı İmparatorluğu’nun tehcirlerini hatırlarsak bunun askeri çekiciliğini anlamak kolaylaşır. Vietnam potansiyel düşman olduğu için sınırda işbirlikçilerin bulunma ihtimali ortadan kaldırılmalıydı. Yine de kentlerden tehcir tüyler ürpertici boyutlardaydı. Kızıl Khmerlerin, doğduğu şehrin ekonomisinde marjinal kalan entelektüellerin yönettiği marjinal bir köylü hareketi olduğunu hatırlarsak onları anlamaya başlayabiliriz. Bir Kızıl Khmer subayı tutsak Yathay’a şöyle demişti (1987: 67): “Her türlü direnişi yok etmek, gerici ve tacir kapitalizmin beşiklerini ortadan kaldırmak için şehri boşalttık. Şehirlerden kurtulmak, Kızıl Khmer karşıtı direniş mikrobunu öldürmek demekti.” Demek ki A planı olgunlaşarak kent nüfusunun kırsala dağıtılmasına dönüşmüştü. Böylece kent nüfusu siyasi ve askeri bakımdan denetlenebilecek, kırsal gelişime katkıda bulunmaya zorlanabilecekti. Lon Nol taraftarları da bu arada öldürülecekti.</p>

  <p class="calibre1">Bu yüzden tehcirler ilk başta çok düzenliydi, Lon Nol subayları ve memurları dışında çok az kişi öldü. Fakat çok geçmeden bazı birimler diğerlerinden çok daha fazla insan öldürmeye başladı, büyük ihtimalle bunlara yukarıdan farklı emirler geliyordu (Vickery, 1983: 109). Battambang eyaletinde fiilen B planına, yani siyasikırıma geçildi. Bazı yerelliklerde misillemeler Çin ve Vietnam’daki düzeylerin ötesine geçti. Muzaffer komünistler teslim olan hasımla-rmdan sadece birkaçını öldürmüş, geri kalanları yeniden-eğitim kamplarına göndermişlerdi. Buralardan insanlar çok yıpranmış ama canlı olarak çıkıyordu (Locard, 1996: 135; Margolin, 1999: 628). Thion’un (1993: 166) tahminine göre, Lon Nol personeli olduğu farz edildiği için akrabalarıyla birlikte öldürülenlerin sayısı en sonunda 100.000-200.000’e kadar ulaşmıştı. Zorla tehcir ile siyasikırımı birleştiren bu B planı tüyler ürperticiydi; fakat kanlı bir iç savaşın sonunda misillemenin sert yüzü olarak açıklanabilirdi. Daha sonra düşman tanımı tekrar genişledi ve önce smıf, sonra etnisite ve din de potansiyel muhalefet göstergeleri haline geldi. Bu sefer C planına yani sımfkırıma geçilmişti.</p>

  <p class="calibre1">Sliwinski’den (1995) anladığımız kadarıyla, ölen erkeklerin sayısı ölen ka-dmlarmkinden iki kat fazlaydı (yüzde 34’e 16). 1985’te yetişkin nüfusun yüzde 64’ünün kadın olması açık bir cinayet deliliydi. Erkeklerin hedeflenmesi siyasikınmm bir özelliğidir, çünkü erkeklerin direniş örgütleme ihtimali daha fazlaydı. En fazla kayıp verenler genç yetişkinlerdi: 20-30 yaşındaki erkekler ve 15-20 yaşındaki kadınlar. Genç erkeklerin silah kullanma ihtimali yüksekken, genç kadınlar da en doğurgan oldukları yaşlardaydılar. Düşmanın tekrar çoğalmasını önlemek için onlar da öldürülüyordu. En yüksek ölüm oranı subaylardaydı (yüzde 83), onları polisler takip ediyordu (yüzde 67) ki bu da siyasikınm işaretidir. Fakat orta smıf mesleklerinden olanların ölüm oranları da yüksekti. Sağlık hizmetlerinde çalışanların yüzde 49’u, öğretmenlerin yüzde 47’si ölmüştü. Yüksek öğrenim görenlerin yüzde 52’si, lise eğitimi görenlerin yüzde 38’i ve ilköğrenim ya da aşağısmdakilerin yüzde 29’u ölmüştü. Alt kademeden meslekler içinde en çok kayıp verenler sıradan askerlerdi (yüzde 47). Sanayi işçilerinin ölüm oranı ülkedeki ortalamaya yakındı (yüzde 33) ve en düşük ölüm oranı da köylülerdeydi (yüzde 20). Kamboçya orta sınıfı kısa sürede smıf kökenlerini gizlemeyi öğrendi. Doktorlar çiftçi ya da taksi şoförü olduklarını iddia ettiler ve gözlükler çabucak yok oldu. Bu da sımfkırımm üst ve orta sınıflara yönelik olduğunu gösteriyor.</p>

  <p class="calibre1">Fakat bazı sınıf düşmanlan aynı zamanda etnikti. Yabancı olan herkese <span class="calibre2">emperyalist</span> denebiliyordu; çünkü proleter Kamboçya tüm yabancı ülkeler tarafından sömürülüyordu. Azınlıklar ve yabancı devletlerle inandırıcı şekilde ilişkilendirilebilen herkes emperyalist olarak tanımlanabilirdi. Komprador kapitalistler tabiri çoğunlukla büyük işletmelerin başında olan Çinli azınlık için kullanılıyordu (Becker, 1998: 228). Sliwinsky küçük Katolik nüfusun -Batılı devletlerle işbirliği potansiyeli olanların- yüzde 49’unun öldüğü tahmininde bulunur. Din ve etnik köken bakımından farklı olan, üstelik kendi paramiliter oluşumlan bulunan Müslüman Chamlar yüzde 41 oranında azaldı -ayrıca Kiernan (2001) <span class="calibre2">tüm</span> Vietnamlılarm ya öldürüldüğünü ya tehcir edildiğini düşünmektedir. Fakat tüm azınlıklar hedeflenmemişti. Hill halklarında ölüm oranı yüzde 5-8 düzeyinde kalmıştı; çünkü iç savaş müttefikiydiler (Locard, 2000b: 301). Tüm dini liderler etnik kökenlerinden bağımsız olarak hedeflendiler: Müslüman ve Budist liderlerde ölüm oram yüzde 90’m üzerindeydi (Kiernan, 1996: 7. Bölüm; Margolin, 1999a: 591-5).</p>

  <p class="calibre1">Etnik köken meselesinin zaman zaman ırksal tonlar aldığı bile oluyordu. Vietnamlılar Khmer halkının “tarihsel düşmanı” olarak tanımlanıyordu (Kiernan, 1997: 59). Khmer bölgedeki en esmer tenli halk olduğu için esmerliğin güzel olduğu ilan edildi. Sağ kalanlar açık tenlilerin daha çok öldürüldüğünü anlatıyordu. Kızıl Khmerler sınıfların da kalıtsal olduğunu düşünüyordu. Eşler ve çocuklar da dahil olmak üzere bütün aileler ve çocuk doğurma yaşındaki pek çok genç kız düşman sımftansa öldürülüyordu. Sadece Kızıl Khmerler soyları toptan katletmiştir. Stalinciler ve Maocularm aksine hem ırk hem şiddet bağlamında sık sık kandan bahsediyorlardı. Gazeteler ve Pol Pot “ulusal ve sınıfsal kinden ve kam yerde komamaktan” dem vuran çağrılar yapıyor ve “ulusal nefreti, smıf nefretini körüklemekten, kan borcunu ödetmekten” bahsediyordu. Bazı biyolojik metaforları Nazileri hatırlatıyordu. Partinin derinlerine işlemiş olan, “toplumu, partiyi ve orduyu çürütecek” “gizli mikroplardan”, “tümörlerden” ve “kurtçuklardan” toplumu “temizlemek”, “arındırmak” için cinayet işleniyordu (Chandler, 1992: 136-7; Chandler, 1999: 44; Kiernan, 1996: 336, 338). Milli marşın ilk beş satırının dördünde kan sözcüğü her iki anlamda birden kullanılıyordu. Kadrolar koro halinde “KAN YERDE KALMAZ! KAN YERDE KALMAZ!” diye marş söylemeyi öğreniyordu (Ngor, 1988: 139-40, 203).</p>

  <p class="calibre1">Kiernan (1996: 26) “Kızıl Khmerlerin ırk kavrayışları smıf kavrayışını gölgede bırakıyordu” der. Cinayet oranlarındaki etnik farklar kesinlikle sınıfsal farklarla paraleldi ve Pol Pot da şu açıklamayı yapmıştı: “devrimimize ihanet eden ve sabotaj düzenleyen karşıdevrimci unsurlar halkımızın bir parçası sayılmayacaktır” (Chandler, 1999: 118) -proletarya olarak ulusa dair organik bir anlayıştı bu. Kamboçya’da sınıf ve ırk başka yerlerde görülmeyen bir şekilde iç içe geçmişti.</p>

  <p class="calibre1">1975 Eylülü ile Kasımı arasmda tehcir edilenlerin çoğu daha önce iç savaşta fethedilen Kızıl Khmer “temel” bölgelerine götürüldüler. Buralarda yaşayan ve <span class="calibre2">eski</span> ya da <span class="calibre2">temel</span> halklar denilen nüfusun güvenilir olduğu düşünülüyordu. Eski insanlar yeni fethedilmiş yerlerden tehcir edilen güvenilmez <span class="calibre2">yeni</span> halkları kontrol edecekti. Temel bölgeler çoğunlukla geri kalmıştı, buralarda el değmemiş geniş araziler bulunuyordu. Bu yüzden Kızıl Khmerler cezai çalışma kampları sayesinde hızla kalkınma, Stalin ile Mao’nun zorla kolektifleştirmesinin daha militer bir versiyonunu üretme planları yapıyorlardı. En nihayetinde 1976 Ağustosu’nda planlar Dört Yıllık Plan haline getirildi. Plan uyarınca tarım yoğunlaştırılacak, ülkedeki işlenmiş topraklan iki katma, dönüm başma alman ürün miktarım da üç katma çıkarmak için zorunlu emekten faydalanılacaktı. Diğer komünist kalkınma planlarında olduğu gibi, bu tarım fazlası, özellikle de pirinç ihraç edilerek ilk başta tarım ve hafif sanayi için, sonra ağır sanayi için makineler ithal edilecekti (Chandler, 1992: 120-8).</p>

  <p class="calibre1">Yeni halk büyük ölçüde eski Lon Nol bölgelerinden gelen orta sınıftan insanlar olduğu için, bölge farkları aynı zamanda siyasi ve sınıfsal düşmanları da gösteriyordu. Bu kesimlerin ölüm oranı yüzde 40’a yaklaşırken, temel ya da eski halklarda yüzde 10 dolaylarında kaldı. Eski/temel halk köylerde kaldı.</p>

  <p class="calibre1">çocukları da harekete katıldı. Çocuklardan biri Kızıl Khmer askerleri köyüne girdiğinde altı yaşındaydı:</p>

  <p class="calibre1">Köyden olduğum için çok şanslıydım. Köylülere eski halk gözüyle bakılıyordu. Köylü olduğumuz için Kızıl Khmerler bize farklı davranıyordu. Kızıl Khmerler eğitimli, bilgili şehir halkından nefret ediyor, onlara şüpheyle bakıyordu.... Onların [askerlerin] silahları olduğu için onları dinledik ve iyi davrandık. Onları doyurduk, giydirdik ve barınak verdik. Toprak ortaklaştırıldı. Yemeğimizi ailelerimizle yemeyi bıraktık. Onun yerine tüm çocuklar bir yerde, tüm yetişkinler başka yerde toplu yemek yiyordu.</p>

  <p class="calibre1">Çocuklar okula yazılıp Kızıl Khmer değerlerim öğreniyorlardı. İyi besleniyorlardı, ama tarlalarda da sıkı çalışmaları gerekiyordu. Bu çocuk liderlik okuluna seçildiği için gururluydu, fakat</p>

  <p class="calibre1">Okul zordu... Öğrenci üniforması giymek zorundaydık ve çok <span class="calibre2">uzun</span> endoktrinasyon derslerine giriyorduk. Askerler bize Angka’yı ve kapitalizmin kötülüklerini öğretiyordu. Angka büyüktü. Devrim büyüktü. Kötülüğe karşı savaşında Angka’mn yardımcıları olacaktık. (Pran, 1997: 123-5).</p>

  <p class="calibre1">“Angka” Kızıl Khmer hareketinin “Merkezi” anlamında kullanılıyordu. Gizemli ve esrarengiz bir yapılanma olarak kaldı. Pol Pot ancak 1977’de Kamboçya Komünist Partisi’nin başı olduğunu açığa vurdu. Ama o zaman bile yönetimin kurumlan belirsizliğini korudu.</p>

  <p class="calibre1">Çocuğun bahsettiği “kötülük” köle emeği olarak kullanılabilecek “yeni halkta”, “kralcılarda”, “kapitalistlerde” ya da “küçük burjuvazide” cisimleşi-yordu. Yine de bu basit ayrım daha sonra incelik kazandı. Yeni halk içinde siyasi ve sınıfsal “kötü biyografiler” ölüm ya da köle emeği anlamına gelebiliyordu. Temel halklar “iyi siyaset” ya da “iyi [ya da ‘temiz’] biyografiye” sahip “tam hak sahibi halk” ile “emanetçi” olarak etiketlenen “kötü [ya da ‘sorunlu’] biyografiye” sahip olarak ikiye bölünmüş, bir de araya “gönüllü üyeler” diye bir kategori eklenmişti. Sadece en kötü konumlar sabit, hattâ kalıtsaldı. Fakat temel halkların konumları işlerinin “gayretli, orta ya da zayıf” olmasına göre yükselip alçalabiliyordu, hattâ bu durum gayet “kötü biyografisi” olanlar için bile geçerliydi. Pol Pot astlarına, “hayat hikâyeleri iyi olmalı ve ihtiyaçlarımıza uymalıdır,” diyerek biyografilerle oynanabileceğini ima etmişti. Kızıl Khmerler 1975’te temel bölgelerde çok yaygın köylü desteğine sahipti, fakat yönetimdeki sertlikleri artınca bu desteği kaybettiler. Bunun üzerine dik kafalılık edenlerin hepsine resmi statüsüne bakmaksızın baskı uyguladılar (Chandler, 1999: 90-1; Kiernan, 1996: 5. Bölüm).</p>

  <p class="calibre1">Ceza kolektifleştirmesi felakete yol açtı. Deneyimsiz kentlilerin yoğun emeği hasadı artırmaya yetmiyordu. Bu plan ülkenin en üretken kesimlerinde aksaklık yarattı ve bolca yağmur alan bir ülkede büyük ölçekli sulama projeleri gerektiren en marjinal arazilere kaynak aktarılmasına yol açtı. Yine de parti (diğer komünist partiler gibi) bu devasa su kanallarından, yani kitlesel olarak seferber edilen emeğin son derece çarpıcı ürünlerinden gurur duyuyordu. Plan aynı zamanda en sağlıklıları çok çalıştırmayı, hattâ çoğu durumda ölene kadar çalıştırmayı gerektiriyordu. Pirinç üretimine takıntı yüzünden üretim çeşitliliği feda edildi. Fakat liderler tarım ya da sanayi hakkında hiçbir şey bilmiyordu. Genel olarak üretimde keskin bir düşüş yaşandı (Margolin, 1999: 598-602). Tehcir edilenler böyle beyhude projelerde çalışmak üzere ceza kamplarında toplanınca ölümler hemen artmaya başlamıştı. Bir yandan üretim ve gıda azalırken, diğer yandan tehcir edilmişler daha fazla çalıştırılıyordu. Çoğu hastalandı ve aç kaldı. Diğer komünist toplumlara nazaran mağdurlar başarısızlıktan daha fazla sorumlu tutuldu ve en ufak bir direniş ya da gevşeklik halinde idam edildiler. Toplumsal sınıf ne kadar yüksekse öldürülme ihtimali o kadar artıyordu.</p>

  <p class="calibre1">Fakat partinin içinde de sorun vardı. Pek çoğu şehirlerin terk edilmesini ve paranın kaldırılmasını şaşkınlıkla karşılamıştı; ayrıca cinayetlerin kısa süre sonra azalacağını bekliyorlardı. Doğu bölgesindeki parti üyelerinin nispeten ılımlı Vietnam komünistleriyle bağlan daha güçlüydü. Tehcir edilenler kadrolar arasındaki anlaşmazlıklara dair pek çok bilgi vermiştir. Eski tutsaklar parti görevlilerinin insaniliği, gıda tedariki, çalışma rejimi ve idamların sayısı konusunda birbirinden çok farklı ifadelerde bulunmuştu (Kiernan, 1983; Vickery, 1983). Merkezin politikası anlaşmazlıklar karşısında tökezliyordu. 1975 sonunda siyasi cinayetler azaldı, 1977 Temmuzu’nda ise ceza kamplarındaki cinayetler azaldı. Pnom Penh’te gizemli patlamalar ve küçük silahlı çatışmalar yaşanmıştı. Bunlardan birinde Pol Pot’a suikast girişiminde bulunulmuş olabilirdi.</p>

  <p class="calibre1">Fakat Pol Pot kontrolünü sürdürdü. Parti dergisinde şöyle deniyordu: “Tüm saflarımızda düşmanlar var, merkezde, karargahlarda, kuşaklarda ve köylerde” (Chandler, 1991: 298). Tarım ürünlerinin azalması, kötü beslenme, VietnamlIların sınır baskısı içeriden sabotaj olarak tanımlanıyordu. 1976’da kıdemli parti muhaliflerinin, özellikle de Fransa ya da Çin’de değil Vietnam’da eğitim görenlerin tasfiyesi başladı. Tarım Bakanlığı radikallerin kalesiycli. Bir grup “hainin... demokratik aktivistler” olduğu söylentisi çıktı, bir liderin paranın geri dönmesini istediği, ortak yemekten hoşlanmadığı ya da kol emeğinden ziyade makineyi savunduğu söyleniyordu. Yathay’a (1987: 64) göre, 1975</p>

  <p class="calibre1">Ağustosu’nda kamp şefi para kullanımının yıl sonunda tekrar başlayacağını alenen açıklamıştı. Yathay ılı<span class="calibre7">mlıl</span>ar ile Maocular arasmda bölünmeler olduğunu görmüştü. Bir subayın dediğine göre bölge komutanı, “Pol Pot’un yanlış yolda olduğunu düşünüyordu, ama bunu sık sık dile getirmiyordu” (Kiernan, 1983: 179). Muhaliflerden biri şu beyanda bulunmuştu: “Makine sorununa çözüm bulamazsak nasıl [başarılı olacağız] ? imkânı yok. Bunun suçlusu ben değilim, suçlu daimi komisyondur.” Tasfiyeler şiddetlenerek kanlı kardeş katline dönüştü, böylece karmaşa, güvensizlik, üretim düşüklüğü, cinayet ve çöküş daha da yayıldı.</p>

  <p class="calibre1">Kızıl Khmerlerin yerel etnik VietnamlIları öldürmesi, sonra da Vietnam’a silahlı akınlar düzenlemesi neticesinde Vietnam’la sınır gerilimleri iyice arttı. Bu hareketler akıllıca değildi; çünkü Vietnam’ın savaş deneyimi olan ve Amerikalıları henüz yenmiş olan bir ordusu vardı. Vietnam 1978’de tam kapsamlı bir istila başlattı. Temel/Merkez cinayetleri azaltmak ve eski insanlarla yeni insanlar arasındaki ayrıma son vermek zorunda kaldı. Savaş Kamboçya aleyhine dönünce, sınır bölgelerindeki “Kamboçya bedenine ve Vietnam kafasına sahip” parti liderleri suçlandı. Böylece doğu bölgesinde neredeyse tam bir iç savaş başladı ve yaklaşık 10.000 kişi öldü. Bu durum savaş gücünü ciddi anlamda azalttı. Tasfiyelerde bölgelerin parti sekreterlerinden biri hariç hepsi, sonra onların yerine geçenlerin çoğu, fabrika ve hastane yöneticilerinin büyük bir kısmı ve en az 20.000 parti üyesi yok oldu. Güvenlik Polisi’ni kontrol eden Angka kadrolarına işkence yaparak başka “sahte itiraflar” imzalattırıyor, sonra bu itiraflara dayanarak başka “komplocuları” tutukluyordu. “İtirafta bulunanlar” kağnı dingiliyle kafalarına vurularak öldürülüyordu. Çoğunlukla karıları ve çocukları da öldürülüyordu. Sadece ana hapishanede 14.000 kişi öldürüldü ki bunun 1.200’ü çocuktu. Bir günde 418 kişinin öldürüldüğü olmuştu. Pol Pot, “Parti’de bir hastalık var... Parti’deki mikropları arıyoruz,” diyor ve ekliyordu: “hepimiz nesiller boyu en derinlerimize yerleşmiş eski smıf özelliklerimizden izler taşıyoruz.” Cinayetler “silip süpürme” olarak tanımlanıyordu. Ana hapishane komutanı düşmanları, ekin kurdunun ağaçlara sızdığı gibi Kamboçya’ya sızmış “kurtçuklar” ya da “mikroplar” olarak tanımlıyordu. Kurbanlar, “ben içeride doğmuş bir solucanım,” gibi itiraflarda bulunuyorlardı. Tasfiyeler partinin gerçekten ne kadar paranoyak olduğunu gösteriyordu (Chandler, 1999: 36-76). Hareket kardeş katliyle kıvranarak çöktü. Üç bin Kızıl Khmer muhalifi Vietnam kuvvetlerine kaçarak Vietnamlılarm kurduğu kukla rejimin kamusal yüzünü oluşturdu.</p>

  <p class="calibre1">Kızıl Khmer askerleri 1975’te 68.000 kişiydi ve 14.000 de parti üyesi vardı. Bunların çoğunluğu cinayetlerin az olduğu bölgelerde konuşlandığından, fiilen cinayet işleyenler gerçekten seri katiller olmalı. Liderlerin hemen hepsi, çocuklarına eğitim imkânı sağlayabilecek durumdaki orta smıf ailelerden geliyordu. Pol Pot’un ailesinin küçük bir çiftliği vardı; fakat ablasının ve kuzeninin saray dansözü ve cariye konumunda olması Pol Pot’un altı yaşındayken çiftlikten ayrılıp kraliyet yatılı okulunda eğitim görmesini güvenceye almıştı (Chandler, 1992: 7-25; Kiernan, 1997: 53-4). Kiernan’m (1996) ayrıntı verdiği 20 ulusal ve yerel liderden 12’si öğretmendi (4 tanesi de onlann akrabalarıydı). Bir işadamı, bir köylü, bir demiryolu işçisi ve bir elektrik teknisyeninden başka üretken ekonomiyle ilgili deneyimi olan yoktu. Ayrıca üç kadın da vardı. Chandler (1999: 18-36, 61-2, 69) korkunç ana hapishane Tuol Sleng’deki (kod adı S-21’di) personelin otobiyografilerini analiz etmişti. Baştaki görevliler uzun zamandır parti üyesiydi. Çoğu eski öğretmenlerdi (özellikle matematik ve biyoloji öğretmenleriydi), ki partinin üst kademelerinden tutsakların da büyük bir kısmı aynı meslektendi. Kiernan yüksekokul mezunlarının siyasi muhalefete sürüklendiğini, çünkü iş bulamadıklarını belirterek maddiyata dayalı bir açıklama yapar. Fakat daha öğrenciyken muhalif olan en tepedeki liderler için bu geçerli değildi. Keza S-21 görevlileri ya da tutsaklar da otobiyografilerinde işsizlikten bahsetmemişti. Bu öğretmenler büyük ihtimalle milliyetçilik ile komünizmi birleştirmişti; çünkü o dönem okullarda ve yüksekokullarda dolaşımda bulunan ülkeyi modernleştirme idealleri bunlardı.</p>

  <p class="calibre1">S-21 personeli kayıtlarından 166’sı halen mevcuttur. Personel yakındaki eyaletlerden 1975 öncesi Kızıl Khmer askerleri arasından seçilmişti. Hemen hepsi bekardı. Yüzde 65’i 18-22 yaşında, yüzde 12’si ise daha gençti. Büyük çoğunluğu harekete küçükken, hattâ kimileri daha 10 yaşındayken katılmıştı. Bu halinden memnun gençlerin fotoğrafları (şimdi müze olan) hapishane kampının duvarlarım süslemektedir. Chandler, Angka’nın “onların anne ve babasının yerine geçtiğini” söyler (1999: 33). Personelden en az iki kişi ve partinin kurbanlarından yüzde 7’si kadındı. Parti üyelerinin karılarından da pek çoğu orada öldürülmüştü. Orduda ayrıca kadın taburları bulunuyordu ve savaşlar ya da tasfiyeler sonucu eskiler ölmeye başladığı için yeni gelenlerin yaşı giderek düşüyordu. Ly Heng, 1978’deki son asker toplama kampanyasında hedefin 13-18 yaşındaki erkek ve kızlar olduğunu hatırlıyor (Heng &amp; Demeure, 1994: 189-90). Kamptan sağ kurtulanlar yerel askerlerin 12-14 yaşlarında olduğunu, hattâ kimilerinin 9 yaşında olduğunu belirtmişti. Küçüklerden özellikle korkuyorlardı; çünkü bunlar kolayca disipline edilebiliyordu ve en sert olanlardı. Onlar için insan öldürmenin sinek öldürmekten farkı yoktu. 9-13 yaşındaki çocuk doktorlar daha okumayı bilmiyorlardı ama iğne yapıyorlardı (Picq, 1989: 114; Yathay, 1987: 116). Çocuk askerlerin kullanımı daha kolay-etki-lenen gençleri kanlı görevlere alıştırmak için yarı-ebeveynlik hissinin kasten verildiğini gösteriyor.</p>

  <p class="calibre1">Kızıl Khmerlerin alt kademeleri neredeyse tamamen temel bölgelerdeki ümmi köylülerden oluşuyordu. 166 S-21 personelinin hemen hepsi yoksul ya da alt-orta halli köylülerdi. Chandler bunların kapitalizmin ya da okulun yozlaştırmasından en az etkilenen “yoksul ve boş” kesimler olduğunu belirtir. Toprak bölüşümü vaadi, kent-karşıtı retorik ve Amerikan bombardımanına duyulan öfke neticesinde Kızıl Khmerlerin çekimine kapılmışlardı. Kızıl Khmerler Amerikalıların emperyalist şeytanlar olduğunu söylüyordu ve bombardıman gerçekten de sırf kötü niyetli, şeytanca bir iş gibi görünüyordu -Kamboçya köylüleri Amerikalılara ne zarar vermişti ki? Kızıl Khmerler Lon-Nol rejiminin bu şeytanlara uşaklık ettiğini söylüyordu, ki bunda da epeyce doğruluk payı vardı. Kızıl Khmerler köylülerin içinde bulunduğu duruma en ikna edici açıklamayı getirmişlerdi. Vickery (1984: 66) buna “muzaffer köylü devrimi” diyerek fazla ileri gitmiştir; zira çok sayıda köylü öldürülmüştü ve muzaffer köylüler de onları basit ama âkla yakın Maocu/milliyetçi doktrinlerle harekete geçiren öncü entelektüel zümrenin kontrolü altındaydı.</p>

  <p class="calibre1">Sovyet ve Çin muadillerinin aksine, Kızıl Khmer’in alt kademesindekiler köylü çiftlikleri ve kırsal otarşi dışında hemen hiçbir deneyime sahip değildi. Liderlerin de sanayi ve tarımda deneyimi yoktu. Bu yüzden hareket işbölümünü ya da piyasayı anlayabilecek durumda değildi. Yine de kendilerini ultra-mo-demist olarak görüyor, Batı toplumlarmm bir yüzyıldan uzun süre çabalayarak ulaştığı seviyeye birkaç yılda ulaşacak şekilde sosyalizmi uyarlayabileceklerini düşünüyorlardı (Becker, 1998: 184, 188). Kitle partisinin kontrolünde cezai çalışma kampları mefhumu yirminci yüzyıla özgüydü elbette. Moskova, Pekin ve Hanoi’deki liderler gibi, Kamboçyalıların da modem sanayi idealleri vardı (Dört Yıllık Plan’da ayrıntıları verilmişti). Fakat bu geleceğin planıydı. O anda nüve halinde bile mevcut değildi. Marx’m <span class="calibre2">Alman İdeolojisindeki</span> ilk komünist toplum ideali -insan sabah avcı, öğleden sonra balıkçı, akşam eleştirmen olabilir- başkalaşarak tecelli etmişti. Kızıl Khmerler köle işçileri doldurdukları ceza kamplarında bu kırsal özgürlük imgesini tersine çevirmişti.</p>

  <p class="calibre1">Sağ kalanlar muhafızları ve görevlileri “köylüler, çiftçiler ve eğitimsizler... en vahşi ve cahil insanlar” olarak tanımlıyor, “kana susamış, ümmi ve beyni yıkanmış hayvanlar” olduklarını söylüyordu. Ngor (1988: 158) onların asla “komünizm” demediğini belirtir. Kendisi de onları “intikam-halkı” diye adlandırır: “Tek bildikleri bizim gibi şehir insanlarının eskiden onlara efendilik ettiğimiz ve şimdi intikam şansını bulduklarıydı. Onlar buydu: tepede komünistler ve tabanda [intikam-halkı].” Bir muhafız şöyle demişti:</p>

  <p class="calibre1">Nihayet... kodamanlardan ve feodalizmden kurtulduk. Özgürlük ve adalete kavuştuk, özgürlük ve adalete. İnsanların hepsi eşit. Kimse zengin olmayacak, kimse yoksul da olmayacak. Uydurma bir inancı yıktık. Saçmalıktan başka bir şey değil, tıpkı Tanrı! Tanrı! gibi.</p>

  <p class="calibre1">Eğitimli kurbanlarına karşı smıf nefretlerini kusuyorlardı:</p>

  <p class="calibre1">Siz burjuvalar şimdi ne hissediyorsunuz? Biz çile çekerken, ormanda yaşarken, Amerikalılarla ve kukla rejimle savaşırken siz neredeydiniz? Evinizde karınızla birlikte rahat yataklarda yatıyor ve ülkesini Fransız, Japon ve Amerikan emperyalizminden kurtarmaya çalışan bizlerle alay ediyordunuz. O zaman size ihtiyacımız yoktu, şimdi de kesinlikle yok. Sizi esirgemek faydasız, yok etmek kayıp değil. (Pran, 1997: 13, 59,130-1)</p>

  <p class="calibre1">Bu son cümle -Marksist emek-değer teorisinin saptırılmış bir versiyonu- hareketin sloganı olmuştu. Sadece köylüler değer üretiyordu, uzmanlaşmış mesleklerin tamamı gayri-üretkendi ve ortadan kaldırılabilirdi. Doktorlar parazit muamelesi görüp katledildi, sadece köylülerin doğal ilaçlarına ihtiyaç vardı:</p>

  <p class="calibre1">Kapitalistlerin teknolojisine ihtiyacımız yok. Hiçbir teknolojiye ihtiyacımız yok. Yeni sistemimizde genç insanları okula göndermeye ihtiyacımız yok. Okulumuz çiftliktir. Toprak kâğıdımızdır. Saban kalemimizdir... Çiftçilik yapmayı ve kanal kazmayı bilmek -diplomalarımız bunlardır... Kapitalist mesleklerden hiçbirine ihtiyacımız yok!</p>

  <p class="calibre1">Kamboçya’yı yeniden kurmak için “sıfır noktasına” döndüğünü söyleyen Angka’nm dediklerini muhafızlar da papağan gibi tekrarlıyordu. “Üç Dağ” ilkeleri “bağımsızlık-egemenlik, kendi güçlerimize güvenmek, kaderimizi elimize almak”tı (Ngor, 1988: 139-61).</p>

  <p class="calibre1">Bireycilik, bölünmeler, yabancıların nüfuzu kolektifleşmeyi kirletemeye-cekti. “Kızıl Khmer askerleri ebeveynlerimizi sevmememizi, onlara bağımlı olmamamızı söylüyordu.” Hareketin ideallerine disiplinli bir organikçilik hakimdi. Herkes aynı şekilde giyiniyor, aynı şeyleri yiyor, aynı sloganları haykırıyor ve aynı şeyleri düşünüyordu. “Kimse Angka’yı sorgulayamaz,” diyordu kadrolardan biri. “Angka’yı sorgulama cesareti gösterirsen, yeniden eğitim ku-rumuna götürülürsün,” yani idam edilirsin (Pran, 1997: 156, 30; krş. Margo-lin, 1999: 603-5). Gerillalık geçmişi yüzünden bir bitmeyen mücadele retoriği gelişmişti. Ngor (1988:197) şöyle der: “‘Mücadele’ askeri dile aitti, tıpkı ‘cephe hattı’ gibi” -bu ifade sulama sistemleri inşa etmek gibi kritik tarımsal görevler için kullanılıyordu- “Cephe hattında sadece çalışmakla kalmıyor, ‘mücadele ediyor’ ya da ‘saldırıya geçiyorduk’”; örneğin “stratejik tahıllar ekme saldırısı başlatmak”, böylece “doğa kuvvetlerine hakim olmak” ya da bu kuvvetlere karşı “zafer kazanmak”. Burada Maocu etkiler gayet açıktır.</p>

  <p class="calibre1">S-21 hapishane eliti ağırlıklı olarak ideolojik katillerdi, emirlere inanıyor ve etkin bir şekilde yerine getiriyorlardı, çoğu durumda da sadizm sergilemiyorlardı. Muhafızlar, sorgucular ve cellatlar tutsakların iflah olmaz düşmanlar olduğuna dair rejimin tanımını içselleştirmiş görünüyordu; fakat meslektaşlarının önünde herhangi bir tereddüt göstermek de tehlikeli sayılıyordu. Bunların çoğu korkuyla hareket eden katiller haline geliyordu. Chandler onların gerekçelerini açığa çıkaramadığını kabul eder. Kamboçyalılarda olağandışı bir emirlere uyma yatkınlığı olup olmadığı üzerinde durur; fakat benzer şekilde baskı altında kalan en sıradan insanın bile uysallıkla suç işleyebileceği sonucuna varır (1999: 141). Diğer cinayet ortamları S-21 kadar bürokratikleşmiş değildi. Cinayetlerin çoğunu askerler çok daha düzensiz, gelişigüzel ve canice yöntemlerle işliyordu. Yarı-gerilla parti-orduda hafif silahlarla yıllardır hizmet veriyorlardı, bir ölçüde ademimerkezileşmiş bu hareket içinde terör taktiklerine alışmışlardı. Büyük ihtimalle askeri taktiklerin çekimiyle tedricen bağnaz ve şiddet düşkünü katillere dönüşmüşlerdi.</p>

  <p class="calibre1">Akademisyenler cinayetlerin ne ölçüde devletçi olduğu konusunda hemfikir değildir. Barnett (1983) “son derece merkeziyetçi bir diktatörlük” görmektedir; çünkü tüm radikal politikalar ülkenin tamamında tepeden gelen yönergeler uyarınca terör yoluyla uygulanmıştır. Kiernan ise (1996: 27), “KKP merkezinin elindeki iktidarın tarihte bir eşi yoktur” beyanında bulunur. Thion da (1983: 91) aksine şöyle der:</p>

  <p class="calibre1">Hiçbir zaman... merkezdeki otoriteler milli ekonominin, devlet iktidar sisteminin, ordunun, partinin ve muhtemelen devlet güvenlik dairesi S-21’in kontrolünü tam olarak elinde tutamadı. Tüm bunlar siyasi hiziplerin, askeri biraderliklerin, bölgesel güçlerin, kişisel ağların güdümündeydi; bu güçlerin hepsi nüfuz kavgası veriyor ve rakip güçleri tasfiye etmeye çalışıyordu. Devlet hiçbir zaman ayakları üzerine doğrulamadı.</p>

  <p class="calibre1">Bölgeler ve otorite düzeyleri arasmda belirgin farklılıklar vardı. Becker (1998: 173-7, 209), sadece merkezin resmi politikaları başlattığım, ayrıca ordu birliklerinin yarısını kontrol ettiğini söyler. Fakat merkez ancak altı-yedi parti bölge sekreteri aracılığıyla ülkeyi yönetebiliyordu. Bunların da kendi askerleri vardı, hepsi de fiilen özerk savaş beyleriydi, ama ceza kampları üzerinde çok sınırlı bir güçleri vardı. Ceza kamplarını da yerel partiden üçlü liderler yönetiyordu (krş. Vickery, 1983: 104). Bunlar aynı zamanda yerel diktatörlerdi ve rutin yazılı talimatlar olmadan iş görüyorlardı (Yathay, 1987: 168). Becker’e (1998) göre bölge sekreterlerinin tasfiye edilmesi, onlara itaat ettirme yönünde umutsuz ve başarısız bir girişimdi. Bu devlette etkin bir merkezilik yoktu.</p>

  <p class="calibre1">Vickery (1983) bölgesel farkların altını çizer. Güneybatıya Pol Pot’un hizbi, doğuya ise daha Vietnamcı bir çizgi izleyen ılımlılar hakimdi. Güneybatıda yeni halk en ufak kural ihlalinde acımasızca öldürülüyordu; fakat içeride bir siyasikırım yoktu. Emekçiler ölene kadar pek çalıştırılmıyordu ve genellikle yeterli gıda vardı -bu da ölüm oranını nispeten düşürüyordu. Kamboçya Pol Pot’un kontrolünde totaliter bir ülke olsaydı (ya da Barnett’in iddia ettiği kadar merkeziyetçi olsaydı), ölüm oranları düşebilirdi. Doğu bölgesinde cinayetler ilk başta azdı, hattâ yaşam standardını yükseltmeye yönelik girişimler vardı. Fakat en sonunda onları tasfiye edip yerlerine güneybatıdan Pol Potçular getirmek üzere Güvenlik Polisi birlikleri görevlendirildi. Kamboçya’nın en güvenli bölgesi aniden en tehlikeli yer haline gelmişti (der Kiernan, 1983: 138). Fakat bunlar en etkili şekilde yönetilen bölgelerdi ve en yüksek ölüm oranları başka yerde görüldü. Yeni insanların daha çok olduğu bölgelerde güçlükler daha fazlaydı: Önceden iktidar kurumsallaşmamıştı, nüfus tarımda deneyimsizdi, toprağın kalitesi düşüktü. Kotalara hemen hiç ulaşılamıyor, liderler ile işçilerin beceriksizliği ve doğal ortamın çoraklığı sebebiyle açlıktan ve hastalıktan şok edici sayıda çok insan ölüyordu. Bazı yerel rejimler bu duruma daha fazla şiddetle tepki veriyor, yüksek kotaları doldurmak için umutsuzca çabalıyordu. Diğerleri fazla yumuşak ya da yozlaşmış oldukları için merkez tarafından tasfiye edilmişti. Güneybatıdan Pol Potçular onların yerine geçince şartlar iyiden iyiye kötüleşti. Onların radikalliği kitlesel idamları, yeni (ve bazen de eski) halkın aşırı çalıştırılıp yetersiz beslenmesini getirdi. Bu yüzden cinayetlerin büyük çoğunluğu devletçiliğin en az, radikalliğin en fazla olduğu yerlerde işlendi.</p>

  <p class="calibre1">Kızıl Khmerler içinde rekabet halindeki örgütsel ilkeler merkezi otoriterlik, taşrada savaş beyleri düzeni ve gerilla paramiliterlikti. Merkezi ile hizipleşmiş, amaçlanmış ile amaçlanmamışm bileşimleri başka hiçbir komünist düzenin işlemediği kadar çok cinayete sebep oldu. Dolayısıyla daha önceki C ve D planı tespitleri burada çok işimize yaramayacak. Sınıfkırım hiçbir zaman çok planlı değildi; tasfiyeler planlıydı ama beklenmedik bir şekilde bozularak kardeş katline ve mağlubiyete dönüşmüştü. Fakat uçurumdan aşağı inişin belli bir tutarlılığı vardı. Angka çok basit kontrol teknikleri kullanıyordu. İnsan kaynakları sınırlıydı, fakat nüfusun üçte birini ceza kamplarına, muhafızların beklediği köylere taşıdı ve gıda tedariğinde tekel kurdu. İnsanlar ne üretiyorsa yetkililere teslim ediyorlardı. Yetkililer bu ürünlerin bir kısmını azar azar ve ortak olarak yerlilere geri dağıtıyordu, bu yüzden de pek azı Angka dışında geçimini sağlayabiliyordu (Picq, 1989: 114; Yathay, 1987: 149; krş. Thion, 1993: 93). Rejimin görevleri basitti: İnsanları zorla tarlalarda çalıştır, alternatif örgütlenme zeminlerini yok et, direnen olursa öldür. Kamboçyalılardan çoğunun Angka dışında yaşayamayacak olması bakımından bu totaliterlikti. Fakat çok dar bir amaçlar kümesine sahipti ve bu amaçlara ulaşamayınca cinayetler arttı, bu da çöküşünü getirdi. Rejim iki yıldan biraz fazla bir süre tutarlı bir yapı olarak varlığını sürdürebildi. Yine de basitleştirilmiş yapısı bu kısacık dönemde korkunç sayıda cinayet işlemesini ve toplumsal gerilemeye yol açmasını mümkün kıldı.</p>

  <p class="calibre1">SONUÇ</p>

  <p class="calibre1">Radikal etno-milliyetçilik ve devrimci komünizm, tüm farklarına rağmen organik “biz, halk” anlayışım, tek bir etnik ulus ya da tek bir proleter smıf olarak beslemiştir; bu yüzden de la numaralı tezime uygundurlar. Toplumsal ve ekonomik gelişmeyi daha ileri taşımak üzere ulusu/proletaryayı düşmanlarından arındırma yönündeki ahlaki projenin taşıyıcısı iki tarafa göre de devlettir. Bunlar güya halkı temsil eden devletin karanlık yüzüdür; halk, liberal ya da sosyal demokrasideki gibi çok sayıda çıkar grubuna ayrılmış olarak değil, tek bir organik bütün olarak görülmüştür. Bu yüzden hakiki demokrasiden uzaklaşmışlardır. Stalin, Mao ya da Kızıl Khmer dönemindeki mezalimler modern organikçiliğin sosyalist versiyonlarından doğmuştu; etnik yönelimli mezalimler milliyetçi demokrasi teorilerini saptırdıysa, bunlar da sosyalist ve sınıfsal demokrasi teorilerini saptırmışlardı. Yabancı emperyalist devletlerin ezdiği proleter ulus şeklindeki jeopolitik anlayış smıf teorisine milliyetçi (ve Kızıl Khmerlerde) etno-milliyetçi renkler katmıştır. Komünist vakalarda ulus sınıfa baskın çıkmamıştır; fakat sınıfın da ulusa baskın çıktığını söylemek o kadar kolay değildir. Ulus ve etnisite sınıfsal bir organik halk görüşüne kanalize edilmiştir -ikinci tezimin ters çevrilmiş hali.</p>

  <p class="calibre1">Üçüncü ve dördüncü tezlerim etnik temizliğe özgü görünse de, uluslararası savaşlarla bağlantılı iç savaşlar sınıfsal nefreti yoğunlaştırmış ve komünist hareketlere militarizm katmıştır. Bu rejimler ideolojik hedeflerine askeri güçle ulaşmayı denemeye daha meyilliydi. Bu durum komünist hareketleri tehlikeli bölgeye getirdi; normal ya da devrim sonrası koşullarda kolluk kontrolünde baskı şiddetlenerek siyasikırıma ya da smıfkmma dönüşebildi. Şiddetlenme (beşinci tezime benzer şekilde) jeopolitik ve iç savaş istikrasızlıklarının sonucuydu. Fakat mezalimlerin ilk dalgasının zaferden sonra gelmesi bakımından şiddetlenme etnik temizliktekinden farklıydı. Bu mezalim dalgası parti-devleti pekiştiriyor ve elitleri, militanlan, ayrıca tabandaki smıf kinini birleştirip düşmanın yok edilmesine yönlendiriyordu. Ama ondan sonra hizipleşme su yüzüne çıkıyordu. Parti egemenliğini kurumsallaştırmak zordu. Tabanda uyanan hırs ve nefret-çoğu durumda ilk önce tepeden besleniyordu- şiddetlenerek kontrolden çıkarak faydacı seçmeci baskının sürdürülmesini zorlaştırıyordu. Ardından partinin içinde hizipleşme oluşuyor, gereken her yola başvurarak ütopyacı hedeflere ulaşmaya kararlı radikaller ortaya çıkıyordu. Totaliterliğe kayılması yüzünden değil, hizipleşmenin ve radikalleşmenin artması yüzünden ölüm oranları yükseliyordu - tıpkı etnik temizlikte gördüğümüz gibi. Bu devlet kurma ve devlet hizipleşmesi döngüleri sınıf temizliğine özgüydü. Hattâ 1980’lerdeki başka bir hizipleşme safhasında Sovyetler Birliği yukarıdan aşağıya doğru yıkıldı. Çin parti içinde çoğulculuğu teşvik ederek, son dönemde ise partiyi ekonomik planlamadan uzaklaştırarak şimdilik bu kaderden kaçmayı başardı.</p>

  <p class="calibre1">Bu rejimlerin altıncı tezimde öngörülenden farklı planlar yapmasının sebebi de aynıdır. Komünist cinayet organizasyonları etno-milliyetçilerinkinden daha düzenliydi. Komünistler daha devletçiydi. Fakat sadece en az sayıda insanın öldürüldüğü planlar tam anlamıyla maksatlıydı ve sürecin ilk aşamalarında hayata geçirilmişti. Tüm planlar başarısız olunca, hedeflere son bir umutsuz çabayla katliam yaparak ulaşmak anlamında nihai çözüme tekabül eden bir olay yoktur. Komünist ülkelerdeki en yüksek ölüm oranları maksatlı değildi; devasa politika hatalarının hizipleşme sebebiyle derinleşmesinden, ayrıca yer yer de mağdurlara aldırışsızca ya da intikamcı hislerle muamele edilmesinden kaynaklanmıştı. Ama hiçbir komünist rejim soykırımı düşünmemişti -Kızıl Khmerler de bu noktada sınır vaka sayılabilir. Komünist katiller ile etnik katiller arasındaki en büyük fark budur: Komünistler esasen felakete yol açan politika hataları yüzünden kitlesel ölümlere yol açarken, etno-milliyetçiler kasıtlı cinayetler işlemiştir.</p>

  <p class="calibre1">Yirminci yüzyılda Sovyetler Birliği ve Çin’de meydana gelen muazzam ölçekteki kıtlıklar esasen felaket düzeyinde devletçilikten kaynaklanmıştı. Fakat ondokuzuncu yüzyılın sonunda da tam tersi yaşanmış, felaket düzeyinde piyasa güdümlü kıtlıklar, yani geç Viktoryen holokostlarında 30 milyondan fazla insan ölmüştü. “Doğal” El Nino etkileri çok ciddi kuraklıklar yaratmıştı. Fakat kapitalist dünya piyasasının egemenliği yüzünden ihtiyaç için depolanan tahıl azalmış, arz düştükçe fiyatlar yükselmiş ve aslında tahıl açlık çekilen bölgelerden daha yüksek kâr elde edilen bölgelere yönlendirilmişti. Hükümetler de müdahale etmeyi reddediyordu, zira insanların ihtiyaçlarım karşılamak için en iyi yolun serbest piyasa olduğu ideolojisine bağlıydılar (Davis, 2001). Devletçiliğin düşüşe geçtiği yirmibirinci yüzyılda, devasa politika hatalarımız bir kez daha devletlerden ziyade piyasalara ideolojik aşırı bağlılıktan kaynaklanacak belki de.</p>

  <p class="calibre1">ON İKİ</p>

  <p class="calibre1"><a id="bookmark3"></a><a href="#footnote1">1</a></p>

  <p class="calibre1">Margolin (2000: 177) Kamboçya vakası için smıf soykırımı terimim önerdiğinde bu kavrama epeyce yaklaşır.</p>

  <p class="calibre1"><a id="bookmark4"></a><a href="#footnote2">2</a></p>

  <p class="calibre1">Kuomintang: Komünistlerin iktidara gelişinden önce Çin Cumhuriyeti’ni yöneten Çan Kay Şek önderliğindeki Çin Milliyetçi Partisi, <span class="calibre2">-rdn</span></p>

  <p class="calibre1"><a id="bookmark5"></a><a href="#footnote3">3</a></p>

  <p class="calibre1">Toprak reformuyla ilgili bu anlatı şuralara dayanıyor: Chen (1980), Cröok ve Crook (1979),</p>

  <p class="calibre1">Hinton (1966), Kuo-Chun (1960), Friedman ve diğ. (1991), Teiwes (1987) ve Yang (1959).</p>

  <p class="calibre1"><a id="bookmark6"></a><a href="#footnote4">4</a></p>

  <p class="calibre1">1958’de gündeme gelen büyük bir ekonomik ve sosyal kampanya olan ileriye Doğru Büyük Sıçrama sırasında Mao, her kömün ve her şehir mahallesinde küçük çelik fınnlannm oluşturulmasını cesaretlendirdi. Çelik üretimini büyük ölçüde artıracağı düşünülen bu uygulama fiyaskoyla sonuçlandı, <span class="calibre2">-rdn</span></p>

  <p class="calibre1"><a id="bookmark7"></a><a href="#footnote5">5</a></p>

  <p class="calibre1">Tibet’le ilgili olgusal malzemenin büyük bir kısmını Becker (1996) ve Margolin’den (1999a: 542-6) aldım, fakat Çin’in mezalimleri konusundaki açıklamalarım onlarınkinden farklı.</p>
</body>
</html>
