<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">Josef Schammberger 1918’de İtalya’ya devredilmiş olan Avusturya’ya ait Güney Tyrol’den gelmiş bir mülteciydi. Babası postane memuruydu, kendisi de 1931’deki işsizlik dönemine kadar eczane elemanı olarak çalışmıştı. Aktif bir Nazi haline geldi -gerçi partiye daha evvelden de katılmış olabilir. Sokak çatışmalarına katıldı ve 1933’te Almanya’ya kaçmak zorunda kaldı. SS askeri eğitimi aldı, fakat sağlık problemleri yüzünden SS memurluğuna tayin edildi. İşgal altındaki Polonya’da bir cinayet kurumuna atanınca, askeri eğitim almış eski bir savaşçı olarak vasıflarını göstererek çavuşluğa terfi etti. Küçük bir Yahudi zorunlu çalışma kampına atandı. Birkaç ayda Yahudilerin hepsi öldü. Sağ kalanlardan biri şöyle demişti: “Ona hayvan demek hayvanlara hakaret olur. Sırf canı istediği için insanları öldürüyordu.” Bu adamda Nazizmi, şiddeti ve kariyerizmi birbirinden ayırmak neredeyse imkânsızdır; çünkü vasıfları da Nazi şiddeti dahilindeydi.</p>

  <p class="calibre1">Kurtarılmış etnik Alman olan daha genç adamlar ve kadınlar ya marjinal Nazilerdi ya da Nazi değillerdi -gerçi tam olarak emin olamıyoruz, çünkü en alt kademedekilerin kayıtları iyi tutulmamıştı. Günther Hinze, 20 yaşındayken Doğu Cephesi’nde kısa süre savaştı. Başından ciddi bir yara aldı, 21 yaşında Nazi Partisi’ne katıldı ve 22 yaşında Fürstengrube alt-kampma muhafız olarak tayin edildi. Orada gayet basit bir intikam duygusuyla şöyle demişti: “Yahudiler neden cezalandırılıyor, biliyor musunuz? Savaşa onlar sebep oldukları için” (Jacobs, 1995: 144-5). Emil Hantl, Südetli bir fabrika işçisinin oğluydu. İşsizlik yüzünden tarım emekçisi olmadan önce dokumacıydı. Siyasete çok yakın değildi, fakat üyesi olduğu milliyetçi jimnastik kulübü 1938’de SS’e dahil edildi. 1940’ta Waffen-SS’e seçildi, sonra da muhafız olarak Auschwitz’e gönderildi, ardından emireri oldu: Auschwitz’te 350 cinayete yardım etti, fakat sağ kalanlar onun “dürüst bir sıhhiyeci olduğunu... Görevini büyük bir gönülsüzlükle yapıyormuş gibi göründüğünü” söylüyordu. 120 Polonyalı çocuğu öldürdükten sonra “toptan bir ruhsal çöküntü yaşadı” ve “tamamen aklını</p>

  <p class="calibre1">kaybederek savaşa lanet okumaya başladı”.</p>

  <p class="calibre1">Kadınlar bekar ve gençti ya da Nazi partnerlerine bağımlı olarak kariyer peşindeydiler. Irma Grese’in babası Pomeranialı bir tarım işçisiydi ve 1942’de 19 yaşındayken SS’e gönüllü olduğunu duyunca kızını dövmüştü. Grese Ravensbrück’te eğitildi, sonra Auschwitz’e, ardından Bergen-Belsen’e gönderildi. Ateşli bir Naziydi ve son derece şiddet düşkünüydü, “tutsakları spor olsun diye dövdüğünü” itiraf etmişti. Berlinli Hildegard Lâchert bir metal işçisinin kızıydı. Önce Nazi gençlik örgütlenmelerindeydi, sonra da 1938’de 18 yaşındayken kadın örgütlenmesine girdi. Çeşitli fabrikalarda çalıştı, ardından cephede önce bir Luftwaffe subayıyla, sonra bir SS askeriyle birlikte yaşadı. İkisi birden Madjanek, Auschwitz ve en son olarak Ravensbrück’e gönderildiler. İki çocuğunu bakması için annesine bırakmıştı. Lâchert “Kanlı Brygida” lakabı almıştı. Bu kadının güdülerinin derinlerine inecek kadar veri bulunmuyor ne yazık ki.</p>

  <p class="calibre1">Ana kamplarda hangi tutsakların yaşayıp hangilerinin öleceğine doktorlar karar veriyordu ve tutsaklar üzerinde ürkütücü ırksal deneyler de yapabiliyorlardı. Doktorlar kamplardaki en iyi eğitim görmüş erkek ve kadınlardı, normal kamp subaylarından daha çeşitli kökenlere sahiptiler. Auschwitz’de Enno Lolling, Nazi Partisi’ne ve SS’e 1931’de katılmış olan bir Rhinelandlıydı. Fanatik bir Naziydi, kimileri ayrıca işe yaramaz bir ayyaş olduğunu söylüyordu. Dachau’da göreve başladı ama sonra yükselerek WVHA tıbbî kamp teftiş kurumunun başına getirildi. Friedrich Entress ilk başta savaş öncesi Gross-Rosen’de görev yapıyordu. Polonya göçmeniydi, 1935’te 21 yaşındayken Nazilere, sonraki yıl SS’e katılmıştı. Slavlar Untermenschen olduğu ve Yahudiler insan bile olmadığı için cinayeti tercih eden “ideolojik katılığa sahip” bir adamdı. Kendi “Polonyalı yarısı”ndan psikolojik bakımdan rahatsızlık duyuyor, Polonyalı tutsakları anlamazlıktan gelerek onlara zalimce davranıyordu. Bunlar gerçek Nazi doktorlardı.</p>

  <p class="calibre1">Diğerleri daha kariyerist görünüyor. Johann Paul Kremer tüyler ürpertecek kadar tekdüze bir Auschwitz günlüğü tutmuştur. Günlükte yemek mönülerini ve kariyer kaygılarını, üniversitenin onu terfi ettirmekte gecikmesine karşı öfkesini, kaynının yurtsever olmamasına içerlemesini okuruz. Fakat ölüm kampı hakkında çok az şey öğreniriz. Kremer bir çiftçininin oğlu olarak Rhineland’da doğmuştu ve belki de Auschwitz’deki en yaşlı doktordu. Sağcı ve milliyetçi olan Kremer 1927’de bir üniversitenin anatomi enstitüsünün başındaydı. Nazilerin biyo-ırksal teorisinin çekiciliğine kapılarak 1932’de Nazi Partisi’ne katılmış, 1934’te ise SS’e girmişti. Cephede sıhhiye hizmeti vermiş, sonra kısa süreliğine Auschwitz’teki deneyleri yapmakla görevlendirilmişti. Çok siyasi olmayan, fakat milliyetçilik ile biyomedikal ırkçılığı birleştiren hüsrana uğramış bir kariyerist olduğu söylenebilir. Friedrich Mennecke Westphalialı sosyalist bir duvarcının oğluydu. Çok çaba harcayarak tıbbı bitirmiş ve mesleğinde yükselmek için 1932’de Nazilere katılmıştı. T4’ten, vahşice ötenaziye, oradan Buchenwald’a giderek gayet tatmin edici şekilde mesleğinde yükseldi. Hastalarına dair notlarında Yahudi karşıtlığı ile geleneksel Nazi görüşlerini birleştirdiği görülür, fakat içten içe bir kariyeristti.</p>

  <p class="calibre1">Bazıları idealist Nazilerdi. Meşhur Josef Mengele, kendi kendini yetiştirmiş Bavyeralı bir makine imalatçısının oğluydu. Parlak bir öğrenci, milliyetçi ve kendini adamış bir ırksal biyomedikalciydi. 1937’de 26 yaşındayken Nazi Partisi’ne katıldı. Doğu Cephesi’nde doktorluk yaparken madalya aldı ve yaralandı. Tutsaklar üzerinde deney yapmak için Auschwitz’e tayin edildi. Korkunç usûller kullanarak deneklerinden çoğunu şahsen öldürdü. “Mutlak ideolojik sertliğini” bu sayede göstermişti. Fakat meslektaşları onun zalimlikten uzak “açık, dürüst, katı” bir adam olduğunu, kamptaki çocuklara şefkat gösterdiğini ve nadiren sarhoş olduğunu belirtiyordu. Lifton’a (1986: 377) göre Mengele “Nazi biyolojik devrimciliğinin timsaliydi”, insanlığı cinayetlerle iyileştirmek istiyordu. Eduard Wirths başarılı (ve barış yanlısı) bir taş ustasının oğluydu. Öğrenciliği sırasında <span class="calibre2">völkisch</span> idealleri özümsemiş, 1933’te 25 yaşındayken ateşli ve idealist bir Nazi olmuştu. Sonraki yıl SS’e katıldı ve “SS’in verdiği biyolojik görevlere sevgisini” ifade eden bir metin yazdı. İlkeli bir Yahudi karşıtıydı ve “Yahudilerin Almanya’ya zararlı” olduğunu beyan ediyordu -bu arada yasadışı ilan edildiğinde bile Yahudi hastaları tedaviye devam etmişti. Doğu Cephesi’nde doktorluk yaptıktan sonra Dachau kampı hekimi oldu, 1942’den sonra ise Auschwitz’in garnizon başhekimliğini yürüttü. Doktorlar onun “tüm toplama kamplarındaki en iyi hekim” olduğunu söylüyordu (Höss de buna hak verir). Tutsak hastalarına özen gösteriyor, kampın sıhhi tesisatını iyileştirmeye çalışıyordu, hattâ bir keresinde korkunç İrme Grese’ye, “kadınlarımı dövme” diye bağırıp araya girmişti. Fakat cinayet emirlerine asla itaatsizlik etmedi ve hastalar üzerinde deneyler yaparak, seçmelere katılarak, midesi kalkan meslektaşlarını azarlayarak kendisi de katliamın bir parçası oldu. Lif ton (1986: 18. Bölüm) onun, Nazilik ile insani doktor tarafı arasında kaldığını ve “zor ama gerekli bir kişisel sınav olarak Nazi-Alman cinayet ilkesine” emsal teşkil ettiğini düşünür. Yüksek öğrenim görmüş Nazilerin somut uygulamalarda hissettiği ahlaki tiksintiyi “ilkeli soykırım” anlayışıyla bastırmasını sağlayan Nazi idealizminin kurbanıydı.</p>

  <p class="calibre1">KARİYER YOLU ÜÇ: T4’TEN <span class="calibre2">AKTİON REİNHARD</span> KAMPLARINA</p>

  <p class="calibre1">T4’te<sup class="calibre4">x</sup> tıbbi pratiğe özgü statü ilişkileri soykırım uygulamasını etkilemişti. Ana alanlar mesleki topluluklardı: Ekibin hem birlikte yaşayıp hem birlikte çalıştığı, kırsaldaki yalıtılmış hastaneler ve evler. Böylece iki farklı arkadaş grubu oluşmuştu: Doktorlar/idareciler ve SS astsubaylar/alaylılar. T4 görevlilerinin çoğu dikkatle seçilmişti. Örneklemim içinde T4’te görev yapan 118 kişinin yüzde 90’mdan fazlası daha önce Naziydi ya da SS üyesiydi. Dokuzu aynı zamanda polisti ve 13’ü de kamplarda ya da <span class="calibre2">Einsatzgruppen’da</span> bulunmuştu. Yüzde 41’i göreve başladığında orada zaten akrabaları ya da arkadaşları vardı, yüzde 47’si de işe alanlar tarafından güvenilir bulunmuştu. Bu insanlar geçmişte de Nazi olarak icraatlarda bulunmuşlardı, fakat çok azı gerçekten cinayet işlemişti. T4 merkezlerindeki 17 idareciden biri hariç (Becker) hepsi Yaşlı Naziydi. En az 10 tanesi aile ya da arkadaş bağlantıları sayesinde göreve başlamıştı. Devlet makamlarında saygın idari görevler yapmışlardı, fakat aynı zamanda iyi Nazi bağlantıları olan Nazilerdi. Allers şöyle der: “İnsanların çoğu bağlantıları sayesinde işe başladı, görevin ‘Führer Şansölyeliğinin emrinde’ olduğunu duymuşlardı ve bu durum kulağa hoş geliyordu. Üstelik bu işlerde fazladan ücret veriliyordu ve görevlilerin cepheye gitmesi de gerekmiyordu.” Maddi kaygılarla idealler iç içe geçmişti.</p>

  <p class="calibre1">Tıp bilimi T4’e kılıf bulunması, otoritesinin sağlanması ve usûlleri için temel önemdeydi. Üniversitelerde genetik, psikiyatrik ve antropolojik araştırmalar fiziksel ve zihinsel özelliklerin kalıtsallığı inancını destekliyordu (Müller-Hill, 1988). Alman üniversitelerinde kalıtsallık ile ırk arasındaki mesafe çok değildi ve rejim de zaten araştırmacılara bu mesafeyi kapatmalan için fon sağlıyordu. Bu araştırmacıların öncelikle mesleki anlamda ideolojik bir bağlılığı vardı: <span class="calibre2">ırksal bilime</span> inanıyorlardı. Bu koca bilim camiasından ancak beş kişinin işbirliği yapmayı reddettiği biliniyor. Fakat profesörlerden birinin kızı şöyle diyordu: “Ne yapabilirdi ki? Enstitüsü ve araştırması için para verse şeytana bile ruhunu satacak haldeydi.” Bu baştan çıkarıcı unsurlar günümüzde de varlığım sürdürmektedir. California Üniversitesi’nin çeşitli bölümleri savaş alanlarında kullanılacak nükleer silahlar üzerine araştırmalar yapmak için büyük burslar alıyorlar. Alman araştırmacılar meslekteki durumlarına ve Nazizm ile ötenaziye bakışlarına göre dört kıdemli Nazi doktor tarafından seçiliyordu. Örneklemimdeki, T4’ten geçmiş 27 doktordan 18’i Yaşlı Naziydi, 4 tanesi 24. yaşgünününden önce Nazilere katılmıştı ve ikisi (Nitsche ve Mauthe) 1933’ten</p>

  <p class="calibre1">1 T4 suçluları konusunda ana kaynaklarım şunlardır: Burleigh (1994), de Mildt (1996), Friedlânder (1995), Horwitz (1990: 3. Bölüm), Klee (1983), Lifton (1986), Müller-Hill (1988).</p>

  <p class="calibre1">önce biyomedikal ırkçılıklarıyla tanınıyorlardı. Bu da Çoğunluğa Uyan Nazi sayısını üçe kadar indiriyor. En az beş tanesi Freikorps’a katılmıştı, fakat büyük ihtimalle T4’e girmeden önce şiddet kullanan başka kimse yoktu. Gerçi artık hepsi SS’teydi.</p>

  <p class="calibre1">Doktorların başında bir polisin oğlu olan 1904 doğumlu Kari Brandt vardı. 1918’de Fransızların eline geçen Alsace’tan ayrılmış, daha sonra Fransız Afrikası’nda Albert Schweitzer’e katılma girişimi Fransızlar tarafından engellenmişti. Ateşli bir Nazi taraftarıydı ve 1932’de Nazilere katıldı. Nazizmin “öncü, umudun partisi” olduğunu düşünüyordu. Tanıdığı en büyük kahramanlar Schweitzer ve Hitler’di! Alman yüzme şampiyonu olan nişanlısı tarafından Hitler’e takdim edildikten sonra, Hitler’in yakın çevresinde bir tıbbi danışman oldu ve ardından T4 görevi teklifi aldı. Hırsından, Hitler’e saygısından ve Almanya’nın “kolektif canlandırılışına” katılma arzusundan dolayı görevi kabul etti. Ne zalimliğine ne Yahudi karşıtlığına dair tanıklıklar bulunan Brandt bir idealist, projede daha kaba saba Nazilerin etkisine karşı koyan bir etik Nazi olarak görülüyordu. Werner Heyde de bu kaba Nazilerden biriydi. Polonya Silezya’smdan bir tekstil imalatçısının oğluydu. 16 yaşındayken Birinci Dünya Savaşı’na katılmış, ardından Freikorps saflarında çarpışmıştı. Kapp darbesi ve başka olaylarda rol almıştı. Naziler ondan 1933’te Eicke’nin psikolojik değerlendirmesini istediğinde, onun aklının başında olduğunu ve psikopat olmadığını bildirmişti. 1936’da SS’te yüzbaşı rütbesi aldı. Yarı zamanlı olarak kamplarda çalışıyor, “harika araştırma malzemesi” alıyordu. Aynı zamanda Gestapo’ya büyük ihtimalle işkence yöntemleri konusunda danışmanlık yapıyordu. T4’te insanların çoğunu öldüren kişi Brandt’tı. SD dosyasında cinselliğiyle ilgili ayrıntılar da vardı. 15 yaşındayken kendisinden büyük bir kadın akrabası tarafından baştan çıkarılıp travma geçirmiş ve eşcinsel olmuştu. Belki de onu saldırıya veya tehdide maruz kılabilecek bu özelliği onun emirlere itaat etmesinde etkili olmuştu. Yine de onu cinayete götüren şey esasen aşırı milliyetçiliğe ve biyomedikal ırkçılığa bağlılığıydı.</p>

  <p class="calibre1">Orta derece otorite uygulayanlar T4 cinayet merkezlerini denetleyen SS yüzbaşıları ve teğmenleriydi. Örneklemimdeki 12’sinden 10 tanesinin mesleği polislikti ve yine 10 tanesi ya Yaşlı Naziydi ya da gizli sempatizandı (polisler işin içine girdiğinde bunu net olarak söylemek mümkün değil). Büyük çoğunluğu o mekânda yaşayan düşük rütbelilerin toplumsal ortamını oluşturuyorlardı. Herkesin içki payını dağıtıyor ve sık sık sık partiler düzenliyorlardı. Hiyerarşide aşağı indikçe enformasyonun ayrıntıları azaliyor. Tıpçı olmayan alt dereceden erkek personel (hademeler, aşçılar, şoförler, ocakçılar, inşaatçılar ve memurlar) asgari eğitimi olan işçi sınıfından erkeklerdi. Hepsi zaten Nazi</p>

  <p class="calibre1">Partisi üyesiydi ve çoğu SS’teydi. Üçte biri (astsubayların yarısından fazlası) daha önce şiddet içerikli aktivizm deneyimi yaşamıştı. Bu gruptaki işsizlik diğer tüm suçlu gruplarmdakinden fazlaydı ve bazıları partiye iş bulmak için katılmıştı. Kadın daktilocular ve hemşirelerin Nazilik kayıtları hemen hiç yoktu ve çoğunlukla yöresel Nazi hamiler tarafından kendi şebekelerinde bulunup işe alınmışlardı. Bazı hemşireler zaten cinayetler başlamadan önce hastanelerde ve evlerde çalışıyordu, üstleri onları seçip kalmalarını istemişti. Bu yüzden Nazilere nadir dosyaların gösterdiğinden daha fazla sempati duyuyor olmaları mümkündür.</p>

  <p class="calibre1">T4’ün neyi içerdiğini önceden bilenlerin sayısı çok azdı. Bilgilendirilirken genellikle itaatsizliğin başlarına bela açacağı yönünde tehdit ediliyorlardı, fakat itaatkarlıkları esasen meşru otorite tarafından belirlenmiş gibidir. Bunlar alt statüde erkek ve kadınlardı, Nazizmden iyi muamele görmüşlerdi. Bu sektördeki savaş suçu zanlıları gerçekleştirdikleri eylemleri meşruluk çerçevesinde açıklamaya en yatkın olanlardı. Özellikle hemşireler ve hademeler tıbbi otoriteyi kabul ettikleri için yaptıklarını meşru görüyorlardı. Devlet bu tıbbi uygulamaların yasal olduğunu ilan etmişti ve prestijli doktorlar da onay veriyordu. Arkasına saklanmanın ve psikolojik baskıyı atlatmanın mümkün olduğu genel ilkeler bunlardı.</p>

  <p class="calibre1">Aktion Reinhard kamplarım tartışırken erkeklerle ilgili bazı örnekler vereceğim. Ama önce kadınlar: Irmgard Huber AvusturyalI bir ev hizmetçisi, sonra da hemşireydi. Hadamar Hastanesi’ne cinayet merkezi olmasından çok önce, 1932’de gelmişti. Nazi kadın örgütlenmelerinde aktifti ve bir Nazi doktorla uzatmalı bir ilişkisi vardı. Daha nitelikli hemşireler atlanarak terfi ettirilip ötenazi projesine seçilmişti. Rusları ve PolonyalIları değil ama Almanları öldürmek zorunda kaldığı için üzülüyordu. Anna Katschenka sosyalist geçmişe sahip bir Viyanalıydı ve Nazi örgütüne hiç katılmamıştı. Fakat bir Yahudiden boşanmıştı ve bir Nazi doktorla ilişkisi vardı. Savaş sonrası yargılamada zayıf ve kolayca yönlendirilebilen bir karakteri olduğuna karar verildi. Hemşirelerin doktorlara saygı duyacak şekilde yetiştirilmeleri işbirliği yapmalarını kolaylaştırıyordu. T4 Milgram’ın deneylerine (1. Bölüm’de değindik) çok benzer. Tıp biliminin ideolojik otoritesi ve beyaz önlüklü doktorların şahsi otoritesi alt toplumsal statüdeki insanları cinayete itmişti.</p>

  <p class="calibre1">İlk başta buna cinayet gözüyle bakılmıyordu. T4, “merhametli bir ölümün” “kurtuluş” sayılacağı “umutsuz” vakaları seçiyordu. Aileleri genellikle hastaların öldürülmesine izin veriyordu. Sonra suçlular bu işi kanıksadı ve aldıkları primlere bağımlı hale geldiler. De Mildt (1996) bu kişilerin kariyeristliğinin altını çizer. Friedlânder (1995: 187) hepsinin “tekdüze ve yaratıcılıktan uzak erkekler ve kadınlar olduğunu” ve “geleneksel bir yaşam sürdüğünü” belirtirken, Burleigh (1994: 125) “uç noktalarda olanların zalimliği ve ideolojik bağlılığı kanıtlanmış olanlar arasından özenle seçildiğini” hatırlatır. Tüm bu zıt sonuçlar bir ölçüde doğrudur. T4 personeli içinde her türden insan vardı, fakat hepsi hiyerarşi ve yoldaşlık bağlarıyla bir arada duruyordu. Hiyerarşi ile Nazi tıp otoritesi iç içe geçmiş, birlik ruhunu ve sosyal hayatını Yaşlı Nazilerin belirlediği bir meslek camiası ile yoldaşlık ilişkileri de iç içe geçmişti.</p>

  <p class="calibre1">T4 yozlaşıp da teşhis bile konmadan tüm hastalar öldürülmeye başlayınca bilim kılıfı sıyrılıp çıktı. Doktorlar, hemşireler, hademeler, şoförler, ocakçılar ve memurlar artık sürekli cinayet işliyor ve sahte tıbbi kayıtlar tutuyorlardı. Yaşlı doktorlar sadece Nazi toplumunda eğitim görmüş doktorlara nazaran daha fazla huzursuzluk duyuyordu. Fakat rutin, kurumsal sadakat, ayrıcalıklı kariyerizm ve rejime bağlılıktan mürekkep bir karışım sayesinde vicdan azabını bastırabiliyorlardı. Bu insanların çoğu, tatsız ve bazen yanlış olsa dahi yasal emirlere uymaktan başka bir şey yapmadıklarını iddia etmişti mahkemede: “Almanya’nın resmi bir görevlisi olarak görevimi yaptım. Tanrı şahidimdir.” İçine battıkları kötülük çukurundan kaçmak için karşıt bir toplumsal kimlik ya da ideoloji kaynağına ihtiyaç duyuyorlardı. Eksik olan buydu: Hem mesleği hem de camiayı Naziler belirliyordu.</p>

  <p class="calibre1">T4 1941’de resmen tasfiye edildiğinde, personelin bir kısmı zihinsel özürlü insanların, savaş esirlerinin ve siyasi tutsakların savaş boyunca gizlice ve korkunç yöntemlerle gazlanarak öldürülmesinde rol aldı. Fakat 97 T4 personeli ilk Aktion Reinhard ölüm kamplarına geçti: Belzec, Sobibor ve Treblinka. Bağlılıkları ve becerileri yüzünden seçilmişlerdi; mesleki camiada acemileri yetiştirebilecek tecrübeli görevlilerdi hepsi. Ölüm kampları emin ellerdeydi.</p>

  <p class="calibre1">Örneklemimde <span class="calibre2">Aktion Reinhard</span> kamplarında görev yapmış 67 erkek vardır. Bunlardan üçte ikisi T4’ten gelmişti. Üçte biri de yine T4’te görev yapmış Nazilerdi ve ll’i de hem T4’te hem de başka kamplarda ya da <span class="calibre2">Einsatzgrupperi</span> da görev yapmış Nazilerdi. Sadece üç tanesi acemiydi. Burleigh (1994: 232) tayin edilenleri, dobra bir ifadeyle “katılaşmış psikopatlar” diye tanımlar. Tepedeki idareci olan Schleswig-Holsteinlı Dietrich Allers savaş sırasında öldürülen bir savcının oğluydu. Nazilere 1932’de 22 yaşındayken katılmış, aile bağlantılarını kullanarak T4’e girmiş ve 1945’ten sonra bile pişmanlık duymayan bir Nazi olarak kalmıştı. Tayin edilen personelin Yahudileri katledeceklerini bile bile gittiğini belirtir: “Onlara seçenek verilmişti. İsterlerse gitmeyebilirlerdi.” Allers daha sonra bir röportajda Yahudi karşıtlığını açığa vurmuştu: “Basm, bankalar, ticaret; Berlin’de bunların hepsi Yahudilerin elindeydi. Bu doğru bir şey değildi. <span class="calibre2">Bazıları</span> Almanların elinde olmalıydı” (Sereny, 1974: 60-90, 225-6). Bu personel savaş sırasında da cinayetleri sürdürdü. Polonya’daki ölüm kamplarında görev yaptıktan sonra başka cinayet etkinliklerine gönderildiler ve en nihayetinde İtalya ve Trieste’deki kamplarda çalıştılar.</p>

  <p class="calibre1">“Vahşi Christian” diye bilinen Christian Wirth olağanüstü zalim ve kaba bir SS albayıydı. Ötenazi projesinin gezici denetmeni olarak görev yaptıktan sonra <span class="calibre2">Aktion Reinhard</span> ölüm kamplarında da görevini sürdürmüştü. Meslektaşlarının çoğu ondan ürküyordu. Treblinka komutanı Stangl, Wirth’in ötenazi konusundaki “duygusal sızlanmaları” hor görmesinden hiç hoşlanmamıştı -Wirth bu sızlanmaların midesini bulandırdığını söylüyordu. Aslında “faydasız ağızların icabına bakmak”tan başka bir şey değildi bu. Wirth bir keresinde Sobibor gaz fırınlarının hazırlanmasındaki gecikmeleri teftişe gelmişti. Stangl ve diğerlerine disiplinsizlikleri yüzünden bağırıp çağırdı. İyi çalışmayan bütün Yahudileri öldürmeliydiler: “Bundan hoşlanmıyorsanız gidebilirsiniz. Fakat yerin üstüne değil, altına gidersiniz.” Gaz odasının hâlâ işe yaramadığı söylenince, “Pekala, öncelikle burada çalışan yirmi beş Yahudiyi bir getirin de onların üzerinde deneyelim.” Yahudiler odaya doldurulup gazlandı. Kapılar doğru düzgün kapanmayınca Wirth iyice kendisini kaybetti. Eichmann onun Yahudileri “zehirleme” konusundaki “kaba ve eğitimsiz” sözleri karşısında ürpermişti. Tutsaklar SS askerlerinin Wirth’ten çok korktuğunu söylüyordu. Yine T4’te olan Allers’in karısı onu, “askerlerine çok kötü davranan kaba ve korkunç bir adam” olarak ' tanımlıyordu. Fakat Allers’e göre Wirth’in tek sorunu Württemberger’den olmasıydı. Bunlar “kaba bir dil kullanan ve kaba hareketlerle konuşan yabani bir güruhtu”. Wirth “çok sert bir adam” olduğu için seçilmiş “iyi bir askerdi”. Gerçekten de öyleydi -Birinci Dünya Savaşı’nda pek çok madalya almış bir astsubaydı, ilk dönemde Nazi olmuş, sonra Gestapo subayıyken Stuttgart Landtag’da hunharca suçlarından dolayı mahkemeye verilmişti. Fakat tuhaf bir şekilde, daha sonra köle emeği sağlayan kampları teftiş ederken tayınları artırmış ve şartları iyileştirmişti. Kuralcı Eichmann ve sakıngan Stangl’m aksine, diline rağmen eylemlerinde o kadar sert değil miydi yoksa? Wirth çok fazla korku ve ilgi çekmişti (örn., Arad, 1987: 182-4; Goldhagen, 1996: 305-6; Sereny, 1974: 54, 80, 97, 110: Wistrich, 1982: 341-2).</p>

  <p class="calibre1">Irmfried Eberl ilk Treblinka komutanıydı. 1931’de 20 yaşındayken Nazi Partisi’ne girmiş, Avusturya'daki yasadışı dönemde tam zamanlı devrimcilik yapmıştı. Karısı da ateşli bir Nazi olan Eberl T4’te doktordu. Fakat Treblinka civarında cesetleri etrafta bırakınca kovuldu. Franz Stangl T4’te iken Sobibor’un komutanlığına getirilmişti ve sonra da Treblinka’da Eberl’in yerini aldı. Polis memuru ve Yaşlı Nazi olan Franz Reichleitner de Sobibor’da onun yerini almıştı. Bu üç AvusturyalI, Wirth tarafından şahsen tanıdığı güvenilir Naziler</p>

  <p class="calibre1">arasından seçilmişti. Stangl etkin bir idareciydi. Asker olan babası çocuklarını dövüyordu ama Stangl sekiz yaşındayken ölmüştü. Stangl yerel bir fabrikada usta dokumacıydı ama sonra Avusturya polisine katıldı. “Herkesin bize karşı olduğu ve tüm insanların çürümüş olduğu hissini içimize yerleştirdiler.” Özel siyasi görevlere gönüllü oldu ve madalyalar aldı. 1936’da büyük ihtimalle gizlice Avusturya Nazi Partisi’ne katıldı, Çekoslovakya’nın ilhakında ve Yahudilere karşı ilk adımlarda özel polis görevlerine atandı. 1939’da Gestapo’ya ve SS’e geçerek Katolik Kilisesi’ni reddetti. Dul karısı bunun kariyerizmden mi yoksa ideolojiden mi kaynaklandığından emin değildi (Sereny, 1974: 232-3). Stangl ideolog olamayacak kadar sade bir insandı. Fakat özel görevleri seven bu polisin tüm meslek hayatı Nazizmin yankılarıyla dolu görünüyor.</p>

  <p class="calibre1">Aktion Reinhard astsubayları arasmda, işgal altındaki Ruhr’dan bir aşırı milliyetçinin üvey oğlu olan Kurt Franz da vardır. Aşçılık öğrenen Franz 1932’de, 18 yaşındayken Nazi Partisi’ne girmişti. Önce Buchenwald’da eğitildi, sonra T4, Belzec ve Treblinka’da görev yaptı. Devasa köpeğine tutsakların cinsel organlarını ısırıp koparması komutunu verirken güya espri yapıyordu: “İnsan, köpeği ısır.” Treblinka fotoğraf albümünün başına “hayatımın en iyi yılları” yazmıştı. Willi Mentz Polonya’dan bir etnik Alman mülteciydi. Babasının ustabaşı olduğu bir değirmende işçi olarak çalışıyordu. 1932’de 28 yaşındayken partiye katıldı, fakat hastane çalışanı olarak T4’e atanana kadar Nazilik kaydı pek parlak değildi. Cinayet işlemedi ama görmeye alıştı. 1941’de Treblinka’ya tayin edildiğinde en korkunç muhafızlardan biri oldu, “hayvan ve sadist Frankenstein” diye anıldı. Südetli marangoz Gustav Münzberger önce bir Alman milliyetçi cephe örgütlenmesine katıldı, sonra bu örgütlenme SS’in içine çekildi. T4’te ahçı yamağıydı, cinayetlerden uzaktı; fakat Treblinka’da bir yıldan uzun süre her gün tutsakları gaz odalarına soktu. Başka bir muhafız onu şöyle anlatıyordu:</p>

  <p class="calibre1">İşlerinden biri gaz odalarının kapısında durup onları içeri sokmaktı. Elinde bir kırbaç vardı elbette. Her gün bu işi yapıyordu. Çoğu zaman sarhoştu. Başka ne yapabilirdi ki? Başka bir iş isteyebilir miydi? Bilemiyorum. Sanırım en sonunda artık umursamamaya başladı -boyuna içiyordu.</p>

  <p class="calibre1">Münzberger’in oğlu şöyle diyordu: “Babam mı? -evde marangozluk yaparken kendini nasıl kaptırıyorsa Treblinka’da da kendini öyle kaptırmıştır diye düşünüyorum; bir zanaatkar olarak baş niteliği buydu” (Sereny, 1974: 221-5).</p>

  <p class="calibre1">Viyanalı Gustav Wagner 1931’de 20 yaşındayken Nazi Partisi’ne katıldı. Aktivizmi yüzünden tutuklandı ama 1934’te Almanya’ya kaçtı. SS’e katıldı, T4’e gönderildi, sonra da Sobibor’a atandı ve orada başarısından dolayı Demir Haç madalyası kazandı. “Canavar Adam” diye anılıyordu, canı isterse bebekleri bile öldürüyordu. “İşkence ve cinayetten haz alıyordu. Cinayet işlerken gülümsüyordu.” “Wagner o gün kimseyi öldürmemişse öğle yemeğini bile yemezdi. Kimi zaman baltayla, kürekle, hattâ elleriyle öldürürdü. Muhakkak kana susamışlığını gidermesi gerekirdi.” Kendisi de şöyle demiştir: “Hiçbir şey hissetmiyordum... Bu tamamen iş haline gelmişti. Akşamları işimizden hiç bahsetmiyor, sadece içki içip kâğıt oynuyorduk.” “Muhafızların en zalimlerinden biri olan” ve “kırbacı her yere uzanan” Kari Frenzel, 1930’da 19 yaşındayken Nazi Partisi’ne ve SA’ya katılmıştı. Yargılanırken şöyle dedi: “Hakim savaş koşullarında... ne yazık ki yapılan her şeyin... yasal olduğuna inandım. O zaman bunun gerekliliğine inandığım için pişmanım.”</p>

  <p class="calibre1">Sağ kalanlar, genellikle meslektaşları çevrede yokken gevşeyen birkaç “iyi kalpli” SS askeri ile birkaç “canavarı”, bir de en çok hiçbir duygu belirtisi göstermeden öldürenleri ayırt ediyordu. Bir tanesi Franz Suchomel’in (T4’ten bir Südetli) “görece iyi kalpli” olduğunu belirtmişti. “Fakat bu Suchomel’in bizi dövmediği anlamına gelmiyor, hepsi bizi dövüyordu.” “Olağanüstü güçlerinden” ve yaptıkları kötülüğün “maneviyatlarım bozmasından” kaynaklanan “temeldeki derin bir kayıtsızlıkla” hareket ediyorlardı. Bazıları tereddüt edebiliyordu. StangPm karısı, Ludwig’in ona şöyle dediğini belirtmiştir; “Yahudilerin işleri bitiriliyor... gazla... olağanüstü sayılarda hem de.” Şunu da hatırlıyor: “Bunun ne kadar korkunç olduğuna dair bir şeyler söyledikten sonra neredeyse aynı duygusal tonla devam etti: ‘Fakat bunu Führerimiz için yapıyoruz. Onun için bunu yaparak kendimizi feda ediyoruz -onun emirlerine uyuyoruz... Yahudiler bize baskın çıkarsa ne olur, düşünebiliyor musun?”’ Stangl eve vardığında karısı ona sorular sordu. Stangl tipik bir subay gibi cevap verdi: “Benim işim sadece idari... Evet, olup biteni gördüm. Fakat ben kimseye bir şey yapmadım” (Sereny, 1974: 136, 178-82).</p>

  <p class="calibre1">Ölüm kamplarında cinayet sürecine sadizm de karışıyordu -her arzu duyduklarına tecavüz ediyor, en ufak direnişte ya da canları istediğinde insanları dövüyor, altın dişlerini söküyor, tutsakları çırılçıplak soyuyor, dipçiklerle vura vura öldürme mekânlarına götürüyor, çok ses çıkaran bebekleri duvara çarpıyorlardı. SS resmen “tarihsel zorunluluktan” ya da “siyasi sebeplerden” dolayı işlenen cinayetler ile “bencilce, sadist ya da cinsel” sebepleri birbirinden ayırıyordu. Bir muhafız sırf gerçekten <span class="calibre2">istediği</span> için Yahudileri öldürüyorsa, bu resmen anormal kabul ediliyordu, Arilere değil alt ırklara yakışacak bir hareketti (Buchheim vd., 1968: 349-63; Hilberg, 1978: 214; Littman, 1983: 44). Kıyıda köşede kalanlardan bir kısmı olup bitenleri görmezden geliyordu. Gaz kamyonlarında SS taşıt parklarından teknisyenler oluyordu. Onların yazışma-larma bakıldığında, soykırıma doğru batarken bile teknik terimleri kullanmayı sürdürme çabası görülür. Böylece benzetmeci bir dil oluşmuştur: Arka kapıyı yumruklayarak açmaya çalışırken ölen insanlar “kargo” problemi haline geliyordu, dışkı, sidik, kusmuk ve adet kanı ne yazık ki paslanmaya ve temizlik sorunlarına yol açan “katı pislik” ve “seyrek sıvı” oluyordu (Browning, 1985: 3. Bölüm). Fakat kamplarda şiddet bunaltıcı düzeydeydi. Bir Sobibor muhafızı şöyle diyordu: “Sobibor kamp personeli içinde hiç kimseyi imha operasyonunda rol almaktan muaf tutamam. Yabancı bir ülkede ‘kan kardeşlerinden oluşan bir çeteydik”’ (Arad, 1987: 198).</p>

  <p class="calibre1">KARİYER YOLU DÖRT: EMNİYET TEŞKİLATINDAN <span class="calibre2">EİNSATZGRUPPETSTA</span></p>

  <p class="calibre1">1941’de soykırım şiddetlendi. <span class="calibre2">Einsatzgrupperim</span> çekirdek birimleri içinde</p>

  <p class="calibre1">6.000 kişi vardı, bunları 15.000 kişilik güçlü polis yedek taburları ve 25.000 kişilik Waffen-SS birlikleri destekliyordu. Hepsi toplu olarak bir milyonun üzerinde Yahudi öldürdüler. Birliklerdeki herkes cinayet işlemiyordu -telsizciler, motosikletliler, masabaşındaki memurlar ya da kadın memurlar büyük ihtimalle bu kanlı eylemlere bulaşmıyordu. Fakat askerlerin çoğu sırayla idam mangalarına geçiyordu. Bazı birimlerde herkesin kurşuna dizme olaylarına katılması isteniyordu <span class="calibre2">-Bluttkit,</span> kan çimentosuyla yoldaşlık bağı kuruyorlardı (Arendt, 1965: 105, 141; Hilberg, 1978: 189-96, 214-18).</p>

  <p class="calibre1">içlerinden hemen hiçbiri Slavları ya da Yahudileri öldürmeye gönüllü olmamıştı. OnlarI bekleyen görev konusunda aniden bilgilendiriliyorlardı. Reitlinger’e (1968) göre Himmler’in kendi ekibi bile -Berger, Wolff, Lorenz ve Schellenberg gibileri- soykırıma büyük ölçüde hazırlıksız yakalanmıştı, “amatörce, sersemlemiş bir halde iş yapıyorlardı ve zaman zaman mideleri, bulanıyordu... bunlar biraz saplantılı, biraz çevresine ayak uyduramamış, ihtiraslı ve idealistti.” Hilberg (1978: 649) subayların milliyetçilik ve kariyerizm karışımıyla SS’e çekildiğini düşünmektedir. Sonra aldıkları görevler onları yavaş yavaş cinayet alanına sokmuştu. Hillberg’e göre SS’teki her avukatın <span class="calibre2">Einsatzgrupperi</span>a, her finans uzmanının ölüm kampı idaresine uygun olduğu düşünülüyordu. Fakat aynı zamanda Nazizme bağlıydılar. Örneklemimdeki 311 <span class="calibre2">Einsatzgrupperi</span> askerinden sadece 35’i acemiydi (aralarından 21’i de polisti), 76’sı sadece Nazi ya da SS üyesiydi, 6’sı sadece Waffen~SS’te görev yapmıştı, 144’ü hem Nazi hem polisti, 48’i hem Naziydi hem de bir kampta ya da T4’te görev yapmıştı. Polislik deneyimi her rütbede öne çıkmayı sağlayacak bir özellikti, öte yandan hükümet savcılığı deneyimi de subaylar arasmda yaygındı.</p>

  <p class="calibre1">Kıdemli subaylar Himmler ve Heydrich tarafından seçiliyordu. Kıdemli <span class="calibre2">Einsatzgrupperi</span> subaylarının hemen hepsi Nazi Partisi’ne, SA’ya ya da SS’e olabilecek en erken dönemde, genellikle üniversitedeyken girmişlerdi. Pek çoğu meslek sahibi, özellikle de hukukçuydu ya da içişleri bakanlığında çalışmıştı. Daha yüce işler yapmaya yazgılı elit zümre olarak ayrılmışlardı. Onların şiddeti daha önce büyük ölçüde retorikti, fakat kıyıda köşede oturmak da istemiyorlardı. Nazilik mesleğinde ilerlemek istiyorlardı ve bunun için de eyleme geçmeleri gerekiyordu. <span class="calibre2">Einsatzgrupperi</span> da kendilerini kanıtladıktan sonra yükseldiler. En baştaki 400 RSHA liderinin neredeyse tamamı savaş sonuna kadar orada görev yapmıştı (Wildt, 2002).</p>

  <p class="calibre1">Otto von Ohlendorf 1907’de Hanover yakınlarında, sırtı sağlam bir burjuva ailesinin çocuğu olarak doğmuştu. 1925’te okulunu bitirmeden önce SA’ya, sonraki yıl da SS’e katıldı. Hukuk diplomasını aldıktan sonra üniversitede sosyolog olarak kaldı ve 1936’da SD’nin iktisat danışmanı oldu. Himmler’in Finli doktoruyla sohbetleri (Kersten, 1956: 206-17) eylemden ziyade düşünce adamı olduğunu, Goering’in “büyük işletme bakışı” ile Ley’in “Bolşevik kolektivizmi” arasmda “üçüncü yol” niteliğinde bir iktisat politikasını benimsediğini göstermektedir. Toplumların temelinde “doğal topluluklar” olarak ırkların bulunması gerektiğine inanıyordu, fakat Almanların UkraynalIlara karşı zalimliğine karşı çıkıyor ve Kırımlı Tatar dostları olmasıyla övünüyordu. Himmler, ona kıymeti kendinden menkul “Nasyonal Sosyalizm Bahadırı” diyerek dalga geçiyordu. Ohlendorf’un 1941’den önce herhangi bir şiddet kullanma deneyimi yoktu. Tıpkı Biberstein (eski bir Protestan rahibi) gibi, sertleşmeye ihtiyacı olduğunu hissetmişti. Bir <span class="calibre2">Einsatzgrupperia</span> katılma emrine itaat etmekte gecikti; fakat iş arkadaşları onu korkaklıkla suçlayınca bir komutanlık mevkiini kabul etti. Binlerce Yahudi-Bolşevik’in öldürülmesini emretti, fakat askerlerinin idamlardan keyif almasına karşı çıkıyordu. Nürnberg’te yargılanırken tövbe etti; fakat karısına yazdığı bir mektupta, “bize karşı mücadele eden şeytanlar karşısında başka ne yapabilirdim?” diye yazınca tövbesinin bir etkisi kalmadı.</p>

  <p class="calibre1">Ernst ve Erwin Weinman kardeşler Tübingen’in Katolik güneyinde doğmuşlardı. Babaları Birinci Dünya Savaşı’nda öldü. Öğrenciyken Nazilere katıldılar. Ernst dişçi, Erwin doktor oldu. Ernst, Tübingen’in Nazi belediye başkanı olmak için işini bıraktı. Erwin de SS güvenlik polisine katılmak için doktorluktan vazgeçti. Her ikisi de daha sonra terfi ederek daha üst SS ve polis memurluğu rütbelerine getirildiler. Dr. Alfred Filbert (Dicks, 1972: 204-27, “vaka çalışması PF”) işgal altındaki Ruhr’da postacılık yapan bir Nazi eski subayın oğlu olarak doğmuştu. 1932’de hukuk okurken partiye ve SS’e katıldı. Doktorasını tamamladıktan sonra önce savcı oldu, sonra 1935’ten itibaren</p>

  <p class="calibre1">SD istihbarat subayı olarak görev yaptı. Hızla yarbaylığa terfi etti ve Wannsee Konferansı’na katıldı. İdamları yöneterek, tüm adamlarına cinayet işleterek ve merhamet gösterenleri “kötü sonuçlarla” tehdit ederek örnek oldu. Adamlarının Yahudilerle aynı yemek kaplarını kullanmasına izin vermedi. Ekibindeki bir subay daha sonra, “bir celladın kölesi olmaya razı geldim,” diye ağlamıştı; bir başkası da, “onun Yahudi karşıtı olmadığını söyleyen <span class="calibre2">çıkarsa</span> benim gözümde piçin tekidir,” diyordu. Bu komutanların hepsi karargaha günlük rapor veriyorlardı. Raporları Yahudilere, Slavlara, “asosyallere” ve “astlara” dair ırksal hakaretlerle doluydu.</p>

  <p class="calibre1">Walter Blume onların tam zıddıdır, önce zayıf sonra vahşi bir komutan olması hiyerarşide endişe yaratmıştır. Dortmund’da bir öğretmenin oğlu olan Blume 1933’te, hattâ belki daha önce Nazilere katılmıştı. Hukuk doktorasını aldıktan sonra Dortmund Gestapo’suna gönderildi ve RSHA’daki rütbesi yükseltildi. Fakat çok zor karar veriyor ve kadınlarla çocukları vurmakta pek istekli davranmıyordu. Onunla birlikte çalışan subaylar “zayıf ve bürokratik” olduğunu belirtiyordu. Berlin’e geri çağrıldıktan sonra çeperlerde kalan bir göreve, Atina polis şefliğine atandı. Orada Hitler’e hayranlığıyla ve yaratıcılıktan uzak, bürokratik alışkanlıklarıyla tanındı; “av köpeği” lakabı takıldı. 1944 ortalarında yenilgi ufukta görününce Blume vahşileşti ve kendi “Kaos Tezi” uyarınca bir yakıp yıkma politikasını hayata geçirmeye çalıştı. Fakat dışişleri dairesi Nazileri ve Yunan işbirlikçileri onun geri çağırılmasmı sağlayacak kadar hiyerarşiye nüfuz etmişlerdi (Mazower, 1993: 231-4). Bazı noktalarda sınırlar vardı. Cinayetler gayretle ve sistematik olarak işlenmeliydi, ayrım yapmadan intiharvari bir <span class="calibre2">Götterdammerung’</span>a<a id="footnote1"></a><sup class="calibre4"><a href="#bookmark0">1</a></sup> girişilemezdi.</p>

  <p class="calibre1">Düşük rütbeli subaylar, astsubaylar ve erler ilk başta savaş öncesi SS gönüllüleri arasından seçiliyordu. Çoğunluğu görevine bağlı görünüyordu. Çavuş Helmut Rauca polis ve bir Yaşlı Naziydi. Tavırları ve düzene saygısıyla üstlerini etkilemişti. Üstlerine gönderdiği bir yazıda şöyle der: “Güvenlik Polisi dahilinde Nasyonal Sosyalist ruhla sorumlu bir pozisyonda etkinlik göstermek arzusundayım.” Getto tasfiyelerinde kan dökmedeki seçkinliğini göstermişti. Yargılanırken şahitler onu “amansızca kendini adamış, Hitler dogmasına yürekten inanmış, üstün ırktan olduğündan kesinlikle emin” biri olarak nitelediler (Littman, 1983: 15-16, 161). Max Krahner babasının sepi atölyesinde çalışan bir Rhinelandlıydı. Yaşlı Naziydi ve 1937’den itibaren Gestapo’da görev yapmıştı. <span class="calibre2">Einsatzgrupperi^.</span> gönüllü oldu ve Minsk yakınlarında 50 Rus sivili vurmasını, “milliyetçiydim ve komünizmle savaşmak istemiştim,” diye açıkladı. AvusturyalI Başçavuş Feliş Landau’nun üvey babası Yahudiydi. Nazi ajitasyonu yaptığı için Katolik okulundan kovulmuş, doğramacı olarak yetiştirilmiş fakat asker olmuştu. Yaşlı Nazilerdendi ve 1934’te Avusturya Nazi darbesinde rol aldığı için hapse atılmıştı. 1937’de serbest bırakılınca Alman Gestapo’suna katıldı ve 1939’da Polonya seferinde görev aldı. <span class="calibre2">Einsatzgrupperi</span> günlüğünde esasen kız arkadaşının ona yazmamasından dolayı çektiği acılardan bahseder. Yahudileri öldürmesini daha önceki suçlarına bağlıyordu, fakat yine de, “Savunmasız insanları -sadece Yahudi bile olsalar- vurmayı pek istemiyorum. Eşit koşullarda göğüs göğüse çarpışmayı tercih ederdim,” diyordu. Öte yandan “hiç vicdanı sızlamıyordu. Onlara ne acıyor ne de herhangi bir his besliyordu. ” Yahudileri korumaya çalışan bir Wehrmacht subayı için, “devlet düşmanlarının en kötüsü,” der. “Böyle bir şeyin mümkün olabileceği kimin aklına gelirdi? Böyle Nasyonal Sosyalist olmaz.” Teğmen Kari Kretschmer, çocuklarına savaşı Yahudilerin başlattığını, bu yüzden başlarına geleni hak ettiklerini söylemişti -“ölü insanları görmekten korkmak zayıflıktır; bunu aşmak için daha sık yüzleşmek gerekir, işte o zaman alışkanlık olacaktır... Führer’e imanımız göğsümüzü doldurur, bu güç ve nankör işi yapmaya devam etmemiz için bize güç verir.” Wilhelm ve Johann Maurer kardeşler Polonyah etnik Almanlardı. 1939’da Almanya’ya karşı savaşmak için Polonya ordusuna alınmışlardı. Bir esir kampında Alman davasına yardım etmek üzere seçildiler. Polonya ve Ukrayna dillerini çok iyi konuşmaları sayesinde SD’ye alındılar. Görünüşe bakılırsa Nazi Partisi üyesi olmamalarına rağmen, çalışkanlıkları sayesinde çavuşluğa terfi ederek Ukrayna yedek askerlerini eğitmek ve yönetmekle görevlendirildiler. Her ikisi de katliamlarda gönüllü olarak rol aldı. Anlaşıldığı kadarıyla onları harekete geçiren şey kariyerizm artı Almanların ırksal üstünlüğü doktrinini kabullenmeleriydi.</p>

  <p class="calibre1">Fakat genişleme neticesinde orta yaşlı yedek güçleri ve cephede yaralananları da getirdi. Bunlar sadece bir ay eğitim görüyordu (Yahudi-Bolşevik-par-tizan konusundaki ideolojik dersler de buna dahildi). Bazıları başarılı oldu. Çavuş Magill atçılıktaki becerisi sayesinde SS’te kendini sevdiren bir süvariydi. En nihayetinde <span class="calibre2">Einsatzgrupperia</span> tayin edildi. İçine çekildiği bu müstakbel kaslı rejimde tıpkı diğer sporcular gibi el üstünde tutulan Magill itiraz edemeyecek kadar ilgiden hoşlanmış görünüyordu. Doğu Prusya’dan Teğmen Hans Ritz liberal bir öğretmenin oğluydu. Hitler Gençliği’nde mevki sahibi olmuş, 1937’de 18 yaşındayken Nazi Partisi’ne katılmıştı. 1939’da askere alındı fakat hastalığından dolayı geri gönderildi. 1943’te tekrar askere alınarak Kharkhov SD’ye gönderildi. Oraya vardığında, subay ondan “ne yapabildiğini göster”mesini istedi. “Kötü bir izlenim bırakmamak için SS askerlerinden birinin tabancasını alıp tutsakları vurdum.” Ondan sonra her istendiğinde öldürdü.</p>

  <p class="calibre1">Başkaları tereddüt etti. Yazı makinesi mühendisi Kiebach Nazi değildi ve cinayet eğitimi almamıştı. Midesi bulanmadan ancak beş el ateş edebiliyordu. İki büklüm olduğunda silah arkadaşları onun zayıflığına gülüyorlardı. Binbaşı Franz Lechthaler’in mesleği polislikti. 51 yaşında bir Rhinelandlıydı ve Nazi değildi. Terfisi çok gecikiyordu; çünkü solculara sempati duyduğu ve Hitler karşıtı şakalar yaptığı düşünülüyordu. Minsk Yahudilerini öldürmesi emredilince karşı çıktı. Rütbeliler üsteleyince de tutsakları vurma işini Litvanya yedek birliklerine vererek cinayet sahnesinden uzaklaştı. Er Hans-Ulrich Werner insanları öldürüyordu; fakat, “buradaki pis işi gerçekleştirmek için gereken çelik sinirlere sahip birini hayal etmek imkânsız. Korkunç bir şeydi,” diyordu. Gaz kamyonu şoförleri can çekişen kurbanları öldürmeyi reddetmiş, bunun üzerine subay küfürler ederek işi kendisi bitirmişti. Bir savaş muhabiri çeşitli tepkilerden bahseder: “SD personelinin olup bitenlerle baş edemediği için ağladığını gördüm. Fakat başkaları da kaç kişi öldürdüklerine dair çetele tutuyorlardı... Bazıları çoktan intihar etmişti... Bugün onlardan hangilerinin görevlerini yaparken ağladığını, hangilerinin çetele tuttuğunu kim bilebilir?” (Klee, 1991: 62, 67, 72,129,169-71). Burada kamplardakinden daha çeşitli bir katil grubu vardı.</p>

  <p class="calibre1">OLAĞAN KATİLLER? 101. YARDIMCI POLİS KITASI</p>

  <p class="calibre1">Hakkında en çok bilgi sahibi olduğumuz birlik 101. Yardımcı Polis Kıtası’dır. Polonya’da 1942 Temmuzu ile 1943 Kasımı arasmda kıtadaki 550 kişi 38.000 Yahudiyi, ayrıca pek çok Polonyalı ve Rusu vurarak öldürdü. 50.000 Yahudiyi de Treblinka’da öldürülmeleri için zorla tehcir ettiler. Ortalama bir polis 100 kişi öldürmüştü. Cinayetler çoğunlukla 10 ila 20 polislik gruplarca işleniyordu. Çok iyi nişancı olmadıklarından bazen kıvranan bedenlerin işini bitirmek için aralarında dolaşırken kan ve dışkı içinde kalıyorlardı. Bunun üzerine mideleri bulanıyor ve kusuyorlardı, kâbuslar görüyorlardı ve sinirleri yıpranıyordu. Duyularını köreltmek için “muazzam miktarda alkol tüketiyorlardı” (Hilberg, 1978: 218, 249; Höss ve diğ., 1978: 95).</p>

  <p class="calibre1">Polis kıtaları ilk başta Almanya’daki yerel görevler için oluşturulmuştu. Savaş öncesinde polisler gönüllüydü; fakat savaş zamanında, askere alınma yaşı geçmiş siviller arasından seçiliyorlardı. Eğitimleri asgari düzeydeydi ve kesinlikle katliam için eğitilmiyorlardı. Kıta Browning (1993) ve Goldhagen (1996) tarafından analiz edilmiştir. Araştırmacılara göre en alt derecedekilerin çoğu</p>

  <p class="calibre1">Hamburg’dan seçilmişti ve ortalama yaşlan 36’ydı. Evlilik durumu bilmen 100 kişiden 99’u evliydi ve 72’sinin çocuğu vardı. En yaygın eski meslek polislikti ve diğerlerinin doğu işçiydi. Browning bu sıradan insanların her şeyden önce korkan ve itiraz edemeyen katiller olduğunu düşünür, Goldhagen ise bu sıradan Almanların bağnaz Yahudi karşıtları oldukları için cinayet işlediklerini düşünmektedir.</p>

  <p class="calibre1">Bu cinayetler savaşta işlenmemişti. Cephe gerisinde emniyetteydiler ve polislerden sadece biri partizanlar tarafından öldürülmüştü. Savaş alanındaki öfke değildi onları harekete geçiren. Peki niçin rutin olarak cinayet işlemeyi <span class="calibre2">sürdürmüşlerdi</span>? Bu soru 30 polis kıtasındaki 15.000 kişinin hepsine sorulabilir. Yaptıkları şey katliamdı -toplu kurbanlar, toplu suçlular söz konusuydu. Komutanları Binbaşı Trapp, ilk öldürme emri geldiğinde vicdan azabı yüzünden beklenmedik bir şekilde adamlarına çıkıp gitme şansı tanımıştı. Sadece 12 kişi öne çıkıp başka yere tayin edildi, herhangi bir ceza da almadı. Browning’e (1993) göre daha sonraki kanlı olaylarda bulunan ve daha fazla düşünme vakti bulan yüzde 10-20 kadarı da kimi zaman resmen, kimi zaman gayriresmi yollardan taburu terk etmişti. Bunlar ya geri kalıyor ya kayboluyor ya da ateş edip ıskalıyordu. Çok azı etik sebepler öne sürmüş, komünistlere ya da sosyalistlere sempati duyduğunu ima etmiş veya polislikte yükselmeye niyetli olmadığını söylemişti. Daha fazlası fiziksel tiksinmeden, zayıflıktan ya da ahlaki bulantıdan bahsediyordu. Fakat tayin isteyenlerin sayısı azdı. Kimi zaman kurbanlarından bazılarının eski komşuları, iş arkadaşları ya da Birinci Dünya Savaşı’ndan silah arkadaşları olduğunu görüyorlardı. O zaman başkasının öldürmesini istiyor ya da kurbana “acıdığı” için ensesine aniden ateş ediyordu. Bu gerçekten de çok düşük seviyede merhametti.</p>

  <p class="calibre1">Goldhagen (1996) karşı uçta, keyifle cinayet işleyen polisleri ele alır. “Yahudi avı” fotoğrafları tasasızca çıkılmış piknikleri andırmaktadır. Suçlulardan çoğunun “yok edici Yahudi karşıtlığı” tarafından yönlendirildiğini iddia eder, fakat bu iddia fazla basitleştirilmiş görünmektedir. Browning’e göre bu kişilerin çoğu, savaş zamanı güçlenerek “düşman imgesi” haline gelebilecek üstünkörü bir Yahudi karşıtlığını ancak özümseyebilmişti. Haberer (2001), Beyaz Rusya’daki Alman polislerinden çok azmin azılı Yahudi karşıtları olduğunu, bir o kadarının emirlere karşı geldiğini, Yahudilere yardım ettiğini ya da kasten ıskaladığını belirtir. Pek çoğu ilk başta tereddüt ettikten sonra otoriteye itaat etmişti (krş. Birn, 1998: 122-8). R. Browning’in araştırdığı polisler savaş sonrasında suçlamalardan kurtulmak için, “sadece emirlere uydum,” demiş, tüm Nazi ya da Yahudi karşıtı gayretkeşliği bir avuç subaya ve astsubaya yıkmıştır. “Zalim”, “acımasız”, “yüzde yüz on Nazi” gibi nitelemelerle tarif edilen bu kişilere “zehirli cüce” ve “boksör” gibi adlar takılmıştı. Niçin cinayet işledikleri sorulan polislerden çoğu cevap vermekte zorlanmıştı. Bazıları bunu çok düşünmediklerini, bazıları da öldürüp öldürmemelerinin bir şey değiştirmeyeceğini çünkü o Yahudilerin “kaderinin her koşulda aynı olacağım” söylemişlerdi. Bazıları zayıflık ya da korkaklık ettiğini kabul etmişti; karşı çıkmalı ve reddetmeliydiler. Çok azı ırkçılığım ya da Yahudi karşıtlığım kabul etmişti. Biri şöyle diyordu: “Yahudiler bize insan gibi görünmemişti.” Fakat Yahudilere (ya da Polonyahlara) acıdıklarına dair hiçbir içtenlikli ifade yoktu.</p>

  <p class="calibre1">101. Kıta ilk katliamdan sonra şoka girmiş gibi görünüyor. Öldürülenlerin çoğunluğu olağandışı bir şekilde erkek, kadın ve çocuklardan oluşuyordu. ilk başta -partizan olduklarına inanılabilecek- genç erkekleri öldürerek uyum sağlamaları mümkün olmamıştı. Bu travmatik olayı daha sonra kendi aralarında konuşmak istemediler. Hiç olmamış gibi davranmaya çalıştılar ve o gece küp gibi içtiler. Yine de, diğer suçlular gibi polisler de uyum sağladı, daha hızlı ve temiz cinayet yöntemleri kullanmayı öğrendi ve cinayetin büyük bir kısmını yabancı ihtiyat birliklerine bıraktılar. Her şeyin sınırı vardı. “Fanatik Nazi” olarak tanımlanan bir subay hamile eşini Yahudilerin vurulmasını seyretmeye getirdi. Kadın manzaradan hoşlanmış görünüyordu; fakat askerler dehşete kapıldılar. Hamile bir kadının yaptıkları korkunç işi seyretmesine çok öfkelenmişlerdi.</p>

  <p class="calibre1">Bu insanları aynı zamanda kurumsal olarak, yani kendi yalıtılmış, tutarlı ve disiplinli askeri birlikleri çerçevesinde de değerlendirmeliyiz. Cinayet emrini reddedebilirler miydi? Sadece korkudan mı cinayet işlemişlerdi? Savaş sonrası Batı Alman savaş suçları yargılama servisi bu soruya net bir cevap vermeye girişti. Kayıtlarda geniş bir tarama yaptıktan sonra, “bir emri yerine getirmeyi reddetmenin emri alanın canına ya da azasma nesnel bir tehlike teşkil ettiği” tek bir vakaya rastlamadıklarını belirttiler. Oysa böyle bir tehlike savaş suçlarıyla itham edilenlere kabul edilebilir bir hukuki savunma sağlayabilirdi (Rueckert, 1979: 80-1). Bu yüzden kimileri cinayet işlemesi istenen Almanların ciddi sonuçlarla karşılaşmadan reddedebileceğini söylemiştir (Buchheim ve diğ., 1968: 390-5; Goldhagen, 1996: 278-9). Bach-Zelewski de emre karşı gelmenin “disiplin cezası anlamına geldiğini, fakat kişinin hayatının kesinlikle tehlikeye girmediğini” belirtmiştir.</p>

  <p class="calibre1">En az üç <span class="calibre2">Kommandoführer</span> emirleri reddetmiştir. Ernst-Boje Ehlers daha baştan cinayet işlemeye karşı çıkmış ve bir büro işine tayin edilmişti. Berlin’den Emin Schulz muhafazakar bir Naziydi; 1931’den itibaren polis içinde casusluk yapmış, ancak 1933’te Nazi olduğunu açıklamıştı. 1935’te SD’ye atandı, fakat <span class="calibre2">Kristallnacht'a</span> itiraz etti. 1938’de Avusturya ve Çekoslovakya’da ilk karanlık <span class="calibre2">Einsatzgruppen’m</span> kurulmasına yardım etti. 1941’de RSHA’da baş eğitim sorumlusuydu ve Rusya’dan dönen öğrencilerin sivilleri öldürmesini eleştirdi. Bu eleştirinin ödülü oraya tayin edilmek oldu, itaat etti ve 1941 Temmuz ve Ağustos’unda cinayetleri denetledi. Sonra karşı çıkınca tekrar Berlin Polis Akademisi’ndeki eski mevkiine döndü ve orada kaldı (Klee, 1991: 82, 86; Tri-<span class="calibre2">als of the War Criminals,</span> 1946: <span class="calibre2">Einsatzgrupperi</span> davası IV Kısım: “Affidavit of Schulz”). Doğu Prusya’dan bir duvarcının oğlu olan Otto Rasch bir Yaşlı Naziydi ve 1936’dan beri Gestapo’daydı. ilk başta işine bağlı bir <span class="calibre2">Einsatzgruppen</span> komutanıydı, fakat Kiev’deki toplu katliamlarda çizgiyi çekti ve bu olayda rol almayı reddetti. Bu üç kişiden hiçbiri cezalandırılmadı, bilindiği kadarıyla cezalandırılan herhangi bir subay da yoktur. Büyük ihtimalle çoğu Alman Ordu Yasası’nm 47. Paragrafı uyarınca yasadışı ya da ahlak dışı emirlere direnme hakları olduğunu biliyorlardı. Emirlere karşı gelmek kariyerlerini mahvetmişti elbette. Fakat erler için itaatsizliğin daha ciddi sonuçları olabilir. Salt “yaralanma ihtimali” kabul edilebilir bir hukuki savunma değildir; fakat yine de büyük çoğunluğumuz için caydırıcıdır. Akılcı seçim teorisyenlerinin hatırlattığı üzere, ancak bir dış öldürülme ihtimali karşısında dehşete kapılabiliriz. Bazı güvenilir tehditlerden bahsedebiliriz. Hartheim hastane personeline hoş geldiniz konuşmasını Christian Wirth yapmıştı. İşin ne olduğunu açıkladıktan sonra şöyle demişti: “Her şeyden önce, bunun anlamı sessiz kalmayanların ölümle cezalandırılacağıdır. Çenesini tutmayanlar bir toplama kampına gönderilecek ya da vurulacaktır.” Hemşireler, hademeler ve sekreterler, Wirth’in “toplama kampı ya da vurulma” alternatifleriyle onları tekrar tekrar tehdit ettiğini söylemiştir (Horwitz, 1990: 70-9). <span class="calibre2">Einsatzgruppen</span> komutanları Filbert ve Stahlec-ker de askerlerini tehdit etmişti. Bir idam mangasına komuta etmeyi reddeden SS Teğmeni Hartl şöyle diyordu:</p>

  <p class="calibre1">O zamanki otoriter rejimin ve Stahlecker gibi katı ve acımasız komutanların idaresi altındaki pek çok düşük rütbeli asker, içlerindeki çatışmaları belli etmeyi bile akıllarından geçiremiyor, cinayetlerde rol almayı reddetmenin çok ciddi sonuçlara yol açacağından korkuyordu. Bana göre düşük rütbelilerde emre itaat nesnel olarak değil, daha ziyade öznel olarak bir zorunluluktu. (Klee ve diğ., 1991: 84-6)</p>

  <p class="calibre1">Bunun doğru olduğu su götürmez. Çoğu orduda sıradan askerler anayasal haklarını bilmezler ya da doğruluğundan şüphe ederler. Gönülsüz erler nadiren tayin talebinde bulunuyordu, daha ziyade geride durmak istiyorlardı. <span class="calibre2">Kom-mandoführef</span> lerden biri olan Dr. Martin Sandberger’in kendisi de ikilemdeydi. İnançlı bir Yaşlı Naziydi, ama aynı zamanda ahlaki doğruları olan bir polisti. SD’nin “idealist entelektüel imajının” çekimine kapılmıştı, fakat <span class="calibre2">Kristallnacht’</span>a tanıklık edince pişman oldu. Yine de <span class="calibre2">Einsatzgrupperi a</span> seçilince görev duygusuyla gidip pis işleri yaptı. Askerlerine iki ağzı da keskin bir teklif yapıyordu: “Burada görevini yapmayanları evine gönderirim,” diyor, ama sonra ekliyordu, “bu durum gelecekteki meslek hayatınızda olumlu etki yaratmaz.” Askerlerden biri, “terfi şansımı kaybetmemek için” itaat ettiğini söylemişti. Diğerleri, geride duranların, iş arkadaşlarının önünde utanç duyma tehlikesini göze aldığını belirtiyordu. “Korkaklık”, “sert işlerde” faydasızlık” ya da “SS-Mann’m olması gerektiği kadar katı” olamamak onlara göre utanç vericiydi. Kariyerist, disiplinli ve yoldaşça güdülerle korku iç içe geçmişti.</p>

  <p class="calibre1">Onbaşı Lüdke (Dicks, 1972’de DL) kamp ortamında da olsa buna iyi bir örnektir. Usta bir marangozun oğlu olarak Danzig’de doğmuş, bir Yahudi firmasında satıcılık yaptıktan sonra yurtseverliği yüzünden 1934’te Nazi Partisi’ne ve SS’e katılmıştı, ama kısa süre sonra gizli Nazi polisine dahil oldu. 1939’da Danzig kurtarıldıktan sonra bir toplama kampına tayin edildi. Aktif göreve geri tayin edilmek için pek çok kez başvurdu fakat başvurusu reddedildi. Zehirli iğne yapma ve gaz “dezenfektasyonu” sorumlusuydu. Savaş sonrasında yargılanırken, savcılığın tanığına dönüp yaptığı korkunç görevden nefret ettiğini söyledi. Misillemeden korktuğu için emirleri açıkça reddedememişti. “Katı ve sadık bir SS askeri olmaya çalıştım. Başkaları etraftayken gaddarca davranıyordum.” Fakat bir kurşuna dizme olayında sinirleri boşalmış ve ruhen çökmüştü. Bunun kötü sonuçları olmadı. Geri plandaki işlerden birine tayin edildi; çünkü artık kırılma noktasına geldiğini herkes görebiliyordu. Ahlaki cesaretten yoksunluğu onu bir yıl boyunca durdurmuştu; üstlerinin ve iş arkadaşlarının ona “hanım evladı” demesinden korkuyordu. Uyumlu olma çabası ile korku birbirine karışmıştı.</p>

  <p class="calibre1">101. Kıta’ya geri dönelim. Askerlerden ikisinin ifadesine göre, “görevi yapamayacağını hissedenler... idamlardan uzak durabiliyordu.” Fakat bundan fazlası riskliydi. Az sayıda asker geri durduğu için, etkin komutanlar olarak görülmek isteyen subayları onları sessizce başka yere aktarabiliyordu. Karşı çıkanlar görevi tehdit edecek kadar çok sayıda olursa, SS hiyerarşisi başka askeri isyanlarda olduğu gibi kesinlikle ceza vermeye başlardı. Polisler iş arkadaşlarının da görevi reddedeceğini düşünürlerse haklı olarak korkuyorlardı. Karşı çıkmak onlar için verilmesi zor bir karardı -bizim de onlar hakkında karar vermemiz aynı ölçüde güçtür. Ahlaki cesaretten yoksun oldukları açıkça görülüyor, fakat biz de olsak farklı davranmayabilirdik.</p>

  <p class="calibre1">Goldhagen (1996), sıradan polislerin istekleri bütün polis kıtasının davranışını özetliyormuş gibi yazar. Bu varsayım fazlasıyla bireyci ve “demokratik”tir. Hartl’m belirttiği üzere, bu birimler zorunlu askeri birliklerdi ve “Führer’in bizzat verdiği” SS emirlerine göre hareket ediyorlardı. Hiyerarşiyi ve özellikle de yoldaşlık baskılarını vurgulayan Browning’in sosyolojik farkmdalığı daha fazladır. Tereddüt edenler zayıflıklarından utanıyorlardı ve birisi kasten ıskalarsa arkadaşları daha fazla insan öldürmek zorunda kalıyordu (1993: 185). Buchheim ve diğ. (1968: 343, 386) ona hak verir: “insanın kendi sosyal ortamında ‘kabul edilemez’ hale gelmeyi ve bu ortamla bağlarını kesmeyi başarması için büyük cesaret gerekir.” SS yoldaşlığı katı disiplini hafifletiyor, kişiler arasında sıcaklık ve “asgari ahlaki ihtiyaç düzeyi” sağlıyordu. Öldürmemenin utancı öldürmenin suçluluğunu dengeliyordu. Subaylar bunun farkındaydı. Ohlendorf emrindeki <span class="calibre2">Einsatzgrupperi</span> da tek kişinin tutsakları vurmasını yasaklamıştı. “Böylece idamları gerçekleştiren askerler bireysel karar vermek zorunda kalmıyordu” <span class="calibre2">(Trials of the War Criminals,</span> 1946: VIII, “Affidavit of Ohlendorf’).</p>

  <p class="calibre1">Üstelik 101. Polis Kıtası tam anlamıyla sıradan bir birlik sayılmazdı. Polislerin yüzde 38’i Nazi Partisi üyesiydi, ki bu oran o dönemde tüm Alman erkekleri içindeki oranın iki katıydı. Rütbe yükseldikçe Nazilik oranı da yükseliyordu. Binbaşı Trapp meslekten polis olmasına ve Nazi olmamasına rağmen, yüzbaşılardan ikisi ateşli parti ve SS üyeleriydi. Yedi teğmenden en az beşi parti üyesiydi, fakat hiçbiri SS’ten değildi. 32 astsubayın hepsinin mesleği polislikti. Yirmi ikisi parti üyesiydi ve yedisi aynı zamanda SS’teydi. Subayların, astsubayların ve kıdemli erlerin hemen hepsinin mesleği polislikti: Yüzde 20’si polisliğin daha şiddet içeren ve yasayla sınırlanmayan bir şekilde icra edildiği faşist bir devlette yıllar boyu polislik yapmıştı (Burleigh, 2000: 158-86). Soykırımda suç ortaklığı ne kadar fazlaysa, bu oranlar o kadar yüksekti. Gerçekten savaş suçundan mahkûm edilen 13 kıta üyesinden 10 tanesi Naziydi (iki Yaşlı Nazi, dört Genç Nazi ve üç Çoğunluğa Uyan Nazi). 13 kişiden yedisinin mesleği polislikti (sadece bir tanesi Naziler iktidara gelmeden önce polislik yapıyordu), iki tanesi 1939’da polis olarak seçilmişti ve sadece dört tanesi 1941’de polis kurumuna alınmıştı. Sadece altı tanesi gerçekten Hamburg bölgesindendi; üçü Saxony’dendi, biri AvusturyalIydı ve üçü de tehdit altındaki sınır bölgelerin-dendi. <span class="calibre3">AvusturyalI</span> olan 1934’deki Nazi ayaklanmasında rol almıştı ve en az dördü 1939’daki Polonya seferinde görev yapmıştı, ki bu seferde Alman polis kıtaları zaten pek çok sivili öldürmüştü. Burada bile -soykırıma hazırlamanın gelişigüzel yürütüldüğü bu yerde- hiyerarşinin üst kademeleri ve deneyimli çekirdek büyük ölçüde Naziydi ya da şiddet kullanmaya alışmıştı. Bunlar daha ham adayları soykırım için nizama sokuyor ve alıştırıyordu.</p>

  <p class="calibre1">Hattâ Birn’e göre (1998: 117-20), 101. Kıta büyük ihtimalle o kadar Nazi değildi, diğer polis taburları kadar şiddete bulaşmamıştı. 300 kişilik kıtalar sadece mesleği polis olanlardan ve gönüllülerden mürekkepti ve pek çoğu 1939’da Polonya’da tam birim olarak görev yapmıştı. 309. Kıta’dan 14 kişi savaş suçuyla itham edilmişti, 13 tanesinin mesleği polislikti ve 8 tanesi Nazi üyesiydi. Dean’e göre (2000: 64), Beyaz Rusya ve Ukrayna’daki Alman polislerinden yarısı Himmler tarafından seçilmişti, ama diğer yarısı daha sıradan, yaşlı polislerdi. Ayrıca polis taburlarının toplamda <span class="calibre2">Einsatzgruppen</span>’m yarısından azını teşkil ettiğini de hatırlayın. Çekirdektekiler özel olarak seçilmiş birimlerdi, fakat en büyük kesimi cephede büyük kayıp veren ve verdiren Waffen-SS’ten geliyordu. Bu askerler zaman zaman savaş esirlerini de katletmişti. En iyi belgelenen katliamlar Batı Cephesi’ndekilerdi (1940’ta İngiliz birliklerini ve Fransız sömürge birliklerini, 1944’te Kanada ve ABD birliklerini). Aynı zamanda Waffen-SS, <span class="calibre2">Einsatzgruppen</span> ve kamp personeli arasmda düzenli olarak transferler oluyor, bu da zalimliklerini artırıyordu (Stein, 1966: 76-8, 258-64; Sydnor, 1977:106-17,313-42). Bu birliklerin büyük bir kısmı şiddet kullanma deneyimine sahipti.</p>

  <p class="calibre1">1941 yazının sonuna doğru Nazi liderliği aniden idamlar için çok daha fazla, tek tek seçilemeyecek kadar fazla cellada ihtiyaç duydu. Toptan seçimler yaparak güvenilir askerler bulmaya çalıştı. Waffen-SS birimleri ile yardımcı polis taburlarını seçti, çünkü her ikisi de Nazi devletinin iradesine boyun eğmiş durumdaydı, Polonya’da zaten sivilleri öldürmüştü ve aralarında aşırı miktarda Nazi bulunuyordu. Bunlar sıradan bir grup Alman değildi. Ardından hiyerarşik baskılar ve yoldaşlık baskılarıyla daha tekil bir amaç edindiler. Gelişigüzel Yahudi karşıtlığı savaş zamanında düşmandan nefrete ve insan sayılmamasına dönüşmüştü ki bu da silahsız insanları öldürmenin önündeki ahlaki engelleri kaldırmaya yardımcı oluyordu. Bazıları ideolojinin etkisine girip coşkuyla ya da vahşice öldürmesine rağmen, çok azı fiziksel ya da ahlaki ızdırap çekmeden cinayet işleyebiliyordu. Bu durumda devreye alkol giriyordu.</p>

  <p class="calibre1">Bu karma güdüler 50.000 Almanın bir milyon kurbanı kurşuna dizmesini sağladı. Fakat Nazi elit zümresi bu işin tamamlanabileceğinden şüpheliydi. <span class="calibre2">Einsatzgruppen</span> içindeki bir psikiyatrist, birliklerin yüzde 20’sinin psikolojik “çözülme” yaşadığını, yarısının görevinden “hiç hoşnut olmadığını,” yarısının vicdan azabından kıvrandığını tahmin etmişti. Bir subay da durumu şöyle ifade ediyordu:</p>

  <p class="calibre1">İlk idam dalgasından sonra askerlerin, özellikle de subayların onlardan talep edilen işle başa çıkamayacağı açığa çıktı. Pek çoğu alkole teslim olmuş, sinir krizleri geçirmiş ya da psikolojik hastalıklara yakalanmıştı. Mesela intihar edenler olmuştu ve bazı askerler tamamen kendini kaybederek silahını çekip sağa sola ateş etmişti. Bunun üzerine Himmler, psikolojik gerginliği kaldıramaz duruma gelenlerin üstlerine durumu bildirmesini emreden bir kararname yayınladı. Bu askerler mevcut görevden alınacak ve geri gönderilerek başka işlere verilecekti. Hatırladığım kadarıyla Himmler böyle vakalar için Berlin yakınlarına rehabilitasyon evi bile açmıştı... Bana sorarsanız... bu sadece bir oyundu... çünkü hangi subay ya da SS-Mann böyle bir durumda olduğunu itiraf edebilirdi ki? Bu işleri yapamayacak kadar zayıf olduğunu beyan eden bir subayın subaylığa uygun olmadığına karar verilirdi. (Klee ve diğ., 1991:81-2,111)</p>

  <p class="calibre1">Fakat Himmler bu durumu gerçekten dikkate almıştı. Alman askerlerinin moralini bozmayacak cinayet yöntemleri araştırdı. Toplu kurşunlama yerine, esasen Alman olmayan personelin kullanıldığı gazlama ve ölüm kampları tercih edildi. Goldhagen’in sıradan Almanların <span class="calibre2">Eirısatzgruppen’m</span> yobazlıkları yüzünden coşkuyla cinayet işledikleri yönündeki iddiasının abartılı olduğunun en açık kanıtı budur. Çok farklı sebeplerle ve sosyal baskı altında cinayet işliyorlardı ve ruh sağlıkları bozuluyordu. Ama Yahudiler ve haydutlar yine ölüyordu elbette.</p>

  <p class="calibre1">KARİYER YOLU ALTI: WEHRMACHT</p>

  <p class="calibre1">Wehrmacht sıradan Almanlar tarafından sivillerin öldürülmesinden -sayının toplamda bir milyon civarında olduğu tahmin edilmektedir- en çok sorumlu olan kurumdur büyük ihtimalle. Bu cinayetler rutin olmadığından çok az suçlu tespit edilebilmiştir. Alman akademisyenler artık soykırımda ordunun rolünü vurguluyor ve silahlı kuvvetler ile Naziler arasındaki çekim kuvvetine dikkat çekiyor (Gerlach, 1999; Heer, 1997). <span class="calibre2">Fascists</span> adlı kitabımın gösterdiği üzere, Nazizm askeri-bürokratik geçmişi olanlar arasmda büyük yankı bulmuştu. Pek çok modem savaşta olduğu gibi, askerler düşmanlara dair ırkçı klişeleri çok hızlı benimsemişti. 1939’da Alman askerlerinin eve gönderdiği mektuplar PolonyalIlar ve Yahudiler konusunda bunu gösteriyordu. Her ikisi de Untermens-chen olarak niteleniyordu. “Polonyalı köpekler” “Avrupalı olmayan” hattâ “insani olmayan” davranışlarda bulunmuştu. Yahudilere de “düşmanlar” deniyordu. Bu tabirler rutin olarak cinayet anlamına gelmiyordu; çünkü askerler kendi önyargıları uyarınca davranamıyordu ve orduda zalimlikler cezalandırılıyordu (Rossino, 1997). Pasifik seferindeki ABD birliklerinin tavır ve davranışları da benzerdi (Dower, 1986’nm dikkat çektiği gibi). Daha eski savaş kurallarına göre eğitim gören pek çok subay Polonya seferinde <span class="calibre2">Einsatzgrupperim</span> etkinliklerinden memnun değildi; gerçi bunun sebebi kısmen de onları askeri bakımdan fuzuli bulmalarıydı, zira Polonya ordusu zaten dağılıyordu.</p>

  <p class="calibre1">Hitler 1941’de üst komuta zincirinde tasfiyeye gitti ve sıkıyönetimin tüm</p>

  <p class="calibre1">askeri mahkemelerin üstünde olduğunu açıkladı. Artık tüm yetkiler Naziler-deydi. Rus seferinin ilk günlerinde orduda direniş yaşandı. Bir karşı istihbarat albayı 1941 Aralık’ında şöyle yazıyordu: “Subaylarla yaptığımız uzun sohbetlerin hepsinde, benim gündeme getirmeme yer bırakmadan Yahudilerin vurulmasıyla ilgili haberleri sordular. Yahudilerin, esirlerin ve komiserlerin vurulmasının tüm subaylar tarafından reddedildiği izlenimine kapılmıştım” (Hoff-man, 1988: 132). Yine de durumu iğrenç bulan subayların çoğu ikilemden çıkmak için orta yola başvurdular. Savaş esirlerini korumak ya da kendileri öldürmek yerine SS’e teslim ediyorlardı. Çok azı esirleri teslim etmeyi reddetti, fakat <span class="calibre2">Einsatzgruppen</span> raporlarına göre yüksek komutanın yeni emirleri durumu “iyileştirmiş” ve daha “hoşa giden bir ilişki” kurulmasını sağlamıştı (Arad, 1989: 211-12, 218-20). Nazi Generali Reichenau, subaylara Almanya’yı tehdit eden “Yahudi-Bolşevik sisteme” karşı savaştıklarım hatırlatıyordu. Askerler “Yahudi alt-insanlığma karşı sert ama haklı karşı önlemlerin gerekliliğini” anlamak zorundaydı. Partizan “ayaklanmaları hep Yahudi fitnesinden kaynaklanıyordu”. General von Manstein Kızıl Ordu ile partizanlar arasındaki bağlantıyı Yahudilerin kurduğunu beyan etti. Bazı generaller yine de Rus savaş esirlerini öldürme emrine karşı çıkınca, bir münazara düzenlendi. General Reinecke bunun devletler ve ordular arasındaki bir savaş değil, Nasyonal Sosyalizm ideolojisi ile Bolşevizm arasındaki “ölümüne” bir savaş olduğunu ileri sürdü. Sovyet esirleri Batı cephesindekilerle aynı muameleyi görmeyi bekleyemezdi: “Bolşevik alt-insanlık” muhakkak “imha edilmeli”ydi. Albay Lahousen (Nazi değildi) karşı çıktı ve birliklerin gözü önünde gerçekleştirilen idamların hem moral bozduğunu hem de Rusların teslim olmasını engelleyerek daha fazla Almanın ölümüne yol açtığım ileri sürdü. Amiral Canaris onu insani savlar öne sürmemesi için önceden uyarmıştı. Lahousen yine de münazarayı kaybetti <span class="calibre2">(Trials of the War Criminals,</span> 1946: VIII, “Affidavit of Lahousen”).</p>

  <p class="calibre1">Hitler direnen generalleri uzaklaştırmaya devam ederken, Alman askerleri çok geçmeden bunun çok acımasız ve güçlü bir düşmana karşı ölüm kalım savaşı olduğuna inandılar. Bartov’un belirttiği kadarıyla (1985, 1991) savaş sırasında kayıplar arttıkça ve acemilerin yaşı küçüldükçe subayların ve erlerin Nazileşmesi yoğunlaşmıştı. 1944’te subayların yüzde 29’u Nazi Partisi üyesiyken, bir bütün olarak Alman orta sınıfının sadece yüzde 16’sı Naziydi. Ayrıca Nazi subaylar daha eğitimliydi. Irkçılık rutin emirlere de sızmıştı: “Siyasi komiserde tüm Kızıl sistemin Asyatik yoksunluğuyla karşılaştık” ya da “Bolşevizm yüzünden Rus gençleri fikirlerin değil suçların taşıyıcısı olmuştur. Savaşma tarzı Asyatik kafanın çarpıklığını yansıtmaktadır” (Heer, 1997: 88). Bartov (1991) ancak güçlü bir sosyalist ya da komünist birikimin genç askerler arasındaki ırkçılığa ve Führer hayranlığına panzehir olabileceğini söyler. 1939’daki durumun aksine, Slav ve Yahudi sivilleri öldürmek, tecavüz etmek ve yağmalamak serbestti, halbuki diğer tüm disiplin ihlalleri acımasızca cezalandırılıyordu. <span class="calibre2">Yüksek zayiat oranı da birincil grubu bağımsız bir toplumsallaşma gücü olarak zayıflatmıştı.</span></p>

  <p class="calibre1">Führer’e duyulan güven en sonuna kadar devam etti. 1944’te Flitler’e komplo kuran subaylar tek bir ordu biriminden destek bekleyemeyeceklerini biliyorlardı. Askerlerin eve gönderdiği mektuplarda ırkçılık dozu artmıştı. Ruslara “yamyam asker yığınları” ve “görgüsüz karışık ırklı adamlar” deniyordu. Wehrmacht “Asyatik-Bolşevik” dalgayı durdurmak için savaşıyor, şeytani düşmana karşı insanlığı savunuyordu. Aç kalmış esirlerin önlerine atılan yetersiz gıda döküntüleri için birbirini öldürdüğünü gördüklerinde, bunu onların “alt-insanlığmın” delili sayıyorlardı. Çavuş Fuchs evdeki karısına şöyle yazmıştı: “Akılcı ve zeki bir insan yüzüne benzer bir şeyi nadiren görüyorsun... Gözlerindeki vahşi, yarı delirmiş bakışlar yüzünden embesile benziyorlar” (Bartov, 1994: 128).</p>

  <p class="calibre1">Bunların hepsi doğrudan Nazi ırkçılığından kaynaklanmıyordu. Hull’un (az sonraki) modern Alman militarizminin daha amansız bir “ölümüne”, “toptan” savaş anlayışını benimsemek zorunda olduğu yolundaki savını kabul ediyorum. Son derece sert bir savaş yürütülüyordu. Wehrmacht Başkomutanlığı herhangi bir sivil nüfustan gelen her türlü direniş işaretine karşı, Ari olup olmadıklarına bakmadan zalimce yollarla cevap veriyordu. Mareşal Wilhelm Keitel’in Yunan direnişiyle başa çıkma konusunda bir İtalyan generaline talimatları şunlardı: “Bu yeni ortaya çıkan haydutluğu en sert şekilde ezmek için derhal emir çıkartınız. Örneğin Norveç’teki Alman deneyiminde en başından böyle acımasız bir yaklaşım sergilemenin faydası olmuştu. Gereksiz yere bir köy yakılırsa, bunun da zararı yoktur -hızlı ve sert saldırı söylentisinin yayılması da iyidir.” Nazilerin gözünde Norveçliler Nordik kardeşleriydi ve Yunanlılar Avrupa medeniyetini kurmuşlardı, ama onlara da zalimce davranmak gerekiyordu. Keitel bir Naziydi, fakat aynı zamanda gelmiş geçmiş diğer acımasız ve sert generallerden farklı bir şekilde davranmıyordu. Hattâ 1944’te İtalya savaştan çıkınca Yunanistan’daki Wehrmacht eski Mihver müttefiklerine karşı çok acımasız davrandı. Kefalonya’da teslim olan yaklaşık 5.000 İtalyan askeri idam mangaları tarafından kurşuna dizildi (Mazower, 1993: 146-7, 150).</p>

  <p class="calibre1">Balkan mezaliminin çoğu Başkomutanlık emriyle gerçekleştirildi (Brow-ning, 1985: 2. Bölüm; Hilberg, 1978: 433-42; Mazower, 1993: 155-218; Ste-inberg, 1990). Sert partizan direnişi karşısında şaşkına dönen ordu, Doğu Cephesi’nde tecrübe kazanmış birliklerle sivilleri cezalandırmaya başladı. Nazi olmayan ve daha önce Doğu Cephesi’nde ılımlı davranan Mareşal Wilhelm List artık acımasız biri olmuştu. Sırplar “hiddetli ve... zalimdi”. “Sırbistan’daki bireyler bariz şekilde başka köylülere benzerler, ama normal koşullar altında; farklılıklar ortaya çıkar çıkmaz damarlarındaki kan ısınır ve yüzlerce yıllık Türk egemenliğinin getirdiği canilik ortaya çıkar.” AvusturyalI astı General Franz Böhme de, “1914’te Sırp erkek ve kadınlarının hainliği yüzünden Alman kanının aktığını” hatırlatıyordu. “Siz bu kayıplarımızın öcünü alacaksınız. Sırbistan’ın tamamı ibret alıp korkmalı.” Bu Wehrmacht birliklerinin çoğu AvusturyalIydı, ki Hitler de Balkanları yatıştırmaya en uygun kişilerin onlar olduğunu düşünüyordu (Bukey, 1992: 221-2). Bu general, imparatorluğun “tarihsel olmayan” halklarına karşı Habsburg horgörüsünü miras aldıklarını açıklıyordu ki bu halklardan biri de Sırplardı (Steinberg, 1990: 37). Öldürülen her Alman askerine karşı 100, yaralanan her askere karşı 50 Sırbı vurma fikri ilk olarak AvusturyalI bir levazım subayından çıkmıştı. Eğer mümkünse kayıpları veren birlik sivilleri vuruyor, böylece intikamını almış oluyordu. Gerilla savaşında yaygın olarak görüldüğü gibi, gerçek partizanları neredeyse hiç bulamıyorlardı. Böhme’nin ekibi “tüm komünistleri, komünistliğinden şüphe edilenleri, Yahudileri, ayrıca milliyetçi ve demokratlığa meyilli Sırpların belli bir kısmını” seçmişti. Çingeneler rutin olarak, “suçlular vs.” ise zaman zaman bu gruba ekleniyordu. SS Albayı Turner yerel yetkililerden onları tehcir etmesini istemiş, fakat ordunun onları göndermek yerine vurduğunu öğrenince sevinmişti. “Yahudi ve Çingene sorununun çözüldüğü tek ülke Sırbistandır,” diye rapor vermişti. Birkaç subay yanlış Sırplar ya da Yunanlılar idam edilirse daha fazla yerlinin partizan olacağı uyarısında bulunmuştu. Fakat Girit konusunda General Student Alman işgaline direnen yerel nüfusa karşı “İntikam Operasyonları” yapma emri vermişti. Emirler şöyleydi “1) Kurşuna dizmek; 2) Zorla vergi toplamak; 3) Köyleri yakmak; 4) Bölgenin tamamında erkek nüfusunu imha etmek.” Başkomutanlık “bu vebayı imha eden” birlikleri adli koğuşturmadan muaf tutmuştu. “Başarı kazanmanızı sağlayacaksa, kadın ve çocuklara karşı dahi her yola” başvurabilirsiniz. 1.000’den fazla Yunan köyü yok edildi (Mazower, 1993: 173, 176, 183).</p>

  <p class="calibre1">Bu zalimlikleri yapmak gayet sıradan subaylara düşmüştü. Kurt Waldheim’ın savaş sonrasında BM Genel Sekreteri ve Avusturya cumhurbaşkanı olarak öne çıkması, teğmenlerden birine eşsiz bir açıdan bakmamızı mümkün kılıyor. Waldheim’m gözler önüne serilen geçmişi, burada ayrıntısıyla anlatılan pek çok SS askerinin mezalimiyle kıyaslanamaz. Gel gelelim (inkar etmesine rağmen) Waldheim, 1942-4 yıllarındaki intikam amaçlı dayaklara ve cinayetlere şahitlik etmiş olmalıdır. AvusturyalI bir okul müdürünün oğlu olan VValdhe-im Viyana’da öğrenciyken Nazi öğrenci birliğine ve (yasadışı dönemde) SA’ya katılmıştı. 1936’da 18 yaşındayken Wehrmacht’a gönüllü oldu, ama ancak 1939’da silah altına alınarak istihbarat subayı yapıldı. Yugoslav hükümetinin 1947’de Waldheim (ün kazanmadan önce) hakkında ortaya çıkardığı dosyaya göre doğrudan tetiği çekmese de “cinayetlerin” ve “rehine idamlarının” organizasyonuna yardım ettiğine dair görgü şahitleri vardı. Ordu kayıtlarındaki listelere göre “özel görevlere” atanmıştı. Tümeninin raporlarında açıklandığı üzere, “verilmesi gereken emirleri ancak çelik gibi bir yürek verebileceğinden” bu görevler “acıma ve şefkat” gösterilmeden yerine getirilmesi gereken “alt-insanlarm... nihai tasfiyesi”yle ilgiliydi. Kurbanların çoğu Yahudi değil Sırp ya da Yunan köylülerdi. Waldheim’m kendi raporlarında temizlikten ve şüphe çekecek kadar az silahı olan (739 ölü, 63 silah) partizanların bildik öldürülmesinden bahsedilir. Hırvat faşistlerinden (pek çok silah arkadaşı gibi) madalya almıştır. 1942’de ondokuzuncu yüzyıldan kalma bir pan-Alman milliyetçisiyle ilgili doktora tezini bitirmek için kısa süreliğine izin almıştı. Tezinde şöyle diyordu: “Reich’ın Avrupalı olmayan dünyayla bugünkü büyük çatışmasında, Reich önderliğinde Avrupa halklarının hepsinin gösterdiği muhteşem işbirliği sonucunda, doğudan gelen tehlikeye... karşı hazırlıklar yapılmaktadır. [Reich]’m gerçekleşmesi Almanya’nın en akılcı görevidir... Avrupa Almanya sayesinde düşmüştür, fakat yine Almanya sayesinde canlanacaktır” (Ashman &amp; Wagman, 1988: 4. Bölüm). Waldheim daha önce şiddet tuzağına düşmemiş idealist bir Naziydi büyük ihtimalle. Böyle bir Nazizm ile ordunun ibretlik baskı taktiklerine alışmak, onun kuşağından pek çok genç ordu subayının vicdan azabını alıp götürmüş olmalı.</p>

  <p class="calibre1">Çoğu mutsuzdu. Yugoslavya’da Avusturya askerleri bir katliamın ardından, geceleyin tek başına düşüne düşüne “psikolojik engeller” geliştiriyordu. Yunanistan’da Komeno köylülerinin hepsini öldüren askerler sonradan çok sakin sessiz insanlar olmuşlardı. “Silah arkadaşlarımdan çoğu çöküntüye uğramıştı. Hemen hiçbiri yapılan şeye hak vermiyordu.” Bazıları daha sonra itiraz ettiler. Bir astsubay şevkli Nazi subayına bağırmıştı: “Herr Oberleutnant, unutmayın ki böyle bir şeyde son kez yer alıyorum. Savaşta çarpışmakla hiç ilgisi olmayan bir Schweinerei’dır [rezalet] bu.” Keza bir teğmen de “kendini çok kötü hissettiğini... böyle bir operasyonun Alman askerine yakışmadı”ğmı söylemişti. Yine de bir subay bağırıp çağırarak itaat etmelerini, “gereken ciddiyeti” korumazlarsa cezalandırılacaklarım söyleyince itiraz etmeyi kesmişlerdi. Korfu Wehrmacht komutanı Emil Jaeger, adadaki Yahudilerin tehcirini durdurmakta kararlıydı. Fakat onun yerine donanma tehcire başlayınca elinden bir şey gelmedi. Askerler için başka tek bir alternatif vardı, fakat “en sonunda kaçacak cesaretimizi yitirmiştik. Tek bir kişi bile kaçmadı.” Şiddetin dozunu aşıp vahşet uygulayanlar nadiren cezalandırılıyordu (Mazower, 1993: 195-200, 211-15, 253-4). En küçük ayrıntısına kadar uyumla işleyen, dünyanın en iyi eğitilmiş ordusuydu bu. Fakat böylesine göz kamaştırıcı bir askeri güç tersine çevrilerek sivilleri etkin bir şekilde katletmenin aracı haline gelebiliyordu.</p>

  <p class="calibre1">SEKİZİNCİ ve DOKUZUNCU BÖLÜMLERİN SONUCU</p>

  <p class="calibre1">Örneklemimdeki suçluların çekirdek kadrosunun büyük bir kısmı gerçek Nazilerdi. Üçte biri savaş öncesinde ciddi ölçüde şiddet kullanmıştı ve pek çoğu meslek yaşamlarında şiddetin giderek artışının neticesinde geniş çaplı bir soykırıma geçmişti. İlerleyen Alman ordularının kurtardığı pek çok yabancı etnik Almanı içeren gruplardaki suçluların sadece yüzde 10’u Nazilere yeni katılmıştı. Örneklemimdeki suçlular ortalamada üç farklı türden cinai soykırım kuru-munda dört yıl görev yapmıştı. Hemen hepsinden bu kurumlarda çalışmaya başladıktan sonra beklenmedik bir şekilde cinayet işlemeleri istenmişse de, 1942’de hepsi cinayeti meslek haline getirmişti.</p>

  <p class="calibre1">Ağırlığı erkek olan suçlular arasında hemen her sosyal sınıftan olanlar vardı. Büyük ölçüde çekirdek ulus-devletçi Nazi seçmenleri arasından çıkmışlardı: tehdit altındaki ya da kaybedilmiş sınır bölgeleri; Naziler için zaten elverişli olan ekonomi sektörleri; Nazi ideolojisinin mesleki Nazi-yanlısı yatkınlıklara yansıdığı belli başlı bazı meslekler (tıp, eğitim, hukuk, askeriye ve polis). Fakat Nazizmin alışıldığı üzere Protestanlıkla ilişkisi burada tersine dönmüştür. Suçlular içinde Katolik oranı yüksekti, ki bu da büyük ihtimalle savunmacı bir <span class="calibre2">kleindeutsch</span> anlayışından Nazizmdeki daha ırksal-genişlemeci <span class="calibre2">grossdeutsch</span> milliyetçiliğine kayılmış olmasından kaynaklanıyordu. Bu yüzden Nazi soykırımının büyük bir kısmı, örneklemimde de görüldüğü üzere, ideolojik ve tecrübeli Nazilerce gerçekleştirilmişti.</p>

  <p class="calibre1">Şiddetin artması alışmayı da beraberinde getiriyordu. Nazi ideolojisi düşmanı şeytanlaştırmış ve insanlıktan çıkarmış, normal savaş zamanı yurtseverliği kendine mâl etmiş, militarizmin ve Liderlik llkesi’nin kabul edilmesinde etkili olmuştu. Tiksintiye ve suçluluk hissine karşı savunma mekanizmaları sağlıyordu. Suçlular kendilerini ilkeye, <span class="calibre2">Volk’a,</span> führere, bilime ve geleceğe tabi kılıyordu. Bu tavır masabaşmdaki katillerin etkin soykırım sistemi tasarlamasını kolaylaştırıyordu ve cinayetlerle dolaylı bağlantılarının zaman zaman yarattığı vicdan azabını da hafifletiyordu. Eğitimli katiller bu durumu etik ya da idealist terimlerle açıklıyorlardı. Fiilen cinayet işleyenler ise daha yüksek, daha bilimsel ya da elitist düzeyde bir ahlakı kabul ederek yaptıkları işe karşı tiksintilerini bastırıyorlardı. Eğitimi az olanlar ideolojiyi daha kişisel terimlerle dillendirerek kurbanları suçluyorlardı: Yahudiler ve Slavlar düşmandı, savaştan onlar sorumluydu, haklı nefsi müdafaa gerekiyordu. Ayrıca ideoloji özellikle genç erkeklerde, mültecilerde ve bir nebze de farklı fiziki karaktere sahip olanlarda bulunabilecek saldırgan içgüdüleri de meşrulaştırıyordu. Bunlar ne kadar sapmış görünürse görünsün, cinayetleri haklı olarak işlediklerine içtenlikle inanıyorlardı. Bireysel sorumluluk kolektif yapılara dağıtılıyordu -Liderlik llkesi’ni dayatan bir hareket, kampın “terör düzeni”, bilimsel gerçekleri ve statüyü cisimleştiren bir medikal meslek, düzeni sağlayan polis kurumlan. Bunlar hem hiyerarşik hem akran baskısını içeren normatif ve genellikle mesleki camialardı.</p>

  <p class="calibre1">Önceki tecrübeler ya da ideolojiye bağlılık bir bütün olarak suçluların karakterlerini belirlemeye yetmez elbette. Örneklemim tüm suçluları temsil edemez. Boyutu büyük olmasına rağmen, tüm suçluların yüzde 10’undan çok daha azını temsil etmektedir. Cepheden uzaktaki mükerrer cinayetler aşırı temsil edilmiştir ve suçluların çekirdek kadrosu ile sıradan suçlular arasmda orantısızlık vardır. Çekirdek kadrodaki gerçek Naziler çok daha fazla sayıda sıradan insanın arasmda çalışıyordu. Wehrmacht katillerinin arasmda düşmanın sivil nüfusuna karşı aşırı misillemede bulunan, vahşi bir savaşa girmiş çaresiz, korku içindeki her askeri birlikte bulabileceğimizden fazlasını zor buluruz. Gel gelelim, aynı zamanda Nazi Başkomutanlığından da öldürme izni almaları hem korkan hem disiplinli katillerin rolünü artırmıştı. Kurbanların akışını düzenleyen taşımacılık ve başka kurumlardaki alt kademe idari kadroya baktığımızda Nazizm ya da şiddet geçmişi hiç olmayan pek çok Almanla karşıla-şınz şüphesiz. Bu insanlarda, araştırmalarda Alman nüfusunu bütün olarak nitelediği belirtilen her türlü önyargıyı, ikircikliliği ve ahlaki kaçamağı görmek mümkündür. Almanlar kurbanların taşınmasını kolaylaştırmış, görmezden gelmiş, daha kişisel meselelere odaklanmış, zaten sevmedikleri Yahudilerin ya da Slavların başına gelenleri umursamamıştır -yani alışılmış ve tamamen normal insani ahlak zaafları göstermişlerdir. Belki de araştırmalar Nazi soykırımını bu tip meselelerde tayin edici sonuçlara ulaşmayı sağlayacak kadar derinlemesine zaten inceleyemezdi. Yine de suçluları birey olarak düşünürsek, suçlular arasında pek çok sıradan Alman <span class="calibre2">olmalıdır.</span></p>

  <p class="calibre1">Yine de soykırımı atomize bireyler yapmamıştır. Gerçek Naziler, sıradan Naziler, sıradan polisler, sıradan Almanlar vb. toplu bir projeye girişmiştir. Bu faşist harekette hiyerarşi ve şiddet içerikli yoldaşlık merkezi bir yer tutuyordu. Bu faşist rejimde ödüllendirilen kariyerler muhakkak şiddet içeriyordu. Hiyerarşide ne kadar yukarı çıkılırsa Naziler o kadar ateşli oluyordu. Nazi-ler astlarına cinayet emri veriyordu ve emre itaatsizlik kolay değildi. Yoldaşlık duygusu daha tecrübeli, alışkın personelin, yani polis kuvvetlerinin sert yöntemler kullanarak düşmanla çarpışmak zorunda olduğunu bilenlerin nüfuzunu artırıyordu. Polisliği daha az bilen çömezlere tecrübelerini aktarıyorlardı. Mesleki camialarda yoldaşlık baskıları muhariplerden acemilere doğru akıyordu. Cinayet kurumlarmda soykırım için seçilmiş her rütbeden pek çok Nazi de bulunuyordu. Bazı seçilmiş meslek sahiplerine -özellikle tıp, polis ve askeriye- egemen olan değerler, Nazi ideolojisinin yankılanmasına müsait bir altkültür sunuyordu. Ayrıca maddi güdüler de vardı. Üst düzey personel mesleğinde yükseliyor, alt dereceler düzenli işe sahip oluyordu. Primler ve göreli emniyet de maddi cazibe unsurlarıydı. Fakat kariyerizm çoğu durumda ilkeli şekillerde ifade buluyordu. Nazi avukatları ve polisler yeni Almanya’ya katkı yaparak ilerlemek istiyordu. Propagandacılar yarı bilinçli olarak gerçeği eğip bükerek ilerlemek, istiyor, sonra korkunç sansür yüzünden gerçeği daha da eğip bükmeye zorlanıyordu. İnsanların çoğu propagandaya gülüp geçiyordu. Broad’un anlattığı kadarıyla, Auschwitz’teki muhafız arkadaşları propagandaya kesinlikle inanmıyordu. Çoğu insan işledikleri cinayetleri kendi zihinlerinde ve bedenlerinde meşrulaştıramıyordu. İdeolojinin, disiplinin, yoldaşlığın ve kariyerin sunduğu psikolojik koruma çökünce de alkolle duyularım köreltiyor ve kayıtsızlaşıyorlardı. Burada gerçekten de karışık güdüler söz konusuydu.</p>

  <p class="calibre1">Ama az sayıda sıradan, bürokratik katil de vardı. Kapitalistler rutin olarak kâr peşindeydi, insanları gelişigüzel ve dolaylı olarak öldürüyorlardı; masaba-şmdaki alt derece katillerin çoğunun durumunun aynı olduğunu varsayabiliriz -gerçi masabaşındaki üst derece katillerin ideolojik güdüleri vardı. Fakat cinayetlere fiilen karışanların büyük çoğunluğu ne yaptığını biliyordu. Büyük bir kısmı bunun iyi bir nedeni olduğunu düşünüyordu. Burada daha ziyade modernliğin rolüne bakmak lazım. Bunu ve diğer modern cinayetleri soykırıma çeviren şey bürokrasiden ziyade modern kitle hareketiydi. Disiplin, yoldaşlık ve kariyerizm büyük ihtimalle tarihteki pek çok katliama destek olmuştur. Fakat bu kadar sıkı sıkıya örülmeleri, farklı sınıfları ve toplumun çeşitli sektörlerini etkilemeleri, ortak bir ideolojiyle desteklenmeleri sapkın demokratik hislerden doğan modern hareketlere özgü görünmektedir. Bu hareketlerde kutsal üniter kolektiflik (burada ulus) otoriter bir devlet tarafından “organik olarak temsil edilir”.</p>

  <p class="calibre1">Benim konumunum sıradan Almanlardan ziyade gerçek Nazileri vurgulayanlara yakın. Fakat bu konumu sosyolojiyle destekliyorum. İmhacı ideoloji bir süreç içinde kurumlar ve altkültürler yoluyla doğmuştur. Hiyerarşiyi, yoldaşlığı ve kariyeri kullanarak soykırım gerçekleştirmeye uygun kurumlar ve personel dikkatle seçilerek radikalleşmiş Nazizm hayata geçirilmiştir. İnsan etkinliğinin bu sapmış alanına dair soruları cevaplamaya henüz girişmedim elbette -soykırım kafesine girmiş olsak siz ya da ben ne yapardık? Bu soruyu yanıtlamadan önce, Alman olmayan soykırım suçlularına bir bakalım.</p>

  <p class="calibre1"><a id="bookmark0"></a><a href="#footnote1">1</a></p>

  <p class="calibre1">Nordik kuzeyde yaşamış bir Germânik kavim olan Norse’ların mitolojisinde dünyanın sonunu getirecek tanrılar savaşı. Richard Wagner’in <span class="calibre2">Der Ring des Nibelungen</span> operasında bir kısım.    '</p>
</body>
</html>
