<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">SIRADAN YUGOSLAV SUÇLULAR</p>

  <p class="calibre1">Bir bütün olarak suçlular üzerine veriler azdır ve genellikle sansasyonel gazetecilik amacıyla yorumlanmıştır. Gel gelelim, aşağıdaki niteliklerin öne çıktığını söyleyebiliriz.</p>

  <p class="calibre1">1. Çoğunlukla etnik grupların karışık yaşadığı sınır bölgelerinden çıkmışlardı. ICTY’de suçlananlardan çoğunun kendi yörelerinde mezalim yapılmıştı. Bazı gözlemciler kıyımlardaki “yakınlık” karşısında çok şaşırmıştır: “İşkenceciler kurbanlarını tanıyordu” der Scharf (1997: 216). 123 eski Hırvat tutsaktan dörtte biri, Knin hapishanesindeyken onları acımasızca döven Sırpları tanıyordu ve Hırvat hükümetinin sağ kalanların anlatıları listesindeki oran da aşağı yukarı bu kadardır (Botica ve diğ., 1992). Oberschall’m (1998) tahmini daha düşüktür. Bosnalı Müslümanların, Prijedor bölgesindeki köylere düzenlenen Sırp saldırılarına katılanlarm ancak 16’smdan 2’sinin yüzünü ve sesini tanıyabildiğini belirtir. Bu bölgelerden olan mülteciler bilhassa aktiftiler. Kosova tanıkları, suçlular arasında mültecilerin ve yerli Sırpların güvenlik polisi ya da paramiliter olarak nispeten fazla sayıda olduğunu bildirmiştir. Bazıları da Sırbistan polisleri ya da askerleri tarafından onların elinden kurtarıldıklarını belirtmişlerdir (Judah, 2000: 241-8; <span class="calibre2">Los Angeles Times,</span> 22 Aralık 1999). Karşılıklı kışkırtma, misilleme ve cemaat barikatlarının ardına çekilme süreçlerinde en çok radikalleşen genellikle yerlilerdi. Sınır bölgeleri aynı zamanda daha kırsal kesimlerdi. Taşranın radikal milliyetçi yaratmaya yatkın olduğu gibi bir iddiada bulunmak mümkün değildir -yani Yugoslav milliyetçiliğini bu yönde açıklamaya kalkanlar yanılmaktadır. Aradaki bağıntının sınır bölgelerinde tehdit algısının daha fazla olmasından, bu bölgelerde yaşayanların göreli yoksulluğundan, dolayısıyla güçlü devlete ve Milosevic’e ekonomik bakımdan daha bağımlı olmasından kaynaklanma ihtimali nispeten yüksektir.</p>

  <p class="calibre1">2. Eski subaylar ve polisler ve güvenlik kuvvetleri üyeleri gibi şiddet uygulayıcıların suçlular arasındaki oranı genel nüfusa oranından daha fazlaydı. Suçlular düzenli ordudan ziyade paramiliter kuvvetlerden, gizli servisten ve başka polis birimlerinden çıkmıştı. Sağ kalanlar çokrenkli kamuflaj kıyafetleri görmüştü; tecavüz mağdurları çapraz fişeklikler, kafatası ya da kanı akan hayvan simgeleri, kocaman bıçaklar hatırlıyordu -hepsi de askeri teçhizattı. Suçlular Hollyvvood filmlerinden, özellikle <span class="calibre2">Rambo</span> ve <span class="calibre2">Terminator</span> gibi savaş fi<span class="calibre7">lm</span>lerinden fırlamışa benziyordu. Karadzic’in kendi kızı şık giyimliydi ve bir Baretta kullanıyordu (“benim için en az makyajım kadar önemlidir”). Bu kız, “savaş ahlakımız <span class="calibre2">Mad Max, Terminator, Rambo</span> ve <span class="calibre2">Young Guns</span> gibi filmlerden geliyor,” diyordu (Rogel, 1998: 132). Vulliamy (1994: 19-45-9), gördüğü JNA askerlerini “dehşet içinde ve inançsız” diye tanımlarken, Sırp paramiliterle-rinin “en iyi anında sarhoş, en kötü anında vahşi ve sadist” olduklarını, Hır-vatlardan nefret ettiklerini ve Müslümanları hakir gördüklerini söylüyordu. Kosova’da güvenlik polisi Arnavutları bastırmaya alışkın olduğundan vahşete daha çok katılmış görünüyordu. Fakat sağ kalanlar paramiliterlerin daha vahşi olduğunu kanaatindeydi: “Normal polis sakindi, fakat paramiliterler naralar atıyordu.” Başka bir tanık ise “Kurtların arasına düşmüştük,” demişti (Danis-zewski, 1999: S2-3). Bir Hırvat birliğini gören bir muhabirin haberinde, “herkes bir film yönetmeni tarafından haydut rolüne sokulmuş gibiydi” deniyordu. Bunun tek istisnası olan 24 yaşındaki kibar görünüşlü bir genç de, “aslında Müslümanlardan nefret etmiyorum... fakat içinde bulunduğumuz durumdan dolayı hepsini öldürmek istiyorum,” demişti (Block, 1993: 10).</p>

  <p class="calibre1">Bu sözler salt gazeteci sansasyonculuğundan kaynaklanıyor olabilir. Mili-cevic (yayımlanacak) bundan daha çeşitli görünen bir paramiliter örneklemesi oluşturmaktadır. Ben de gönüllü paramiliterlere ilişkin başka bağlamlarda karşımıza çıkan klişelerin yanlışlığının araştırmalar sonucunda anlaşılmış olduğunu ekleyebilirim. Hart (1998: Bölümler 7, 8), popüler bilginin aksine İrlanda Cumhuriyetinde Ingilizlere karşı savaşan IRA paramiliterlerinin en yüksek ya da en düşük toplumsal sınıflardan olmadığını göstermiştir. Bu kişilerin çoğu vasıflı işçiler, esnaf ve beyaz yakalı işçiydi. Yine büyük bir kısmı kentliydi, ama taşralıysa da ortalamanın üstünde çiftçi ailelerinden geliyorlardı. Elbette evlenmemiş genç adamlardı ve babalarından ziyade anneleriyle sıkı bir ilişkileri vardı. Yugoslav paramiliterler de gönüllüydü, JNA askerlerinin girmeyeceği risklere giriyorlardı, disiplinli bir gizlilikle hareket etmiyorlardı (IRA’nm aksine), ayrıca tam anlamıyla yarı disiplinliydiler. Salt bu bile daha fazla şiddet yaratır.</p>

  <p class="calibre1">3. Suçluların bariz bir yaş ve cinsiyet yapısı vardı. Çoğunluğu 30 yaş altı genç erkeklerdi. Mirjana Markovic ve Biljana Plavsic gibi birkaç kadın lider temizliği teşvik etmişti; fakat mezalim yapan kadın sayısı çok azdı. Erkeklerin davranışları karşısında hayrete düşenlerin sayısı da azdı. Bir kadın kendi akrabasına karşı bir Müslümanı uyarmıştı: “O işe yaramaz... Sakın söylediklerine inanma. Yardıma ihtiyacı olanları ona gönderme. Bugünlerde hep sarhoş geziyor. Hepsi sarhoş zaten... Saklan, ne yaparsan yap tek başına ortalıkta dolanma. Aman dikkat et gelinin de... tek başına dolanmasın” (Sudetic, 1998: 111; krş. Hukanowicz, 1996). Yine de 1995 Kasımı’nda bir Hırvat mahkemesi evli bir Sırp çifti, Dusan ve Jagoda Boljevic’i 18 sivili öldürmekten suçlu buldu (Kovacevic &amp; Dajic, 1995: 238). Tezahürat yapan kalabalıklar içinde kadınlar ağırlıktaydı. Cinayetlerin çoğunu erkeklerin işlemesinin tek nedeni sadece erkeklerin askerlik yapması ve silahlara ulâşabilmesiydi.</p>

  <p class="calibre1">Fakat paramiliter kuvvetlerde maço bir ataerkil kültür de vardı. Bunların çoğunluğu milliyetçi ve siyaseten liberallere karşı olduğundan, cinsiyet konusunda da daha muhafazakar değerleri savunmalarını bekleyebiliriz. Maçoluk kültünün yaygınlığı beklenebilir bir şeydir. Şiddet içerikli sporların ve mesleklerin ustaları da nispeten fazladır, öte yandan Yugoslavya’nın geri kalmış taşrasından gelenlerin oranının da fazla olduğu düşünülmektedir. Ekonomik ve hudutsal hınçlar taşra cinsiyetçiliğinden daha önemli gerekçeler olsa gerek. Yine de Ramet (1992: 6. Bölüm), Sırp ve Karadağ ataerkil kültüründe genç kadınlara düşük, yaşlı annelere yüksek statü tanındığından bahseder. Ramet’in tahminine göre, Sırp milliyetçi erkekler anaerkil otoriteye isyan ederek kibirli maço şiddetini benimsemişti ki genç kadınlara kötü davranmak da işin içindeydi. Bu savaşçıların silahlarıyla caka satmaya alışkın oldukları ve kadınları dışlayan bir içki kültürünü paylaştıkları kesinlikle doğrudur. İçerken de bilhassa gazeteciler karşısında böbürleniyorlardı. Eski lider ve vücut geliştirmeci Zelko’nun hikâyesi tekrar tekrar anlatılmıştı. Bir mayına basan Zelko sakat yaşamaktansa bir el bombasıyla kendi canına kıymıştı (Block, 1993: 10).</p>

  <p class="calibre1">Ayrıca maço cinayetler askeri açıdan da cazipti. Paramiliterler (SS gibi) yüksek disiplinli güç gösterisiyle tehdit yaratacak eğitime sahip olmadığından, suçlu çetelerinin yarattığı tehdide başvuruyorlardı. Bassiouni Raporu’na göre Sırp tecavüzlerinin çoğu “çete havası içinde”, suç ortaklarının önünde gerçekleşiyordu. Kamplarda ve mahut tecavüz otellerinde toplu ve mükerrer cinsel saldırılar ağırlıktaydı (BM, 1994: 57-60). Bu savaşlarda tecavüzün yaygın bir şekilde duyurulması iyi bir şey olsa da, başka savaşlardaki ya da iç savaşlardaki tecavüz oranının aşılıp aşılmadığını bilmiyoruz. Fakat erkeklerin aynı zamanda hem suçluların hem de kurbanların ağırlığını teşkil etmesi bakımından bir <span class="calibre2">cinsiyet katlinden</span> bahsetmek mümkündür. Tecavüz büyük ihtimalle maço paramiliter kültürün çekirdeğini oluşturmuyordu. Şiddet düşkünü erkeklerin çoğu, diğer çete üyelerinin önünde erkekliklerini kanıtlamak için başka erkekleri öldürmeye daha çok değer veriyordu.</p>

  <p class="calibre1">Mahkemeye çıkarılan suçlular genelde liderler olduğundan, çok genç değillerdi. İki nesilin oranı normalden fazlaydı. En baştaki liderler arasında İkinci Dünya Savaşı doğumlular ağırlıktaydı. Gerçi 1990’larda 45-50 yaşlarında erkeklerin toplumsal hareketlerin büyük bir kısmını yönetmesi beklenebilir bir durumdur. Ayrıca çoğunun aileleri Ustaşa ya da Çetnik/Partizan aktivistleri ya da mağdurlarıydı. 1946 ila 1957 arasmda doğan erkeklerin sayısı nispeten azdı. Alt kademeden liderlerin çoğu 1958 ila 1960 doğumluydu ve sorunlar çıktığı sırada 30’larınm başındaydı. Çocukken kanlı savaşın kazanında yetişmeleri, genç yetişkin oldukları sırada da 1980’lerde yükselen gerilimi yaşamaları etkili olmuş görünüyor.</p>

  <p class="calibre1">4. Kimileri suçluların yoksul ve işsiz olduğunu söyler, fakat kesin veriler yoktur; bu doğru olsa bile taşra geçmişinden de kaynaklanıyor olabilir. Zengin ve ayrıcalıklı görülen mağdurlara yönelik, etnisiteye yansımış bir smıf hıncı olduğu da bellidir. Gel gelelim, paramiliterler aynı zamanda orta smıf “hafta sonu Çetniklerini” de kapsıyordu. Bunlar arasmda beyaz yakalı işçiler ve lise ya da üniversite mezunları vardı. Üstelik temizlik operasyonlarını subaylar koordine ediyordu ve bakanlıklarda çalışan masabaşındaki katiller de daha ziyade orta sınıftandı. Büyük ihtimalle toplumsal sınıfların çoğu bu işe karışmışlardı; fakat eylemde bulunma aşamaları farklıydı. Burada da kirli işler işçilere bırakılmış olmalı.</p>

  <p class="calibre1">5. Şiddet uzmanlığını kullanan suçlular da paramiliterlerde büyük rol oynamıştı. Arkan, Beli, Giska ve Caco’dan bahsetmiştim. Sırp SDP pek çok suçluyu Kırmızı Bereliler’e katmıştı, Arkan da kendi grubuna suçluları katıyordu. Söylendiği kadarıyla 20 kadar Boşnak haydut-savaş beyi vardı. Hırvat-lar arasındaki “Stela” lakaplı Martinovic 1992’de daha 24 yaşındaydı. “Tuta” diye bilinen Naletilic ise 46 yaşındaydı. Stela daha sonra Hırvat mahkemesi tarafından sekiz yıl hapse çarptırıldı. Her ikisi de ICTY’ye teslim edildi ve mahkeme onları tutsaklara yasadışı muameleyle ilgili suçlardan cezalandırdı. Stela ilk başta neo-faşist paramiliter HOS’un komutanlarından biriydi. Tuta kulüpler ve gazinolar işletiyor, koruma karşılığı haraç alıyordu, ayrıca 1992’de bir “Mahkûmlar Taburu” kurmuştu -taburdakilerden bazıları da eski siyasi mahkûmlardı (Block, 1993: 9; ICTY Davası IT-98-34-T). Vasic (1996), Sırp paramiliterlerinden yüzde 80’inin adi suçlu olduğu gibi imkân dışı bir iddiada bulunur. Mueller (2000), Judah (2000: 245-8) ve İnsan Hakları İzleme Örgütü (1999) suçluların rolünü abartmiştır.</p>

  <p class="calibre1">Yine de bu çalkantılı, kanunsuz etnik savaş aynı zamanda pek çok gangster-haydut <span class="calibre2">yaratmıştı.</span> Hırvat Bakan Ivan Vekic iğneleyici bir tarzda, “Yeterince rahip ve rahibe gönüllü olmadığı için, hizmetlerini sunan herkesi kabul etmek zorunda kaldık,” demişti. Savaş onlara, vasıflarını kendi cemaatlerinin savunmasında kullanmak ve yurtseverlik kisvesi altında kaçakçılık, gasp, soygunculuk yapma fırsatı vermişti. Daha siyasi paramiliter liderler onlardan nefret ediyordu. Panter paramiliter kuvvetlerinin başındaki Bosnalı bir Sırp olan Savic (“Mavzer” diye de bilinir), onlara karşı uzun bir savaş yürütmüştü. O kadar çok düşman edinmişti ki, 2000’de onu öldürtenin kim olduğunu bilemiyoruz. Savaşlar aynı zamanda devletleri ve devletçikleri de yozlaştırmıştı, yetkililer çabucak zengin oluyordu. BM görevlisi Corwin, Bosna rejiminin de diğerleri kadar yozlaşmış ve şiddet düşkünü olduğunu, eleştirinin tehlikeli olduğunu fark etmişti. Kendisi de hükümetin bakanı Muratovic tarafından “bir kazaya kurban gitmekle” tehdit edilmişti. Daha sonra başbakan olan Muratovic savaştan yaptığı kârla ün salmıştı, çünkü “savaş ve ekonomik ambargo kaçakçılığı ve karaborsacılığı en büyük yurtseverlik mertebesine çıkarmıştı. Haydutlar milliyetçiliğin hizmetinde paramiliter birlikler olmuştu. Eski Yugoslavya’nın tamamında bu durum geçerliydi” (Corvrâı, 1999: ix-xii, 168; Hukanowicz, 1996+: 68; Judah, 1997: 254; Peric-Zimonjic, 1998; <span class="calibre2">Vreme,</span> 18 Kasım 1991).</p>

  <p class="calibre1">Sırbistan dışındaki devlet idareleri henüz oluşum sürecindeydi. Yeni devlet kuruluşlarını özelleştirmek hem kolay hem ucuzdu. Savaş tedariki denetimsiz mal ve hizmet satma ruhsatı verilen “işadamlarına” kalmıştı. Haydutlar da ikmal yapan konvoyları ve depoları korumak gibi yararlı işler yapıyordu. Hepsi yurtsever oldular, gerçi bir Saraybosna televizyonu editörü iğneleyici bir yorumda bulunuyordu: “Parti bayrağı sallayan bir avuç budala silahları, gıdayı, yağı, unu tekrar satıp para kazanıyor. Hepsi de Müslümanlar, Sırplar ve Hırvatlar adına... Aferin size beyler <span class="calibre2">(Vreme,</span> 11 Mayıs 1992). Bunların çoğu Yugoslavya devletlerinde ve devletçiklerinde servetleriyle hava atmaya devam ediyor. Ülkede -siyasette, askeriyede ve suç şebekelerinde türemiş- ekonomik sınıflar yeniden kendini gösterdi. Millet sınıfa uzun süre baskın çıkamaz.</p>

  <p class="calibre1">6. Pek çok mezalimin suçlusu sarhoş erkeklerdi. Cinai temizlikte alkol normal rolünü oynamıştı. Tutkuları artırıyor, yaratılan dehşetin algılanmasını azaltıyor, sonrasında da vicdanı ve belleği bulandırıyordu. Paramiliter kuvvetler barlarda toplanıyordu. Paramiliterlerin ve Bosnalı Sırp ordusunun Babic ya da Mladic gibi üst düzey komutanları alkole dayanıklılıklarıyla övünen tiplerdi. Milosevic’in de alkolik olduğuna dair söylentiler vardı; fakat onunki aleni maçoluktan kaynaklanmıyordu -daha ziyade uyku hapı niyetine içtiğini tahmin ediyorum. Alt düzeyden suçlulara bazen alkol ve tütünle ödeme yapılıyordu. Burada tam bir erkek içki kültürü hakimdi, erkekler genelde sarhoşken öldürüyor ve tecavüz ediyordu.</p>

  <p class="calibre1">7. Son olarak, pek çok sıradan insanı (ve dolaylı olarak tüm aileyi) bu suça ortak eden maddi gerekçeler vardı. Sırp Krajina başkanı, “Hırsızlık artıyor,” diye yakmıyordu. “Bir tank sokağa girip kurtarıyor, ardından piyade eliyor, çünkü piyade ganimetleri topluyor, ondan sonra da gönüllüler kamyonla gelip ‘bölgeyi temizliyor’”. Cephede bir aydan fazla zaman geçiren yedeksubay-lar “güzel bir araba ve içine tıkabasa doldurduğu mallarla geriye dönüyordu” (Williams &amp; Cigar, 1996: 5). Bir Sırp muhabire göre, “kasabaya giren birinci ‘kurtarıcı’ dalgası ‘altın ve nakit para’ peşindedir, ikinci dalga ‘evdeki alet edevatı toplar’, onların peşinden de yerdeki parkeleri, pencereleri, tuvalet donanımını, tam anlamıyla sökülebilecek her şeyi söken ‘çapulcular’ gelir”. Sırplar daha çok kasaba kurtardığı için daha fazla yağma yapmıştı. Fakat diğerleri de fırsatı bulunca onlardan geri kalmıyordu <span class="calibre2">(Vreme, 8</span> Mart 1993). Kosova’dan mülteciler kaçışlarının her aşamasında fidye ödüyorlardı. Bosnalı kuvvetler toprakları geri alırken, arkalarından paçavralar içinde, aç Müslüman mülteciler güruhu geliyor, yaralı Sırp askerlerinin işini eski silahlar, bıçaklar ve başka ilkel silahlarla bitirip, bulabildikleri her şeyi çuvallara dolduruyorlardı. Bu “torba halkını” öfke ve umutsuzluk bu hale getirmişti (Sudetic, 1998: 157). Liderler rahatça milyonluk ganimetler elde etmiş, alt kademedekiler hayatlarını tehlikeye atarak dayanıklı tüketim malları yağmalamışlardı, mülteciler mülklerinin bir kısmını geri almıştı ve ılımlı kalanlar hiçbir şey almadı.</p>

  <p class="calibre1">SONUÇ: YUGOSLAV TEMİZLİĞİNDE YAPI VE SÜREÇ</p>

  <p class="calibre1">Yugoslavya’daki tehlikeyi makro düzeyde, bir dizi çift-etnik grup bağlamında demokratikleşen ulus-devletler yaratmıştı (tez lc). Ulus-devlet, itibarını yitirmiş komünist rejimin yanında çekici görünüyordu ve cumhuriyetler zaten ekonomik himayeden vazgeçmişti. Milliyetçiler smıf çatışmasını etnisiteye ka-nalize etme konusunda sosyalistler ile liberallerin önündeydiler (tez 2). Sonra federasyonun dağılması, azınlıkların bitişikteki anayurdun desteğini aldığına inanılan sınır bölgelerinde iki etnik grup arasmda çatışmalar yarattı. Hasım milliyetçiler aynı topraklar üzerinde ahlaken ve gerçekçi bir şekilde kendi ulus-devletlerini kurma peşine düşebilirdi (tezler 3 ve 4a). Pek çok Sırp, sınırın ötesindeki Sırpları az riskle koruyacak ezici askeri güce sahip olduklarına inanıyordu. Daha sonra Vance-Owen planı her kantondaki etnik çoğunluğu, Lasva Vadisi’nde olduğu gibi, o kantonu ele geçirme konusunda cesaretlendirdi. Bunlar tez 4b’nin örnekleridir. Sırpların ilk saldırısı karşısında milliyetçi Hırvat liderlik direndi. Ardından Sırbistan daha kolay bir hedef olan Bosna’ya saldırdı (yine tez 4b), ama Bosna da beklenmedik bir güçle karşı koydu. Akabinde etnik iç savaşlar patladı.</p>

  <p class="calibre1">Buradaki devletler hizipleşen ve radikalleşen devletlerle ilgili etnik tez 5’e kısmen uymaktadır. Federal devlet kuramlarının dağılışıyla çöküş başlamıştı, fakat Sırp devletinin askeri ve emniyet kurumlan sapasağlam yerinde duruyordu, ne istikrarsızlık ne de fazla bir hizipleşme vardı. JNA kuvvetlerindeki ihtilafa rağmen, orduda sıkı bir kontrol sağlanmıştı. Hırvatların “sağlam” devlet kurumlan oluşum sürecindeydi ve çoğunlukla radikallerin kontrolüne girmişti. Sıfırdan yaratılan Boşnak devleti ve Arnavut, Hırvat ve Sırp devletçikleri için de aynı durum geçerli olacaktı. Tüm bu devletler savaşa yol açan jeopolitik istikrasızlıktan etkilendiği için ortaya karışık bir tablo çıkıyordu. Asıl sorun jeopolitik krizle kuşatılmış radikal ama sağlamlaşan devletlerdi.</p>

  <p class="calibre1">Bu korkunç olayların kadim etnik nefreti uyandırması ve “kötü, hattâ suç işleyen liderliği” (Büyükelçi Holbrooke’un sözleri içinde) getirmesinin iki yaygın açıklaması vardır. Daha karmaşık bir açıklamaya eklendiğinde argüman-larm ikisi de budalaca görünmez. Eski (ama kadim olmayan) etnik nefret her cemaatin ciddi bir kesiminde uyandırılmıştır. Fakat suçlular bütün Sırp, Hırvat, Boşnak ya da Arnavut halkı değildi. Radikal milliyetçilik hasım cemaatler arasmda hızlı yayılır; fakat burada elit kesim, silahlı militanlar ve radikal milliyetçiliğin çekirdek seçmen tabanları -özellikle tehdit altındaki sınırlarda yaşayanlar, göçmenler, mülteciler, yasal ya da yasadışı şiddet kullanılan mesleklerle uğraşanlar- tarafından uyandırılmış ve yönlendirilmişti. Ardından savaş etnik kimliği zorunlu hale getirdi ve tüm diğer kimliklerin üzerine çıkardı. Herkes sınıfından, yaşadığı bölgeden ve cinsiyetinden bağımsız olarak Sırp, Hırvat, Boşnak ya da Arnavut olmak zorunda kaldı.</p>

  <p class="calibre1">Sırpların, Hırvatların ya da Müslümanların ancak küçük bir azınlığı gerçekten cinayet ya da tecavüz suçu işlemiş olabilir. Yugoslavya çapında 100.000 sivil ve tutsağın (burada yüksek bir tahminden söz ediyoruz) öldürülmesi için bile, sadece 10.000 suçlu yeterlidir. Bu rakam yüksek görünüyor; fakat Yugoslav nüfusunun çok düşük bir oranına tekabül eder. Çok daha fazla insan saçaklarda kaldı, adil saydığı bir öfkeyle bağırıp çağırdı. Ama her cemaatte çok farklı davranış ve tavırlar olduğuna (tıpkı başka vakalardaki gibi) dair bolca kanıt gördük. Epeyce ihtilaf gizlice yaşandı ya da radikallerin baskısıyla sürgüne yol açtı, ayrıca pek çok cinayet yaşandı; rahatsızlıklar daha sessiz biçimlerde ifade edilmek zorunda kaldı. Düşük düzeydeki katılımlar sıradan insan zayıflığından kaynaklanıyordu. Korku, öfke, açgözlülük, yoldaşlık, kariyerizm, cehalet, ikiyüzlülük, ahlaki korkaklık vb. çok daha fazla Sırp, Hırvat, Boşnak ve Arna-vutu kötülük kayığına binmeye itti. Kitlesel bir davranış söz konusuydu; fakat karmaşık iktidar etkileşimleri sonucunda farklı düzeylerde patlak veriyordu.</p>

  <p class="calibre1">Slobodan Milosevic’in etnik temizliğe katkısı diğer herkesinkinden fazla oldu. Fakat aslında böyle başlamamıştı. Milosevic pek çok siyasetçi gibi sadece iktidar istiyordu -komünist olmayan fakat otoriter bir rejim arzuluyordu. Tez 6’da tanımlanan stilize planlar diline dönersek, Milosevic’in A planı Sırpların ağırlıkta olduğu sıkı bir Yugoslav Federasyonu’ydu. Çökmekte olan bir komünist devlette toplumsallaştığı için planlarını gerçekleştirmek üzere zora ve gizli suç eylemlerine başvurmanın normal olduğunu düşünüyordu. Hırvatistan’daki Tudjman ise daha yürekten bir milliyetçiydi, kendi gördüğü eziyetin yarasını taşıyordu ve yirminci yüzyıl tarihine milliyetçi açıdan bakıyordu. Onun A planı daha tutarlıydı: Hırvatistan ulus-devleti. Toplu katliamlardan sorumlu olmayı Milosevic gibi o da istemiyordu. Ne bu adamlar, ne de çevrelerindeki daha alt düzeydeki erkekler ve kadınların çoğu, politikalarım devam ettirmenin cinai etnik temizlik gerektirdiği açıkça ortaya çıkınca gözlerini bile kırptılar. Tudjman hiç şaşmadan kendini savunma iddiasına sığındı, Krajina’yı tamamen Sırplardan temizlediğinde dahi bu iddiadan vazgeçmedi. Milosevic Büyük Sırbistan’ı gerçekleştirmek üzere sınır ötesindeki Sırplara askeri yardımda bulunma şeklindeki B planının tekrar tekrar başarısız olması, ardından seri ve ezici bir ordu istilası şeklindeki C planının tutmaması yüzünden baskı altında kaldı. Nihayet ordunun planlarını gerçekleştiremeyeceğini görünce D planına, yani ordunun topçu atışları ile vahşi paramiliter/güvenlik polisi saldırılarına döndü ve böylece en cinai temizliğe yol açtı. Bosna’da o kadar ileri gitmesi gerekmedi, doğrudan C planıyla başladı ve ani başarı bekledi. Başarısız olduğunu görünce de çabucak D plam’na geçti. Kosova’da düpedüz D planıyla başladı; fakat beklenmedik NATO karşıtlığı, ardından gelen bombardıman işlerin amaçladığından daha da şiddetlenmesine yol açtı. Her seferinde temizliği daha kanlı hale getirme dersi çıkarmış görünüyor. Fakat Hitler’le kıyaslanmasının makul bulunacağını herhalde rüyasında görse inanmazdı.</p>

  <p class="calibre1">Kötü niyetli liderlerin bile ilk başta kötü niyetli olmadığım yine burada da görüyoruz. Kendi cemaatlerini savunmaya yönelik ilk plan direnişle karşılanmış ve başarısız olmuştu. Bunun üzerine onlar da daha sert yollara başvurmuştu. Milosevic’in kaderi ne olursa olsun -ve 2004 Mayısı’nda şahsen soykırım yapma niyetinden değil de soykırımda işbirliği göstermekten mahkûm edilmesi daha büyük ihtimal gibi görünüyor- ICTY ‘ye göre Blaskic, Kordic ve Çerkez de savunma anlayışı korkunç vahşete yol açmış görece sorumlu kişilerdir. Görünüşe bakılırsa bu kişiler için, Katz’ın cinayetten hüküm giyen Amerikalılarla ilgili bulgularının elit bir versiyonu üretilebilir: Direnişin yarattığı hüsran/ aşağılanma duygusu onlara aniden sertleşerek yanıt vermekten başka seçenek bırakmamıştır (ya da bırakmadığını zannederler). Şahsen cinayet işlemeleri gerekmediğinden şiddeti artırırken sakin, aklı başında kararlar veriyormuş, öfkeyle hareket etmiyormuş gibi görünüyorlardı. Yine de toplu katliamlardan sorumluydular.</p>

  <p class="calibre1">Fakat cinai temizlik sadece onların sorumluluğu değildi. Elitler, militanlar ve çekirdek milliyetçi seçmen tabanları hep radikalleşiyordu. Çok azı eylemlerinin nihai sonuçlarını baştan planlamış ya da öngörmüş olabilir. Yugoslavlarm çok azı katil olacaklarını akıllarına getirmişti herhalde. Cinayet işlediklerinde bile hâlâ mecburen kendilerini savunduklarını ya da intikam aldıklarım düşünüyorlardı. Etnik cemaati güvenli hale getirecek bir temizlik söz konusuysa, sıradan insanlar onları savaş suçlusu değil yurtsever olarak tanımlıyordu. Kordic çatışmanın başında Sırp cephane kamyonlarının karşısına silahsız çıkmamış mıydı, diye soruyordu mahkemede tanıklardan biri. Sırpların çoğu için Milosevic hâlâ dünyanın güçlülerine başkaldırmış bir kişidir ve Sırp kamuoyu yoklamaları bu gaddarlığa hayranlığın hâlâ yaygın olduğunu göstermektedir.</p>

  <p class="calibre1">Yolun başındayken, Max Weber’in tabiriyle değer akılcılığına bağlı ateşli milliyetçiler değillerdi, araçlara bakmaksızın değerlere bağlı davranmıyorlardı. Başka durumlarda olduğu gibi, ulusu savunmak için son çare olarak bu noktaya gelmişler, tehdit ve aşağılanmadan kurtulmak için korkunç bir zorunluluk sayarak kanlı önlemler almışlardı. Ulusu savunmak için kan dökmek gerekir, demişti Mladic ve Macura. Suçlulan kullanmak zorunda kaldık, çünkü rahipler ile rahibeler yoktu, diyordu Vekic. Sırp generali ise, saldırıya geçenler sadece paramiliterlerdi, demişti. Tüm milliyetçiler bu girdabın içine çekilmemişti. Bazıları geri durmuşlardı. Sırbistan’da Draskovic ve belki de Republika Srbska’da Plavsic geri duranlar arasındaydı. Fakat tüm kademelerden liderlerin çoğu, Weber’e göre siyasi liderin en üst görevi olarak tarif ettiği “sorumluluk etiğini”, yani seçmenler adına pratik hedeflere ulaşabilme yeteneğini ihmal ederek “değerler etiğine” göre davranmışlardı. O yüzden düşmanlarını küçümsemiş, Ustaşa, Çetnik ve kökten dinci diyerek şeytanlaştırmışlardı. Liderler ve militanlar eylemlerine düşmanın nasıl tepki vereceğini düşünmeyi ihmal etmişti. Milosevic düşmanlarını çarpıcı ölçüde azımsamıştı. Sırpları savunması sonucunda Sırp <span class="calibre2">precani</span> cemaatlerinden çoğunun mahvına sebep olmuş, yarım milyondan fazla sefil mülteci yaratmış, Sırp ekonomisini harap etmişti. Tudjman’ın politikaları çok sayıda Hırvatın ölümüne ve mahvına yol açtı. Başka devletçiklerin ve milliyetçi partilerin liderleri de kendi seçmenlerine büyük zarar verdi. Sayısız Yugoslav en büyük kötülüğü kendine yaptı. Daha araçsal yönelimli olsalardı, uzlaşma yoluyla amaçlarını daha iyi gerçekleştirebileceklerini görebilirlerdi. İnsanlar akılcı olduklarını düşünmekten hoşlanır, fakat eylemlerinin toplamı çoğu kez akıldışıdır -kimi zaman da kötüdür.</p>

  <p class="calibre1">Holbrooke’un iddiasına göre, liderleri değiştirirsek her şey iyi olacaktır. Savaş sonrası koşullarda ABD politikalarının temelinde bu anlayış vardı: Demokratik seçimler yapıldıktan sonra her şey düzelecekti. Bu yüzden Bosnalı Sırp ve Bosnalı Hırvat devletçiklerin kendi ordularını korumalarına izin verilecekti. Fakat seçimler, 1990-1’de olduğu gibi, savaşları yürüten etno-milliyetçilerin zaferleriyle sonuçlandı. Sonraki üç yıl boyunca da, bu demokratik olarak seçilmiş hükümetler etnik temizliği pekiştiren politikalar yürüttü. Nihayet ABD ve diğer aktörler yöntem değiştirdi, Cousens’in (2002) kibarca <span class="calibre2">vesayet stratejisi</span> dediği yoldan ilerlemeye başladı. Aslında Paddy Ashdovvn’m mevcut, diktatör olduğu otoriter bir düzen kuruldu. Fakat bu düzen etnik demokrasiden çok daha başarılı yürüyor.</p>

  <p class="calibre1">Sorun sadece liderin hatasından kaynaklanmıyordu; zira aynı süreçler üç aktör kademesinin,hepsini aynı anda etkilemişti. Liderler kısmen manipüle ediyordu; fakat aynı zamanda da silahlı militanların ve çekirdek seçmen tabanlarının kısmen rehinesi sayılırlardı. Milosevic, diğer cumhuriyetler revize edilmiş bir federasyonu engellerse tüm Sırpları tek bir devlette toplamak istiyordu. Büyük Sırbistan için bastırmazsa iktidarını kaybetme ihtimali vardı. Fakat diğer Sırpların pek çoğu organik milliyetçi hedefler ve bu hedefleri gerçekleştirmek için görünüşte yeterli askeri güç yüzünden bu girdaba çekildi. Tudjman ile militanları ve seçmenlerinin stratejisi, inisiyatifi eline almak yerine misillemeye dayalı kalması bakımından farklıydı. Fakat Tudjman’m rejimi de organik milliyetçilik programıyla iktidara geldi ve Sırpların tehdidi altındayken bundan geri adım atmak kolay değildi. Ardından sınırlardaki birkaç radikal diğerlerini savunmacı, intikamcı şiddet zincirlerini güçlendirmek için kışkırttı, ikna etti ve zorladı. Şiddet artışının bu aşamasının sonucunu paramiliter ya da askeri güç belirledi. Sivil tartışma alanı ve seçimler etno-milli-yetçilerin eline geçince radikaller daha donanımlı bir hale geldi. Analiz edilen çatışmaların çoğunda sonucu belirleyen yukarıdan ve dışarıdan gelen şiddetti; kimi zaman devlet, kimi zaman anayurt bellenen devlet, kimi zaman da silahlı militan çeteleri bu şiddeti örgütlüyordu. Zagreb’den silahlı Hırvatlar Osijek’in ılımlı polis şefini öldürdü. Geçmekte olan bir HVO birliği Medjugorgje’de Ostociji klanının işini bitirdi. Lasva Vadisi’nde radikal Hırvatlar, Grude ve Zagreb göçmenleri ve HVO tarafından akıtılan askeri kaynaklarla destekleniyordu. Hırvatistan, Bosna ve Kosova’daki Sırplar, Milosevic ve JNA tarafından silahlandırılmış olarak hudutlarda saldırılar düzenliyordu. Radikallerin her zaferi dış gruba saldırılmadan önce ılımlıların sesini kesiyordu. Etnik iç savaş her iki cemaati de seferber etmiş, her devleti ve devletçiliği şiddete daha fazla kaynak ayırmaya itmişti.</p>

  <p class="calibre1">Eşiğin aşılmasında, yedinci tezimde değindiğim üç ana aktör rol almıştı: Parti-devlet elitleri, silahlı militanlar ve çekirdek milliyetçi seçmenler. Hiçbir zaman etnik temizlik isteyen bir çoğunluk oluşturmadılar; fakat etnik savunmayı destekleyen çoğunlukları seçimlerde harekete geçirebildiler. Silahlı savunma halindeki iki grup çarpışınca ortaya etnik savaş çıkıyordu. Medyanın ideolojik kontrolü ve siyasi-askeri güç üstünlüğü, düşman (benzer baskılar yüzünden) misilleme yaptığında daha genel itaat sağlayabiliyordu. Fakat işe karışan iktidar ilişkilerinin karmaşıklığı çarpıcıdır. Siyasetin demokratikleşmesi ilk baştan itibaren liderlerin ve seçmen kitlesinin uzlaşmaya karşı olmasına yol açmıştı. Sonra sınır bölgelerindeki birkaç radikal ve silahlı militan pat dönemini bitirmekte orantısız büyüklükte roller oynadılar. Ardından Milosevic’in parti-devleti saldırıları artırdı. Araçlarının beklenmedik etkisizliği ve direnişin beklenmedik güçlülüğü gerilimin olağanüstü artışına yol açtı. Aktörler araçsal bakımdan akılcı bir tarzda araç-amaç ilişkisini hesaplamaya çalışsa bile, sürecin geneli akılcı değildi. Başarısız oldular ve cinai temizlik başladı.</p>

  <p class="calibre1">Katiller Nazilere nazaran çok daha örgütsüz ve idmansızdı. Mezalimleri çok daha vahşiceydi -bir o kadar da etkisizdi. Nazi dönemindeki katillerden en çok Ustaşa’ya benziyorlardı -Sırp katiller için bundan büyük bir ironi olamaz herhalde. Kosova’daki bir Seselj paramiliter grubunda olan bir adamın itiraf ettiği üzere, gerekçeler tipik olarak karışıktı: “Ben Sırbistanlı bir yurtseverim. Sırp davası için savaştım. Aynı zamanda para için savaştım, para epeyce önemliydi.... O zamanlar intikam hissi iyiydi. Özellikle de KKO öldürdüğümüzde. Ama işte o zamanlar iyiydi. Şimdi uyuyamıyorum, yemek yiyemiyorum. O iyi hisler çoktan bitti” (Judah, 2000: 246). Suçluların çekirdek kadrosu adi haydutlardı. Dünyadaki pek çok ülkede genç adamlara silah verip halkın düşmanlarını ortadan kaldırmalarını söyler, ganimet toplamalarına ve sarhoş olmalarına izin verirseniz, bazıları muhakkak canileşecek ve bundan haz alacaktır. Avrupalı futbol fanatiklerinin, Amerikan silah sevdalılarının ve dünyanın yarısındaki güvenlik polislerinin özelliklerini tek bir paramiliter birlikte birleştirip onlara etnik temizlik yapma izni verirseniz -özellikle de onlardan daha ayrıcılıklı kimseleri temizlemelerini isterseniz— pek çok ülkede vahşice cinayetler işlenecek ve tecavüz vakaları görülecektir. Ayrıca rejimler yeri gelince sorumluluktan kaçmak için böyle işleri haydutlara yaptırmayı tercih ederler. Esasen istenmeyen gerilim artışları yoluyla cinai temizliğe yol açanlar, yine nesnel bakımdan tehlikeli etnik/devlet düzenleri içindeki adi toplumsal yapılar, süreçler ve kültürlerdir.</p>

  <p class="calibre1"><a id="bookmark0"></a><span class="calibre3">Ruanda, I</span></p>

  <p class="calibre1"><a id="bookmark1"></a><span class="calibre3"><a id="bookmark2"></a>Tehlike Bölgesine Doğru</span></p>

  <p class="calibre1">Avrupa’nın tersine, etnik temizlik yapılmış bir Afrika kıtası eğiliminin uzun zamandır gündemde olması gibi bir durum yoktur. Bunun sebebi etnik şiddetin eksikliği değildi. Horowitz’in (1985) gösterdiği üzere, Afrika siyasetinin yapıtaşları neredeyse tümden etnikti. Partiler ve subay hizipleri etnik gruplan ya da gayet etnik nitelikte dini gruplan temsil etmektedir. Afrika devletlerinin çoğu zayıftır, topraklarının altyapısına pek nüfuz edememiştir, hizipleşmeye yatkındır, hattâ bazıları dağılmaya açıktır. Zayıflıkları çoğunlukla baskıya ve hasımların zalimce öldürüldüğü darbelere yol açar. İç savaşlar kitlesel ölümler getirir, farklı bölgelerde savaşın farklı tarafında azınlıklar ya da çoğunluklar olduğu için bu ölümlerde genellikle etnik kökenin rolü vardır. Böyle savaşlar Biafra', Angola, Kongo, Liberya ve Sierra Leone’de yaşanmıştır. Özellikle Orta Afrika’da, bu bölümde anlatılan olayların tetiklemesiyle, etnik yönleri haiz yıkıcı savaşlar son dönemde çok görülmüştür.</p>

  <p class="calibre1">Fakat Afrika devletlerinin çok-etnili yapısı önemli bir sınırlayıcı faktör olmuştur. Tanzanya 120 tanımlanabilir etnik gruptan oluştuğu için ün kazanmıştır. Bu ülkede partiler ve hizipler çoğunlukla etnik hatlara göre örgütlenmiş olsa da, iktidara ulaşmak isteyen herkesin diğerleriyle çok-etnili koalisyonlar yapması zorunludur. Sonra ayrıntılı pazarlıklar siyasetçileri araçsal etnisite görüşüne kaydırır. Bu durum tipik olarak, gelişmekte olan ülkelerde son derece önemli olan himaye sisteminden dışlanan etnik gruplara karşı ayrımcılıkla sonuçlanır. Fakat organik etno-milliyetçiliğe bağlılığın değer kazanmasını getirmez. Scarrit’in (1993) belirttiği üzere, Sahra altı Afrika siyaseti büyük ölçüde düşük ideolojik yoğunlukta çok-etnili koalisyonlarla alakalıdır. Etnik gruplar nadiren “topraklarda revizyonizm” talebinde bulunur; çünkü devlet sınırları</p>

  <p class="calibre1">1 Biafra Cumhuriyeti, 1967-1970 yılları arasında Nijerya’dan ayrılmış bir devletti. Bu devletin kurulması Nijerya iç savaşının nedenlerinden biriydi, <span class="calibre2">-rdn</span></p>

  <p class="calibre1">da nadiren çekişme konusudur. Genel inanışın aksine, sömürgeci devletler sınırlardan çoğunu hayli mantıklı şekillerde belirlemiştir. Az sayıdaki ayrılıkçı hareketlerin bazıları (mesela Eritre’dekiler ve Somali’dekiler) sömürge dönemi sınırlarını yeniden oluşturmanın peşindedir. “Tehlikedeki Azınlıklar” projesinin verilerine göre (en azından 1990’larm başına kadar) Afrika’daki etnik çatışma diğer kıtalardaki kadar şiddetli değildi ve etnik kökene göre ayrımcılık yaygınlaşmamıştı (Gurr, 1993).</p>

  <p class="calibre1">Makro-etnik koalisyonlara siyasi ya da ideolojik çimento eklendiğinde ise işler kötüleşmektedir. Uzun zamandır baskın olan rejimler farklı mikro-grup-ları tek bir makro-etnik kimlikte bir araya toplayarak dış gruplarda kolektif husumet yaratabilir. Zimbabve’de baskın tarihsel krallığın dili olan Shona çok yayılmış, bu dili konuşan pek çok mikro-etnik gruba bir makro-kimlik kazandırmıştır. Shona konuşanlar Zimbabve’nin yüzde 80’ini oluştururlar ve Ndebele konuşan azınlık halklarla zaman zaman çatışma haline bile girerler. Birbirine düşman olan ZANU ve ZAPU sömürge karşıtı kurtuluş hareketlerinin çekirdekleri bu iki gruptan çıkmıştır. Gel gelelim, bunlar Avrupa’dakiler kadar kaynaşmış etnik gruplar değildir ve mikro-etnik gruplara parçalanmaya yatkındırlar. ZAPU ve beyaz yerleşimcilere karşı silahlı mücadelesinde zafer kazanan ZANU lideri Mugabe, tek partili devletinde makro ve mikro-etnik gruplar arasmda dengeleyici bir rol oynamıştır (Schutz, 1990). Son yıllarda Uganda’daki Museveni’nin yönetiminde olduğu gibi, Mugabe’nin yönetiminin yaptıkları da -Tito’nun Yugoslavya’da uzun süre devam ettirdiği etnik gruplan otoriterce dengeleme eylemine benziyordu. Ne yazık ki bu politikayı daha zalimce yöntemler uğruna sonlandırdı.</p>

  <p class="calibre1">Başka yerlerde, özellikle Kuzey Afrika’yı baştan başa kat eden Hıristiyan-Müslüman “fay hattında” ideolojik makro-çimento rolünü gören dindir. Bu bölgede etnik çeşitlilik kısmen Hıristiyan ve Müslüman (Arapça tarafından da desteklenir) makro kimliklere ancak kısmen tekabül eder. Afrika’nın her tarafında etnik çatışma karşısındaki en büyük engel dindir. Bugünlerde Müslüman kuzey ile Hıristiyan güney arasmda devletin temel seküler yapısıyla ilgili çekişmenin yarattığı kutuplaşma yanında Nijerya’daki etnik çatışmalar pek küçük kalmaktadır (İbrahim, 1999). Elliden fazla mikro-etnik gruba ve 114 dile ev sahipliği yapan Sudan, en kanlı vakadır. Kuzeydeki çeşitli etnik gruplar nüfusun yüzde 70’ini oluşturur ve ortak bir Arapça konuşan Müslüman makro-kimlikte kısmen kaynaşmış durumdadır. Ilımlı Müslüman partiler ve cemiyetlerden gelen muhalefeti umursamayan kuzeyli hükümetler dönem dönem ülkenin tamamında Islami devlet yaratmak için girişimlerde bulundu. Bu hükümetler güneydeki ve batıdaki Hıristiyanların ve animistlerin de tabi bir rol oynamasını hedeflemiştir. Direniş önce polis baskısına, ardından acımasız savaşa ve siyasikırıma yol açtı. Otuz yıldan uzun süre devam eden bu kanlı ve kıtlık yaratan çatışmalar neredeyse iki milyon insanın ölümüne yol açtı ve dört milyon mülteci yarattı. Kurbanların çoğunluğu Hıristiyanlar ve animistlerdi. Güneyli çocukların köleleştirilmesi türünden mezalim devam ediyor, fakat barış müzakereleri kör topal da olsa giderek daha çok araya giriyor (Deng, 1990; İnsan Hakları İzleme, 2003; Voli, 1990). 2003’te Sudan’ın batısındaki Darfur’da çatışmalar patlak verdi. İlk başta Afrikalı çiftçiler ile Arap çobanlar arasmda toprak ve kuyu kavgası olarak başlayan olaylara Sudan hükümeti müdahale ederek, Araplardan “janjaweed” milisleri oluşturup onları silahlandırdı. Milislerin saldırısı yüzünden bir milyon Afrikalı evinden ayrıldı, binlercesi öldürüldü ya da tecavüze maruz kaldı -muazzam bir cinai etnik temizlik yapıldı. Bunun dini bir temeli yoktu; çünkü zaten her iki taraf da Müslümandı (insan Haklan Örgütü, 2004). Sudan kıtadaki en kötü iki etnik çatışma vakasından biri olmuştur. Burada da yine etnik çatışma şiddetlenerek tehlikeli temizlik alanına girmiştir, iki makro-etnik grubun aynı topraklar üzerinde kendi devletini kurma yönünde akla yakın ve ulaşılabilir iddiaları vardır. Fakat tek dört başı mamur soykırım ve en ciddi siyasikırım başka bir büyük vakada, Orta Afrika’nın Büyük Göller bölgesindeki iki ülkenin olağandışı iki-etnik gruplu ortamında meydana gelmiştir.</p>

  <p class="calibre1">RUANDA VE BURUNDİ’DE SİYASİKIRIM VE SOYKIRIM</p>

  <p class="calibre1">Bu bölümde, Ruanda ve Burundi’deki mükerrer cinai etnik temizlik dalgalarını açıklamaya çalışacağım. Burundi’de ölenlerin sayısı tahminlere göre 1965’te 5.000’in altında, 1972-3’te 200.000’e yakın (toplam nüfusun neredeyse yüzde 5’i), 1988’de 15.000 ila 20.000, 1991’de 1.000 ila 3.000 ve 1993’te 100.000 kadardır. 1993’ten sonra yaklaşık 375-000 Burundili yurtdışına, 400.000’i de ülkenin başka köşelerine kaçmıştır. Kurbanların çoğu Hutudur ve hükümet hâlâ Tutsilerin hakimiyetindedir. Sonra iki etnik grup kendi ayrı ve askerileşmiş topluluklarına çekilmiştir (Laely, 1997: 695-7). 2003’te Tanzanya’daki mülteci kamplarında hâlâ yaklaşık 300.000 kişi yaşıyordu ve Burundi içinde de 300.000 yurdundan olmuş insan daha vardı. Fakat o yıl, en büyük Hutu isyancı grubuyla nihayet bir oydaşmacı iktidar paylaşma anlaşması yapıldı, ama bu sefer ikinci bir isyancı grubu anlaşmayı imzalamayı reddetti. Anlaşmaya bağlı kalınırsa yüz binlerce mülteci evine dönüp orada başkalarının yaşadığını görecek. O zaman ne olacak?</p>

  <p class="calibre1">Ruanda’da çok daha fazla ölü vardı ve bunların ezici çoğunluğu Tutsiydi.</p>

  <p class="calibre1">Hükümetler 1994 yazma kadar Hutulann hakimiyetindeydi. 1959’da yaklaşık 1.000 Tutsi katledilmişti, 1960’larm ortalarında 20.000, 1990-3’te ise 2.000</p>

  <p class="calibre1">10.000 kişi öldürüldü. 1994’te cinayetler tam anlamıyla soykırıma dönüştü. 7 Nisan’ı takip eden sadece 11 hafta içinde 500.000 civarında insan öldürüldü, yani saatte 300 kişi ölüyordu. Böylece Ruanda’da yaşayan tüm Tutsilerin yüzde 75’i imha edildi -dünyanın gördüğü en hızlı ve başarılı soykırımdı bu. Soykırım öncesinde ve sırasında yeni rejimin siyasi hasımları olduğuna inanılan Tutsi ve Hutulara yönelik siyasikırım da yürütülmüştü. Bu kurbanların sayısı da toplamda 10.000’i buluyordu. Ancak Tutsi göçmen ordusu Ruanda Yurtsever Cephesi (RYC) suçlu Hutu hükümetini devirince soykırım sona erdi. RYC de misilleme olarak katliamlar yaptı ve 25.000 ila 100.000 sivil ya da savaş esiri Hutuyu öldürdü (sayılar şuralardan: Braeckmann, 1999: 312; Des For-ges, 1999:15-16; Dravis and Pitsch, 1995-8; Lemarchand, 1997a; Afrika Birliği Örgütü [bundan sonra ABÜ], 2000: 22. Bölüm; Prunier, 1995: 199, 161-5; Thibon, 1995: 58-76).</p>

  <p class="calibre1">Tüm bu şiddet patlamaları sırasında mağdurlar baskıya dayanamayıp kitleler halinde kaçmıştı ve pek çoğu sınırın hemen ötesine kurulmuş ilkel mülteci kamplarında yaşıyordu. Bunlar sınırdan içeri sızıp gerilla baskınları yaparak daha çok soruna yol açıyordu. 1996’da Ruanda’dan kaçan mültecilerin sayısı 2 milyonken, Burundi’den kaçanların sayısı da yaklaşık 300.000’di. Kamplardan çoğu daha önce cinai temizlikte rol almış yetkililer ve paramiliterler tarafından kontrol ediliyordu. Bunlar tekrar Ruanda sınırına akınlar düzenliyor ve cinayet işleme becerilerini Zaire-Kongo iç savaşlarında kullanıyorlardı. Son yedi yılda 1 ila 2 milyon insan öldürdüler. Hâlâ intikamlarını almadılar. Michele Wagner (1998: 25) Zaire’de yol üstünde karşılaştığı genç bir savaşçıya dair canlı anısını aktarır:</p>

  <p class="calibre1">Askeri üniformanın içinde küçük bir çocuğun kararlı yüzünü gördüm -kardeşleri içinde tek sağ kalan oydu- şimdi kadogo, yani çocuk-asker olarak hizmet veriyordu. Kalaşnikofunu omzuna asmıştı, subaya tam bir sadakatle ve komutanını -dünyasında kalan tek “aile”- baba gibi gören travmatize olmuş bir yetimin kayıtsız şartsız sertliğiyle hizmet veriyordu.</p>

  <p class="calibre1">Olaylar sona ermiş değil. Ruanda’daki mevcut Tutsi hükümeti barıştırma ile intikam arasmda sıkıntılı bir yol izliyor. 2003 yazında seçimleri ezici çoğunlukla kazandı, fakat zaferi kısmen Hutu partilerinden çoğunu yasaklamasından kaynaklanıyordu. Hükümette, şehirlerde ve parasallaşmış ekonomide ağırlık-talar; Hutular ise büyük ölçüde geçimlik tanma itilmiş durumda. Zira Tutsilerin sloganı şu: “Sırtımızı daima duvara dönüyoruz. Çünkü mutlak kontrolü kaybedersek bir dahaki sefere işimizi bitirirler.” Oysa Hutular da, “Tek yapmamız gereken şey beklemek, sayılar lehimize olacaktır,” diyorlar (Prunier, 1997: 9-10). Burundi’de sınırlı düzeyde oydaşmacı iktidar paylaşımı var. Tutsi hükümeti işbirliği yapan Hutu partilerine bazı sınırlı güçleri devrediyor. Gel gelelim, iki büyük isyancı Hutu grubu anlaşmayı desteklemeye ya da iktidar paylaşımına katılmaya yanaşmadı. Her iki ülkede de gerginlik sürüyor (insan Haklan izleme, 2003).</p>

  <p class="calibre1">Ruanda ve Burundi’de sadece iki büyük etnik grup var (Twa pigmeleri Ruanda nüfusunun yüzde l’inden az) ve her iki grup da kendi devletini kurabilecek kudrette. Bu sorunlar çıkmadan önce her iki ülkede de nüfusun yüzde 85’i Hutulardan, yüzde 15’i Tutsilerden oluşuyordu. Ruandalılarm yüzde 25’inin dedeleri ve nineleri arasmda hem Hutular hem Tutsiler bulunmasına rağmen, hemen herkes kendini ya Hutu ya Tutsi olarak tanımlar. İki ülke aynı zamanda küçük ve yoğun nüfuslu olmaları, iletişim altyapısının sağlam olması ve yoğun ulusal seferberliğe müsait olmaları bakımından Afrika’da alışılmışın dışında kalıyorlar, ikisi de her iki ülkede sürdürülebilir devletler oluşturmuşlar; Hutular sayısal ağırlıkla, Tutsiler de üstün siyasi ve askeri örgütlenmeyle bunu başarmış. Her ikisi de başka cinai bağlamlarda görülen meşrulaştırıcı ideolojiler geliştirmişler. Hutular kendilerini ezilen proleter millet olarak görüyor, çoğunluk demokrasisi talep ediyor ve bu demokrasiyi her türlü tehdide karşı savunmak istiyorlar. Daha önce emperyal bir millet olan Tutsiler ise demokrasi karşısında güç bir durumda olduklarını, tehdit edildiklerini hissediyorlar ve güya daha uygar bir toplumun standartlarını savunuyorlar. Her ikisinin de aynı topraklar üzerinde kendi devletini kurmaya yönelik akla yakın ve gerçekleşebilir iddiaları var.</p>

  <p class="calibre1">Tutsiler bu kadar küçük bir azınlık oldukları için soykırıma girişmeleri mümkün değil. Hutulann alt smıf olarak kalmasını tercih ediyorlar. En radikal Tutsiler en fazla siyasikırımı hedeflemiş, Hutu elit liderliğinin tüm potansiyel üyelerini imha etmeye çalışmış. Bu yüzden Burundi’deki olaylar tam anlamıyla soykırım olarak görülemez (Lemarchand, 1995b ve Newbury, 1998’e rağmen). Çoğunluktaki Hutular için ise durum değişik. En radikal militanlar Tutsileri yok etmeyi denemiş ve Ruanda’da bu hedefe neredeyse ulaşmışlardır. Ayn-ca iki grup iki yüzyıldır yan yana yaşıyor. Normalde bunun hoşgörüyü, hattâ çokkültürlülüğü teşvik edecek bir faktör olduğu düşünülür. Fakat böyle gruplar arasmda düşmanlıklar baş gösterdiğinde, bölgesel ademimerkeziyetçilik ve konfederasyon çözümlerinin işe yaramadığı görülecektir. Eştoplumsalcılık<a id="footnote1"></a><sup class="calibre4"><a href="#bookmark3">1</a></sup> iki grubun, anayasa, meclis, yönetim ve silahlı kuvvetlerdeki konumunun sınırlandırıldığı durumlarda daha işe yarar olabilir. Fakat ulus-devletin hakim olduğu bir çağda bunun pek yaygın bir siyasi ideal olduğu söylenemez.</p>

  <p class="calibre1">BAĞIMSIZLIKTAN ÖNCE RUANDA-BURUNDl</p>

  <p class="calibre1">Diğer vakalarda olduğu gibi, bu korkunç kıyımlar kadim ya da ilkel düşman^ lıklarm yüzeye çıkması değildi. Hutular ve Tutsiler öteden beri birbirleriyle savaşmıyorlardı. Birkaç gazeteci soykırımı geleneksel ya da ilkel dönemlere ait kabileciliğin canlanması olarak tanımlayacak kadar gelişigüzel metinler yazsa da, konunun uzmanı akademisyenlerden hiçbirinin böyle bir iddiası yoktur. Gel gelelim, bunlar eski etnik gruplardır. Hattâ kan gruplarını, orak hücreleri ve laktoz sindirimini etkileyen kalıtımsal ve fenotipik farklar sebebiyle biyolojik bir ayrışmadan bile söz edilebilir. Günümüzde Ruandalılarm yarısını görür görmez Hutu mu Tutsi mi olduğunu anlamak mümkündür; çünkü Hutular daha kısa ve tıknazdır (arada ortalama 12 cm boy farkı vardır). Hutular genelde daha kısa ve tıknaz Bantu halklarının kategorisine dahil edilirken, Tutsiler yaygın olarak “Hima” ya da “Hami” diye adlandırılan daha uzun ve ince halklarla aynı grupta sayılmaktadır. Gerçi verilen adlar sorunludur; çünkü köklerinde Yahudi-Hıristiyan Eski Ahit’i vardır ve Avrupa ırk teorisine uymaktadırlar. Fakat önde gelen Tutsi aileleri hayvan yetiştiricisi, Hutulann çoğu ise tarımcıdır. Büyük ihtimalle Hutular bölgedeki daha eski çiftçilerin soyundan, Tutsiler ise 15. yüzyılda yerli halkın büyük bir kısmına boyun eğdiren krallıklar kuran hayvan yetiştiricisi göçmenlerin soyundandır. Tutsi kimliği zaten yerleşik olabilir; fakat çok geçmeden “yönetenler” anlamında kullanılmaya başlamıştır. Ama “yönetilenler” anlamına gelen Hutu, pek çok yerli halktan oluşan Tutsi devleti kurulduktan sonra yaratılmıştı büyük ihtimalle (bu konulara ilişkin en iyi anlatı, Mamdani, 2001: 2. Bölüm’de bulunabilir).</p>

  <p class="calibre1">Fakat bundan sonra tarih karmaşıklaşmıştır. Tutsi devleti sadece bugünkü Ruanda topraklarının ortasındaki çekirdeği ve birkaç küçük bağımsız Hutu devletini yönetiyordu. Fakat devletlerin hepsi klan modeline göre inşa edilmişti ve Hutular ile Tutsiler aynı klanlarda kabul ediliyordu, iki grup 400 yıl boyunca süren kültürel asimilasyon sırasında etkileşti, ortak âdetler geliştirdi ve tek bir Kinyarwanda dilini benimsedi. Fakat karışık evliliklerin etkisi sosyal normlarla azaltılmıştı; zira karışık evlilikten doğan çocuklar babasının etnik grubundan sayılıyordu (Mbonimpa, 1999). Yirminci yüzyıla gelindiğinde Hutular ile Tutsiler kim olduklarını biliyorlardı, Tutsiler genelde Hutulann üstü sayılıyordu ki, bu da yer yer sınıf ve etnisite sıkıntılarını birbirine karıştıran çatışmalara yol açıyordu. Fakat her iki etnik grupta da zenginler ve yoksullar, güçlüler ve güçsüzler vardı. Bazı Hutulann ekonomik durumu yükselince Tutsi kategorisine sokuluyorlardı. Demek ki etnik kimlikler sağlam ve yerleşikti; fakat sınıfsal ve siyasi durumla da alakalıydı - ikinci bölümde bunun tarihsel toplumlarda bir norm olduğuna dikkat çekilmişti.</p>

  <p class="calibre1">Alman (1908-24) ve Belçika (1924-62) sömürge rejimleri etnik bilinci daha da ırksallaştırdı. Başka rejimlerde de olduğu gibi, karşılarına çıkan etnik grupların ırksal bakımdan farklı olduğunu düşünmüşlerdi. Belçikalılara göre Tutsiler bazı Avrupalı özelliklere sahip görünüyordu, ama siyahtılar -o halde kuzeyli (EtiyopyalI, hattâ Ortadoğulu) kadim Hami fatihlerin soyundan olmalıydılar. “İlkel” yerli Hutulara daha ileri bir “feodalizmi” dayatmışlardı anlaşılan. Üstlük/astlık atıfları ırksal unsurlar yüzünden daha da kalınlaştı. Belçikalılar Tutsi elit zümre aracılığıyla iktidarını yürütüyordu ve iki grup arasındaki iktidar kaynaklarına ulaşma farkları ortalamada artıyordu. Belçikalılar siyasi makamlara geçebilecek klanların sayısını azalttılar ve Hutularm başta olduğu klanları kenara ittiler. Devlet memurlarının yüzde 95’i, 45 şeften 43’ü ve 559 altşeften 549’u artık Tutsiydi (Des Forges, 1999: 37). Tutsilerden ve Hutulardan çoğu bu ırksal modeli içselleştirdi ve Hutular Tutsilerin onlardan daha güzel olabileceği hissinden kurtulmak için çaba harcamak zorunda kaldılar (Malkki, 1995: 82-6). Ayrıca Belçikalılar ırksal, siyasi, hukuki ve eğitimsel ayrıcalıkları dondurarak etnik hareketliliği azalttılar. 1933’ten itibaren herkes Tutsi, Hutu ya da Twa olduğunu gösteren kimlikler taşımaya başladı. Altmış yıl sonra bu kimlikler soykırımda ölümcül bir şekilde kullanılacaktı.</p>

  <p class="calibre1">Belçikalılar Avrupa-Afrika ırk ayrımını Afrikalılar arasındaki herhangi bir ayrımdan çok daha önemli bulduğundan, hem Hutular hem de Tutsilere amansızca boyun eğdirilmişti. Bu yüzden, Belçika egemenliği zayıfladığında bu iki grup birleşerek özgürlük talep ettiler. Klanları ve bölgesel grupları siyasi partiler haline geldi. Bun^rm Kadarında genelde Tutsiler.vardı fakat her iki etnik grup da partiler için seferber oldu. Belçikalıların geçiş döneminde Afrika siyasi kuramlarını etki altında tutmak için Fransızlar ya da Ingilizler kadar kaynakları yoktu, üstelik bölgede koruyacak değerli madenler de yoktu. Baskı altında kalınca sömürgecilik sonrası kurumlar üzerinde pek düşünmeksizin çekip gittiler. Bu trajik bir karardı, zira Belçika’nın kendisi eştoplumsalcılık deneyimine sahipti: Flaman ve Valon-Fransız toplulukların hakları anayasada ve merkezi hükümette sağlama alınmıştı. Bu tarz bir yapılanma iki sömürgede işe yarayabilir, büyük ihtimalle Hutularm egemenliğindeki (demokratik olursa) bir siyasi süreçte Tutsi azınlığın hakları toptan sağlama alınabilirdi.</p>

  <p class="calibre1">Sömürgedeki gerilimin ikinci artışı Belçika politikalarındaki değişimden kaynaklanıyordu. 1950’lerin sonunda Belçika, sömürgelerinde çoğunluk demokrasisine geçme baskısı altında kalmıştı. “Bir insan, bir oy”, “çoğunluğun egemenliği” sloganları hem kıtadaki hem de yeryüzündeki kurtuluş hareketlerine hakimdi. Her iki sömürgedeki BM ile Katolik ve Protestan kiliseleri, küçük Belçika ve Tutsi azınlıkların Hutu çoğunluk üzerindeki tahakkümünden rahatsızlık duymaya başlamıştı. Sömürgede iki yılda bir yapılan BM teftişleri Hutuları cesaretlendirirken, ilerici Sosyal Katolikler de okullar ve sendikalar aracılığıyla onları etkiliyordu. Sömürgeler bağımsızlığa yaklaşırken, Ruan-da’daki Belçikalılar -Burundi’dekinin aksine—çoğunluktaki Hutuları himaye etmeye başladılar. Eğitimin yaygınlaşması ve kamu istihdamı, Belçikalıların yerel tarihle ilgili görüşlerine sömürge karşıtı bir açı getiren genç Hutular üretti. Tutsilerin daha önceki feodal sömürgeciler olduğunu düşünüyorlardı. Malkki Hutu mülteci kamplarında eski sömürge karşıtı hikâyenin yeni bir versiyonunu duymuştu: Yabancı Tutsiler “hile” ve şiddetle toprağı “hak sahibi yerlilerden” ya da “insanlardan” “çalmışlardı”. Sonra da bu insanlara Tutsilerin dilinde “köle” ya da “hizmetçi” anlamına gelen “Hutu” adını vermişlerdi (1995: 58-71). Hutu elitleri “yerli” ve “proleter” halk olmaktan bahsediyordu. Onlara göre artık çoğunluktaki halk fiilen kendilerinin olan ülkede egemen olmalıydı. Prunier’e (1997a: 403-4) göre bu anahtar sözcük şu anlama geliyordu: “Yönetecek kişinin Hutu olması gerekir ve çoğunluk halkın adına yönetecek kişi her kimse, tanımı gereği demokratiktir.” Organik demokrasinin bu versi-. yonunda, orada oturan fakat gerçekten yerli olmayan Tutsilerin yurttaşlıktan atılması yönündeki potansiyel talep gündeme geliyordu. Hutular geleneksel Belçika-Tutsi devletine alternatif olarak kendi devletlerini akla yakın ve ulaşılabilirlik potansiyeli taşıyan bir şekilde talep ediyordu.</p>

  <p class="calibre1">SÖMÜRGE-SONRASI REJİMLER</p>

  <p class="calibre1">1959’da Belçika yönetimi teklemeye başlamıştı. Ruanda’daki ekonomik huzursuzluk Hutularm ayaklanmasına yol açtı. Mbonimpa (1999) bu ayaklanmayı Fransız ya da Rus devrimlerine eşlik edenlere benzer bir <span class="calibre2">köylü jacquerie’si<a id="footnote2"></a><sup class="calibre4"><a href="#bookmark4">2</a></sup></span> olarak tanımlar. Tutsi elitler ayaklanmaya baskıyla karşılık verince, huzursuzluk ekonomik olmaktan ziyade etnik ve siyasi bir biçim aldı. Bir Tutsi gençlik hareketi üyelerince Hutu liderlerinden birinin öldürülmesinin yarattığı sosyal patlamada yüzlerce Tutsi öldürüldü. Newbury (1988: 9, 10. Bölümler; 1998: 13), şiddetin tüm Tutsilere değil, eğitimli ve siyaseten güçlü Tutsi klanlarına yönelik olduğunu belirtir. Liberal Tutsiler de her iki taraftan dezavantajlılar adına hareket ediyordu. Fakat katliamlar etnik kutuplaşmayı artırdı. Hutular bu kutuplaşmayı “muazzam bir kurtuluş” diye hatırlarken, Tutsiler “felaket” diye hatırlıyordu (Mbonimpa, 1999). 10.000 Tutsiyi paniğe sürükleyerek baskı altında göçlerine sebep oldular. 1961’de Hutu milliyetçileri Ruanda devletinin Afrikalı kısımlarını ele geçirdi; büyük ihtimalle Belçikalıların da rızası alınmıştı. Belçikalılar ertesi yıl çekildi, devletin idaresini Hutulara bıraktı, Tutsiler de siyasi düzenin yeni kurallarına direnmeye başladı.</p>

  <p class="calibre1">Böylece iki devlet arasındaki etkileşimlerde şiddetin dozu arttı. Ruanda darbesi Burundi’deki Tutsi elitlerde travma yaratmıştı. Bağımsızlık elde edilince iktidarı terk etmemeye kararlıydılar. 1962’de başkaldırılar ve cinayetler paramiliter Tutsi gençlik hareketi JNR’yi Hutu Katolik sendikacılarla karşı karşıya getirdi. 1965’te Hutu askerlerinin ayaklanması başarısız olunca yine katliamlar yapıldı. Tutsi elit zümresi orduyu ve devlet dairelerini Hutulardan temizledi, böylece onların daha fazla misillemeyle yanıt vermesine yol açtı, bu da Tutsi elitin ordu yoluyla baskısını daha da artırdı. Etnik çoğunluk yerine siyasi çoğunluğun daha sağlıklı bir demokrasi anlamına geleceğini (gayet haklı olarak) iddia ediyorlar ve onlara çoğunluk desteği verecek kendilerine bağlı Hutular yetiştirmeye çalışıyorlardı. Böylece hem ılımlı Tutsi hizipleri ile baskı yanlıları arasmda, hem de mevcut eğitim ve istihdam yapısıyla başarıya ulaşmayı isteyenler ile hoşnutsuz Hutu milliyetçileri arasmda siyasi çatışma başladı (Le-marchand, 1995a: 76-105)</p>

  <p class="calibre1">Tutsiler arasındaki ayrışmalar Hutu milliyetçilerini direnmeye teşvik etti. Ülkeler arasındaki ilişkilerin ikinci sertleşmesinde Ruanda (ve Zaire) mültecileri pek çok silahlı militan sağladı. Bunların eylemleri neticesinde Tutsiler içinde baskı yanlısı hizipler ağırlık kazandı. Devlet şiddetinin tekeli Tutsilerde olduğu için baskı kısa vadede işe yarayabilirdi; fakat uzlaşma şartları çok belirsizdi. Böylece 1972’deki korkunç Burundi katliamlarında doruğa ulaşan bir geri dönüşsüz sarmala girildi. Karmaşık hizipleşmenin yanı sıra altta yatan bir etnik kutuplaşma mantığı da vardı, iki radikal grubun karşılıklı kışkırtmalarına dayanan bu kutuplaşma her seferinde karşı taraftan daha radikal tepki alınmasına yol açıyor ve tarafların kendi etnik topluluğundaki gücünü artırıyordu. Askeri güç tekeli Tutsilerdeydi (aynı zamanda ordu silahlarını paramüiterlere de akıtabiliyorlardı), Hutular ise herhangi bir demokrasi rejiminde sayısal üstünlüğe sahip olabilecek durumdaydı. Bu yüzden her iki radikal grup da akla yakın ödünsüzlük stratejileri izliyordu.</p>

  <p class="calibre1">Burundi aynı zamanda Ruanda’yı da etkiliyordu. Burundi’de Tutsilerin baskı uygulaması Ruanda’daki Hutuları radikalleştiriyordu. 1962’deki yeni Ruanda devletine Hutular hakim olmasına rağmen, çok-partili sistem pek çok Hutuya ülkeyi bölüyormuş gibi görünüyordu. 1973’teki askeri darbe Başkan Habyarimana’nın yönetiminde bir tek parti diktatörlüğü getirdi. 21 yıllık diktatörlükte “çoğunluk demokrasisi” ve “Hutu Gücü” sloganları saygınlık kazandı. Bu yüzden 1960’larda ve 1970’lerde her iki ülke de ciddi etnik ayrımcılığa kitlenmiş durumdaydı, kolluk kontrolünde baskı uyguluyordu ve zaman zaman baskı altında dış göç patlamaları yaşanıyordu. İki ülke birbirinin aynadaki aksi niteliğinde olduğundan, birbirlerinde “güçlü kanıt etkisi” yarattılar ve iki etnik grup çifti arasındaki karşılıklı güvensizliği daha da artırdılar (Hintjens, 1999: 279; Lemarchand, 1995b: 407; OAU, 2000: prg. 3.23-3.29). Sorunların körüklenmesinde sınır bölgeleri genelde önemliydi. Sınır bölgesinde yaşayanlar kendilerini tehdit altında hissediyordu ve eziyet görmüş mülteciler içinden daha çok etnik şiddet suçlusu çıkıyordu. Harita 14.1’de gördüğümüz üzere, Burundi radikalleri özellikle kuzeydeki Ruanda sınırı bölgelerinden çıkıyordu (Hutu ve Tutsi mültecileri birbirlerinin sorunlarının kaynağı niteliğindeydi). Zaire sınırına bitişik bölgelerden de, daha az olmakla beraber radikaller çıkıyordu. 1988 ve 1991’deki büyük Burundi katliamları ve 1993’teki ana Hutu seçim başarısı sınır bölgelerinde gerçekleşmişti (Lemarchand, 1995a; 120-2, 153-5; Reyntjens, 1994: 55-61, 232-43). Daha sonra Ruanda soykırımında da benzer örüntüler göreceğiz.</p>

  <p class="calibre1">iki devlet birbiriyle çatışmamaya özen gösteriyordu. Onun yerine, Hintjens’in (1999) dikkat çektiği üzere, bir “önleyici, içeride misilleme” kısırdöngüsü vardı. Her iki hükümet de zülüm gören etnik grup üyelerine yardım etmek yerine kendi ülkesinde misillemeye başvurmuştu. 1994’te Tutsiler her iki rejimi de ele geçirinceye kadar bu kısırdöngü devam etti. OAU (2000), “iki ülkenin hiçbir zaman savaşmaya niyet etmemesinin sebebi tam bir sırdır”, diyordu. Fakat bu durum gösteriyor ki, etnisite aktörlerin etnik gruba neye mâl olursa olsun, hangi yoldan olursa olsun bağlılığını getiren değer akılcılığı (Max Weber’deki anlamıyla) ya da aşkın etnik ideoloji yaratacak kadar öne çıkmamıştı. Siyasi iktidarın araçsal akılcılığı etnik dayanışma ideolojisinin altını oyuyordu. Hutu çoğulcu demokrasisinin ya da Tutsi uygarlığının ideolojileri <span class="calibre2">sadece</span> kendi devletini ele geçirmeyi hedefliyordu. Yurtdışında olan aynı etnik gruptan insanların çektiği eziyet kınanabilirdi, fakat savaş sebebi değildi. İyi araçsal sebeplerle savaştan uzak durmak gerekiyordu. Devletlerin istikrarı devam ettiği müddetçe elitler büyük ihtimalle böyle akıl yürütecektir.</p>

  <p class="calibre1">Fakat bunlar gibi kalkınmakta olan ülkelerde siyasi iktidar aynı zamanda ciddi ekonomik kazanç demektir. Afrika araştırmacıları kıtaya yayılmış bir “devlet sımfı”mn hakim olduğu “babadan kalma” ya da “prebendal” devletlere dikkat çekerler (örn. İbrahim, 1999). Orta Göller bölgesinde Zaire/Kongo’nun Mobutu ve Kabyla rejimleri devlet sınıfının yozlaşmasının en büyük örneğidir. Fakat Ruanda ve Burundi de bundan etkilenmişti. Dış yardımdaki artışın da etkisiyle bu iki çok yoksul ülkede ekonomik kalkınma başladı. Habyari-mana iktidarı aldığında, Ruanda’da dış yardım GSMH’nin sadece yüzde 5’ini oluşturuyordu. Bu oran 1991’de yüzde 22’ye ulaşmıştı ve devletin sermaye bütçesinin yüzde 75’ini oluşturuyordu (OAU, 2000: prg. 4.20). Başka kalkınmakta olan ülkelerdeki gibi, yardım ve yatırım büyük ölçüde devlet ve yarı-devlet aktörlerince yönlendiriliyordu. “Afrika’nın pek çok yerinde olduğu gibi Ruanda’da da yeni elitlerin hızla zenginlik biriktirmesinin tek değilse de ana yoluydu” (Uvin, 1998: 21-3, 40). Bu elitler olağanüstü ölçüde tek-etnisiteliydi -Burundi’de ağırlıklı olarak Tutsi, Ruanda’da ise Hutu. Habyarimana’nm kendi iktidarının temeli ise daha dardı, Ruanda’nın 11 vilayetinin sadece l’i olan Gisenyi’deki himaye şebekelerine bağlıydı; fakat aynı zamanda kuzeybatıdaki komşu vilayetler Ruhengeri’ye doğru yayılıyordu. Harita 14.1’de bunu görmek mümkün.</p>

  <p class="calibre1">Hutular arasmda da bölgesel bir iktidar değişikliği ortaya çıkmıştı. Önceki Hutu rejiminin (Kayibanda rejimi) iktidarının temeli orta-güney, yani Gitara-ma ile Butare vilayetlerinin bir kısmıydı. Fakat artık kuzeybatı himaye-yozlaş-ma sistemi, devletin ve kalkınma yardımı kaynaklarının gözde Hutu azınlığına gitmesine yol açıyor, Tutsi elitin ticaret temelli zenginliğine rakip çıkıp sonra da bu zenginliği geride bırakıyordu. Zenginliğe giden yol siyasi iktidardan geçtiği için Ruandalı Hutular artık gerçekten proleter bir millet değildi. Fakat artık Hutularm çok azı çeşmenin başında kana kana su içebildiği, onlar da esasen kentte yaşayan eğitimli kuzeybatılılar olduğu için ortalama Hutular ortalama Tutsilerden daha yoksul kaldılar ve proleter ideolojisinin daha potansiyel alıcıları haline geldiler. Ruanda’nm tüm <span class="calibre2">mille collines’</span>inde, yani “bin tepelerinde”<a id="footnote3"></a><sup class="calibre4"><a href="#bookmark5">3</a></sup> sıradan polisler, okul hademeleri, kamulaştırılmış şirketlerin işçileri ve işlerini siyasi sınıfa borçlu alt düzeyde başka yiyiciler vardı. Yoksul da olsalar hiç himaye görmeyenlerden daha iyi durumdaydılar. Himaye şebekeleri binlerce kişiyi harekete geçirebiliyordu. Etnik eşitsizlikler Burundi’de daha belirgindi. Tutsiler hâlâ siyasi, askeri ve ekonomik güç tekelini ellerinde bulunduruyorlardı. Ekonomik güç ilişkileri soykırımın örgütlenmesinde ve yürütülmesinde anahtar rol oynayacaktı. Bu iki temizlik vakasında etnik ideolojinin ağırlığını</p>

  <div class="calibre5"><img alt="" class="calibre20" src="../Images/main-11.png" /></div>

  <p class="calibre1">abartmamak önemlidir. Aynı zamanda etnik bir ekonomi de söz konusuydu. Fakat burada etnisite sınıfa baskın çıkmamıştı; esasen ikisi birbirine karışmıştı ve sınıf çıkarı etno-milliyetçi ideolojinin arkasına gizlenmişti.</p>

  <p class="calibre1">1959’daki cinayetler mülteci akışını başlatmıştı; ayrımcılık ve şiddet yüzünden akış devam etti. Göçmenler arasındaki çok sayıda eski asker, Ruanda’yı işgal etmeyi planlayan Tutsi emperyal revizyonizminin çekirdeğini oluştur-</p>

  <p class="calibre1">du. 1963 ve 1967’deki ilk iki girişimleri boşa çıkınca Ruanda’daki Tutsilere yönelik misilleme niteliğinde şiddet dalgaları yaşandı. Bu yıllarda neredeyse</p>

  <p class="calibre1">20.000 Tutsi güya işgalcilerin işbirlikçileri oldukları için öldürüldü. 1973’te Habyarimana’nın rejimi devlet sektöründeki Tutsileri tasfiye edince yeni bir şiddet patlaması oldu. 1970’lerin sonunda neredeyse yarım milyon Tutsi ülkeden kaçtı. Fakat devlet sektörü artık büyük ölçüde Tutsilerden temizlenmiş olmasına rağmen, 1979 ile 1990 arasmda çok az cinayet görüldü. Her iki topluluk da örtük bir iktidar paylaşımını kabul ettiyse -Hutu eliti devleti ve kalkınma fonlarını hakimiyetinde tutarken, Tutsiler devlet dışı özel sektörün büyük bir kısmını elinde tutuyordu- sömürgecilik sonrası Afrika’da beyazlar ile siyahlar arasındaki iktidar paylaşımının niteliklerinden biri olan kuşkulu bir arada var olma uzlaşmasına varılmış olabilirdi. Artık her iki topluluk da bölünmüş durumdaydı. Hutu radikalleri yerli olmayan Tutsilerin tümden vatandaşlıktan atılması gerektiğini savunuyordu. Fakat Habyarimana rejimi iktidardaydı ve kalan Tutsilerin vatandaşlığına müsaade etti. Hattâ Hutular kamu sektörünü kontrol ettiği ve ülke dışına göçen Tutsilerin geri dönmesine izin verilmediği müddetçe etnik barışma süreçlerini bile destekledi. Tutsi tarafında ise, Ruanda’da kalanlar bu force majeure’ü<a id="footnote4"></a><sup class="calibre4"><a href="#bookmark6">4</a></sup> kabul ettiler. Henüz soykırımdan korkmak için pek sebep yoktu.</p>

  <p class="calibre1">ETNİK ÇATIŞMADA ARTIŞ, 1985-93</p>

  <p class="calibre1">Bundan sonra Ruanda birbiriyle bağlantılı üç küme dış istikrarsızlaştırıcı baskı hissetmeye başladı -Burundi’nin, Tutsi istilasının ve uluslararası toplumun yarattığı baskılardı bunlar. Burundi’de Tutsi rejimi ölümcül baskıya başvurarak kararlı bir şekilde iktidara tutunmuş, Hutulardan bazılarını da siyasi himayecilik şebekelerine sokmuştu. Çok az Hu tunun kabul edildiği ordunun silahları Tutsi iktidarının kalesi sayılıyordu. Her iki grupta da önce şehirlerde, sonra taşrada etnik bilinç arttı. Ruanda’nın aksine, cinayetlerin karşılıklı bir mantığı vardı: Kanlı Hutu başkaldırıları daha da kanlı yöntemlerle bastırılıyor, Tutsi eliti siyasi muhalefeti sonlandırmak için liselilere kadar tüm eğitimli Hutuları imha etmeye çalışıyordu. Etnik amaçla yürütülen bu siyasikırımda başı çekenler ordu ve ana Tutsi partisinin gençlik kolu, Ruanda’dan Tutsi mülteciler, öğrenciler, hattâ okul çocuklarıydı. Tutsi eliti ülkeyi Hutulardan temizlemek istemiyordu. Alt sınıfa ihtiyaçları vardı. Aşırılıkçı Hutular devleti ele geçirip kendi devletleri haline getirmek istiyorlardı. Yine de bazı alanlarda cinayetler daha büyük ayaklanmalara yol açtı ve çatışmalar şiddetlenerek yerel soykırım patlamalarına dönüştü. Pek çok Hutu Ruanda’ya kaçtı. Bazıları Burundi’ye gerilla baskınları düzenledi, diğerleri Ruanda siyasetinin alta kademelerine dahil oldu ve Hutu radikalliğini kabul etti (Lemarchand, 1995a, 1995b; Reyntjens, 1994).</p>

  <p class="calibre1">1990’daki Tutsi istilası etnik barış sürecine en büyük darbeyi vurdu. İstilacı ülke, misillemeyle karşılaşma ihtimali olmayan ve sorunlu Tutsilerin-den kurtulmak isteyen Uganda’ydı. Dışarı göçen Tutsiler 1970’lerin sonunda ve 1980’lerin başında yürütülen Uganda iç savaşında Musuveni’nin muzaffer ordusunun kilit parçalarından birini oluşturuyordu. Diğer Kinyarwanda konuşan halkların arasmda Uganda’ya yerleşmiş olabilirlerdi. Fakat Ugandalıların çoğu onlara hınç duyuyor, kamu sektöründe yükselmelerine ve toprak üzerinde işgalcilik hakkı taleplerine engel çıkarıyorlardı. Tutsiler tekrar Ruanda’ya doğru itiliyordu. Başkan Musuveni bu sevilmeyen silahlı adamlardan kurtulmak için onlara Ruanda’yı tekrar fethetmek için bir ordu, yani RPF’yi oluşturmalarında yardım teklif etmişti (Mamdani, 2001: 6. Bölüm; Otunnu, 1999). Bu ordu 1990 Ekimi’nde Ruanda’yı kuzeydoğusundan istila etti. Bu akın çok kötü hazırlanmıştı ve çabucak yenildi, ama RPF 1991’de Uganda sınırında tekrar toplandı ve 1992 ile 1993’te Ruanda içlerine daha başarılı saldırılar düzenledi. Ancak Fransızların Hutu rejimine askeri yardımı sayesinde RPF bu safhada geri püskürtülebildi.</p>

  <p class="calibre1">Bu savaş Hutu Gücü ideolojisini popülerleştirdi v:e ırksallaştırdı. Tutsiler yine Ruanda’daki yerli Hutu halkına saldıran yabancı istilacılar gibi davranıyordu. Savaş koşulları Hutu rejimine, özellikle de istilada kendilerini en çok tehdit altında hisseden kuzeybatıdaki radikallere “karanlık ve sis” imkânını sağladı. Savaş dönemi yurtseverliğinin meşrulaştırdığı sansür ve divan-ı harp kisvesi altında Tutsileri ve RPF’nin diğer suç ortaklarını topladılar, büyük bir kısmım da öldürdüler. Pek çok genç Tutsi, istilacılara katılmak için kuzeye kaçtı. 1990-2’de 200.000 Hutu güneye kaçmıştı, 1993’te ise 1 milyon kişi daha kaçtı. Nüfusun neredeyse yedide biri artık evsiz ve küskündü. İki etnik gruba ait olmak, ancak Hutu cephesinin arkasında sıkışan Tutsiler için geçerliydi (Mamdani, 2001: 186-92; Melvern, 2000: 57; OAU, 2000: prg. 6.20). Gerçi savaş orta derecede düzene girmiş iki rejim arasmda yürütülmüştü. RPF biçimsel bakımdan daha çokkültürlüyken, Habyarimana Tutsilere egemen olma arzusundan vazgeçmedi. Uluslararası baskı -teşvikler ve kalkınma fonları da baskının bir parçasıydı—tarafları 1992’de Tanzanya’daki Arusha’da pazarlık masasına oturttu. Böylece 1993’te geçici iktidar paylaşımı anlaşmaları yapıldı.</p>

  <p class="calibre1">Fakat diğer yandan yıkıcı uluslararası baskılar da vardı. Bunlar ilk etapta ekonomik, sonra da siyasiydi. 1985’ten sonra dünyada meta fiyatlarının çöküşüyle kahve fiyatları 1989-90’da yüzde elli düştü, kalay ve çay fiyatları daha tedricen azalmıştı. Ekonomi yerlerde sürünüyordu ve Habyarimana borçlarını kapatmak için Uluslararası Para Fonu ve Dünya Bankası’nm 1990’da yaptığı katı yapısal uyum programını kabul etmek zorundaydı. Bu neoliberal “şok terapisi” durumu aniden kötüleştirdi, hemen her hanede ciddi bir gelir kaybı yaşandı (OAU, 2000. 5. Bölüm; Uvin, 1998: 4. Bölüm). Rejim içinde hoşnutsuzluk arttı. Taşradaki işsizlik ve borçlar genç adamları şehirlere akın etmeye, ekonominin kırıntılarından bir şeyler kapabilmek için çaresizce sokaklarda gezinmeye zorlamıştı. Milli Devrimci Demokrasi Hareketi (MRND) rejimi kamusal iş projeleriyle onları istihdam etmeyi denedi. Ekonomik zorluklar hoşnutsuzluğu artırdı, fakat bunun için Tutsileri suçlamanın aslında bir anlamı yoktu. Gerçi daha dolaylı bağlantılar yok değildi. Ekonomik hoşnutsuzluk rejimi zayıflatmış ve istikrarsızlaştırmıştı. Gördüğümüz üzere, böyle bağlamlarda etnik ilişkiler için tehlikeli bir durumdu bu.</p>

  <p class="calibre1">Siyasi baskılar dünya çapında komünizmin çöküşünden kaynaklanmıştı ve Batı tipi demokratikleşme yönünde baskıları artırıyordu. Burundi ve Ruanda rejimleri -zaten içeriden baskılar sebebiyle de- taviz vermeye başladılar ve diğer partilerin seçimlere hazırlanmasına izin verdiler. Daha önce vurguladığım gibi, siyasi partiler etnik gruplar temelinde örgütlenirse demokrasi etnik gerilimleri ve şiddeti artırabilir. Burundi’de uluslararası baskı Tutsi rejiminin 1993’te başkanlık seçimlerini riske atmasına yol açtı. Başkanın önderlik ettiği esasen Tutsilerden oluşan parti, yine esasen Hutulardan oluşan bir partiyle karşılaştı. Tutsi elitlerin çoğu “kendi Hutularınm... aşırılıkçılara” direneceğinden emin görünüyordu; fakat seçim yeterince etnik çizgide olduğu için Hutu aday kolayca seçimleri kazandı. Tutsi başkan yenilgiyi kabul edip görevi devretmesine rağmen Tutsi ordusu itiraz etti. Büyük ölçüde yoksul ve işlerini (ayrıca silahlarını) Hutulara kaptırmaktan korkan Tutsilerden oluşan ordu yeni başkanı öldürdü, kendi rejimini kurdu ve yeni hükümeti desteklemiş olan Hutuları ve Tutsileri sistematik bir şekilde öldürmeye başladı. Bu siyasikırım yine Hutula-rın Ruanda’ya göç etmesi yönünde baskı yarattı. Bu Hutular yine Hutu Gücü militanlarına düşük kademeden kadro sağladı.</p>

  <p class="calibre1">Ruanda 1991’de, uluslararası baskılara ve içerideki ekonomik hoşnutsuzluğa yanıt olarak çok partili bir yapıya doğru kaydı. Ruanda’nm son derece gelişmiş bir sivil toplumu, siyasi alternatifler yaratmaya yeterli bir örgütsel hayatı vardı. Dernekler, partiler, dergiler ve risaleler dört bir yanda peyda oldu (Nsengimana, 1995). Habyarimana kendi partisi MRND’yi seçimlere daha uygun hale getirdi. Radikal Hutu Gücü partileri de ortaya çıktı ki, aralarından en dikkat çekeni Cumhuriyeti Savunma Koalisyonu’ydu. Bunların MRND üzerindeki baskısı bazı hiziplerin radikalleşmesine yol açtı. Ilımlı partiler etnik eşitsizliklerden ziyade sınıfa vurgu yapıyor, savaşı durdurmak için Hutularm yanı sıra Tutsileri de saflarına katmaya çalışıyordu. Devlet sınıfının sömürüsünden hoşnutsuz Tutsileri ve Hutuları birleştirmenin en bariz yolu sınıfsal söyleme başvurmaktı. Fakat bunun için de ılımlıların düşman RPF ile müzakere etmek gibi tehlikeli bir oyun oynaması gerekiyordu. Fakat sosyalist smıf söylemleri Afrika’da uzun yıllardır olumlu karşılanmış olmasına rağmen, uluslararası düzeyde sosyalizm düşüşteydi. Afrika sosyalizmi zayıflamıştı ve siyasi partiler sınıf temelli olmaktan ziyade hamiliğe yakınlaşmıştı ve makamın ganimetlerini toplamak üzere etnik-bölgesel koalisyonlar örgütleme peşindeydi.</p>

  <p class="calibre1">Afrika’da güçlü parti rekabeti çoğunlukla sokaklarda partilerin gençlik kollarının şiddetiyle sonuçlanır. İktidardaki MRND yürüyüşler yapmak, protesto toplantıları düzenlemek ve toplantıları aksatacak bir gençlik hareketi yaratmak için düzenlediği kamu gençlik işleri programıyla sokak çocukları arasında futbol kulüpleri örgütlenmesinde rol oynadı. Bu faaliyetler düşük dereceli şiddette çıraklık eğitimi sağlamıştı, sonra da güya istilacıların suç ortakları olmakla suçlanan muhalefet gruplarına fiziken saldırı noktasına geliniyordu (Reyn-tjens, 1995: 57-8; Wagner, 1996: 30-3). Tambiah (1996) ve Brass (1997) sert çekişmeyle geçen seçimler ile topluluk şiddeti arasmda bir bağıntı algılamışlardır; Hindistan, Sri Lanka ve Pakistan’da gerçekleşen bu tür durumlarda şiddete başvuran gençlerden oluşan “kiralık kalabalıklar” da işin içine karışıyordu. Ruanda’da artık kutuplaşmış bir toplum vardı, bir istila yaşanmıştı, hükümet tek parti kontrolünü kaybetmiş ve şiddet tırmanmaya başlamıştı. Seçimler nefret doğurdu ve gençlik hareketleri arasındaki çatışmalar bazı eyaletlerde kamu düzeninin bozulmasına yol açtı. Artık binlerce Ruandalı çözümün şiddet olduğuna inanıyordu. Habyarimana’mn otoriter rejimi de çok barışçıl değildi, fakat demokratikleşme, tez lc’de görüldüğü üzere, işleri kötüleştiriyordu.</p>

  <p class="calibre1">Habyarimana rejimi bu baskılar altında parçalanmaya başladı (tez 5). 1992’de muhalefet partilerinin liderleri bir koalisyon kabinesine alındı ve farklı bakanlar farklı politikalar izlemeye başladı. Başkan askeri yenilgiyle karşı karşıya olduğunu düşündüğü için Tanzanya, Arusha’da düzenlenen uluslararası barış müzakerelerinde tavizler verdi. Fakat delegasyon tutarsızdı. “Küçük Ev” üyeleri (bkz. daha sonra) düşmanla yapılacak herhangi bir iktidar paylaşma anlaşmasının devlet sınıfı olarak egemenliklerini sona erdireceğini biliyordu; muhalefet partisi üyeleri barış istiyordu; başkan da iki görüş arasmda gidip geliyordu. Buradaki anlaşmazlıklar 1993 Temmuzu’nda koalisyon hükümetinin düşmesine yol açtı. Net bir seçim zaferini arkasına almayan geçici bir devam hükümeti Arusha Anlaşması’nı imzaladı -ama sadece bir gün dayanarak soykı-nmda kaybolup gitti. Savaşı kazanmakta olduğuna inanan RPF sert taleplerde bulunmuştu. Yenilgiden korkan Habyarimana sonunda bu talepleri kabul etti.</p>

  <p class="calibre1">Fakat Arusha Anlaşması pek çok Hutunun sindiremeyeceği şartlar içeriyordu. Radikal Hutu Gücü partilerini iktidar paylaşımından dışladılar. Bu büyük ihtimalle hataydı (gerçi geriye dönüp bilgece konuşmak kolaydır); çünkü anlaşmaya uyulursa her şeylerini kaybedeceklerdi. MRND de kabinedeki kontrolünü kaybedecekti. En kötü darbe ise ordunun yüzde 60 Hutu, yüzde 40 RPF olması, fakat subayların yan yarıya olması şartıyla vurulmuştu. Bunun anlamı her rütbeden 20.000’den fazla Hutunun işsiz kalmasıydı; üstelik bunların çoğu genç, miras almamış oğullardı. Bu şartı reddedenler sadece Hutu sertlik yanlıları olmadı. Birden fazla vakada Habyarimana kendi diplomatlarının kabul ettiği barış şartlarını reddederek radikallerden yana tavır aldı (Jones, 1999). Artık durağan bir iki taraflı mücadele yoktu; bölünmüş bir rejim, bir o kadar hizipleşmiş Hutu muhalefeti ve Tutsi göçmen ordusu arasında akışkan bir üç taraflı mücadele vardı (Gasana, 1995; OAU, 2000: 8. Bölüm; Prunier, 1995: 99). Anlaşma şartlannm hayata geçmesi için tüm tarafların kendi halkını disipline edebilecek tutarlı aktörler olması gerekiyordu. RPF bunu yapabilirdi, çünkü bir ordu disiplinine sahipti. Fakat ne Ruanda hükümeti ne de muhalefet partileri yapabilirdi, çünkü artık hepsinin içinde radikal hizipler güçlenmişti; anlaşma konusunda fikir birliği yoktu. Anlaşma, Ruanda’da ılımlı bir siyasi merkez inşa edilebileceği varsayımım temel alıyordu, fakat etnik seferberlik ve militarizasyon baskısı yüzünden bu merkez parçalanıyordu (Khadiogala, 2002: 492). BM Güvenlik Konseyi de anlaşmayı askeri güçle desteklemeye gönüllü değildi. Bir kez daha tehlikeyi yaratan istikrarlı, tutarlı ve totaliter bir devlet değil, zayıflayan ve bu vakada kısmen demokratikleşmekte olan, ama hizipleşme ve radikalleşmeden mustarip bir devletti.</p>

  <p class="calibre1">SOYKIRIM ÖNCEDEN PLANLANMIŞ MIYDI? KÜÇÜK EV VE ÖNCEDEN PLANLAMA</p>

  <p class="calibre1">Gözlemcilerin çoğu, 1994 Nisan ayında başlayan soykırımın son derece organize olduğunu ve Hutu radikal elitleri tarafından önceden planlandığını öne sürmüştür. Hintjens (1999), Nazilerin Holokost master planıyla tekrar tekrar kıyasladığı özenli bir planlamanın altım çizer. Des Forges (1999: 95-128) 1990-4 yıllarında tutarlı bir master plan geliştirildiğini ve bu planın 1990 istilasından kısa süre sonra kafalarda şekillendiğini düşünür. Longman (1999: 352) bir master plan tespit eder; fakat tarihini ileri atarak 1994 yılının Ocak ayında yapıldığını belirtir. Arusha’daki BM Savaş Suçları Mahkemesi oturumundaki suçlamalarda da benzer bir görüş ağırlıktadır. En sonunda açığa çıkanın ne olduğunu bildiğimizden, geriye bakıp önceki şiddet artışlarını tek bir planlı sürecin aşamaları olarak görmek cezbedici görünür. Fakat böyle bir bakış hatalı olacaktır. Rejimin tutarlılığını, ardından başkanmı yitirmiş olması, bir darbe yaşayıp yeniden yapılanmış olması, neredeyse hiç kimsenin önceden beklemediği fakat sıradan Hutularm hislerinin radikalleşmesiyle paralellik taşıyan bir radikalleşme yaşanmış olması daha büyük bir ihtimaldir. Ardından fırsat ve tehdit karşısında radikal elitler ve militanlar doğaçlama yoluyla soykırıma başvurmuştur. A planı olarak uzun süre akıllarda soykırım yoktur. Bu görüşümde yalnız değilim (Mamdani, 2001; Mbonimpa, 1999; OAU, 2000: 7. Bölüm). Fakat bu tartışmayı bir sonuca bağlamadan önce soykırımın ortaya çıkışını izah etmemiz gerek.</p>

  <p class="calibre1">Araştırmacıların çoğu soykırımın iktidardaki MRND parti-devlet içindeki bir lider kliği tarafından önceden planlandığını düşünür. Bu kliğe öteden beri <span class="calibre2">Akazu</span>, ya da “küçük ev” denir. Küçük Ev daha sonra diğer Hutu Gücü hiziplerinden yardım görmüştür.<a id="footnote5"></a><sup class="calibre4"><a href="#bookmark7">5</a></sup> 1998’deki BM Savaş Suçları Mahkemesi’nde başkanın kendi partisi olan MRND’nin 18 üst düzey yetkilisini de içeren bir komplodan söz edildi. Güya bunlar 1990 sonundan 1994 Temmuz’una kadar, “sivil Tutsi nüfusunu imha etme ve muhalefet üyelerini ortadan kaldırıp iktidarı garantileme planını hayata geçirmek üzere... komplo kurmuşlardı” (<span class="calibre2">Ubutabera</span>, No. 46, 28 Eylül 1998). Tutsi istilası radikalleri daha uç önlemler almaya itmişti. Birkaç kişi, istilacıların suç ortağı olan tüm Tutsileri imha etme talebinde bulundu: 15 yılda gerçekleşen üç Tutsi istilası salt zorla ülke dışına göç ettirmekten fazlasını gerektiriyordu; zira göç edenler silahlanmış olarak geri dönüyordu. Bu sorunu ancak toplu katliamla çözebilirlerdi. Ahlaki tabuları yıktıklarının farkındaydılar; fakat bu cinayetlerin kendini savunma olacağını -yerli proleter ülkede çoğunluk demokrasisinin savunulması olacağını- düşünüyorlardı.</p>

  <p class="calibre1">Devlet sınıfı olan komplocuların ekonomik gerekçeleri de vardı. Küçük Ev ilk başta Habyarimana’nm karısının ait olduğu klanın hamilik şebekesi olarak ortaya çıkmıştı, işbirlikçi tarih profesörleri de soyağacını sömürgecilik öncesi Hutu kraliyet ailesine bağlayarak Küçük Ev’e meşruluk kazandırdı (Hintjens, 1999: 259). Evin merkezi Gisenyi vilayetiydi. Hükümetin en üst makamlarının üçte biri, ordu ve emniyet birimlerinin üst düzey yetkililerinin çoğu, üniversite profesörlerinin ve yüksek lisans yapanların büyük bir kısmı Gisenyi’dendi.</p>

  <p class="calibre1">Komşu vilayet Rusengeri de tüm bu elit konumlarda fazlasıyla temsil ediliyordu (Des Forges, 1999: 47, 71). Fakat Küçük Ev’in iktidarı iç savaş yenilgisinin, Arusha iktidar paylaşımı formüllerinin ve rakiplere de hamilik imkânı verecek çok partili sistemin tehdidi altındaydı.</p>

  <p class="calibre1">İdeolojik İktidar</p>

  <p class="calibre1">Bazı Küçük Ev üyeleri kısmen ideolojik görüşlerinden, kısmen devlet sınıfı konumlarını korumak istediklerinden, 1990’daki Tutsi istilasından sonra dört iktidar kaynağının hepsini radikalleştirmişti. En ciddi radikalleşmeler 1993 Ağustosu’ndaki Arusha Anlaşması’ndan sonra gerçekleşti. Komplocuların merkez kadrosunda bile Hutu radikalleşmesi gerçek Tutsi tehditlerine tepki olarak ortaya çıkmıştı. İdeolojik güç alanına bakarsak, Küçük Ev üyeleri 1990 Ekim istilasına tepki olarak radikalleşmişti. Tüm Tutsileri ve başkana muhalefet eden Hutuları düşmanla işbirliği yapmakla suçlamaya başladılar. Üç açıklama özellikle çarpıcıydı. 1990 istilasından kısa süre sonra Habyarimana’nm özel sekreteri ve ordu kurmay başkanmm sahip olduğu Kangura bülteninde Hutula-ra yönelik “On Emir” yayınlandı. Bunlardan üçünde Hutularm diğer ırkların üyeleriyle seks yapmaması, “her stratejik” iktidar “noktasının kontrolünü ele geçirmeleri” ve “Batutsi’ye<a id="footnote6"></a><sup class="calibre4"><a href="#bookmark8">6</a></sup> merhamet etmekten vazgeçmeleri” isteniyordu. 1992 Eylülü’nde yine Gisenyi’den olan ve Albay Theoneste Bagasora’nın (bu kişiye sonra yine döneceğiz) yardımcılığını yaptığı yeni kurmay başkanı, ordunun düşmanlarını tanımlamasına yardımcı olacak bir bildiri yayınladı. Bu bildiride RPF genelde Tutsilerle bir tutuluyordu. Bu kişiler “kamuoyunu etnik sorundan uzaklaştırıp zengin ile yoksul arasındaki sosyo-ekonomik probleme yöneltmenin” peşindeydi. Düşman olarak gösterilenler ise Tutsi mülteciler, Uganda ordusu, ülke içindeki Tutsiler, Tutsi karısı olan yabancılar, “bölgedeki Nilo-Hami halklar”, “Hoşnutsuz Hutular”, işsizler ve kaçak suçlulardı. Müzekkerede ordunun düşmanları yakaladıktan sonra ne yapacağı yazmıyordu. Hutu Gücü retoriğinin büyük bir kısmı hâlâ boş ve belirsizdi. Fakat 1992 Ekimi’nde Gisenyi MRND başkan yardımcısı Mugusera açıkça aşırılıkçı bir konuşma yaptı. Ruanda Tutsilerine ve muhalefet partilerine “hamamböcekleriyle konuşan hamamböcekleri” dedikten sonra şunları ekledi: “Bu haşereyi yok edelim!”, “Cezalarını kesmek için ne bekliyoruz?.. Bu aileleri ortadan kaldırmak için ne bekliyoruz?” “Onları yok edelim. Ne yaparsanız yapın, ama kaçmalarına izin vermeyin.” “1959’da yaptığımız en ölümcül hata gitmelerine izin vermekti... Onlar Etiyopya’ya ait ve hepsini Nyabarongo Nehri’ne atarak kısa yoldan oraya gitmelerini sağlayacağız... Harekete geçmemiz gerek. Hepsini ortadan kaldıralım.” Konuşmasının bant kaydı bütün Ruanda’ya dağıtıldı. Fakat Mugusera fazla ileri gitmişti. Adalet bakanının mahkemeye verme tehdidi üzerine yurtdışma kaçtı. Hâlâ Kanada’dadır ve geri gönderilmemek için mücadele vermektedir. Radikal retorik parti-devlet içinde büyümüş olmasına rağmen, henüz hakimiyet kuramamıştı. Keza bunlar Tutsiler arasmda paniğe yol açmamıştı (Braeck-man, 1994: 153; Chretien, 1995: 93; Des Forges, 1999: 62-3, 84-5; Kakwenzire &amp; Kamukama, 1999: 74-7; Melvern, 2000: 6. Bölüm; OAU, 2000: prg. 9.9).</p>

  <p class="calibre1">Gerçi radikaller kitle iletişim araçlarının kontrolünü ele geçiriyordu (Chretien ve diğ., 1995). Ruandalılarm yüzde 66’sı okuryazardı; evlerin yüzde 29’unda radyo vardı ve kamusal alanlarda daha çok insan radyo dinleyebiliyordu. 1991’de kurulan 42 dergiden 11 tanesi Küçük Ev kaynaklıydı <span class="calibre2">(Kangura</span> dahil). 1993 Haziran ayında dinamik ve popüler radyo istasyonu KTLM (“Bin Tepe Radyosu) yayın hayatına başladı. Bu radyo popüler müziği, mizahı ve radikal retoriği birleştiriyordu. Radyonun destekçilerinden üçte ikisi MRND kuzeybatılılarıydı, fakat CDR Hutu Gücü radikalleri de radyonun çizgisine yakındı. Hükümetin elindeki medya da ılımlı muhabirlere yol veriyordu. Radikal medya Hutuları “demokrat”, “çoğunluk halk” ya da “büyük çoğunluk” diye niteliyor, Tutsi RPF “hamamböcekleri” (zaman zaman “yılanları” ya da “sıçanları”) tarafından saldırıya uğradıklarını söylüyordu; ayrıca Ruanda içindeki Tutsi “işbirlikçiler” ve Hutu “hainler” de saldırganlara yardım ediyordu -bunların hepsi Hutulara “feodalizmi” ya da “köleliği” tekrar dayatmanın peşindeydi. Karışık etnik kökeni olanlara kimi zaman “melezler”, kimi zaman “iki kafalı mahluklar” deniyordu. Tutsiler tüm Afrika’ya uzanan bir “Hima komplosunun” parçasıydı, bu yüzden Hutular onlara karşı tüm “Bantu<sup class="calibre4">1</sup> halkına” önderlik etmeliydi. 1993 sonundan itibaren radikaller, “1959 hatasını tekrarlamayalım”, “bu sefer işi bitirelim” demeye başladılar. Tutsileri dışarı atmak işe yaramıyordu, çünkü ordular halinde geri geliyorlardı. “İş”, “temizlemek” ya da “arıtmak” sözcükleri “cinayet işlemek” yerine kullanılıyordu. RPF’nin her saldırısı, ılımlı Hutular ve Ruandalı Tutsilere karşı düşmanca yurtsever ağızların açılması anlamına geliyordu.</p>

  <p class="calibre1">Ayrıntılı sosyolojik çalışmalar olmadan kitle iletişim araçlarının etkilerini kestirmek kesinlikle kolay değildir. Pek çok araştırmacı bu propagandanın gücünü abartma eğilimi göstermiştir. İnsanlar kültürel açıdan ahmak değildir: Aşırılıkçı ideolojinin akla yakınlığı konusunda kendi başlarına karar verebilirler. İnsanlardan çoğunun deneyimlerine tekabül etmediğinden ülkeye hakim olmamıştı. Fakat savaş yüzünden akla yakın hale geliyordu.</p>

  <p class="calibre1">Siyasi ve Ekonomik İktidar</p>

  <p class="calibre1">Çok partili sistem, 1992’den sonra MRND’nin devlet hamiliğinin kontrolünü bilhassa ülkenin güneyinde ve ortasında bir nebze yitirmesi anlamına gelmişti. Fakat tüm partiler hamilik şebekeleri olduğundan farklı ideolojilere sahip insanları barındırıyorlardı. 1992-4’te tarafların neredeyse tamamı ılımlı hizip ile Hutu Gücü hizbi olarak bölündü. Pek çok muhalif aktivist MRND kontrolündeki arpalıklardan pay istiyordu, MRND ise güneyde daha çok desteğe ihtiyaç duyduğunun farkındaydı (kuzeyin büyük bir kısmı düşmanın elindeydi) ve bu destek karşılığında devlet hamiliği önerebilecek durumdaydı. Fakat Tutsiler kuzeydeki RPF’ye kaçıyorlardı ve çoğunlukla da yanlarında faydalı istihbarat götürüyorlardı -gerçekten de işbirlikçiler vardı. Son olarak, tüm Hutu siyasetçiler savaşı RPF kazanırsa ne olacağını düşünmek zorundaydı. Pek çoğu kapı komşusu Burundi’ye bakıyor ve Tutsilerin tüm Hutu siyasetçilerine baskı uyguladığını görüyordu. Hutu Gücü ideolojisi tüm Hutu topluluğuna yayılmıştı. Küçük Ev ve Özgür Bin Tepe Radyo ve Televizyonu (RTLM), birkaç partiden Hutu Gücü radikallerini gevşek bir şemsiye hareket altında seferber edip diğer radikallere biraz güç kazandırarak hasımları arasındaki bölünmeleri şiddetlendirdi. Bu strateji sonucunda MRND dahil tüm partiler bölündü. Parti-devlet radikalleşiyor ve hizipleşiyordu. Ekonomik ve siyasi iktidarı ilk kez tadanlar uzlaşmacı değil radikal bir çözüme bağımlı hale geliyordu.</p>

  <p class="calibre1">Askeri İktidar</p>

  <p class="calibre1">Askeri iktidar orduyu ve paramiliterleri kapsıyordu. Savaş yüzünden ordu aniden 5.000 kişiden 30.000 kişiye çıkmıştı ve bu da bütünlüğünü zayıflatmıştı. 1992 ortasında, büyük ihtimalle Bagasora’nm başını çektiği radikaller gizli bir Hutu Gücü askeri birliği kurdular. Amasasu adındaki bu birlik kısmen daha radikal askeri politikalar için baskı grubu vazifesi görüyordu, kısmen de ölüm timi gibi davranıyordu. Fakat radikal akım bazı ılımlı subayların tasfiyesini sağ-ladıysa da, ordu yine de bölünmüş olarak kaldı. 1993 Ağustosu’ndaki aydınlatıcı bir olayda, Küçük Ev albayları (Bagasora dahil) ılımlı başbakanı kaçırmaya kalktılar fakat yeni kurmay başkanı onlara engel oldu. Her halükarda, ordunun çoğunluğu cephedeydi ve gerideki düşmandan ziyade RPF ile uğraşıyordu.</p>

  <p class="calibre1">Esas militer radikalleşme partinin gençlik gruplarında meydana geldi (Reed, 1996: 496). Bunlar aslında parti toplantılarını korumak için oluşturulmuştu; fakat en büyüğü olan MRND gençlik grubu aynı zamanda kırsalda yardımlaşma faaliyetleri yürütüyor, geleneksel olarak Hutularm yaptığı (Tutsilerin asla karışmadığı) angarya işlerinin yerine ülke dışındaki bağışçıların övgüye değer bulduğu faaliyetleri geçirmeye çalışıyordu. 1991’de ilk başta Gisenyi’de MRND gençlik grubu paramiliter hale gelerek Interahamwe, yani “bir arada duranlar [çalışanlar] ” adını aldı. Kol emeği “Hutu milletinin” tanımlayıcı özelliği olarak görülüyordu. Hutular “sert”, “sağlam” insanlardı, “hassas yapısı” kol emeği harcamaya uygun olmayan parazit Tutsilere hiç benzemiyorlardı. “Onlar çileli angaryaya gelemez” ya da daha proleter bir ideolojiyle, “biz terliyoruz onlar yiyor” (Malkki, 1995: 78-80). CDRHutu Gücü partisinin gençlik kolundan daha küçük milis birlikleri kuruldu: <span class="calibre2">Impuzamugambi,</span> yani “sadece tek bir amacı olanlar” kendilerini aynı zamanda “sert ve saf Hutular” olarak tanımlıyorlardı. 1991’den itibaren bu gençler davalarına sıcak bakan subaylardan -kimi zaman da Fransız askeri danışmanlardan— temel askeri eğitim aldılar. 1993 baharında Interahamwe, Bagasore ve diğerlerinin şubatta kurulması için bastırdığı yeni bir sivil özsavunma kuvveti şemsiyesinin altına girdi. Milis birlikleri yaşadıkları kesimde istilacılarla savaşmak üzere örgütlendi. İşgal altındaki bir ülkede makul bir görevdi bu, zaten ilk olarak 1963 istilasında böyle bir örgütlenme olmuştu. Fakat bu seferki milislerin içinde radikal MRND siyasetçileri ve subaylar vardı. İç savaş sivil nüfusun en yoğun şekilde yerelliklerde seferber olmasına yol açar, etnik iç savaş ise etnik temelde seferberlik yaratır. Artık hiçbir Hutu ya da RPF işgalindeki bölgede yaşayan hiçbir Tutsi için ılımlı, hattâ apolitik bir duruş sergilemek mümkün değildi. Hiç değilse genç erkeklerin gözünde millet nihayet sınıfa baskın çıkmıştı.</p>

  <p class="calibre1">Zengin MRND destekçileri paramiliterlere ücret ve silah sağlanması için cömertçe bağışlarda bulundular. 1993’te yurtdışmdan çok miktarda hafif silah, pala ve başka keskin tarım aletleri alındı. Bunlara harcanan paranın büyük bir kısmı dış yardımlardan geliyordu. 1993 sonunda Çin’den yarım milyonun üzerinde pala ithal edildi. Üç yetişkin erkek Hutudan birine yetecek bir miktardı bu. Pala geleneksel Ruanda aleti olmadığı gibi, iyi donanımlı bir işgal ordusuna karşı savaşırken işe yarayacak bir silah da değildi. Kesinlikle kötü niyetle, silahsız düşmanları öldürmek amacıyla alınmıştı -Melvern (2000: 6. Bölüm), açıkça “soykırım için” der. Rejim diğer Afrika deneyimlerinden ders çıkarmıştı ve milislere tüfek yerine pala vermeyi tercih ediyordu (Prunier, 1995: 243).</p>

  <p class="calibre1">. Soykırım tamamlandıktan sonra bu silahlı adamlar kamu düzenine bir tehdit oluşturmayacaktı.</p>

  <p class="calibre1">Paramiliterlerin çoğuna haydut gözüyle bakılabilir, fakat uyguladıkları şiddet ilkeler çerçevesinde ifade edilebilecek hedeflere yönelikti. Şarkılarından birinin sözleri şöyleydi:</p>

  <p class="calibre1">Biz MRND Interahamwe.</p>

  <p class="calibre1">Barış, birlik ve kalkınma sevdalıları.</p>

  <p class="calibre1">Kimseye saldırmaz, kurtarmaya geliriz.</p>

  <p class="calibre1">Korkmayız asla, ama başkalarım korkuturuz.</p>

  <p class="calibre1">Kimsenin bizi ezmesine izin vermeyiz,</p>

  <p class="calibre1">Aksine başkalarını biz ezeriz.</p>

  <p class="calibre1">Yanlış yapanın sesini keseriz.</p>

  <p class="calibre1">[Habyarimana] bize barış getirdi rahat uyuyoruz.</p>

  <p class="calibre1">Bağımsızız ve demokratik ilkelerle yaşıyoruz (<span class="calibre2">Ubutabera</span>, No. 38, 1998)</p>

  <p class="calibre1">Bu barış ve demokrasi sevdalıları yanlış yapanları korkutacak, ezecek, seslerini kesecekti!</p>

  <p class="calibre1">Tutsilere ve ılımlı siyasetçilere yönelik örgütlü şiddet, 1990 Ekim ayında RPF istilasının hemen sonrasında arttı. 1990 Ekimi ile 1993 Şubatı arasmda meydana gelen 17 yerel etnik şiddet olayında 2.000’in üzerinde Tutsi öldü. Olaylardan 14’ü Küçük Ev’in kalesi olan Gisenyi ve Ruhengeri eyaletlerinde meydana gelmişti. Aynı zamanda olayların çoğu RPF’nin ilerlemesine tepkiden doğmuştu. Bazıları salt yerel olaylardı; fakat en az beş tanesi yukarıdan örgütlenmişti. 1991’de Gisenyi’de Tutsi altgrubu Bagogwe katliamı yaşandı. Bu olayı Gisenyi MRND önde gelenlerinden oluşan Kigali yetkililerinin konuştuğu belediye toplantıları başlattı. Yetkililer orada oturanlara, Tutsilerin RPF’ye yardım ettiğini ve işbirlikçilikleri yüzünden öldürülmeleri gerektiğini söyledi. Ondan sonra MRND paramiliter kuvvetleri yerlilere bu cinayetlerde önderlik etti. Yerliler pek de coşku göstermeden itaat ettiler. Burada nüfuslar sistematik olarak silinmemişti. Yine de bu yöntemlerin cinayet işlemede gayet verimli olduğu açıktı (Des Forges, 1999: 87-91; Prunier, 1995: 136-44; <span class="calibre2">Ubutabera,</span> No. 38,1998).</p>

  <p class="calibre1">Ordunun ölüm timleri 1992 ortasında devreye girdi. “Sıfır Şebekesi” büyük ihtimalle Amasasu tarafından görev dışı askerlere ve Interahamwe’ye silah akıtmak için kurulmuştu. 1992 ve 1993’te hem Tutsi hem de Hutulardan oluşan yaklaşık 200 hasım bu yolla öldürüldü. Paramiliter ve askeri Hutu Gücü radikalleri artık parti/devlet içinde önemli bir baskı grubu olmuşlardı ve kullandıkları şiddet cezalandırılmıyordu (Des Forges, 1999: 56-9; Gasana, 1995). Fakat Braeckman (1994) onların gayet iyi işleyen bir “cinayet makinesi” yarattığını söylediğinde, çok daha kötü bir şey için hazırlandıklarım söylemeye çalışmaktadır -bu yönde herhangi bir kanıt yoktur. Fakat 1993 sonunda gerçekten de içeriden birileri daha kötüsü için hesap yapmaya başlamıştı. Kakwenzire ve Kamukama (1999: 79) tüm Tutsileri ve tüm Hutu muhalifleri ortadan kaldırmak için kasım ayında üç toplantı yapıldığını belirtir -dediklerine göre bu toplantılardan birine de Habyarimana bizzat başkanlık etmişti. Fakat bu toplantıları kanıtlayan herhangi bir kanıt yoktur. Planlar kesinlikle kısa süre sonra yapılmıştı. 1994 Ocağı’nda hoşnutsuz fakat itibarlı bir MRND-Interahamwe lideri BM’ye, başkent Kigali’deki tüm Tutsileri imha etmek için kırkarlı gruplar halinde 1.700 silahlı adam kullanma planından bahsetti. Ortadan kaldırılacak yüzlerce muhalifin listesi yabancı diplomatlara ve muhabirlere gösterildi. Sonraki aylarda, planlanan katliamlarla ilgili söylentiler alıp yürürken, MRND içinde birliğin bozulduğuna dair işaretler de görülmeye başlandı. Bir taraftan muhbirler gizliliği bozarak yabancıları uyarıyordu, öte yandan giderek daha fazla insan imha istiyordu. Görünüşe bakılırsa ana Küçük Ev komplocusu olan Albay Bagasora, 4 Nisan’da BM yetkililerine açıkça, “Runda’daki tek akla yakın çözüm Tutsilerin ortadan kalkması olacaktır” demişti (OAU, 2000; prg. 9.13; Reyntjens, 1995: 662-7). Üç gün sonra imha hareketinin başındaydı.</p>

  <p class="calibre1">7 Nisan 1994’ten önce yapılmış kesin planlar ya da komplolar varsa da biz bilmiyoruz. “Kesin kanıt” niteliğinde belgeler bulunamadı. 1993 sonunda, yani soykırımdan yaklaşık 6-8 ay önce, radikaller büyük ihtimalle hazırlanmaya başlamıştı. Fakat Küçük Ev, yaptıkları planlar ve paramiliterler ya da partilerle kurdukları ilişkiler hep gölgelerde kalmıştır. Gerçek bir plan yapılmış olsa bile herhalde gizli kalır, sadece birkaç kişiye bildirilirdi. Daha büyük bir radikal grup sesleri kesiyor, küçük paramiliter birlikler ve ölüm timleri de öldürme yetkisi alıyordu. Pek çok sıradan Hutu radikallerin himaye şebekelerine dahildi. Peki ama soykırım planlı mıydı? Yoksa bunlar sadece gevşek bağlantıları olan, düzensiz savaşın ve giderek hizipleşen devlet içindeki karmaşık etkileşimlerin yarattığı tansiyon yükselmeleri miydi?</p>

  <p class="calibre1">Kibuye vilayetinde Belediye Başkanı Bagilishema çoğu yorumcunun soykırım hazırlığı olarak gördüğü adımlar atmıştı. lnterahamwe’ye askeri eğitim vermeye başladı, RPF’ye yardımda bulunduğundan şüphe edilen insanların listelerini sağa sola gönderdi, kendi yerelliğinde yollara barikatlar kurdurdu. Fakat bunların iç savaşta zorunlu ve yurtsever adımlar olduğunu düşünüyordu. Bunları yaparken bir yandan da Hutularm ve Tutsilerin dayanışması ve aşırılıkçılar (kendi Hutu Gücü vekili de dahil) tarafından bölünme tehlikesine karşı mücadele etmelerini vazediyordu (Dava ICTR-95-1A-I; tüm suçlardan beraat etti; çünkü mahkeme hikâyesine inanmıştı). Hutularm bunları soykırım hazırlıkları olarak görmesi de pek yüksek ihtimal değildi. Ne Tutsiler ne de ılımlı Hutular direniş ya da kaçış planı yapmışlardı. Kurbanlar en az Alman Yahudileri kadar şaşırmışlardı. Hattâ bu vakada kaderlerini tayin eden olaylar son derece beklenmedik bir şekilde ortaya çıkmıştı.</p>

  <p class="calibre1"><a id="bookmark3"></a><a href="#footnote1">1</a></p>

  <p class="calibre1">Eştoplumsalcılık (consociationalism): Farklı gruplara kuramlarda temsil garantisi veren bir yönetim şekli, <span class="calibre2">-rdn</span></p>

  <p class="calibre1"><a id="bookmark4"></a><a href="#footnote2">2</a></p>

  <p class="calibre1">Jacqüerie: Geç ortaçağ Avrupa’sında popüler bir köylü ayaklanmasıydı. Kuzey Fransa’da 1358 tarihli bu ayaklanma, aristokratlar köylüleri aşağılayıcı şekilde “Jacques” diye çağırdıkları için bu adı almıştır. Terim zamanla gerek Fransızcada gerekse İngilizcede köylü ayaklanması yerine kullanılır <span class="calibre2">oldu, -rdn</span></p>

  <p class="calibre1"><a id="bookmark5"></a><a href="#footnote3">3</a></p>

  <p class="calibre1">Fransızca “des Mille Collines” (bin tepeler) Ruanda’ya atfedilmiş şiirsel bir isimdir. Aynı adı taşıyan ve ülkenin başkenti Kigali’de bulunan otel, soykırım sırasında buraya sığınan bini aşkın insanla tanınmıştı. Otelde yaşananlar daha sonra <span class="calibre2">Hotel Ruanda</span> adlı filme konu olmuştu, -rdn</p>

  <p class="calibre1"><a id="bookmark6"></a><a href="#footnote4">4</a></p>

  <p class="calibre1">Mücbir sebep, <span class="calibre2">-rdn</span></p>

  <p class="calibre1"><a id="bookmark7"></a><a href="#footnote5">5</a></p>

  <p class="calibre1">Bu uzlaşımı takip ederken pek rahat değildim. Akazu tutarlı bir patronaj şebekesiydi ve üyelerinden çoğu Hutu Gücü radikalleriydi. Fakat gerçekten soykırımı örgütlediğine dair doğrudan bir kanıt görmedim. Rahatsızlığımı Mamdani de paylaşır (2001).</p>

  <p class="calibre1"><a id="bookmark8"></a><a href="#footnote6">6</a></p>

  <p class="calibre1">Tutsilere verilen bir başka isim, <span class="calibre2">-rdn</span></p>

  <p class="calibre1">Bantu: Bantu dilleri konuşan ve Afrika’nın büyük bölümünde yaşayan 300-600 etnik gruba verilen addır, <span class="calibre2">-rdn</span></p>

  <p class="calibre1">Ortaklaşa konmuş bir paranın taraflar arasında paylaşıldığı ve ortaklardan birisi ölünce, ölen kişinin parasının diğerine geçtiği müşterek sigorta türü, <span class="calibre2">-rdn</span></p>
</body>
</html>
