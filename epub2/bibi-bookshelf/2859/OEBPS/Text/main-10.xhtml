<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><a id="bookmark0"></a><span class="calibre3"><a id="bookmark1"></a>Yugoslavya, I</span></p>

  <p class="calibre1"><a id="bookmark2"></a><span class="calibre3">Tehlike Bölgesine</span></p>

  <p class="calibre1">AVRUPA ARKAPLANI</p>

  <p class="calibre1">Nazi Almanyası’nın yenilgisi Avrupa’da etnik temizliği sona erdirmedi. Sadece temizlik mağlup üstün ırka yöneldi. 1945’te Almanya dışındaki Doğu ülkelerinde 18 milyon etnik Alman yaşıyordu. Sovyetler Birliği’ndeki Almanların çoğu yerinde kaldı, ama geri kalanların hemen hepsi batıya göçe zorlandı. Yaklaşık 12 milyon kişi Almanya’ya ulaştı, fakat 2 milyonun üzerinde etnik Alman yerlilerin kanlı intikam eylemlerine hedef olarak yolda öldü. Bunlardan sadece birkaç bini Nazi suçlularından olabilirdi. Hem İsrail devleti hem de Hollywo-od tarafından erdemli bir kişi olarak gösterilen Oskar Schindler, göç ettirilen 3 milyon Alman Südetli arasındaydı; mülklerini kaybetti ama sağ kaldı. Tüm önde gelen Polonyalı ve Çek siyasetçiler bu göçleri onaylıyor, Müttefikler de destekliyordu. Churchill 1944’te İngiliz Avam Kamarası’nda yaptığı bir konuşmada, tehcirlerin etnik sorunlara “en tatmin edici kalıcı” çözüm olacağını söylemişti. “Alsace-Lorraine’deki gibi sonu gelmez sorunlara yol açacak nüfus karışımları olmayacak artık. Tam bir temizlik yapılacak.” Çek Başkanı Benes, Südetli Almanların “yaşatılabilir bir nüfus olmadığını” belirtmişti, bir Çek generali de “iyi Alman ölü Almandır” diye açıklama yapmıştı. Teğmen Smrcina adlı biri, 25 erkek ve 2 kadını nedensiz yere öldürerek bir Alman köyünü “temizlemişti”. Başka bir subay 265 Alman erkek, kadın ve çocuğu bir trenden indirip kurşuna dizdi. Almanlar sıradan Çekler ve PolonyalIlara nazaran Kızıl Ordu’nun çok daha iyi muamele ettiğini söylüyordu -tecavüz konusu hariç, zira Kızıl Ordu askerleri binlerce Alman kadınına tecavüz etmişti (Hayden, 1996: 727-8; Naimark, 2001: 4. Bölüm; Seifert, 1994: 54, 67). Almanlar birden mağdur durumuna düşmüştü ve yeni suçlular bunu haklı bir misilleme olarak görüyordu. Doğu’da artık 3 milyondan az Alman kalmıştı -yüzde 85 oranında temizlik yapılmıştı. Etnik bakımdan temizlenmiş Avrupa yolunda ana duraklardan biriydi bu.    -</p>

  <p class="calibre1">Çekoslovakya’da Almanların yerini Çek ve Slovak yerleşimciler aldı. Polonya’da hem sınırlar hem de halklar taşındı. Sovyetler Birliği’yle yapılan bir anlaşma uyarınca Polonya sınırları 150 mil batıya taşındı ve 4.3 milyon Polonyalı ile 520.000 Ukraynalı, Beyaz Rus ve Litvanyalı SSCB’de yeni yerlere yerleştirildi. Polonya daha önce yüzde 67 oranında PolonyalIlardan oluşurken bu oran yüzde 90’a çıkmıştı. Yugoslavya’da intikam dalgasından Hırvat, Bosnalı Müslüman ve Sırp işbirlikçiler de etkilendi. Çoğunluğu Hırvat olan yaklaşık</p>

  <p class="calibre1">100.000 kişi teslim olduktan sonra büyük ölçüde Sırp partizanları tarafından kılıçtan geçirildi. Sırbistan’daki Voyvodina’da bulunan Almanlar temizlendi, yerlerine Sırp yerleşimciler geldi.</p>

  <p class="calibre1">Nüfus nakli kötünün iyisi olarak görülüyordu: etno-milliyetçi demokrasi kargaşası yerine kolluk kontrolünde tehcir ve mübadeleler. Schectman (1962: 369 vd.) azınlık nüfusların müzakereli naklinin etnik savaşları önlemenin en iyi yolu olduğunu belirtir. Geriye dönüp baktığımızda, Sırp ve Hırvat azınlıkların yurtlarına naklini BM’ye öneren Hırvat sosyolog Profesör Tomasic’in planını da saygıyla anmamak mümkün değil. Tomasic’e göre biri Doğulu Ortodoks Sırbistan, Makedonya, Karadağ birliğinden, diğeri Katolik Hırvatistan ve Slovenya birliğinden oluşan iki istikrarlı federasyon kurulabilirdi -gerçi o zamanki pek çok uzman gibi Bosnalı ya da Arnavut Müslümanların kendi devletlerini hak ettiklerini düşünmüyordu.</p>

  <p class="calibre1">En eski Avrupa temizlik geleneği Bulgaristan’dan 150.000 Türkün zorla gönderilmesiyle canlandırıldı. Türkiye’deki yarım milyonluk Rum cemaati 1955’teki ayaklanmaların ardından 100.000’e düştü. 1970’lerde Kıbrıs temizlendi ve 200.000 Rum ile Türk adadaki “kendi” devletlerine döndüler. Adadaki azınlıklar bugün 1.000 kişiden az. 1993’te son kalan 15.000 Yunanlıdan beşte dördü Rus Abhaz Cumhuriyeti’nin Karadeniz’deki kuzey sahilinden tahliye edildi. Yunanlılar ve Türkler çokkültürlü ortamlarda yaşayan kozmopolit halklardı. Şimdi her ikisi de kendi ulus-devletinde yaşıyordu. Türkiye Cumhuriyeti ve komşusu olan devletler hâlâ Kürt azınlıklara karşı ayrımcılık yapıyorlar, ama şimdilik Irak’ta bu durum sona ermiş bulunuyor.</p>

  <p class="calibre1">Komünist Sovyet ve Yugoslav rejimleri 40 yıllık etnik çatışmaları bastırmayı başarmışlardı. Herhalde komünistlerin en büyük başarısı buydu ve geç demokratikleşen ülkelerde bir emsali daha yoktu. Gerçekten de Sovyetler Birliği Ruslara ayrıcalık tanıyordu ve her iki rejimde de tekil cumhuriyetler örtük olarak belli milliyetlere “aitti”. Fakat komünist partiler genellikle ulusaşırı sınıf dayanışması bayrağı altında etnik uzlaşma yaratmaya çaba gösteriyordu. Komünist dönemin sonunda bu durum aksamaya başlamıştı. 1970’lerin ortalarından itibaren kendilerini baskı altında hisseden milyonlarca Rus, Orta Asya cumhuriyetlerinden kendi etnik yurtlarına kaçmışlardı. Sadece küçük Baltık devletleri bu dönemde Rusları hâlâ kendilerine çekiyordu (Bell-Fialkoff, 1966: 178-9). Komünist Bulgaristan Türkler üzerindeki baskıyı artırınca 1989’da 350.000 Türk ülkeyi terk etti. Geri kalan Türkler (Çingeneler ve diğerleriyle birlikte) Bulgar isimleri almaya zorlandılar, yani bir nevi kültürel baskı altında kaldılar. Gel gelelim, halk egemenliğinin komünist versiyonu başka açılardan kusurlu olsa da ulus-aşırıydı. Marksistlerin gözünde smıf etnisiteye baskın çıkıyordu.</p>

  <p class="calibre1">Sovyet imparatorluğu 1985 ila 1991’de çökerken ilk ayrılmalarda şiddetin dozu düşük kaldı. Ortaya çıkan devletlerin çoğu yarı-otoriter ve muhafazakardı, toplumsal hareketlilikten ve çatışmadan korkuyorlardı. Geleceğin çoğulcu demokraside ve toplumsal piyasa kapitalizminde yattığı düşünülüyordu. Doğulu siyasi liderlerin çoğu, organik milliyetçiliğin gerileme anlamına geldiği şeklindeki Batılı görüşü içselleştirdi. Bu milliyetçilik aynı zamanda Avrupa Birliği’ne girmenin önünde de bir engeldi. Liberal/kapitalist ve eski-komünist/ sosyal demokrat partilerin yanında milliyetçi partiler genellikle üçüncü planda kaldı. Devletlerin çok net sınırlar miras aldığı yerlerde milliyetçiler sınırları değiştirmek için revizyonist duyguları harekete geçiremedi. Romanya hâlâ Macar azınlığı kışkırtmamaya dikkat ediyor. Bugün 25 milyon Rus başka etni-sitelerin egemenliğindeki devletlerde yaşıyor. Büyük Avrupa’da kalan ve eski emperyalist baskıcı devletlerin utancını taşıyan en büyük etnik azınlık sayılabilir. Çeçenya dışında hiçbir yerde fazla şiddete hedef olmadılar. Bu Ruslar büyük siyasi taleplerde bulunmadıkları sürece temizlikten ziyade ayrımcılıkla karşılaştılar. Üstelik bu tip büyük siyasi taleplerde bulunmaları da düşük bir ihtimaldi; zira tarihsel bakımdan makul bir çerçevede kendi devletlerini kurma hakkından yoksunlardı. Üçüncü etnik tezim onların bu uysallığını açıklayabilir. Batılı eleştirmenlerden çoğu iyimser görünmektedir (Brubaker, 1996; Laitin, 1999).</p>

  <p class="calibre1">Çeçenya dışında şiddet genellikle Ruslara yönelmedi, onun yerine gayri-Rus etnik gruplar birbirlerine şiddet uyguladılar. Özellikle de yeni devletlerin sınırlarının etnik bakımdan karışık nüfusların içinden geçtiği Kafkaslar ve Orta Asya’da bu tür şiddetin dozu yüksekti. Ermeniler ile Azeriler, Gürcüler ile Osetyalılar, Gürcüler ile Abhazlar arasındaki sınır anlaşmazlıkları ve Tacikistan ile Özbekistan arasındaki daha karmaşık etnik ve dini sınır savaşları Sovyet sonrası dönemde ciddi şiddete başvurulan vakaların neredeyse tamamını oluşturmaktadır. Bu vakalarda çekişen grupların aynı topraklar üzerinde kendi devletlerini kurma yönünde inandırıcı ve ulaşılabilir iddiaları vardı. Beissinger’e (2002) göre, Sovyetler Birliği çökerken cumhuriyet sınırlarında anlaşmazlık olan yerlerde etnik şiddet “dalgası yükselmişti”. Sovyetler Birliği’nin örtük et-no-federalist yapısı Sovyetlerin çöküşünde önemli bir rol oynamamıştı (Bunce, 1999’a rağmen). Fakat kopuşların ve sonrasındaki şiddetin yapısını belirlemişti. Komünist siyasetçiler kendilerini fiilen etno-milliyetçilerin liderleri olarak buldular, polis ve güvenlik güçleri genellikle onlardan yana çıktı ve hınçlı mülteciler de etno-milliyetçi çekirdek kadroyu destekledi. Bunların hepsi, ayrıca suçlular işlevsiz kalmış Sovyet cephaneliklerindeki silahları yağmalayıp şiddetin düzeyini artırıyordu. Bazı devletler yıkıntı olarak kaldı, diğerleri canlandı; fakat artık hepsi çok daha tek-etnisiteliydi.</p>

  <p class="calibre1">Doğu Avrupa’da yeni kurulan devletler esasen tek-etnisiteli ve barışçıldı. Bir milyondan fazla Alman barışçıl biçimde Doğu’dan göçerek birleşik Almanya’ya geçti. Böylece geriye sadece iki istisnai çok-etnili devlet kaldı. Fakat Çekoslovakya 1992-3’te barışçıl şekilde iki tek-entisiteli devlete bölündü. Prag yüzyıla kozmopolit bir Çek-Alman-Slovak-Yahudi şehri olarak başlamış, Çek şehri olarak yüzyılın sonuna gelmişti. Fakat diğer çok-etnili devletin düşüşü çok daha şiddetli oldu.</p>

  <p class="calibre1">YUGOSLAVYA: SORUN</p>

  <p class="calibre1">Yugoslavya’daki etnik savaşlar etnik temizlik tabirinin küresel bilince kazınmasını sağladı.<a id="footnote1"></a><sup class="calibre4"><a href="#bookmark3">1</a></sup> Toplam ölü sayısı 300.000’i bulmaktadır. Bunun üçte ikisi de sivil ya da savaş esiridir. Binlerce kişi tecavüze uğramış, 4 milyondan fazla insan mülteci konumuna düşmüştür. Şiddetten etkilenen alan çok küçüktür ve nüfusu sadece 10 milyondur (Yugoslavya’nın toplam nüfusu 23 milyondu). Burada yerel nüfusun üçte birinden fazlası cinai temizliğe uğramıştır. Bunların büyük çoğunluğu da Sırplar, Hırvatlar ve Bosnalı Müslümanlar arasındaki üçlü mücadelede ölmüştür; fakat 1999’da Sırp-Arnavut çatışmasının şiddetlenmesi neticesinde Kosova eski Yugoslavya’nın en fazla temizlenmiş eyaleti olmuştur. Gerilimler 2003’te Bosna’daki Müslüman-Hırvat federasyonunda, minik Re-publika Srpska’da, Kosova’da ve Makedonya’da devam etmiş, fakat Sırbistan’da Slobodan Milosevic devrildikten sonra durum nispeten iyileşmiştir. Eski Yugoslavya’daki devletler ve devletçikler -Makedonya hariç- yüzde 70’in üzerinde tek-etnisiteye sahiptir. Bosna Hersek altı farklı bölgesel devletçiğe/siyasi yerleşim bölgesine bölündü; başat etnik grup toplam nüfusun yüzde 82 ila 99’unu oluşturuyordu. Açıklamamız gereken işte bu muazzam temizliktir.</p>

  <p class="calibre1">Her etnik kökenden insanlar cinai temizlik suçu işlemişti. Herhalde en çok cinayeti Sırplar işlemişti; fakat en çok mülteci de Sırplardandı. 1999 başında daha da çok Kosovalı Arnavut (yaklaşık 800.000 kişi) yurtlarından kovuldular, fakat sonra işler tersine döndü ve onlara eziyet eden Sırplardan 200.000’ini (üçte ikisini) sürdüler. Batıkların haberlerindeki Sırp karşıtı önyargıyı göz önüne alsak bile, en korkunç mezalimlerin çoğundan Sırplar sorumluydu (Helsinki izleme, 1992, 1993; BM Güvenlik Konseyi, 1994). Bunun sebebi daha canilik ya da aşırı milliyetçilikten ziyade, “ilk saldıran taraf’ olma fırsat ve avantajıydı. Etnik gruplar içinde sadece onları suçlayacak değilim, zira etnik grubun bütün üyeleri etnik temizlik suçu işlemez.</p>

  <p class="calibre1">Esasen dört tip mezalim yapılmıştı. Bunların en kötüsü, normalde erkeklerle sınırlı olan katliamlardı. Yirmiden fazla olayda askerlik çağındaki yerli erkekler toplanıp katledilmişti. 1991 Kasımı’nda Vukovar kasabası Sırp güçlerinin eline geçtikten sonra 3.000’den fazla Hırvat erkeği toplandı ve tahminen öldürüldü. 1995 Temmuzu’nda Sırplar Srebrenica’yı aldıktan sonra, neredeyse tamamı erkek olan 7.000-8.000 Bosnalı Müslüman öldürüldü -bazıları büyük gruplar halinde kurşuna dizildi, geri kalanlar şehrin çevresindeki ormanlarda tek tek avlandı. Bunlar çok organize mezalimlerdi. Birlikler, nakiller ve ceset imhası koordine edilmişti (Honig &amp; Both, 1996: 175-9; ICTY, Krstic Davası, Karar, 2.8.01). Sırpların yapmadığı ve gün ışığına çıkarılan en büyük mezalim, 1994’te Ahmici’de Hırvatların 119 Boşnağı öldürmesiydi (bkz. Sonraki bölüm). Gerçi 1995’te Krajina’dan kaçmaya çalışan Sırplardan da birkaç hafta içinde yaklaşık 600 kişi öldürülmüştü. Böyle olaylar, gelecekte saldırıya cevap verebilecek tüm yerel erkeklerin öldürülmesi niyetiyle yapılmış, etnik yönelimli siyasikırım olarak adlandırılabilir. İkincisi, çok daha sık olarak, insanlar toplanıyor, sürülüyor, dövülüyor, kimi zaman ibretlik baskı amacıyla öldürülerek diğer etnik toplulukların korkup kaçması hedefleniyor, dış göç baskısı yapılıyor ya da insanlar şiddet yoluyla tehcir ediliyordu. Batı Slovenya’daki Baranja ve Krajina’da Hırvatlar bu şekilde Sırpları terörize ederek kaçırtmıştı. Aynı zamanda Sırpların da Kosova’daki ana taktiği buydu. 3.000-6.000 Arnavut kaçmıştı (şimdiye kadar 2.000’den fazla ceset bulundu). Ardından terör tersine döndü ve Arnavutlar eyaletin kontrolünü geri alınca yaklaşık 1.000 Sırp canından oldu (tüm bu tahminler derme çatmadır ve taraflar arasmda siyasi top oyununa dönmüştür). Üçüncüsü, bu bölgelerde dış grubun kültürünü silmek için <span class="calibre2">kültürel temizlik</span> yapılmıştır. Sırpların işgal ettiği bölgelerde camiler, kütüphaneler ve başka Müslüman anıtları sistematik olarak yerle bir edildi; ayrıca başka yerlerde birkaç Katolik ve Ortodoks kilisesi de yıkıldı.</p>

  <p class="calibre1">Dördüncüsü, pek çok tecavüz olayı oldu.<sup class="calibre4">1</sup> Bilinen vakaların çoğunda Sırp</p>

  <p class="calibre1">1 Bunlar şuralarda belgelenmiş ve analiz edilmiştir: Ailen (1996), Gutman (1993: 64-73, 1449, 157-67), Stiglmayer (1994) ve Vulliamy (1994: 195-201).</p>

  <p class="calibre1">erkekleri Bosnalı Müslüman kadınlara tecavüz etmiştir. Feministler bu tecavüzlerin savaş sırasındaki suçların en iyi belgelenenleri olmasına yardımcı oldu. Bazıları tecavüzün temel bir erkek cinsel tatmin arzusundan ziyade kadınlara şiddet uygulama arzusundan kaynaklandığım ileri sürdü. Fakat elimdeki bütün vakalarda erkeklerin şiddeti ağırlıklı olarak diğer erkeklere yönelikti. Bu da temel bir erkeklere şiddet uygulama arzusunu mu ifade ediyordu? Böyle psikolojikleştirme çabaları bayağı kaçıyor. Erkeklerin gerekçelerini bulmak zor olsa da, işin toplumsal yönü daha çarpıcıdır. Suçlular genellikle gruplar halinde tecavüz ediyordu, gönülsüz olabilecek erkekler üzerinde kolektif baskılar vardı, gönülsüzlüğün erkekliğin eksikliğini gösterdiğine dair maço ideoloji devreye girmişti. Ayrıca savaş koşullan da kendine özgü gerekçeler doğurur. Fatihlerin, kendi kadınlarım koruyamaz hale düşen fethedilmiş erkekleri aşağılama arzusu şiddeti artırmıştı. Ayrıca fethedilenlerin en mahrem ve üremeyle ilgili alandaki kültürüne saldırılmış oluyordu.</p>

  <p class="calibre1">Peki ama <span class="calibre2">etnik</span> savaşlar daha fazla etken doğurur mu? Kimileri milliyetçiliğin bilhassa ataerkil ve cinsiyetçi olduğunu söyler. Etnik, temizlik savaşları kadınları da korkutup anayurtlarına kaçırma yönünde kolektif bir niyet barındırır. Yugoslav tecavüz mağdurlarının anlatılarına göre, cinsel arzu imgelerine canice kirletme, zalimlik ve aşağılama hakimdi; gerçi suçlular ilk başta saçma cinsel boyun eğdirme hayalleriyle başlayıp sonradan işi şiddete dökmüş de olabilir. Kadınların çoğu tecavüzden sonra öldürüldü ya da kayboldu. Sağ kalanlardan bazıları hamileydi ve kürtaj için geç kalmana kadar hapsedilmişti. Onları esir edenler Çetnik bebekler doğuracaklarım söyleyerek alay ediyordu. Burada çok acayip ve yanlış tasavvur edilmiş bir etnik temizlikle karşı karşıyayız; zira serbest kalan Bosnalı kadınlar kendi topluluklarına kaçtılar ve bebekleri (her zaman kendi anneleri tarafından olmasa da) Müslüman olarak yetiştirildi. Belki de bunu açıklamak için Sırp erkeklerinin, “kurbanlarının tüm kültürel kimliklerini olumsuzlaması, bu kurbanları salt cinsel taşıyıcılar düzeyine indirmesi” temelinde akıl yürüttüklerini varsayabiliriz (Ailen, 1996: 100). Fakat suçlulardan çoğu kadınların ar duygusunun, toplulukta itham edilmesinin ve fiili vücut hasarının bir daha evlenmelerini ve başka bebek yapmalarım engelleyeceğini düşünüyordu. Hem normal hem etnik savaşlardaki tecavüzler üzerine niceliksel verilerimiz olsaydı bü hipotezlerin hepsini sma-yabilirdik. Fakat böyle veriler yok, o yüzden iddialar spekülasyon düzeyinde kalmaya mahkûmdur.</p>

  <p class="calibre1">Bazıları bu mezalimlerin bileşimini soykırım olarak tanımlamaktadır. ABD Başkanı Bili Clinton gibi Batılı liderler bu yaşananları Holokost’a benzetmektedir. Yugoslavya Uluslararası Suçlar Mahkemesi (ICTY) savcıları bireylere karşı çeşitli soykırım suçlamalarında bulundular ve bir tanesi de suçlu bulundu. General Krstic, Srebrenica vakasında soykırıma yardım ve yataklıktan mahkûm edildi. Bu katliam soykırımvari bir patlama gibi görünmektedir, fakat daha genel bir cinai temizlik kümesine bakarsak -toplu katliam ve tecavüzlerin amacı etnik grubun büyük bir kısmını korkutup kaçırmaya yönelikti. Genel olarak Yugoslav temizliklerini soykırım olarak tanımlamıyorum. Bu temizlik de şiddet içeriyordu -suçlular zaman zaman kontrolden çıkıyordu (Srebrenica vakası hariç) ve yerel pratikler arasmda büyük farklılıklar vardı. Nazi Nihai Çözümü’ne hiç benzemiyordu. Keza şiddet içermenin yanı sıra etkin bir soykırımı da içeren Ruanda temizliğine de benzemiyordu. Yugoslav düzensiz vahşeti daha özgül bir açıklama gerektirmektedir.</p>

  <p class="calibre1">Bunlar beklenmedik korkunç olaylardı. <span class="calibre2">Neden,</span> diye soruyordu sağ kalmış hayretler içindeki insanlar. Neden bizden bu kadar nefret ediyorlar? Tanrı ve insanlık neden terk etti bizi? 1990’larda mezalimleri çok uzun zaman öncede kalmış saymaya ya da ilkel halklarla özdeşleştirmeye alışmış Avrupalılarm sorduğu korkunç sorulardı bunlar. Basit açıklamalar en çok tutulanlarıydı. Milliyetçi teoriler Sırpları, Hırvatları, Müslümanları, Arnavutları suçlu saydı. Bu grupların kolektif temizlik tarihleri olduğu iddia edildi. Bazı Sırplar İkinci Dünya Savaşı’nda Hırvatların (Ustaşa) işlediği suçlara misilleme yaptıkları şeklinde bir yarı-gerekçe sundular. Bazı Hırvatlar aynı türden yanıtlar verdi: Sırplar da yeniden vücut bulmuş Çetniklerdi. Babaların ve dedelerin günahları bugünkü torunlara atfedildi. Ama yine de etnik gruplar kolektif aktörler değildir; mezalimleri Sırplar, Hırvatlar, Boşnaklar ya da Arnavutlar yapmaz, bazı Sırplar, Hırvatlar, Boşnaklar, Arnavutlar vs. yapar -onların da (burada tanımlamaya çalıştığım) belli toplumsal nitelikleri, gerekçeleri ve güçleri vardır.</p>

  <p class="calibre1">Diğerlerinin de pek çoğu antik nefretlerin ideolojik gücüne vurgu yapar. Bize Sırpların 1389’da Kosova Meydan Savaşı’ndaki travmatik yenilgisinden, Katoliklik, Doğu Ortodoksluğu ve İslam arasındaki ortaçağdan kalma dinsel ayrılıklardan bahsederler. Osmanlı ve Habsburg İmparatorlukları arasındaki ayrımlardan dem vurur, bunların askeri hudutlarının Hırvatları, Sırpları ve Boşnakları bölen bir insan kalkanı yarattığını, 1990’lardaki ana çatışma hattının da bu hudut çizgilerine tekabül ettiğini anlatırlar. İkinci Dünya Savaşı’nda-ki korkunç mezalimlere (onuncu bölüm), ayrıca yirminci yüzyıl Kosova tarihindeki şiddet olaylarına dikkatimizi çekerler. Tarihsel milliyetçiliğin bugün ideolojik güce sahip olduğunu, çünkü Sırpların ve Hırvatların anne sütüyle bunu devraldıklarını düşünürler. Glenny (1992) ve Vulliamy (1994) gibi gazetecilerin anlatısı esasen bu minvaldedir.</p>

  <p class="calibre1">Balkan çatışmasının siyasi ve dini veçhelerinin eski olduğu, zaman zaman</p>

  <p class="calibre1">deydi. Letica (1996: 99-100) ve Kuzmanovic (1995: 242-7; krş., Gordy, 1999: 4-5), 1980’lerde yapılan anketlerden anlaşıldığı kadarıyla Hırvatlar, Sırplar ve diğerleri arasındaki önyargı ve düşmanlık düzeyinin, ABD’deki etnik tavır araştırmalarmdakinden bile daha düşük çıktığını söylerler. Gerçekten sorunlar çıkıncaya kadar bu insanlar birbirinden nefret etmiyormuş gibi görünüyorlar -ilk bakışta bir paradokstur bu.</p>

  <p class="calibre1">İdeolojik kadim nefretleri reddedenlerin çoğu onun yerine siyasi iktidarı elinde bulunduran elitleri suçlar. Yugoslavya’daki önde gelen Amerikan barış müzakerecisi Richard Holbrooke, Yugoslavya’daki trajedinin mukadder olmadığını söyler. “Kişisel, siyasi ve mali kazanç sağlamak üzere etnik çatışmayı teşvik eden kötü, hattâ suçlu siyasi liderlerin eseridir” (1998: 23-4). Cigar da Sırbistan için şöyle demiştir: “Soykırım... milli politikaydı, Sırbistan ve Bosna-Hersek’te Sırp yönetici kadrosunun aldığı bilinçli politika kararlarının doğrudan ve planlanmış sonucuydu” (1995: 4-6; krş. Silber &amp; Little, 1995). Mueller’e (2000) göre “birkaç kötü adam”m daha paramiliter bir versiyonu doğruydu: “Yugoslavya’da patlak veren şiddet esasen... yeni yetkilendirilmiş ve kontrolsüz kalmış canilerin eylemlerinden kaynaklanıyordu”; ardından da minik paramiliter cani çetelerinin önde gelen aktörler olduğu etnik savaşlar hakkında ayrıntılı bir anlatı sunar.</p>

  <p class="calibre1">Bu iddiaların hiçbiri inandırıcı değildir. Birkaç kötü adam suçluysa, bu kadar sihirli zorlama ve yönlendirme gücünü nereden aldılar? Ayrıca planlamada o kadar tutarlı mıydılar ki olaylardan sorumlu tutulsunlar? Mezalimler binlerce insan tarafından yapılır, binlercesi de çevrelerinde durur ve ya tezahürat yapar ya da durdurmak için kılını kıpırdatmaz. Bahsedilen kötü adamların çoğu halkın desteğini alıp seçimleri kazanmaya çalışan siyasetçilerdir. Bölgedeki önde gelen Amerikalı diplomat toplumlarm ya da siyasetin nasıl işlediği hakkında bu kadar az şey mi biliyordu? Hollbrooke’un birkaç kötü adamı suçlamayı si-yaseten uygun bulduğunu düşünmek daha akla yakın geliyor.</p>

  <p class="calibre1">Ciddi analizlerde elitlerin, militanların ve sıradan insanların işe karıştığı kabul edilmelidir. Cohen’in (1995) ürettiği iki aşamalı teoriye göre, federasyonun çöküşü için cumhuriyetlerin “kavgacı liderleri” suçlanacak, bunun da halk arasında daha milliyetçi nefretleri serbest bıraktığı düşünülecektir. Brubaker ise halkın etnik kimliklerinin “milliyetçi” hale geldiğini ve görünüşte “özcüleştiğini” belirtir; fakat bunun sebebi “tesadüfi, hadiseli” bir süreçtir: Elitlerin sinik ve fırsatçı yanlış-temsili gerilimi artırmışsa da, yerel etno-mil-liyetçiliğin karşı taraftan ses vermesini tek başına açıklayamaz (1995: 20-1, 71-2). Milosevic ve Hırvatistan başkanı Franjo Tudjman sonuçları kötüleştir-mişse de, daha temel süreçler de devreye girmiştir. Kadim ile tesadüfi ya da manipülatif arasmda makro kuvvetler, ayrıca gruplar arasındaki ve içindeki güç ilişkileri yatar. Sayısız toplumsal grup işe karışmıştır -sadece liderler ve kitleler değil, aynı zamanda radikal ve ılımlı hareketler ve çekirdek seçmen tabanları. Makronun büyük bir kısmı yirminci yüzyılda ulus-devlet idealinin gücünü artırmasından çıkmıştır (üstelik burada diğer fay hatlarının üzerindedir), mikro ise zemindeki belli başlı ekonomik, ideolojik, askeri ve siyasi güç ilişkilerini kapsar. Çokuluslu bir Yugoslavya Federasyonu’ndan organik milliyetçilerin etnik temizliğine doğru çöküşte bunların hepsi işin içindedir. Bu çöküş beş adımda gerçekleşmiştir:</p>

  <p class="calibre1">1. Yugoslav Federasyonu’nun çözülüşü;</p>

  <p class="calibre1">2. Yerine organik eğilimli ulus-devletlerin geçişi;</p>

  <p class="calibre1">3. Bu devletler ile etnik azınlıkları arasmda şiddet eylemlerinin ortaya çıkışı;</p>

  <p class="calibre1">4. Etnik temele sahip devlet ve devletçikler arasındaki gerilim şiddetlenerek</p>

  <p class="calibre1">savaşa dönüşür;</p>

  <p class="calibre1">5. Savaş şiddetlenerek cinai etnik temizliğe dönüşür.</p>

  <p class="calibre1">Bu süreçte 2. ve 3. adımlar örtüşmüş, 4. ve 5. adımlar neredeyse eşzamanlı olmuştur. Her seferinde farklı aktörler öne çıkmış, radikalleşmiş ve arzuladıkları hedefe muhalefeti gereken her yola başvurarak aşma, organik ulus-devleti dış gruplardan temizleme -son olarak, gerekirse öldürme- noktasına gelmiştir. Bu bölümde 1. ve 2. adımlarla, sonrakinde de 3. ila 5. adımlarla ilgileneceğiz.</p>

  <p class="calibre1">Olayların gelişimi ne kaçınılmazdı ne de önceden planlanmıştı. Yugoslavya gerek konfederatif/oydaşmacı yapıda tek bir cumhuriyetle, gerekse farklı cumhuriyetler arasındaki tavizlerle barışçıl bir çözüm bulabilirdi. Kalıcı bir çözüm bulunamasa bile, çatışmalar felaket düzeyine ulaşmayabilirdi. En kötü ihtimalle barışçıl nüfus mübadeleleri yoluyla temizlenmiş ulus-devletler elde edilirdi. Bu çözümler niçin ve kimler tarafından reddedildi? Neyse ki radikalleşme ve şiddetlenme süreçleri diğer vakalarımdan çok daha iyi belgelenmiştir. Avrupa’da küresel kamuoyunun öfkesine hedef olarak gerçekleştiler, akabinde düzenlenen Uluslararası Suç Mahkemesi duruşmalarında pek çok yerli, BM askeri ve yetkilisi, sosyal bilimciler ve gazeteciler görgü tanıklığında bulundu.</p>

  <p class="calibre1">TEHLİKE BÖLGESİNE DOĞRU</p>

  <p class="calibre1">Kadim meseleler ancak yeniden yorumlanarak modern ulus-devlet idealine ye-dirilirse bir anlam ifade eder. Avrupa’nın bu hudut bölgesinde üç tarihsel din bulunuyordu; ayrıca Ortodoks, Katolik ve Müslüman kimlikler ayrıntılı doğum, evlilik, ölüm ve mevsim ritüelleriyle etkin bir şekilde nesilden nesile aktarılıyordu. Yirminci yüzyıldan önce bu kimlikler gelişigüzel biçimlerde siyasetle ilişkilendiriliyordu. Fakat önceki muharebeler ve bayraklar günümüzün dinsel/ etnik cemaatlerinde canlı bir biçimde hatırlanmasına rağmen, esasen yanlış hatırlanmaktadır. Savaşlar aslında etnik orduların yürüttüğü savaşlar değil, din ya da hanedan ordularının savaşlarıydı. 1389’daki Kosova Meydan Muharebesi’nde Türklerin yendiği Balkan ordusunun başında Sırp Prensi Lazar vardı, fakat ordu Sırplardan, Hırvatlardan, Macarlardan, Ulahlardan, Arnavutlardan ve diğerlerinden oluşuyordu. Dönemin kayıtlarında Sırp etnik-siyasi kimliğinin izi bile yoktur. Sonraki yüzyıllarda ise Kosova miti dinselleşti, iman için kendini feda eden Hıristiyan şehit-kral hikâyesine odaklandı. Bazı versiyonlarda Prens Lazar dünyevi zafer ve devletin ayakta kalması yerine şehitliği ve ebedi yaşamı tercih eder. Bu “hatıralar” kimisi dinsel, kimisi etnik, kimisi daha yerel olan zengin efsane koleksiyonunun bir parçasıydı. Fakat ondokuzuncu yüzyıl milliyetçileri, Türklere yenilen cesur Sırp şeklindeki etno-milliyetçi versiyonu ürettiler ve yirminci yüzyıl okul sistemleri de bu versiyonu bütün çocuklara öğretti. Bu olay artık birçok Sırp için bir gerçeğe dönüşmüştü. Fransızlar ve Ingilizler de önceki çağlardaki mücadelelerine dair anlatılarda benzer bir uydurma tarih öğrenmişlerdi -St. Joan ve Crech alanı ile Agincourt gibi. Bu tip anlatılar ulusal hasımlığı artırıyordu fakat genelde cinayete yol açmıyordu.</p>

  <p class="calibre1">Fakat yirminci yüzyıl ortasındaki Yugoslavya; Ustaşa, Çetnikler ve Müslüman Sancak SS birliğinin mezalimlerine de sahne olmuştu. Bazı Hırvatlar, bazı Sırplar ve bazı Müslümanlar 1990’lardaki olaylarda etkin olanların ebeveynlerine ve dedelerine gerçekten korkunç şeyler yapmışlardı. Önde gelen aktörlerden bazıları küçük çocukken bu mezalimleri yaşamıştı. Bazı kişilerin davranışları tüm Hırvatlara, tüm Sırplara ve tüm Müslümanlara atfedildiyse, ulusların tamamen aynı etnik karakter özelliklerine sahip olduğu şeklindeki organik milliyetçi anlayış devreye girmiş demektir. O halde, kısa zaman önceki gerçek bir tarihsel çekirdeğe dayanan bu kolektif hatıra organik milliyetçilik tarafından güçlendirilmiş, Yugoslavya’daki etnik temizliği hızlandırmıştı -fakat ciddi siyasi gerilimler ortaya çıktıktan sonra.</p>

  <p class="calibre1">Yugoslavya’nın gerçekten sorunları vardı. Bu etnik gruplar birbirinden bir ölçüde ayrı yaşıyordu, o yüzden tek bir etnik grubun nüfusun yüzde 70’inden fazlasını oluşturduğu bölgelerde ulus-devletler kurulması mümkündü. Yirminci yüzyılda kısa sürelerle bu durum gerçekleşti ve Yugoslavya’nın Federal Anayasası da onlara bunu tekrarlama hakkı verdi. Yugoslavya teknik bakımdan bir <span class="calibre2">halklar (narodi)</span> federasyonuydu, cumhuriyetlerin değil ama bu ulusların federasyondan çekilip kendi çoğulcu demokrasilerini kurma hakları vardı (Hayden, 1996: 786-7). Bu durum üçüncü tezimde belirttiğim tehlike bölgesine geçmelerine yol açabilirdi. Sırp ulusu o ana kadar ayrıcalıklıydı; fakat Sırplar artık konumlarının tehdit altında olduğunu görmüşlerdi. Emperyal revizyonizmle karşılık verirlerse işler çirkinleşebilirdi. Bosna-Hersek Cumhuriyeti’nde hem Sırp hem de Hırvat milliyetçiler emperyal revizyonizm geliştirebilir, Sırp ya da Hırvat olarak gördükleri Bosnalı Müslümanların bulunduğu toprakları kendilerine katmak isteyebilirlerdi. Nihayet aralarındaki sınırlarda karışık nüfuslu şeritler oluştu; yerel bakımdan ağırlıklı olan ve içinde yaşadıkları cumhuriyete ters düşme potansiyeli taşıyan azınlıklar da buradaydı. Anayurtları olan bitişikteki cumhuriyetle birleşmeleri pek akla aykırı olmazdı. Bu bağlamda rakip etno-milliyetçiler aynı topraklar üzerinde egemenlik iddiasında bulunabilir, zayıf taraf - 4a numaralı etnik tezimdeki gibi- anayurdu olan bitişikteki devletten yardım alabilirdi. Gel gelelim, bunun anlamı silaha sarılmaktı. Şiddetlenmenin nasıl başladığını, böyle milliyetçi hisleri kimin beslediğini ve nasıl bu kadar zorlayıcı ya da inandırıcı olabildiklerini bilmek zorundayız.</p>

  <p class="calibre1">YUGOSLAV CUMHURİYETLERDE ETNİSİTE VE SİYASET</p>

  <p class="calibre1">Savaş sonrası Yugoslav nüfus sayımları insanların etnik kimliklerini tanımlamasını mümkün kıldı. Nüfusun yüzde doksam sadece bir etnik gruptan olduğunu belirtmişti. Etnisite gayet gerçekti, 1980’lerin ya da 1990’larm tesadüfi olaylarına bakılarak uydurulmamış, milliyetçi liderler tarafından icat edilmemişti. Yugoslav komünist federasyonu altı cumhuriyetten oluşuyordu. Bunlardan biri olan Sırbistan aynı zamanda Voyvodina ve Kosova’yı, yani düşük özerkliğe sahip iki bölgeyi de içeriyordu. 1991 nüfus sayımı (temizlikten hemen önce yapılmıştı) altı cumhuriyetten beşinin tek-etnik kökenden olduğunu, sadece Bosna-Hersek’in istisna teşkil ettiğini göstermişti. Slovenya’da yetişkinlerin yüzde 88’i kendini Sloven olarak, Hırvatistan’da yüzde 78’i Hırvat olarak, Sırbistan’da yüzde 66’sı Sırp olarak, Makedonya’da yüzde 65’i Makedon olarak ve Karadağ’da yüzde 62’si Karadağlı olarak tanımlamıştı (Bogosavljevic, 1995; Woodward, 1995: Tablo 2.2). Kosova Arnavutlarından çoğu 1991 nüfus sayımını boykot ettiği için nüfusları bölge nüfusunun tahminen yüzde 85’iydi. Sırbistan’da Voyvodina etnik bakımdan daha karışıktı; Sırplar nüfusun yüzde 44’ünü, Macarlar yüzde 25’ini oluşturuyordu. Macarlar ve diğer azınlıklar Sırbistan’ın geri kalanında hemen hiç alternatife sahip olmadığı için buralarda pek sorun yaşanmadı. Bosna ve Kosova eyaleti haricinde bütün cumhuriyetler, gördüğümüz üzere yirminci yüzyıldaki Avrupa idealine, ağırlıkta oldukları tek-etnisiteli ulus-devletlere <span class="calibre2">ulaşabilecek</span> durumdaydı. Fakat bunun için Sırp-</p>

  <p class="calibre1">larm ve Bosna’nın dahil olduğu iki sorunun aşılması gerekiyordu.</p>

  <p class="calibre1">Sırplar yerel emperyal ulustu, ilk bağımsız devleti kurmuş, hem iki savaş arasmda hem de Tito Yugoslavyası’nda başı çekmişlerdi. Almanya ve Rusya gibi diğer emperyal uluslara benzer şekilde, geçmişteki tahakkümleri sayesinde Sırpların artık pek çoğu Sırbistan dışında yaşıyordu. Diğer cumhuriyetlerde yaşayan <span class="calibre2">precani</span> Sırpların<sup class="calibre4">1</sup> toplamı 2.1 milyona, yani Yugoslavya’da yaşayan tüm Sırpların dörtte birine ulaşmıştı. Bunların çoğu Sırbistan sınırlarında yaşıyordu. Hırvatistan ve Bosna’da nüfusun sırayla yüzde 12’sini ve 32’sini oluşturuyorlardı sadece, ama yine de bazı sınır bölgelerinde ağırlıktaydılar. Ayrıca Kosova nüfusunun sadece yüzde 10’unu oluşturmalarına rağmen bu eyaleti de ellerinde tutuyorlardı. Sırpların emperyal geçmişleri aynı zamanda onların siyasi ve askeri bakımdan en iyi örgütlenmiş etnik grup oldukları, polis, içişleri bakanlığı ve silahlı kuvvetlerde nüfus oranının üzerinde yer aldıkları anlamına da geliyorlardı. 1981’deki Yugoslav ordusunda görev yapan astsubay ve subayların yüzde 60’ı Sırptı, yani nüfus oranından 1.52 kat fazlaydı (Bebler, 1993: 117; Gow’un ICTY’ye sunduğu kanıt, Nikolic Vakası; Grmek ve diğ., 1993: 240; Vujacic, 1995: 116-17).</p>

  <p class="calibre1">Fakat Sırp tahakkümü iki kez tehdit edilmişti. İkinci Dünya Savaşı sırasında Hırvat milliyetçileri ve bazı Bosnalı Müslümanlar Hitler’le ittifak yapmış, Sırp partizanlar ise direnişe önderlik etmişti. Sırp gençlerinin neredeyse yarısı savaşta ölmüştü, bu yüzden Sırp milliyetçilerinin savaş dönemindeki fedakarlıklara ilişkin ahlaki iddialarını anlayabiliriz, hattâ Ustaşa’nm canlanacağına dair her türlü işaret karşısındaki histerileri de buradan anlaşılabilir (çünkü Yahudilerin sinagog duvarlarına yapılan gamalı haçlara öfkesini anlayabiliyoruz). Sırp milliyetçileri son zamanlarda başka bir “demografik tehditle” daha karşılaşmıştı. 1961 sayımı ile 1991 sayımı arasmda Bosna-Hersek’teki Sırpların oranı yüzde 43’ten 31’e düşerken, Müslümanların oranı yüzde 26’dan 44’e yükselmişti. Kosova’da 1961 ile 1981 arasmda Sırpların nüfusu yüzde 24’ten 13’e düşmüştü ve 1991’de büyük ihtimalle yüzde 10’un altındaydı. Kosovalı Arnavutlar ise 1991’de yaklaşık olarak yüzde 85’e ulaşmıştı. Müslümanların doğum oranı daha yüksekti ve Arnavutlar da Tito 1974’te kısmi bir bölgesel özerklik verdikten sonra Sırplara baskı yapmaya başlamıştı. Sırplar 30 yıl içinde Bosna’nın en büyük grubu olma konumlarını yitirmişlerdi ve Kosova’da sayıları o kadar azalmıştı ki ancak baskı uygulayarak egemenliklerini sürdüre-biliyorlardı. Yugoslavya’daki herhangi bir kopuş bu emperyal kalıntıları bariz şekilde tehdit ediyordu.</p>

  <p class="calibre1">i 1 Sırbistan dışında yaşayan Sırp topluluklara, Sırpça “ötede” kelimesinden hareketle “precani</p>

  <p class="calibre1">;    Sırplar”    denir,    <span class="calibre2">-rdn</span></p>

  <p class="calibre1"><span class="calibre2">h</span></p>

  <p class="calibre1"><span class="calibre2">i.</span></p>

  <p class="calibre1">Ayrıca küresel gerileme ve Sovyetlerin çöküşünün darmaduman ettiği devlet sosyalizmi ekonomisinde de çatışmalar yaşanıyordu. İhracat düşmüş ve dış borçlar çok artmıştı. İşsizlik yüksekti, fakat kuzeydeki Slovenya ve Hırvatistan cumhuriyetleri daha gelişmiş ve AB piyasalarına daha yakın olduklarından diğer kesimler kadar sıkıntı yaşamıyorlardı. Sırbistan’da Voyvodina ve Belgrad’m da durumu iyiydi, fakat Sırpların çoğu taşrada yaşıyordu, yoksuldu ve kamu sektörüne bağımlıydı, halbuki gerileme vergi dilimini de küçültüyordu. Sanayinin ve ticaretin büyük bir kısmı devletin elindeydi, özelleştirmelerde de bu mülkler siyasi bağlantıları olanlara peşkeş çekiliyordu. Hem cumhuriyette hem de yerel düzeyde devleti kontrol edenler ekonomik kaynakları da kontrol ediyordu. Yugoslavya’daki ekonomik çatışma ister sınıflar, isterse sektörler, cumhuriyetler ya da etnik gruplar arasmda olsun neticede siyasallaşacak ve sıfır toplama ulaşacaktı: Bir grubun kazanması için diğerinin kaybetmesi gerekiyordu; çünkü ekonomi küçülüyordu. Ekonomik zorluklar gerilimleri artırdı; bilhassa Sırpların büyük bir kısmı pastanın daha ademimerkeziyetçi şekilde paylaşılmasından rahatsızdı.</p>

  <p class="calibre1">Sırpların endişelerinin en meşhur ifadesi Sırp Bilim ve Sanat Akademisi’nin 1986 tarihli <span class="calibre2">Bildiri’siydi</span> (Ing. Baskı, 1999). Sırbistan’ın dışında bu belge çok kötülendi. Thompson (1994: 54), belgenin “kendine acıyan, <span class="calibre2">marazı</span> ve kinci” olduğunu söyler. Ben belgeyi böyle okumuyorum. Ilımlı ve üstü kapalı anti-komünist fikirleri olan tarihçilerin ve edebiyatçıların ağırlıkta olduğu 16 önde gelen entelektüel tarafından hazırlanmıştı bu bildiri. Henüz taslak halindeyken sızdırıldığı için dengesizdir ve iktisadi bakış açısı biraz belirsiz kalmıştır, ilk başta Yugoslav ekonomisinin artık bunalımda olduğunu açıkça belirtir. Piyasa reformları ekonomik karar alma süreçlerini sadece cumhuriyet düzeyinde ademimerkezileştirmiştir. Bu yüzden her cumhuriyetin ekonomisi kısmen otarşiktir, “ekonomi için katlanılmaz bir yük yaratan son derece ağır [komünist] bir bürokrasi” tarafından yürütülmektedir. Daha önce toplumsal mülkiyet olan mülkler, kayırmacılık yapılarak özel şahıslara peşkeş çekilmektedir. <span class="calibre2">Bildiri</span>’ye göre bu sadece ekonomik değil, aynı zamanda “ahlaki bir kriz”di. Ardından Tito’nun 1974’teki anayasa değişiklikleri eleştiriliyordu. Sırbistan’ın Kosova ve Voyvodina eyaletlerine hem federal düzeyde hem Sırp cumhuriyeti düzeyinde özerklik ve bağımsız temsiliyet hakkı verilmişti. Şimdi de anayasa değişikliği için cumhuriyet/eyalet delegelerinin oybirliği gerekiyordu ki bu da merkezi karar mekanizmasını hantallaştırıyor, anayasa değişikliğini neredeyse imkânsız hale getiriyordu.</p>

  <p class="calibre1">İki eyaletin gayri-Sırp temsilcileri federal düzeyde Sırplara oy üstünlüğü sağlayabilir, hattâ Sırp cumhuriyet meclisinde değişiklikleri engelleyebilirlerdi. Sırpların bu şikayetleri esasen gerçeklere dayanıyordu. Walker Connor’ın belirttiği üzere, Tito anayasayı “saptırmış”, “ülkenin en büyük etnik unsuru olan” Sırpları “zayıflatacak şekilde düzenlemişti” (1994: 333; krş. Udovicki &amp; Torov, 1997: 80-4; Vujacic, 1995: 108-112). Sadece Sırbistan ulus-devlet arayışında hüsrana uğramıştır, diyordu <span class="calibre2">Bildiri:</span> “Barış zamanında daha kötü bir tarihsel yenilgi düşünülemez” (s. 117, 125-6). Sırpların güçlü yönleri ise belirtilmemiştir -askeriyenin, güvenlik kuramlarının, başkentin kontrolü ve tüm cumhuriyetlerin parti ve güvenlik aygıtlarında <span class="calibre2">precani</span> Sırplarının aşırı temsiliyeti. Bu duruma sadece dolaylı bir şekilde, diğer cumhuriyetlerin ve eyaletlerin Sırpları “ezenler”, “merkeziyetçiler” ve “polisler” (s. 119-22) olarak tanımlamasından şikayet ederken değinilir. Ayrıca Sırbistan ekonomisinin kötüleşmesinin suçu federal yatırım eksikliğine ve diğer cumhuriyetle ticaret yapma şartlarının adaletsizliğine atfedilir. Gerçekte durumun asıl sebebi Sırpların çoğunun taşrada yaşaması ve Avrupa piyasalarından uzaktaki güney bölgesinde bulunmasıydı.</p>

  <p class="calibre1"><span class="calibre2">Bildiri</span>'nin iddiasına göre sonuçta <span class="calibre2">precani</span> Sırpları göçe zorlanıyordu. Ardından tüm eleştirmenlerin alıntıladığı meşhur sözler gelir: Kosova’da Sırp halkı “fiziksel, siyasi, hukuki ve kültürel olarak soykırıma uğramaktadır” (s. 27). Soykırım sözcüğü üç kez tekrarlanır. Sırplar ayrımcılık ve göz korkutma nedeniyle Kosova’yı terk ediyordu (Vujacic, 1995: 218-25). Etnik temizlik yapılıyordu; fakat soykırım söz konusu bile değildi. <span class="calibre2">Bildiri</span>'nin sonunda ılımlı bir hava vardır: “demokratik, bütünleşmiş bir federalizm”e yönelik anayasal değişiklikler için diyalog çağrısı yapılır (s. 105). Böyle bir federalizm tüm etnik grupların, bölgelerin ve sınıfların haklarını güvence altına almalı, ayrıca hem federal kurumlan hem halk egemenliğini güçlendirmelidir (burada Komünist Partiye örtülü bir saldırı vardı). <span class="calibre2">Bildiri</span> tüm gruplar için eşitlik talep eder ve Sırbistan’ın “kusurlu ulusluk” durumuna son verilmesini ister. “Sırp iktidarının” artmasını ya da Sırbistan’ın büyümesini talep etmez. Pek çok eleştiriye rağmen federasyonun kusurlarına dair taraflı görüşler yansıtan bir Sırp bakış açısıdır sadece (krş. Grmek ve diğ., 1993: 235). “Güçlü federal” seçeneğin erken versiyonlarından biridir: Federasyon korunmalıdır fakat merkezi güç-lendirilmelidir.</p>

  <p class="calibre1">Gerçi bazı Sırplar daha fazlasını istiyordu. Sırp egemenliği Kosova’da ve Hırvatistan ile Bosna’ya sınır bölgelerinde yaşayan Sırp azınlıkların bulunduğu her yere kadar genişletilmeliydi; bu görüşün daha sağlıksız versiyonunda, nerede Sırp mezarlıkları varsa orada Sırpların egemen olması gerektiği söyleniyordu. Bu da “Büyük Sırbistan” seçeneğiydi. Muazzam ölçülerde genişlemeci olmasa da (Nazilerin L<span class="calibre2">ebensraum</span> planlarıyla kıyaslanamaz bile), diğer etnik grupların haklarını ihlal ediyordu. Gerileme ve ademimerkezileşmeden zarar gören taşradaki Sırplar, ayrıcalıklı fakat savunmasız kamu sektörü çalışanları, tehdit altındaki <span class="calibre2">precani</span> Sırp toplulukları ve geri gelen Sırp mültecileri arasmda bu idealin bir çekirdek seçmen tabam vardı. En çok Kosovalı Sırplar kendilerini tehdit altında hissediyordu ve en aşırıya gidenler onlardı. Bu yüzden Hırvatistan ve Bosna’nın kendi devletleri olabilmesi için, Sırp azınlıklar meselesinde hassas davranmaları gerekiyordu; aksi takdirde Büyük Sırbistan milliyetçileriyle aynı kaderi paylaşabilirlerdi. Sırp sorununu çözmek kolay olmayacaktı.</p>

  <p class="calibre1">ikinci sorun tek-etnisiteli ulus-devlet olamayan tek cumhuriyetle ilgiliydi. 1991 sayımında Bosna-Hersek nüfusunun yüzde 44’ü kendini Müslüman olarak tanımlamış, yüzde 32’si Sırp, yüzde 17’si Hırvat ve yüzde beşi de Yugoslav olarak tanımlamıştı. Ayrıca nüfusun yüzde 16’sı karışık evliliklerden doğmaydı ki bu oran da diğer cumhuriyetlerdekinden çok daha yüksekti. Etnisiteler arası evlilik yeni ve kentsel bir durumdu, taşrada oturanlar bunu genelde riskli buluyorlardı. Üstelik Bosna’nın etnik haritası da yamalı bohça gibiydi ve her ana etnik grubun ayrı ayrı bulunduğu cepler vardı. Bağımsız bir Bosna-Hersek devleti için topluluklar arasmda oydaşmacı iktidar paylaşımı gerekiyordu. Bosna’daki etnik gerilimleri azaltmak kolay olmayacaktı.</p>

  <p class="calibre1">1990’a gelindiğinde Federal Yugoslavya popülerliğini yitirmişti. Yugoslav-lardan çoğu komünizmden demokrasiye geçmek istiyordu ve federasyonu komünizm ve Sırp egemenliğiyle özdeşleştiriyordu. Sırbistan’dan başka hemen hepsi ademimerkeziyetçi reformlar istiyordu; fakat Sırpların çoğu zaten mevcut olan ademimerkezilikten hiç hazzetmemişti. Siyasi rejim bocalamaya başlayınca, uluslararası kapitalizm sadece devlet planlamasının ve bütçesinin azaltılması karşılığında krediler vererek neoliberal katliama girişti. GSMH 1986’daki düzeyinin altına düşmeye başladı. 1988’de resmi işsizlik oram yüzde 17’ydi, fakat 25 yaşının altmdakilerde yüzde 30’un üstündeydi. Taşra daha kötü etkilenmişti. İşler ve tüketim maddeleri giderek kamusal alandaki ve kamusal kaynaklarla yaratılmış piyasa alanındaki aile, himaye ve takas ağlarına bağımlılaşmaya başladı. Sırp BiZdiri’sinde belirtildiği gibi, piyasa yapısının tekil cumhuriyetlerden oluşması yüzünden hangi etnik gruptan olduğunuz geçim durumunuzu etkiliyordu. Giderek daha çok Yugoslav kişisel ve ailevi çıkarlarım kendi etnik gruplarıyla ilişkilendiriyorlardı. Ulus sınıfın önüne geçmişti ve bu durum federalizm için hiç hayra alamet değildi.</p>

  <p class="calibre1">Yugoslavya Birinci Dünya Savaşı’nm hemen sonrasında Hırvat, Sırp ve Sloven liderlerin jeopolitik sebeplerle gösterdiği rızayla kurulmuştu. Savaşta birbirlerine karşı savaşmak zorunda kalmışlardı -Slovenler ve Hırvatlar Habsburg împaratorluğu’na bağlı olarak Sırbistan’a karşı savaşıyorlardı- ve şimdi de birlik sayesinde Balkanlarda barış sağlamaya çalışıyorlardı. Aynı zamanda birleşmek onları herhangi bir bölgesel hasma karşı da iki kat daha iyi koruyacaktı. İki savaş arasmda Yugoslavya milliyetçi hasımlıklarla sarsıldı, fakat jeopolitik akılcılık sebebiyle bir arada kalabildi ve 1945’ten sonra da aynı jeopolitik mantık devreye girdi. Tito 1948’de Stalin’le yollarım ayırdığında, Yugoslavya süper güçler arasındaki tarafsız konumunu kendi çıkarı için kullanabilir hale geldi. Bu yüzden Yugoslavya daima jeopolitik bir yapılanma olmuştur. Hâlâ Avrupa’daki en büyük ordulardan birine sahipti. Fakat Sovyetlerin çökmesi bu jeopolitik mantığı gereksizleştirdi. 1990’da Yugoslavlar kendilerini savunmak için federasyona ihtiyaç duymaz hale geldiler ki, zaten fiilen yürüyen -komünist, militarist ve bir ölçüde Sırp egemenliğinde- federalizm biçiminden de memnun değillerdi.</p>

  <p class="calibre1">YUGOSLAV FEDERALİZMİNİN REDDİ: 1990 SEÇİMLERİ</p>

  <p class="calibre1">Demokrasi Yugoslav federalizmini öldürdü (Snyder, 2000). Yugoslavlar “biz, halk” egemenliğini istiyordu; fakat altı cumhuriyette 1990 Nisan ile Aralık ayları arasmda yapılan bir hayli serbest seçimler, etnik çoğunluk demokrasisine bağlı organik milliyetçileri iktidara getirdi. Anayasaya uygun olarak hem seçimler hem de katılan partiler her cumhuriyette ayrı ayrı örgütlenmişti. Seçimler bir nevi etiıik nüfus sayımı gibi sonuç verdi. Büyük partiler arasmda sadece eski komünist partiler etnik sınırları aşan çok sayıda oy almıştı; hattâ onlar bile Sırbistan haricinde büyük ölçüde etnik azınlıklara cazip gelmişti. Diğer başarılı partiler hem liderlik hem destekçiler bakımından büyük ölçüde tek-etnisiteliydi. Milliyetçi partiler sembolik ve duygusal alandaki tahakkümleri sayesinde komünizm dönemindeki acıları sömürerek büyük başarı kazandılar. Hırvatistan’da Tudjman ve neredeyse-faşist Paraga, Bosna’da Izzetbegovic, Sırbistan’da Seselj ve Draskovic gibi liderler Komünizm döneminde hapislere ve işkenceye dayandıkları için ahlaki otorite elde etmişlerdi. Tıpkı liberaller gibi onların da çoğu güya refah getirecek piyasa reformlarım savunuyorlardı. Fakat sadece milliyetçiler maddi çıkarlarını toplu olarak etnik grubun çıkarları olarak tanımlıyordu ve bilhassa Marksist smıf çıkarı anlayışı popülerliğini yitirdiği için etnik grup söylemi Yugoslav ekonomisinde giderek daha kulağa hoş geliyordu (Cohen, 1995; Crnobrnja, 1994, II. Kısım). Etnisite henüz sınıfa galip gelmemişti; fakat Yugoslavlarm çoğu yüzünü etnisiteye dönüyordu.</p>

  <p class="calibre1">Sonuçlar her cumhuriyette farklı çıktı. Hırvatistan’da Tudjman’ı merkez alan milliyetçi bir koalisyon (HDZ) mutlak koltuk çoğunluğunu (oyların çoğunluğunu değil) kazandı. Tudjman ondan sonra 1999’daki ölümüne kadar</p>

  <p class="calibre1">Hırvatistan başkanı olarak kalacaktı. Eski Komünist Parti ve bir merkezci ittifak itibarlı denebilecek oylar aldılar ve bazıları çok-etnililiği savundu. Azınlıklar içinde çok başarılı oldular. Erkek ve kadın seçmenler arasmda belirgin bir fark yoktu. Hırvat milliyetçi partisi seçmenleri gerçek bir parti programından ziyade diğer etnik grupların yarattığı tehdit duygusu yüzünden çekimine almıştı. Siber (1993: 197), Hırvatistan’da “gayri-etnik seçmen ya da gayri-mil-liyetçi parti tipi kesinlikle yoktur” der. Fakat kazananlar Hırvat halkının egemenliğini istiyordu.</p>

  <p class="calibre1">Slovenya’da çok parti olduğundan hiçbiri mutlak çoğunluğu elde edemedi. Fakat kendilerini sosyalist, Hıristiyan demokrat, liberal, muhafazakar vs. diye tanımlamalarına rağmen, hepsi öncelikle milliyetçiydi ve federasyonun içinde ya da dışında ortak bir milli özerklik elde edene kadar farklı yönlerini bastırmaya hazırlardı. Slovenya kendini Yugoslavya’nın geri kalanına yakın hissettiği kadar Avrupa’ya da kültürel bakımdan yakın hissediyordu. Hem Slovenya’da hem de Hırvatistan’da ilkeli bir ulus-devlet arzusu ile faydacı bir barış ve devamlılık arzusu arasmda bir gerilim vardı. Her iki cumhuriyette de ana siyasi aktörlerin çoğu barışçıl ayrılma peşindeydi. Fakat bunu zorlama konusunda çok sakıngan davranıyorlardı.</p>

  <p class="calibre1">En küçük iki cumhuriyette daha az sorun çıkacaktı. Karadağlıların etnik köken duygusu ikircikliydi. Çoğunluk partileri Karadağlıların aslında Sırp olduğunu, azınlık ise etnik bakımdan farklı olduklarını iddia ediyordu. Çoğunluk önemsiz çekincelerle Sırpların güçlü federasyon anlayışını destekledi. Karadağlılar Sırpların kendi kendilerine oluşturdukları federasyonda kaldılar. Milosevic’in başarısızlıkları daha sonra Karadağlıların çekincelerini artıracaktı. 2003’te iki cumhuriyet arasmda daha gevşek bir federasyon kuruldu ve her iki cumhuriyette de 2006’da tam bağımsızlık için referandum düzenlenmesine karar verildi. Makedonya’da ılımlı milliyetçiler seçimi kazandı, daha radikal milliyetçiler ikinci geldi. Yeni hükümet federasyonu destekliyordu; fakat gerekçeleri esasen jeopolitikti; çünkü Yunan ve Bulgar komşularının tehdidi altında olduğunu hissediyordu. Farklı cumhuriyetlerin ihtiyaçlarına göre farklı özerklik derecelerinde olduğu “asimetrik bir federasyon” oluşturulmasından yanaydı. Bu başarısız olunca Sırpların dikkati başka yere çevriliyken bağımsızlıklarını ilan ettiler. Makedonya’nın yüzde 25-30 oranındaki Arnavut azınlığa ayrımcılık yapması nihayet 2001’de silahlı çatışmalara yol açtı, fakat sonradan çatışmalar azaldı. Bu etnik çatışma uzlaşma ile çözülebilecek gibi görünüyordu.</p>

  <p class="calibre1">Bosna da ilk başta uzlaşma yanlısıydı. Bosna ulus-devlet haline gelemeyeceği için milliyetçiler fazla hareket edememişti. Fakat burada bile en yüksek oy alan üç partinin üçü de etnik tabanlıydı ve farklı etnik gruplara dayanıyordu. Hepsi toplamda oyların yaklaşık yüzde 90’mı aldılar, önemli bir sınıfsal ya da toplumsal cinsiyete dayalı fark da yoktu. Komünizmden etkilenmemiş en büyük toplumsal örgütlenmeler etnik olanlardı ve bunlar da en etkin siyasi partiler haline gelmişlerdi. Bu çok-etnili cumhuriyette bile uzlaşmanın arabulucuları etnik partilerdi. İlk başta federasyonu korumaya karar verdiler, fakat bu kararın jeopolitik faydacılıktan başka bir sebebi yoktu. Bosna’daki Sırp ve Hırvat liderler, federal kurumlarda kendi cumhuriyetlerinin çıkarlarının korunmasını bekliyorlardı. Müslüman lider (daha sonra başkan) İzzetbegovic 1989’da şöyle diyordu:</p>

  <p class="calibre1">Ulusal devlet kurma yolunda değiliz... Bazıları bunu isteyebilir... fakat gerçekçi bir istek olmaz. Müslümanlar cumhuriyetteki en kalabalık ulus bile olsa, sayıları yetersiz kalacaktır... nüfusun yaklaşık yüzde yetmişini oluşturmaları gerekir. (Silber &amp; Little, 1995: 230)</p>

  <p class="calibre1">Anlaşılan ulus-devlet kurmak için gerekli düzeyin yüzde 70 olduğunu düşünüyordu.</p>

  <p class="calibre1">Her üç topluluğun Komünist Parti liderleri daha önce politikaları fiilen veto etme hakkına sahipti ki bu da sürekli birbirlerine danışmalarını gerektiriyordu. Fakat komünizm dağılınca Bosna’nın politikaları etnik hatlara dağıldı. Müslüman partiler ilk başta federasyonu benimsese de, bazıları en büyük etnik grup oldukları için onları kayıracak çoğunluk demokrasisinin çekimine kapıldılar. Yugoslavya’daki diğer etnik kimliklerin yanında Bosna’nın kolektif kimliği ikircikli kalıyordu ve bu yüzden de Hırvatlar ile Sırplar Müslümanların aslında kendilerinden olduğunu düşünmeye devam ediyordu. Fakat 1974 Anayasası’mn getirdiği özerklik ve piyasa reformları (ilk başta Saraybosna) ortak bir <span class="calibre2">Boşnak</span> kimliğinin yayılmasını sağlamıştı. Bazıları yerel Sırpları ve Hırvatları da bu başlık altında topluyor, diğerleri Müslümanlarla sınırlı tutuyordu. 1990 seçimleri sırasında Müslümanlarla sınırlı tutan taraf ağırlık kazandı (Bringa, 1995, 1. Bölüm). Bu bölümlerde Boşnak terimini ben de bu anlamda kullanıyorum. Bosnalı Hırvatlar aynı zamanda Sırplara karşı Müslümanlarla ittifaka sıcak bakıyordu. Bu yüzden en büyük Bosnalı Sırp partisi olan Milosevic’in SDS’si, ilk başta federasyondan yana olmasına rağmen artık sınırın hemen öte yanındaki kendi ulus-devletiyle daha sıkı bağlar kurmaya başladı ki bunun sonucunun belki de Büyük Sırbistan olabileceğini düşünüyorlardı. Üç-uluslu denklik bu manevralar arasmda aksamaya başlamıştı.</p>

  <p class="calibre1">Bu yüzden, Sırbistan dışındaki muzaffer parti liderlerinin hepsi ulus-dev-leti Bosna’da bile bir ideal olarak düşünmeye başladılar. Faydacılık sebebiyle daha azına razı olabilirlerdi, fakat idealde uluslarının bağımsızlığını tercih ediyorlardı. Bosna dışında teklif ettikleri yeni cumhuriyetçi yapılanmalar, kendi kaderini tayin hakkı sayesinde çoğunluk ulusa açıkça kendi devletini kurma güvencesi sağlıyordu (sonradan diğer cumhuriyetlerin arasmda oluşturulan Sırp ve Hırvat küçük devletlerinin durumu da aynıydı). Bosna-Hersek anayasası çoğul “Bosna ve Hersek milletlerinden -Müslümanlar, Sırplar, Hırvatlar ve devlet sınırları içinde yaşayan diğer millet ve milliyetlerden” oluşan bağımsız bir devlet olduğunu ilan ediyordu. Kendi kaderini tayin hakkının her cumhuriyete ve çoğunluk milletine ait olduğu kararma varılmıştı (Hayden, 1996: 790-2; Woodward, 1995: 108).</p>

  <p class="calibre1">Kendi azınlıklarının haklarını azaltan bir çoğunluk demokrasisiydi bu. Bir arada yaşayan etnik grupların varlığı yüzünden karşılıklı olarak şiddetlenen sınır çekişmeleri ortaya çıkabilirdi. İnsanlar şunu soruyordu: “Sen benim ülkemde azınlık olacağın yerde ben niçin senin ülkende azınlık olayım?” Gel gelelim, faydacı tavizler yine de üstün çıkabilirdi. Şimdi en büyük ve en önemli cumhuriyete döneceğim.</p>

  <p class="calibre1">SLOBODAN MİLOSEVİÇ’İN YÜKSELİŞİ</p>

  <p class="calibre1">Yugoslavya’daki kötülüklerin çoğu tıknaz sayılabilecek kır saçlı bir adama atfe-dilmiştir. Milosevic sadece fırsatçılığından milliyetçi olmuştu. İlk başta reform yanlısı bir Komünist aparatçik olarak başlamıştı, genç komünistler arasında yaygın olan bürokrasi-karşıtı hisler besliyordu. 1987 yılında Kosova Meydan Muharebesi’nin yaşandığı yerin çok yakınındaki küçük bir kasabada neredeyse tesadüf eseri milliyetçilik kartını oynadı. Tito’nun 1974’te Kosova’ya yerel özerklik tanıması Arnavutların eyaletteki idari ve polisiye kadroları ele geçirmesini sağlamıştı. Bu baskı altında pek çok Sırp eyaleti terk etmişti. Diğerleri Kosova’nm içine taşındı, özellikle de Sırp milliyetçiliğinin yatağı haline gelen Kosova Meydanı çevresinde toplandı (Vujacic, 1995: 220-1). 1987’de Milosevic alışıldık kardeşlik söylevleri çekip gizli kapaklı anlaşmalar yaparak yerlileri yatıştırmak üzere Sırbistan Komünist Partisi liderinin vekili olarak oraya gönderildi. Bu toplantı ve sonrasındaki olaylar filme alınarak BBC’nin <span class="calibre2">Death of a Nation</span> (Bir Ulusun Ölümü, 1998) adlı belgeselinde tüm dünyaya gösterildi.</p>

  <p class="calibre1">Filmde Milosevic toplantı salonunda eski bir komüniste saygı duruşu öncesinde konuşma yapmaktadır. Fakat salonun dışındaki sokakta birikmiş ve Arnavut polisinden dayak yediklerini haykıran kızgın kalabalık onun sesini bastırır. Başka yerlerde olduğu gibi Yugoslavya’da da polis kuvvetleri çoğunlukla zalimdi. Fakat bu gösteriyi örgütleyenler provakasyon yaptıklarını, arzu ettikleri misillemenin gerçekleşmesi için Arnavut polislere iki kamyon taş attıklarını daha sonra kabul etmişti. Milosevic önce kalabalığı yatıştırmak için dışarı çıkar. Başarılı olamaz. Sarsıldığı bellidir: “Bir daha asla dövülmeyeceksiniz” ve “Sırplar bir daha hiç dövülmeyecek” gibi sözler söyler. Sonra içerideki salona döner, bütün gece sabırla Sırpların şikayetlerini dinledikten sonra şafak sökmeden önce onlara, bütün sıkıntılarını “hızlı ve etkin” bir şekilde çözeceği sözü verir. Onlara merhamet hissediyor gibidir. Kosova Sırpları “bizim Sloba” demeye başlar (Judah, 2000: 53 ve Udovicki &amp; Torov, 1997: 87-8 bunların büyük bir kısmını Milosevic’in ayarladığından şüphelenmektedir).</p>

  <p class="calibre1">Daha sonra 1987’de televizyondan yayımlanan bir parti merkez komite toplantısında Milosevic, Kosova Sırplarını savunmayı başaramadığı için parti liderliğini kınadı. Sonraki iki yılda Sırp milliyetçiliğini “antibürokratik bir devrim”in parçası olarak kullandı; Sırp parti liderliğini ele geçirdi, Kosova ve Voyvodina’yı eyalet özerkliğinden yoksun bıraktı, her iki eyalette de komünist parti liderliklerini tasfiye etti ve Makedonya partisinde ciddi bir nüfuz kazandı. Ardından partiyi yenileyerek görünüşte sosyal demokrat bir parti haline getirdi. Partinin adı da SPS oldu. Yugoslavya’nın üst kurumu Federal Konsey’de çoğunluk oyu almanın eşiğine geldi -Hırvat ve Sloven siyasi elitler için çok endişe verici bir durum ortaya çıktı. 1989’da Kosova Savaşı’nm 600. yılını anmak için savaş alanında toplanan yüz binlerce Sırpa hitap ettiğinde işler doruğa ulaştı. Son sözleri meşhur oldu: “Altı yüzyıl sonra yine muharebelerdeyiz, muharebelerle karşı karşıyayız. Bunlar silahlı muharebeler değil, fakat hiç olmayacak denemez yine de” (çev. Vujecic, 1995: 394).</p>

  <p class="calibre1">Milosevic dinleyicilerine komünist seleflerinden çok daha doğrudan hitap ediyordu. Sade bir sözcü, fakat aynı zamanda ilk önce dinleyip sonra harekete geçen becerikli bir politikacı imajı uyandırıyordu. Kışkırtıcı milliyetçi konuşmalar pek yapmıyordu, bu daha ziyade destekçilerinin işiydi. Bu dönemde gücü daha çok merkezde toplayan bir “sıkı federasyon” (A planı) yanlısıydı. Büyük Sırp milliyetçiliğinin çekirdek seçmen tabanlarım harekete geçirdi: mülteci Sırplar; tehdit altındaki bölgelerde, özellikle Kosova’da yaşayan Sırp-lar; daha güçlü bir federasyon sayesinde ekonomik kalkınma beklentisinde olan bazı taşralı Sırplar. Bunlar 80.000 gösterici çıkarıp halk olduklarını iddia ettiler ve Sırp, Kosovalı, Voyvodinalı parti liderleri arasındaki “düşüncesiz bürokratların” gitmesini istediler. Milosevic, “Dünyada Sırp halkını durduracak hiçbir kuvvet yoktur,” diyerek onları cesaretlendiriyor, ama öte yandan halkın öfkesini durduramadığım iddia ediyordu.</p>

  <p class="calibre1">Milosevic antibürokratik devrim yapmak ve parti lideri olmak istiyordu. Pek çok ordu subayının desteğini almasına rağmen Genelkurmay bölünmüştü ve toptan harekete geçirilemiyordu. Polis ve karanlık Sırp Devlet Güvenlik Servisi, SDB daha faydalıydı. Güya 19 Ustaşa teröristin Yugoslavya’ya sızdığı 1972’den beri, SDB suç dünyasını kullanarak yurtiçindeki ve yurtdışmda-ki muhalifleri öldürüyor ya da gözlerini korkutuyordu. Meşhur “Arkan” ilk etapta bu şekilde adi suçluluktan siyasi şiddete kaymıştı. Milliyetçi lider Vuk Draskovic’e yakın olan “Beli ve Giska” için de aynı şey geçerliydi. Giska’nm kendisi şöyle diyordu: “Dünyanın her yerindeki kurtuluş ve direniş hareketlerinde vatansever ‘suçlular’ ön saflara gelmiş, böyle koşullarda ancak onların başarabileceği şekilde büyük katkılar yapmışlardır” (Knezevic, 1995).</p>

  <p class="calibre1">Yine de en önemlisi 1990 seçimleriydi. Milosevic’in Sosyalist Partisi SPS ılımlı reform yanlısı milliyetçiliği, sıkı federasyon sayesinde Sırpları koruma fikrini temsil ediyordu. Ancak federasyon yıkılırsa, Milosevic Sırp azınlıkları korumak için cumhuriyet sınırlarının revizyonuna gidecekti. Sınırları genişletmek onun B planıydı. SPS’nin seçimlerde haksız avantajı vardı; çünkü komünist parti aygıtlarını, özellikle radyo ve televizyonu, ayrıca polisi ve güvenlik polisini devralmıştı. Üstelik muhalefet partileri alelacele ilan edilmiş olan bu seçime hazırlıklı değildi. Diğer cumhuriyetlerdeki seçimlerin aksine, Sırp seçimleri yarı demokratikti.</p>

  <p class="calibre1">Fakat en büyük muhalefet partileri Milosevic’ten bile daha milliyetçiydi. Sırp saldırganlığını Milosevic’e atfetmenin önündeki ana engel budur (Cigar, 1996 ve Gagnon, 1997 saldırganlığı ona atfeder, fakat Snyder, 2000 bu noktada onlardan ayrılır). En büyük muhalefet lideri Vuk Draskovic, “tüm Sırp topraklarının birleşmesini” ve diğer cumhuriyetlerden toprak alınmasını talep ediyordu. “Türkiye’yi [yani Müslümanları] sevenler Türkiye’ye gitsin” diyor ve yeşil [Müslüman] bayrağı kaldıran kolu bizzat keseceğini söylüyordu. Milliyetçi partiler Aziz Sava (bir Sırp şehidinin adı) gibi Ortodoks kültür-eğitim birliklerinden doğmuştu. Aziz Sava tanrısız komünizmin yok edilmesinden ve Büyük Sırbistan’ın yeniden kurulmasından yanaydı. Milliyetçilerin iddiasına, göre Müslümanlar aslında Sırptı, öte yandan Tudjman da onların aslında Hırvat olduğunu söylüyordu -dolayısıyla her ikisi de Bosna’nın bir yarısına talipti. Liberal demokrat partiler ise SPS ve milliyetçilerin aksine mevcut kitlesel örgütlenmelerle işe başlamamıştı. Belgrad’da, başka şehirli orta smıf bölgelerinde, etnik azınlıklar arasmda güçlenen, ama başka yerlerde zayıf kalan bu partiler entelektüellerin ve meslek sahiplerinin birliklerinden ortaya çıkmıştı. Milosevic’i manipülasyon yapan bir diktatör olmakla suçluyor, federasyonu ve azınlıklara özerkliği savunuyorlardı. Yine de onlar bile federasyonun yıkılması halinde Sırpların korunması için sınırların genişletilmesi gerektiğini düşünüyordu (Goati, 1995: 76). Sırp partilerinin neredeyse tamamı etno-milli-yetçiydi. Sırp çıkarlarını -Sırp Akademisi’nin verdiği ayrıntılar uyarınca- daha iyi koruyacak ıslah edilmiş, asimetrik bir federasyon, yani A planında anlaşıyorlardı. Bu plan başansız olursa ortak B planı vardı: Büyük Sırbistan. Burada sadece elitlerin bir komplosu söz konusu değildir. Onlar Sırplar arasındaki yaygın endişeleri ifade ediyorlardı ve normal demokratik siyasetçiler gibi yeniden seçim istiyorlardı.</p>

  <p class="calibre1">Fakat Sırp seçmenler etno-milliyetçilik takıntılı değildi. Seçim öncesi anketler en belirgin olumsuz meselenin komünist mirası kaldırmak olduğunu, en belirgin olumlu meselelerin ekonomi ve yaşam standardı olduğunu gösteriyordu. Onun ardından da bir yandan ulusu savunurken diğer yandan iyi uluslararası ilişkiler kurmak geliyordu. Saldırgan milliyetçiliğin burada yeri yoktu. Savaş çığırtkanlığıyla savaş kazanıldığı neredeyse hiç görülmez. Dras-kovic antikomünist ve milliyetçi retorikle, ayrıca karizmatik duruşuyla varlığını koruyordu; fakat ekonomik politikası naif görünüyordu, üstelik etnik meselelerde tutarlı davranmıyor gibiydi. Milosevic komünist geçmişini arka plana atmak zorunda kalmıştı; fakat ulusun güya kararlı ama ılımlı savunusu fikri ve ekonomi siyasetindeki yeterliliği üzerinden prim yapmıştı (<span class="calibre2">Vreme</span>, 6 Ocak 1992). Seçmenler diğer pek çok seçimde olduğu gibi partileri farklı farklı kriterlerle değerlendiriyordu.</p>

  <p class="calibre1">Milosevic’in oyları büyük ölçüde nispeten yaşlı Sırplardan, eğitim düzeyi düşük olanlardan, işçi ve köylülerden (fakat işsizlerin oyları partiler arasmda dağılmıştı), geniş devlet sektöründen ve geri kalmış güney Sırbistan başta olmak üzere taşradan geliyordu. Devlet televizyonu üzerindeki kontrolü, taşrada ve diğer iletişim araçlanna pek ulaşamayan diğer az eğitimli gruplarda önemliydi. Yaşam standardı ve güvenlik konusunda en kaygılı olanlar bunlardı. Anketlere göre SPS seçmenleri daha devletçiydi ve otoriter yönetimi onaylamaya daha yatkındı. Esasen etnik azınlıklardan, eğitimli orta sınıftan, kuzeylilerden, Belgrad ile diğer şehirlerde yaşayanlardan oluşan liberal demokratlar ise bunun tam tersiydi. SPS alaycı bir ifadeyle, onları “Belgrad’m merkezinden Sırbistan’ı göremeyen kozmopolitler” olmakla suçluyordu. Onlar da SPS’yi “Belgradlı dağ milliyetçileri” diye alaya alıyorlardı. SPS ve liberal demokratlar içinde kadın ve erkeklerin oranı eşitti. Milliyetçi partilerde seçmenler arasmda erkeklerin oranı biraz yüksekti, fakat hem şehirlerde hem de taşrada sınıflar arasmda eşit bir şekilde dağılmıştı. Milliyetçilere en çok oy <span class="calibre2">precani</span> Sırplardan ve mültecilerden, bilhassa Kosova’da yaşayan ya da oradan kaçmış olanlardan gelmişti. Milliyetçi partiye oy verenler SPS’ye oy verenlerden daha milliyetçi görüşlere sahipti.</p>

  <p class="calibre1">Milosevic eski ve yeni politikalar arasmda, ayrıca bağnaz milliyetçilik ile kozmopolit liberalizm arasında duran bir merkezci gibi görünüyordu. SPS kendisini, “ulusal nefret ve ulusal çatışmalar içinde değil barış içinde yaşamak isteyenlerin doğru seçimi” ilan etmişti. “Belirsizlik ve kardeşi kardeşe kırdıran savaş yerine çocukları için parlak yarınlar isteyen, emeğinin meyveleri sayesinde refah içinde yaşamayı arzu eden, başkalarının özgürlüğünü kendi özgürlüğü için şart koşan” insanların seçimiydi SPS. Milosevic’i çok destekleyenler değişim ve düzensizlik yüzünden kaygıya kapılanlar, geçinebilmek için devlet himayesine bağımlı olanlardı ve bu kesimler artık milliyetçiliğe kayıyordu. SPS’nin “bizde belirsizlik yok” sloganı bilhassa tutulmuştu.<a id="footnote2"></a><sup class="calibre4"><a href="#bookmark4">2</a></sup> Bu safhada Milosevic yarı-otoriterdi fakat aşırılıkçı değildi. Gel gelelim, politikaları ve merkezi seçmen tabam, ulusu sınıfın üzerinde tutan ve onları şiddete sürükleyen devletçilik ve milliyetçilik birliğinden taraftı. Bu destekçi seçmen tabanlarının çoğu varlığım sürdürdü. 1992’de <span class="calibre2">Vreme</span>'nin bildirdiği anketlere bakılırsa bilhassa şehirlerde, kuzeyde ve eğitimliler arasmda SPS’nin popülerliği azalmıştı. Güney Sırbistan’dakilerin yüzde 51’i SPS’yi desteklerken, Belgradlıların sadece yüzde 15’i destekliyordu. Milosevic Sırp milliyetçisi olan çekirdek seçmenlere giderek daha bağımlı oldu.</p>

  <p class="calibre1">Oy çokluğu sistemine göre yapılan seçimler ve Arnavutların seçimleri boykot etmesi, oyların yüzde 46’smı alan SPS’nin meclisteki koltukların yüzde 77’sini ele geçirmesine yol açtı. Milosevic artık yürütme gücünün yanı sıra meclisi de elinde tutuyordu. Gerçi oy kullanan Sırpların yüzde 90’mdan fazlası benzer bir A planını benimsiyordu: Diğer cumhuriyetlerin neredeyse bütün büyük partilerinin amaçlarına ters düşen sıkı bir federasyon. Ayrıca federasyon işe yaramazsa, sınırları Sırbistan lehine değiştirmek şeklindeki B planını savunmaya da devam edildi. Cumhuriyetler arasındaki fırtınalı 1991 müzakerelerinde bütün büyük Sırp partileri Milosevic’in konumunu savundu. Sloven ve Hırvatların daha zayıf bir konfederasyon talebini reddetmekle kalmayıp, Bosnalılar ile Makedonlarm her cumhuriyetin özniteliklerine göre ayarlanmış asimetrik federasyon şeklindeki tavizli önerisine de karşı çıktılar (Goati, 1995: 76). Müzakereler başarısız olunca, muhalefet partileri Milosevic’in B planı olan Büyük Sırbistan’a karşı çıkmadılar; çünkü onlar da aynı planı savunuyordu. Sırpların çoğu çokkültürcülüğün getirecekleri konusunda kötümserdi. Yapılan anketlerden birinde, sadece yüzde ll’inin görüşü farklı ulusların uyum içinde yaşayabileceği yönündeydi ve çoğunluk her devletin tek-etnisiteli olmasını savunuyordu <span class="calibre2">(Vreme,</span> 30 Kasım 1992).</p>

  <p class="calibre1">Etnik savaş felaketi Milosevic’in popülerliğini azaltmıştı. 1991 ve 1993’te halkın muhalefetiyle karşılaşınca zora başvurdu. Muazzam polis gücü en sonunda sokakları göstericilerden temizledi ve bağımsız medya uydurma suçlamalarla kapatıldı. Savaş da gücünü artırmıştı. Muhalif Sosyal Demokrat Voyvodina Partisi’nin başkanı “Hırvatistan’daki faşist çetelerin müttefiki” olarak damgalandı, tutuklandı ve silah altına alındı. Milosevic aynı zamanda üstü kapalı olarak ekonomik gücünü de kullanıyordu. Sırp sanayiinin yarısı hâlâ devlet mülkiyetindeydi ve SPS ile bazı paramiliter müttefikleri gizlice buralardan destekleniyordu. Savaşa gitmeyi reddeden işçiler de işten çıkarılabiliyordu <span class="calibre2">(Vreme,</span> 11 Kasım, 9 Aralık ve 12 Aralık 1991). Milosevic muhalefetin daha küçük liberal savaş karşıtı blok ile büyük milliyetçi savaş yanlısı blok arasmda bölünmesinden de faydalandı -Draskovic ise iki blok arasmda gidip geliyordu. Daha fazla desteğe ihtiyaç duyan Milosevic Seselj milliyetçileriyle koalisyon yaptı. 1992 ortasında 200.000 Yugoslav ülke dışına göç etmişti ve bunlar büyük ölçüde liberal üniversite mezunlarıydı <span class="calibre2">(Vreme,</span> 6 Nisan 1992). Milosevic/ milliyetçi koalisyonu Sırbistan’a egemen olmuştu -Milosevic’in manevra kabiliyeti de azalmıştı.</p>

  <p class="calibre1">Gordy (1999; krş. Snyder, 2000) “siyasi alternatiflerin imhası” adım verdiği süreçte Milosevic’in rolünü abartır. Milosevic polis ve medya güçlerini kullansa, ayrıca savaş dönemi yurtseverliğinden destek alsa da, temel sorun ilk baştaki Sırplar için daha geniş bir savunma hattı kurma mutabakatından kaynaklanıyordu. Daha sonra muhalefet güçlenince bu mutabakat bölünmüş ve bazı unsurlar Milosevic’ten bile daha aşırılıkçı olmuştu. Ne yazık ki Sırp siyasetçiler ve seçmenler diğer etnik grupları çileden çıkaracak görüşlerini temizlik başladıktan sonra ifade etmeye başlamıştı. Draskovic için 1991 Kasımı’nda Vukovar’m korkunç bir şekilde talan edilmesi şahsi bir ahlaki kriz olmuştu (Grmek ve diğ., 1993: 316-17). “Sırp egemenliği Sırp mezarlıklarının bulunduğu her yere kadar genişlemelidir” şeklindeki kendi retorik sloganının daha da büyük mezarlıklar kurulmasına yol açacağını fark edememişti. Bundan önce Sırpların çoğu dıştan gelen tehditlere karşı sert bir milliyetçi duruşu destekliyordu. O ana kadar bunun kişisel maliyetleri olmadığı gibi, şiddete başvurmayı da gerektirmemişti.</p>

  <p class="calibre1">Cumhuriyetlerin hiçbirinde cinai etnik temizliği destekleyen bir çoğunluk yoktu. Yine de Sırbistan’da iki radikalleşen siyasi güç ortaya çıkmıştı. Milosevic giderek tuzağa daha kötü yakalanıyordu. Sıkı federalizm ya da sınırların yeniden çizilmesiyle Sırplara “daha fazla savunma” sağlamak zorundaydı. Geri adım atarsa popüler milliyetçi güçler tarafından ezilecekti ve buna karşı liberal partilerle de ittifak kuramıyordu, çünkü onlar da otoriter eğilimlerine karşıydı. Kendi desteği yüzünden tereddütte kalan milliyetçi ve devletçi seçmenler daha da milliyetçileşmeye açıktı. Kontrol kısmen Milosevic’teydi; fakat aynı zamanda çekirdek seçmen tabanının ve milliyetçilerle beraber inşa ettiği koalisyonun tutsağı olmuştu. İkincisi, Sırp milliyetçisi çekirdek kadro muhaliflere karşı paramiliter şiddet kullanmaya başlamıştı ve Sırp güvenlik polisi SDP’den destek alıyordu. SDP 1970’lerden beri yurtdışındaki muhaliflere suikast düzenlemek için suçluları kullanıyordu. Şimdi ise ajanları Hırvatistan ve Bosna’da Sırp <span class="calibre2">precani</span> toplulukları içinde paramiliterleri silahlandırmaya ve örgütlemeye başlamıştı (Knezevic &amp; Tufegdzic, 1995; Micevic, yakında yayınlanacak). Devletin karanlık kesimleriyle bağlantılı daha radikal ve şiddet düşkünü popülizmin artması yüzünden şimdi de siyaset istikrarsızlaşıyordu.</p>

  <p class="calibre1">Islah edilmiş bir konfederasyon yaratma müzakerelerinde de pek ilerleme kaydedilemedi ve Slovenya ile Milosevic kendi seçeneklerine döndüler. Sloven-ya muhalefetsiz ayrılma şansının bulunduğunu düşünüyordu, Milosevic’in de taleplerini dayatacak bir ordusu vardı. Gerilim şiddetlendi. Hepsi Belgrad’daki Federal Meclis’e yeni oluşumun pazarlıkları için temsilciler gönderdiğinde -örneğin federal Avrupa Parlamentosu’ndaki ulusal muadilleri gibi- sosyalist, liberal ya da muhafazakar gruplar oluşturamadılar. Onun yerine milliyetçi gruplaşmalar oldu: Hırvatlar, Slovenler, Sırplar vs. Etnisite sınıfa baskın çıkıyordu (ikinci tezim). Bosna’dan Sırp ve Hırvat vekiller arada kalıp <span class="calibre2">iki</span> şekilde de gruplaştı, bir kısmı Bosna vekilleri grubunu oluşturdu, diğer kısmı başka etnik yoldaşlarıyla saf tuttu. Sadece Sırbistan ile Karadağ cumhuriyete gerekli katkıyı gösterince federal bütçe çöktü. Ekonomik kriz ve dış borcun ağırlığı sebebiyle her cumhuriyet kendi yükünü diğerlerine taşıtmaya kalkınca ticaret ve döviz savaşları çıktı. Milosevic 1990’m sonunda Sırbistan’ın borcunu ödemek için Ulusal Banka’yı soyup soğana çevirince gerilim hızla arttı. Diğer cumhuriyetler de benzer şekillerde ona yanıt verdi.</p>

  <p class="calibre1">Artık federasyon çöküyordu. Cumhuriyetlerde ortaya çıkan milliyetçi güçler, birinci adımın ister istemez atıldığını gösteriyordu. Esasen Sırp milliyetçilerinin desteklediği, artık jeopolitik gerekçesini de ekonomik başarısını da kaybetmiş bir komünist federasyona ilk etapta karşı çıkmışlardı. Ulus-devlet-lerden oluşan bir Avrupa’da federalizm artık bir sapma gibi görünüyordu. Tek tek cumhuriyetler artık merkezileşmişti ve orantılı temsil seçimlerinden ziyade kazananın her şeyi aldığı seçimler üniter parlamenter kurumlan güçlendirmiş, ayrıca milliyetçiler bunları ele geçirmişti. Yugoslavlarm aslında ne istediğini söylemek mümkün değil. Tek bildiğimiz şey, seçim sürecindeki parti listesiyle karşı karşıya gelince oy kabininde neyi seçtikleri. Fakat kısa süre sonra başlarına gelecekleri -cinai etnik temizlik- pek azmin istediğini varsayabiliriz.</p>

  <p class="calibre1">Savunmacı etnik milliyetçilik yükselişteydi. Hırvatistan’daki anketler, bilhassa etnik bakımdan mağdur olduklarım düşünen, dış-grup ayrıcalıklarına hınç duyan insanların milliyetçi partilere çekildiğini göstermektedir (Siber, 1993: 152-3). Yugoslavya çapındaki en ısrarlı milliyetçi slogan, aile ocağının önceliği ve onun savunulmasının gerekliliğiyle ilgiliydi. Demokrasi bu ahlaki milliyetçiliği, ilkelerine bağlılığını cesaretiyle ispatlamış olan siyasetçilerin seçimlerdeki zaferiyle ödüllendirdi. Önceden var olan iki toplumsal örgütlenme en büyük hareketlenmeyi yaratıyordu. En büyük örgütlenmeler komünist gençlik birlikleri, sendikalar, mesleki ve kültürel yapılanmalardı. Fakat insanların çoğu komünizmden kopmak istediği için bu örgütlenmeler silinmeye başlamıştı. Bu yüzden en harekete geçirici örgütlenmeler etnik örgütlenmelerdi. Komünizm döneminde siyasetten uzak durmuşlardı; fakat müzik, dans, futbol, geçit törenleri ve piknikler aracılığıyla örgütlenerek muazzam bir gündelik hareketlenme yaratmışlardı. 1980lerin sonunda cumhuriyet çapındaki kültürel örgütlenmeler de onlara katıldı. Bunlar milliyetçi partilerin sivil toplumdaki harekete geçiricileri oldular. Bunlardan ayrı üçüncü bir kesim de şehirlerdeki eğitimli meslek sahibi zümrelerin desteklediği çok kültürlü gruplardı. En irfan sahibi risaleleri onlar yazıyor, en karmaşık konuşmaları onlar yapıyorlardı. Feminizmden ve insan haklarından dem vuruyorlardı. Fakat kitleleri harekete geçirme güçleri yoktu. Zira tüm o sivil toplum söylemine rağmen, bu süreçte harekete geçirici olanlar milliyetçi örgütlenmeler ve kimliklerdi; yine burada da uygar sivil toplumun hiç uygar olmadığı görülecekti.</p>

  <p class="calibre1">Liberal demokrasi ve sosyal bilimi çoğunlukla nispeten atomlaştırıcı bir bireysel görüş ve siyasi seçimde tercih modeli sunar. Görüşlere dair anketler ve toplumsal araştırmalar yoluyla sürekli insanların ne düşündüğünü sorar, bu yüzden de sonuç bireysel tercihlerin toplamından çok farklı çıkınca şaşırıp kalır (Hırvat rahip, Holbrooke ve toplumsal mesafeyi ölçen sosyologlar da şaşırıp kalmıştır). Yine de, insanlardan çoğunun karmaşık ve genelde çelişkili siyasi görüşleri olduğundan, bu düşüncelerden sadece bazılarının oy kullanma kabinine ulaşması, örgütlenmeyle ilgili bir meseledir. Başka Sırp milliyetçilerinin değil de Milosevic’in iktidara gelişi manipülasyon sayesinde olmuştur -ve bu bir fark yaratır. Fakat 1990’lardaki elit manipülasyonlarmın çoğu zeki siyasetçiler ile naif demokrat siyasetçiler arasmda yürümüştü -demokrasinin normal personeli. Demokratikleşme Yugoslavya’yı tehlike bölgesine sokmuştu. Çoğu cumhuriyette milliyetçilerin iktidara gelmesi karşılıklı korkuları artırmış, bir güvenlik ikilemi yaratmıştı.</p>

  <p class="calibre1"><span class="calibre8">organik milliyetçiliğin yükselişi</span></p>

  <p class="calibre1">Sonraki dokuz ayda organiklik yanlısı ulus-devletler ortaya çıktı. 1991 Haziram’nın sonunda Slovenya ve Hırvatistan cumhuriyetleri Yugoslavya’dan bağımsızlıklarını ilan ettiler. Bu iki rejim ile Sırbistan o dönem hiçbir şekilde taviz vermemişlerdi. Sırbistan’ın sıkı federasyonu ile Hırvat/Slovenlerin zayıf konfederasyonu arasmda hiçbir uzlaşma işareti yoktu. Rejimlerin üçü de taviz vermektense şiddetin artması riskine girmeye hazırdı. Sloven hükümetinin görece kolay bir seçeneği vardı. Slovenya en zengin ve en Avrupa yönelimli cumhuriyetti; üstelik Sırbistan’la en az ilişkisi olan ve federasyondan en az çıkarı olan cumhuriyet de Slovenya’ydı. Aynı zamanda bağımsızlık ilan etmenin en risksiz olduğu yer de burasıydı. ihtilaf konusu hudutları, Sırbistan’la sınırı yoktu, ayrıca bu cumhuriyette hemen hiç Sırp da yaşamıyordu. Slovenyalı siyasetçiler, birlik olup katı bir tutumla hareket ederlerse bağımsızlık ilanına Sırbistan’ın karşı çıkacağından bile şüpheliydiler.</p>

  <p class="calibre1">Slovenya pek iç muhalefetle karşılaşmadan bağımsızlığını ilan etti. Sloven polis kuvvetleri, Sırp güdümlü Yugoslav ordusu JNA’nın saldırılarına direneceklerini gösterince Milosevic Slovenya’nm ayrılmasına ses çıkarmadı. Ordunun morali bozulmuş, Başkomutanlık bölünmüştü. Hiç mücadele edilmeden federasyondan vazgeçilmesi karşısında şaşkına dönen bazı generaller bu fiyasko yüzünden radikalleşti. Ama Devlet Konseyi Başkanı Jovic (Milosevic’in sıkı bir Sırp müttefiki) daha sonra kameralara şöyle demişti: “Etnik bakımdan saf bir devletti. Sırp yoktu. Slovenya’nm Yugoslavya’dan ayrılması umurumuzda bile olmadı” (BBC, 1998). Azınlıkların çok az olduğu Slovenya etnik savaşın dışında kaldı. Slovenya’yı daha fazla tartışmayacağım. Yine de Slovenyalılar artık Yugoslav federalizmini yok etmekte paylarına düşeni yapmışlardı. Keza Slovenya’nm bağımsız bir devlet sıfatını derhal tanıyan Avrupalı devletlerin de federalizmin çöküşünde etki yarattıkları yer yer iddia edilmiştir. Fakat dış ülkelere çok fazla suç atılamaz. Belki de ulus-devlet idealinin baskınlığı için hepsi ortak sorumluluk taşıyordu. Fakat ülkeyi parçalara ayıranlar Yugoslav-ların kendileriydi.</p>

  <p class="calibre1">Hırvatların bağımsızlık ilanı Yugoslavya konfederasyonunu bitirdi ve çok daha kötü riskler yarattı. Hırvatistan’ın hem Sırbistan’la uzun bir sının, hem de büyük bir Sırp azınlığı vardı. Slovenya’dakinin aksine, Sırbistan’ın burada önemli çıkarlan vardı ve ayrılmanın riskleri çok daha fazlaydı. Müzakereler artık yarı bağımsız cumhuriyetler arasında yürütülüyordu ve çatışmalar savaşa dönüşme potansiyeli taşıyordu. Böyle bir çatışmada sonucu tayin edecek muazzam bir kaynak olan Yugoslav ordusu JNA’nm kontrolü büyük ölçüde Suplardaydı. Bu yüzden Sırp rejimi Hırvatistan’ın federasyonda kalması için askeri zor kullanabileceğini düşünüyordu. Hırvatistan büyük bir risk alıp ayrılmaya çalışacak mıydı? Büyük ihtimalle bu durumun sonucu diğer cumhuriyetlerin bağımsızlık yönündeki hamlelerini de belirleyecekti. İkinci aşamada Hırvat siyasetçileri ve partileri kritik aktörler olmuşlardı.</p>

  <p class="calibre1">Artık iktidarda olan Tudjman ilk başta Hırvatistan’ın bağımsızlığına faydacı sebeplerle karşıydı: Eski bir general olduğundan JNA istilasından korkuyordu. Bu yüzden müzakereler sırasında gizlice yurtdışmdan silah ve askeri danışman bulmaya çalışıyordu (Bosna’daki İzetbegovic ise böyle bir çaba harcamıyordu). Erteleme ne kadar uzun sürerse o kadar çok silah toplayacaktı. Hırvat göçmenler ABD, Kanada ve başka yerlerden para temininde önemliydi. Ustaşa ideolojisi -özellikle de Hırvatistan’ın bağımsızlığını savunmanın silahlı mücadele gerektiği inancı- Hırvatistan’ın kendisinden ziyade dışarıdaki göçmen toplulukları arasmda canlıydı. Pek çok göçmen Hırvatistan’a döndü ve silahlara erişimi kontrol eden HDZ’de tavizsiz kadrolar arasına girdi. Bu yeni devletin “daha yumuşak” alanlarındaki idare büyük ölçüde federal cumhuriyetten kalmıştı. Fakat “sert” işlevlerini yerine getirecek bir ordusu yoktu ve Sırp nüfusunun bulunduğu alanlarda polis kuvvetleri büyük ölçüde Sırplardan oluşuyordu. Ordu tavizsizlik yanlıları tarafından gizlice oluşturuluyordu, polis kuvvetleri ise parçalanıyordu. Hırvatistan istikrarsız bir devlet halini almıştı ki beşinci tezimde gösterdiğim üzere, etnik savaş eşiğinin geçilmesinde etkili bir durumdu bu.</p>

  <p class="calibre1">Tudjman’ın asıl arzusu Hırvat ulus-devletiydi ve bunun için savaşmaya hazırdı. Bir tarihçilik misyonu üstlenmişti. Kitaplarından birinde korkunç Ustaşa ölüm kampı Jasenovac’daki insan kayıplarını asgari düzeyde göstermeye kalkmıştı. <span class="calibre2">Nationalism and Contemporary Europe</span> (Milliyetçilik ve Günümüz Avrupası) başlıklı eserinde, ayrı bir Bosna-Hersek’in, “Hırvatistan’ın iktisadi ve coğrafi konumunu ekonomik bakımdan son derece gayritabii hale getireceğini, bu yüzden de en geniş siyasi anlamda geçim ve kalkınma için olumsuz koşullar yaratacağını” iddia ediyordu. Bosnalı Müslümanlar aslında Hırvattı, bu yüzden Hırvatlar ile Müslümanlan bir tutarak etnik nüfusları hesaplıyor, Bosna’nın büyük bir kısmına yayılan bir Hırvat devletinin zeminini yapıyordu (İngilizce baskı, 1981: 112-15). Bu vizyonun hayata geçirilmesi orada hem Müslümanların hem Sırpların yaşamını baltalayacaktı.</p>

  <p class="calibre1">Seçim kampanyasında Tudjman’m HDZ’si tekrar tekrar “Hırvatistan’ın bağımsızlığı” ve “Hırvatlar için bir devlet” talep etti, ama azınlıklara hiç değinmedi. Hattâ kürtaj karşıtları bile devreye girdi, kampanya posterlerinde “cenin bile küçük bir Hırvattır” yazıyordu. HDZ yurtdışındaki göçmenlerden ciddi mali yardım alıyordu (Pusic, 1997: 98). Tudjman tekrar tekrar belirtiyordu: “Hırvatistan’ın kaderine sadece biz karar verebiliriz.” Bu devlet, “Hırvatların bin yıldır hiç bitmeyen bağımsız devlet arzusunu” taçlandıracaktı. Tudjman zaman zaman Ustaşa’yı da savunuyordu:</p>

  <p class="calibre1">Muarızlarımız programımızda bağımsız Hırvat Ustaşa devletini yeniden kurma iddiasından başka bir şey görmüyorlar. Bu devletin faşist suçluların yaratısı olmadığım, aynı zamanda Hırvat halkının öteden beri bağımsız devlet kurma arzusunun cisimleşmesi olduğunu göremiyorlar. Hitler’in yeni bir Avrupa düzeni kurmayı planladığını biliyorlardı. (Silber &amp; Little, 1995: 91)</p>

  <p class="calibre1">Milosevic’in aksine Tudjman içten pazarlıklı değildi. Karısının Yahudi ya da Sırp olmamasından dolayı alenen Tanrı’ya şükretmişti. Hırvatların Doğu AvrupalIlar olduğunu, “Sırpların ise Doğu’ya ait” olduğunu beyan etmişti. “Onlar Doğulu insanlardır, tıpkı Türkler gibi.... Dilsel benzerliklere rağmen onlarla bir arada <span class="calibre2">duramayız” (Cohen</span>, 1995: 211). Kendi milliyetçi mitlerinde tüm Hıristiyan Avrupa’yı Türklere karşı savunduklarına inanan Sırp halkından bahsediyordu! Tudjman’m partisi zaman zaman Sırp karşıtlığını Yahudi karşıtlığına bağladığı için, Sırpların Ustaşa dönüyor diye endişe etmekte hakları olabilir.</p>

  <p class="calibre1">Yeni devletin anayasa taslağında, kampanya retoriğinden beklenebileceğinden daha çoğulcu bir tavır alındı. Taslakta şöyle deniyordu:</p>

  <p class="calibre1">Hırvat Cumhuriyeti Hırvat halkından ve Sırplar, Müslümanlar Slovaklar, Çekler, Yahudiler [vs. vs.] dahil olmak üzere tüm Hırvatistan yurttaşı azınlıklardan oluşmuştur... Hırvatistan milliyetine sahip yurttaşlarla eşit muamele görecekleri garanti edilmektedir.<a id="footnote3"></a><sup class="calibre4"><a href="#bookmark5">3</a></sup></p>

  <p class="calibre1">Böylece Hırvat olmayanların eşit hakları güvenceye alınmıştı, fakat Hırvatistan’daki Sırplar ve Müslümanlar için bu durum siyasi haklarının azalması demekti. Önceden Yugoslavya içindeki “eşit milletler” olarak tanımlanmışlardı ve federal kurumlar milli haklarını topluca koruyordu. Şimdi ise Yugoslav yasası uyarınca, sadece bireysel sivil haklara sahip Çekler ya da Yahudiler gibi bir azınlık konumuna indirilecekleri söyleniyordu. Bireysel haklar yeterli değildi; Sırpların çoğu toplu konfederasyon ya da oydaşmacı hakların gerekli olduğunu ileri sürüyordu. Hırvat milliyetçileri de azınlık konumundayken aynı argümanı kullanmıştı. Bosnalı Hırvat lider Mate Boban bir gazeteciye yaptığı açıklamada, Bosna Hersek anayasasını kabul edemeyeceğini, çünkü “bireysel hakları savunmasına rağmen narod<a id="footnote4"></a><sup class="calibre4"><a href="#bookmark6">4</a></sup>... haklarını savunmadığım” belirtmişti (Blaskic duruşmasında kanıt, 24 Nisan 1998). Ne yazık ki büyük devletler, özellikle de ABD liberal anayasayla yönetiliyordu ve bu yüzden bireysel hakların garantiye alınmasının azınlıkları korumak için yeterli olduğuna inanıyordu. Bu doğru değildi. Sırpların iddiasına göre, Hırvat olmayan çoğunlukların bulunduğu yerler ya siyasi özerkliğe (federalizm) sahip olmalıydı, ya da etnik azınlıkların merkezi devlet bünyesinde korunan haklan (oydaşmacılık) olmalıydı. Fakat büyük devletler bireysel değil toplu haklar bağlamında ortaya atılan argümanları anlayamadı. Hırvatistan’a -ya da Slovenya’ya- hiçbir şekilde dışarıdan baskı yapmadılar. Bu bir hataydı.</p>

  <p class="calibre1">Tudjman’m taktikleri uzlaşma şansım azalttı. Hırvatistan’daki Sırpların çoğu Sırp milliyetçisi partilere değil eski Komünist Parti’ye ya da merkezci partilere oy vermişti. Tudjman bu partileri ana seçim rakipleri olarak gördüğü için onlarla müzakereye girmek istemiyordu. Demokratik olarak seçilmiş çoğunluğa sahip bir lider olduğundan (yüzde 42’lik oy oranı sayesinde meclisteki koltukların yüzde 68’ini almıştı), buna mecbur da değildi. Tudjman gerçek Hırvatların görüşünü meşru bir meclis çoğunluğuyla ifâde ettiğini söyledi. Sırp müzakerelerine öncülük etmek, en çok Krajina (yani “sınır”) bölgesinde en çok temsil edilen küçük Sırp milliyetçisi partiye kalmıştı. İlk başta net bir konumu yoktu; çünkü liderlik daha radikal bir hiziple başa çıkmaya çalışıyordu. Fakat parti konfederal koruyuculuk çerçevesinde -sınır bölgesinde özerklik-düşünmeye meyilliydi. Hırvatlar bu talebin arkasında başka bir hesap olmasından korkuyordu. Sınırdaki Sırplara böyle bir özerklik verirlerse, özerkliği kötüye kullanıp Sırbistan’la birleşmeye kalkabilirlerdi. Tudjman’m stratejisi bu ihtimali güçlendirmek yönündeydi; çünkü çatışmayı toprak bazında ifade edilebilir -Zagreb ile Krajina arasmda- hale getirmeye çalışıyordu. Brubaker’ın (1996) gözlemlediği gibi, çatışma artık salt iki etnik devlet arasmda yürümüyordu. Üçlü bir hal almıştı ve <span class="calibre2">millileşen bir devlet</span> (Hırvatistan) ile <span class="calibre2">milli azınlık</span> (Sırplar) arasmda, <span class="calibre2">anayurt devletin</span> (Sırbistan) yardımıyla yürüyordu. İkinci ve üçüncü taraf kaynaşarak tek bir Büyük Sırbistan kurabilirdi.</p>

  <p class="calibre1">Ayrıca Sırpların çoğu 1991’deki Hırvat Yurttaşlık Yasası’ndan korkuyordu. Bu yasaya göre yurttaşlar “Hırvatistan Cumhuriyeti’nde yaygın olan yasa ve âdetlere uymak zorundaydı, ayrıca Hırvat kültürünü kabul ediyordu”. Son ifade Sırpları tümden dışlayabilirdi. Devletin dili ve simgeleri de onları yaban-cılaştırabilirdi. İki etnik grup temelde aynı dili konuşmasına rağmen, farklı alfabeler kullanıyorlardı. Sırpların çoğu Latin alfabesi kullanabiliyordu, oysa Hırvatların pek azı Kiril alfabesi okuyup yazabiliyordu. Devletin resmi dilinde</p>

  <p class="calibre1">Latin alfabesi kullanılacaktı, fakat Sırpların çoğunlukta olduğu yerlerdeki yerel hükümetler ile okullar Kiril alfabesi de kullanabilecekti. Bu iki dillilik politikası değilse de tavizdi. Dil ve simgeler aynı zamanda daha duygusal roller de oynuyordu. Her yerde sergilenen yeni bayrak ve sancaklar eski kökenliydi ama Yugoslavlarm çoğu onları Ustaşa simgeleri olarak biliyordu. Bilhassa dama tahtası simgesi faşizmi akla getiriyordu (Hırvat futbol izleyicilerinin bu bayrağı çıkardığını görünce benim aklıma da aynı şey gelmişti). Latince alfabe ve dama tahtalı bayraklar organik milliyetçiliğin tipik haddini bildirme çabalarıydı: “Bu bizim devletimiz.” Rejim çok satan kopya Ustaşa fotoğrafları ve haritaları gibi en feci aşırılıkları yasaklamaya çalıştı.</p>

  <p class="calibre1">Tüm bu anlaşmazlıkları çözmek mümkündü, fakat Hırvat radikaller uzlaşmak istemiyordu. Nispeten küçük faşist parti olan Hırvatistan Haklar Partisi’nin üyeleri ve Tudjman’m HDZ’sindeki aşırılıkçılar kasıtlı olarak kışkırtma amacıyla nüfusu kanşık alanlarda Hırvat simgelerini çoğaltıyor, radikal Sırplardan şiddet içerikli tepkiler almaya çalışıyordu. Bu tepkiler Hırvatlar arasındaki iddialarım daha inanılır kılacaktı. HDZ radikalleri rutin olarak Sırp muadilleri tarafından faşistlikle suçlanıyorlardı ki, bu etiket tehdit altındaki Sırp topluluklarında geniş yankı buluyordu. Televizyona çıkan bir Sırp milliyetçi lideri (Seselj) şunları iddia ediyordu: “Biz Sırplar tehlikedeyiz. Hırvat faşist güruhları köylerimizde Sırp kadın ve çocuklara saldırdı. Hırvat faşist güruhlar Sırpları soykırıma uğratma planı yapıyorlar.” Krajina’nm Knin köyünden bir Sırp, gazeteci Glenny’ye şöyle demişti: “Knin’deki Hırvatların çoğu iyi insanlar... ayrılma dönemindeki korkunç Ustaşalar gibi değiller (1993: 19). Thompson, HDZ radikallerine dair çok canlı bir anlatı sunar. İlk Hırvat polisi öldürüldükten hemen sonra Zadar şehrine ulaşmıştır. Otobüs duraklarının orada bir grup ergen çocuğun masa ayaklan ve demir çubuklarla Sırp dükkanlarını kırıp döktüklerine, yağmaladıklarına şahit olur. Hırvat polisleri de kayıtsızca onları izlemektedir. Rock müziğindeki gelişmeler hakkında sorular soran genç bir adam, onu Hırvat barikatlarından geçirip yerel HDZ parti karargahına götürür. Buralarda “asık suratlı, kaba saba” adamlar tüfekler ve bıçaklarla beklemektedir. Bunlar yerel Sırp toplulukları etrafında radikal Sırpların da etkisiyle alarmların çalmasına yol açmıştı. Ertesi gün yerli Sırplardan biri Thompson’a, “Dün Zadar’da olanlar toptan soykırımdı,” demişti (1992: 2614, 276). Her iki taraf da karşı grubun üyelerince daha önce işlenen suçlar için misilleme yaptığını iddia ediyordu.</p>

  <p class="calibre1">Tudjman’m danışmanlarından bazıları uzlaşmadan yanaydı. JNA saldırırsa topraklarının tamamım koruyamayacaklarını biliyorlardı. Tudjman kendini Ustaşa rejiminden ayırmalıydı, ama bunun için kendi seçim kampanyasının ”bin yıllık” retoriğine karşı gelmesi gerekecekti. Tudjman ya da Milosevic vizyon ve asalet sahibi gerçek devlet adamları olsalardı, o zaman belki -toplum-larmdaki ılımlıların yardımıyla- Tudjman felaketten kaçınabilirdi. Fakat böyle devlet adamları nadirdir, özellikle de milliyetçi retorik kullanarak seçim kazanmışlarsa. Milosevic’in aksine Tudjman sapma kadar milliyetçiydi ve seçimlerde bunun ödülünü almıştı. Sorun yarı-otoriter manipülasyonculuğu değildi (ki kısa süre sonra gerçekten böyle olacaktı), demokratik siyasetçiliğiydi: Kendine oy verenlerin sorunlannı önemsiyor, seçimlerde işe yarayan sloganları tekrarlıyor, ona oy verme ihtimali düşük olanları umursamıyordu. Sırp vekiller yurttaşlığın o kadar etnik olmayan bir tanımını istediler, fakat Tudjman zaten büyük çoğunluğa sahipti, onların yardımına ihtiyacı yoktu, isteği reddetti.</p>

  <p class="calibre1">Hırvatistan’daki ilk Sırp SDP lideri Jovan Raskovic’ti. Seçim kampanyasında Büyük Sırbistan retoriğine başvurmuştu; fakat yerel Sırpların konumunun zayıflığının farkında olduğundan uzlaşmak istiyordu. Fakat Tudjman’m uzlaşmazlığı yüzünden SDP, Raskovic’i meclisteki başkan yardımcılığım reddetmeye zorladı. Raskovic giderek Milosevic yanlısı konuşmalar yapmaya başladı ve vekilleri de meclisten ayrıldı. Parti radikalleşiyordu. Raskovic’in sorunu -benzer durumdaki pek çok siyasetçi gibi- fiilen uzlaşmaya gidememesiydi; çünkü karşı taraf onu reddedecek siyasi güce sahip olduğunu düşünüyordu. Gerginliğin artışı sonucunda Tudjman’a verilen destek arttı. Savaşın sonuna kadar kimse ona meydan okumadı. Destekçilerin merkezinde kadınlardan ziyade erkekler vardı, muhafazakarlar ağırlıktaydı, dindar muhafazakarlar daha da yüksek orandaydı, kırsal kesimlerden olanlar çoktu, savaştan en olumsuz etkilenenlerin (yani sınır bölgelerindeki Hırvatlar) ve (her normal partide olduğu gibi) onun ekonomik reformlarından faydalananların da oranı yüksekti. Fakat savaş koşulları en huzursuz olanları bile susturmuştu, çünkü hiç kimse yurtseverliğine leke sürülsün istemiyordu. Kısmen savaşın meşrulaştırdığı otoriter kontroller muhalefeti yok etti. Hayli halkçı da olsa parti-devlet iktidarı oluşmuştu (Pusic, 1997; Sekulic &amp; Sporer, 1997). İktidar sahipleri taviz vermeye de hiç yatkın değildi.</p>

  <p class="calibre1">Hırvatistan’daki rakip referandumlar 1991 Mayısı’nda düzenlendi. Hırvat seçmenlerin yüzde 93’ü egemen ve bağımsız bir devlet kurma, azınlıkların bireysel haklarını garantiye alma yönünde oy kullandı. Krajina Sırpları bu referandumu boykot ettiler, çünkü bir hafta önce kendi referandumlarını düzenlemiş ve bölgelerinin Sırbistan’la birleştirilmesi ezici çoğunlukla kabul edilmişti, insanlardan milletinden yana ya da milletine karşı oy kullanması istenmişti, kim “hayır” oyu örgütlenmesi için ortaya çıkmaya cesaret edebilirdi ki? Fakat sonuçlar milliyetçilere meşruluk vermişti. Burası artık onların devletiydi.</p>

  <p class="calibre1">Tudjman ve Milosevic felaketi savuşturmak için gizlice buluştular. Bosna’yı Müslümanlara sormadan bölme işini tartıştılar fakat anlaşamadılar. Milosevic, Jovic, Sırp generaller, Güvenlik Polisi ve SPS devleti ve orduyu kontrol ettiği için, muhalefeti bastıracaklarından emin gibiydiler. îş savaşa dökülürse haftalar içinde bitirirlerdi. Büyük Sırbistan’a kolayca, düşük bedeller ödeyerek sahip olabilirlerdi. Fakat Tudjman ve HDZ’nin büyük bir kısmı, komünist/Sırp diktatörlüğü olarak gördükleri sisteme karşı ezilenler olarak uzun ve çetin bir savaş vermişlerdi. Sırbistan’la gelecekte çıkan bir savaşın uzun süreceğini düşünüyorlardı, ama artık buna alışmışlardı. Bu durum Sırplara, Hırvatlar askeri güç oluşturmadan hızla saldırıya geçmek için yeterli sebep gibi göründü. Her iki tarafın da kazançları savaşın yıkımının yanında solda sıfır kalacaktı. Savaş başlatan devlet elitleri bu hatayı çok sık yapar. Tehlike bölgesine inişte ağırlık demokratik süreçlerdeydi. Fakat artık seçmenlerin yerinde silahlı adamlar vardı.</p>

  <p class="calibre1"><a id="bookmark3"></a><a href="#footnote1">1</a></p>

  <p class="calibre1">Yugoslavya üzerine iki bölümde gerek dilsel gerekse entelektüel yardımlarından dolayı Alek-sandra Milicevic’e teşekkür etmek isterim.</p>

  <p class="calibre1"><a id="bookmark4"></a><a href="#footnote2">2</a></p>

  <p class="calibre1">Seçim verileri şuralardan alındı: Cohen (1995: 152), Gordy (1999: 34 ve 2. Bölüm), Mi-hajlovic ve diğ. (1991), Vujacic (1995: 421-38), Vukomanovic (1995: 82-8) ve o dönemki muhalif Sırp dergisi <span class="calibre2">Vreme.</span></p>

  <p class="calibre1"><a id="bookmark5"></a><a href="#footnote3">3</a></p>

  <p class="calibre1">Diğer cumhuriyetlerin azınlıklara ikinci sınıf haklar veren benzer maddeleri vardı. Makedonya Anayasası’nda, Makedonya’nın “Makedonya halkının ulusal durumu” olduğu ilan ediliyor, diğer etnik grupların “tam medeni eşitliğe” sahip olması gerektiği ekleniyordu. Arnavutlar o sırada revizyon için bastırıyordu.</p>

  <p class="calibre1"><a id="bookmark6"></a><a href="#footnote4">4</a></p>

  <p class="calibre1">Narod: Halk.</p>
</body>
</html>
