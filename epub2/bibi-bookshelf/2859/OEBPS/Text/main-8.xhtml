<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><a id="bookmark0"></a><span class="calibre3"><a id="bookmark1"></a>Almanya’nın Müttefikleri ve Destekçileri</span></p>

  <p class="calibre1">Almanlar soykırım bataklığında tek başına değildi. Yabancı suçlular da vardı. 15 ülkeden bir milyon asker Waffen-SS’e katıldı ve cephede savaştı.<a id="footnote1"></a><sup class="calibre4"><a href="#bookmark2">1</a></sup> Büyük ihtimalle bunların çok azı savaş suçlusuydu. Ben de onları değil, silahsız insanları soğukkanlılıkla öldürmekte suçortaklığı yapanları tartışacağım: İşbirlikçi rejimler, yardımcı polis kuvvetleri ve toplama kampı muhafızları. Doğu ve Güneydoğu Avrupa’yla, yani Almanların daha doğrudan yönettiği kesimlerle -Polonya, Estonya, Letonya, Litvanya, Beyaz Rusya, Ukrayna- ve Mihver müttefiklerinin yönettiği kesimlerle -İtalya, Macaristan, Romanya, Bulgaristan, Hırvatistan, Slovakya- kendimi sınırlayacağım. Ne yazık ki onlar hakkmdaki kanıtlar Almanlar hakkında olanlardan çok daha azdır. Birkaç karşılaştırmalı araştırma içinde Helen Fein’m <span class="calibre2">Accounting for Genocide</span> (Soykırımın Muhasebesi, 1979) adlı eseri öne çıkmaktadır. Fein her ülkede öldürülen Yahudilerin oranını iki değişkene göre açıklar: önceki Yahudi karşıtlığı düzeyleri ve doğrudan SS yönetimi. Bu iki değişkenin çoğu durumda tersine bir ilişki kurduğunu belirtir. Hollanda ve Yunanistan’da Yahudilerin en az yüzde 75’i öldürülmüştür, oysa Romanya’da sadece yarısı ölmüştür -halbuki Romanya’daki Yahudi karşıtlığı Hollanda ya da Yunanistan’dakinden çok daha güçlüydü. Fein’a göre bunun sebebi, Romanya’da değil ama diğer iki ülkede doğrudan SS kontrolü olmasıydı. Naziler en çok Yahudileri öldürmeye odaklandığından ve SS onların en önde gelen cinayet makinesi olduğundan, işgal edilen ülkeler müttefik ülkelerdekinden çok daha fazla katliama sahne oluyordu.</p>

  <p class="calibre1">Fakat idari kurumlarda daha karmaşık bir durum vardı. SS, Nazi Partisi, Alman bakanlık memurları ve Wehrmacht işgal altındaki ülkelerin geniş kesimlerini yönetiyorlardı ve iktidarları çeşitli düzeylerdeydi. Hepsi de Führer’in arzuları doğrultusunda çalışıyordu ve Führer genellikle insanların ölmesini istiyordu. Fakat Almanların iki büyük hedefi vardı -düşmanı imha etmek ve savaşı kazanmak. Farklı otoritelerin bu hedeflere ulaşmak için farklı stratejileri ve kaynakları vardı. Yahudilerin düşmana yardım ettiğini tespit ederlerse, onları yok etmeleri için daha fazla askeri kaynak ayrılıyordu. Fakat diğerleri daha sakıngan davranabiliyordu ya da kaynakları daha sınırlı olabiliyordu. Yahu di-Bolşevizmin hayaleti iki hedefi birbirine bağlıyordu, fakat bu bağ bazı bağlamlarda kulağa daha makul geliyordu. Mihver devletleri -kendi Yahudi karşıtlıkları ve diğer yerel düşmanlardan korkularının şekillendirdiği- kendi stratejik değerlendirmeleri ile Almanları memnun etme arzusunu dengelemek zorundaydılar. Almanlar yerel düşmanlara karşı onlara yardım ederse işbirliği yapmaya daha istekli oluyorlardı. Yine de bazı Alman otoriteleri, yerlileri zorlayarak Yahudileri teslim etmelerini sağlamaya çalışmanın ittifaka zarar vereceğinden ve savaş gücünü azaltacağından kaygılanıyordu. Özenli davranıp sürekli bu kaygıyla hareket etmemelerinin sebebi, Nazi ırkçılığının Ari olmayan müttefiklerine yeterince saygı duymalarının önüne geçmesiydi. Bu yüzden Fein’m iki ölçeğini genişletiyor, daha fazla suç işleme güdüsünü ve Almanlar ile yerliler arasındaki daha karmaşık iktidar ilişkilerini de tanımlıyorum. Ülkeleri Almanlardan ne kadar özerk olduğuna göre sıralıyor ve özerkliği en az olanından başlıyorum.</p>

  <p class="calibre1">DOĞUDAKİ DESTEKÇİLER Polonya</p>

  <p class="calibre1">Doğu ve Güneydoğu Avrupa’da sadece Polonya ile Yunanistan Almanlarla savaştıktan sonra fethedildi.<a id="footnote2"></a><sup class="calibre4"><a href="#bookmark3">2</a></sup> Polonya burada tartıştığım en az özerk olan ülkedir. Hattâ ülkenin üçte biri Reich’a dahil edilmişti ve geri kalanı da zaten Almanlar tarafından yönetiliyordu. Bu yüzden en yüksek cinayet oram buradadır: 2-3 milyon Yahudi olmayan halk ve 3 milyonluk Yahudi nüfusunun yüzde 90’ı. Yine de Yahudilerden pek fazlası Polonyalılar tarafından öldürülmemiş gibi görünmektedir.</p>

  <p class="calibre1">Üstelik Polonya son derece Yahudi karşıtı olmasına rağmen durum böyle-</p>

  <p class="calibre1">dir. Yahudiler nüfusun yüzde 10’unu oluşturuyordu ki bu oran diğer Avrupa ülkelerinin hepsindekinden fazlaydı. Şehirlerdeki nüfusun yüzde 30’u ve ticaretle uğraşanların yüzde 60’ı Yahudiydi. Aslında Yahudilerin çoğu epeyce yoksul olmasına rağmen, pek çok Polonyalı onlar tarafından sömürüldüğünü hissediyordu. Polonya milliyetçiliği organikçiydi, azınlıklara karşı hoşgörülü değildi: Polonya Polonyalılarm olmalıydı. Siyasi partilerden çoğu Ukraynalı, Alman ve Litvanyalı azınlıkların asimile edilebileceğini, fakat daha “yabancı” olan Yahudilerin asimilasyonunun mümkün olmadığını ileri sürüyordu. Onları ülke dışına göçe zorlamak gerekiyordu. 1920’de ve 1935’te milliyetçilerin kışkırttığı kanlı pogromlar yaşandı. Katolik Kilisesi de Yahudi karşıtıydı. 1930’larda Yahudiler ekonomik haklarından mahrum bırakıldılar ve 1939’da bazı hükümet sözcüleri kolluk kontrolünde tehcir edilmelerini savunuyordu. Sol partiler (seçimlerde oyların yüzde 30’unu alıyorlardı) sadece asimilasyondan yanaydı, hemen bitişikteki Almanya’dan duyulan korku faşizmin cazibesini sınırlıyordu. Gel gelelim, Polonya’daki Yahudi karşıtlığı Avrupa’nın her yerindeki kadar yoğun görünüyordu. 1946’da Varşova’dan 150 km. uzaktaki Kielce’de, Nihai Çözüm’den sağ kurtulan Yahudilerin bir çocuk kaçırdığına dair uydurma haber üzerine 46 Yahudi intikam için öldürüldü.</p>

  <p class="calibre1">Fakat 1939’da Polonya Nazi Almanyası’na karşı savaştı ve mağlup oldu. Bu büyük bir fark yaratmıştı. Polonyalılarm silah taşımasına ya da otorite sahibi olmasına hemen hiç izin verilmedi. Sağcı milliyetçiler, faşist işbirlikçiler değil direniş savaşçıları haline geldiler, Yahudi karşıtlıklarının pek anlamı kalmadı. Polonyalılar kendi acılarıyla boğuşurken Yahudilerin durumuna pek az ilgi gösterdiler. Polonyalılar Holokost’u tribünden izliyordu ve bazıları bu manzaradan hoşlanıyordu. Yahudilere yardım edenlerden daha fazlası onları teslim etti ve karaborsada Yahudi eşyalarından kâr ettiler. Fakat soykırıma katılan Polonyalı sayısı pek fazla değildi (Karay, 1996; Piotrowski, 1998: 82-127).</p>

  <p class="calibre1">Jedwabne köyünde 1941’de meydana gelen olay istisnaydı (Gross, 2000 tarafından ortaya çıkarıldı). Sovyet yönetiminden yeni kurtulmuş olan köylüler Almanlar gelmeden önce yerel Yahudileri öldürecek fırsatı bulmuştu. Aslında cinayetlerin çoğunu onların işlediği kesindir. Yerli yetişkin erkeklerin yarısı coşkuyla bu katliama katılmıştı, niyetleri kısmen ganimet bulmaktı fakat Ya-hudi-Bolşevikleri yok ettiklerini söyleyerek hareketlerini meşrulaştırıyorlardı. Polonya Ulusal Anma Kurumu (2002) daha derinlemesine bir araştırma yaptığında, bir tane daha büyük katliamın ve 20 küçük katliamın izlerini buldu. Katliamların hepsi 1939’dan beri Sovyetlerin işgali altında olan etnik Polonya alanlarında yapılmıştı. Bu alanların hepsinde de sağcı milliyetçiler güçlüydü, rahipleri bile saflarına katmıştı ve Yahudiler görece azdı. Yağmacılığın bir rolü vardı, ama daha da önemlisi Yahudilerin Sovyet işgalinde işbirlikçi olduğuna inanılmasıydı. Aslında bazıları gerçekten de işbirlikçiydi. Yahudi-Bolşeviklik hayaleti Doğu Avrupa’nın tamamına egemendi. Fakat Polonyalılarm şansına, Almanlar onlara Jedwabne’deki gibi işler yapmalarını sağlayacak silahları ya da otoriteyi hemen hiç vermedi.</p>

  <p class="calibre1">Baltık Devletleri</p>

  <p class="calibre1">Üç yeni 1918 sonrası devlet olan Litvanya, Letonya ve Estonya kısa bir Sovyet işgalinden sonra Almanlar tarafından “kurtarılmış” ve kukla devletler olarak “yeniden kurulmuştu”. Böylece bu ülkelerden birçok gönüllü suçlu çıktı. Her üç devlet de 1930’larda otoriter milliyetçilerin darbelerini yaşamıştı. A planı, iki süper güç olan Almanya ile Sovyetler Birliği arasında ulusal bağımsızlıklarım korumaktı. Bu rejimler aynı zamanda bir nebze Yahudi karşıtı ve organik-çiydi, azınlıklara karşı ayrımcılık yapıyordu. Dil ve din milli kimliğin işaretleri sayılıyordu ve ikisi de Yidiş, Polonyaca ya da Rusça konuşan Yahudileri dışarıda bırakıyordu. Ayrıca ekonomilerini millileştirerek “Yahudi kontrolü”nden kurtulmak da istiyorlardı. Yine de şiddetin düzeyi düşüktü ve Yahudilerden çoğu kendini tehdit altında hissetmiyordu (Mendelsohn, 1983: 5, 6. Bölümler). Goldhagen (1996: 409) Baltık devletlerinin Nihai Çözüm’deki suç ortaklığını “Yahudilere derinden nefret beslenmesine” yol açan “koyu Yahudi karşıtı kültürlere” atfetmekte hatalıdır. 1941’de cinai temizliğe doğru radikalleşmenin ana sebebi jeopolitikti. Milliyetçiler ülkelerinin küçüklüğü yüzünden ya Nazilerin ya Sovyetlerin uydusu olmak zorunda kalmıştı. Sağcı hükümetler B planına, yani Almanlarla ittifaka itilmişti. Küçük Baltık solu ise B planı olarak Sovyetlerle ittifakı seçti. Yahudilerin çoğu Sovyetleri kötünün iyisi olarak görüyordu -ömür boyu hapis ölüm cezasından iyidir, diyordu bir tanesi. Az sayıdaki Yahudi siyasal aktivistler de solcuydu. Baltık milliyetçileri Yahudilerin ateşli komünistler olduğunu öne sürüyordu. Komünist alt kademelerde gerçekten de Yahudilerin sayısı fazlaydı, fakat liderler arasmda böyle bir şey yoktu. Yahudiler genel Litvanya nüfusunun yüzde 7’sini oluşturuyordu. Komünist Parti ve Komsomol üyelerinin de yüzde 15-16’sı Yahudiydi, fakat parti liderlerinin ve İçişleri Halk Komiserliği (NKVD) güvenlik polisinde Yahudilerin oram yüzde 5’ti (McQueen, 1998: 33). Bu yüzden Yahudi-Bolşevik tehdit hiç akla yakın değildi ve bu durum tayin edici oldu.</p>

  <p class="calibre1">Kızılordu 1940’ta (Nazi-Sovyet Saldırmazlık Paktı’mn şartlarındaki düzeltmeler sonucu) bu ülkelerin üçünü de işgal etti. Sovyet iktidarı çok baskıcıydı, çünkü Stalinizmin doruklarına gelinmişti. Mülklere el konuyor, siyasi özgürlükler kaldırılıyordu. Mülksüzler lehine pozitif ayrımcılık yaparak yoksullara yardım edildi, fakat ekonomideki ani gerileme herkese zarar verdi. Sovyetler ayrıca Sibirya’ya kolluk kontrolünde kitlesel tehcir başlattı. Üç ülkenin nüfusunun yüzde 1.5 ila 4’ü -büyük çoğunluğu milliyetçiler ve mülk sahipleriydi- tehcir edildi ve pek azı geri dönebildi. Fakat Sovyet egemenliği kısa sürdü. Almanlar 1941 yılının Haziran ayında bu ülkeleri fethettiler ve yerliler tarafından kurtarıcılar gibi karşılandılar (Kangeris, 1998). Milliyetçi rejimleri tekrar kurdular ve komünist rejime destek verdiğini düşündüklerini, özellikle de Yahudi-Bolşevikleri katlettiler. 1945’te Litvanya’daki 160.000 Yahudinin sadece yüzde 5’i sağ kalmıştı. Letonya’da 66.000 Yahudiden yüzde 9’u hayatta kaldı. Estonya Yahudilerinin sayısı sadece 4.500 olmasına rağmen neredeyse tamamı yok oldu. Bu korkunç olayları yönetenler Alınanlardı. Bu minik kukla devletlere egemen olmuşlardı. Yine de yeterince Baltık yandaş buldular. Bunlar Yahudi-Bolşevik düşmana karşı Almanlarla ittifakı seçmelerinin ilk başta tahmin edemedikleri bir sonucu olan C planı uyarınca soykırıma katıldılar.</p>

  <p class="calibre1">Ana işbirlikçi örgütlenmeler aşırı sağdan çıktı. Estonya’da faşist Vaps hareketi Alman kukla rejiminin başındaydı. Letonya’da ana işbirlikçiler, İtalyan faşizmini ve Romanya Demir Muhafızları’m örnek alan faşist Yıldırım Haçı’nm 5.000-6.000 üyesinden oluşuyordu. Bu hareketin söylemi şöyleydi: “Letonya Letonyalılarmdır; emek ve ekmek Letonyalılarmdır,” çünkü “Letonya’da egemenlik Letonya halkına değil sadece Letonyalılara aittir”. Bu son derece Yahudi karşıtı bir söylemdi, Yahudi-Bolşevikleri de şiddetle reddediyordu. Fakat diğer yandan Alman karşıtı da olduğundan Naziler çok geçmeden bu hareketi yasakladı, fakat üyelerinin çoğu bireysel olarak işbirliğine devam ederek en korkunç savaş suçluları arasına girdiler. İlk başta Litvanya’da işbirlikçilerin başında Litvanya Aktivist Cephesi vardı. Bu hareket çok daha büyük, örgütlü ve ilk başta Nazi savaş makinesine daha uyumluydu. Militanları 1940’ta Almanya’ya kaçmış ve orada yakındaki istilada kullanılacak yardımcı polis birimleri olarak örgütlenmişlerdi. Cephe hareketi faşist değildi. Litvanyalılar için liberal demokrasi istiyordu, ama başkaları için istemiyordu ve Yahudi-Bolşe-vıklerden nefret ediyordu. Almanlar 1941’de doğuya doğru ilerlerken Cephe şu açıklamayı yaptı:</p>

  <p class="calibre1">Litvanyalı kardeşlerimiz, Yahudilerle hesaplaşmak için en önemli ve nihai an geldi...</p>

  <p class="calibre1">İstisnasız her Yahudiyi şu andan itibaren gecikmeden Lilvanya’yı terk etmesi için</p>

  <p class="calibre1">uyarıyoruz.</p>

  <p class="calibre1">Ayrıca Alman yanlısı Demir Kurt hareketi adlı daha küçük bir faşist örgütlenme de vardı ve Alman istilasından sonra ana liderlik pozisyonları bu harekete geçti.</p>

  <p class="calibre1">Almanlar Estonya’ya vardığında idamların ana yükü işbirlikçi Nefsi-Müda-faa Kuvveti’ne yıkıldı. Bu örgüt öldürebildiği kadar Çingene ve Yahudi öldürdü. ikisinin de sayısı az olduğundan çok geçmeden iş bitirildi (Weiss-Wendt, 1998). Suçu fiilen işleyenlerle ilgili herhangi bir ayrıntı bulamadım.</p>

  <p class="calibre1">Letonya’da Almanlar ilk başta pogromları devam ettiremediler. Letonyalı milisler geri çekilen Sovyet güçlerine saldırmak için alelacele toplanmıştı; fakat bu milisler Yahudilere karşı kullanılamadı. Gönüllülerde yeni paramiliter kuvvetler oluşturuldu. Binbaşı Viktor Arajs’m komutasındaki kötü şöhretli 300 kişi, 85.000 sivil Letonyalı kurbandan 26.000’inin ölümünden sorumluydu, geri kalanlar da Alman <span class="calibre2">Einsatzgruppen</span> ve SD birimleri tarafından öldürüldü (bu birimler içinde Latvia doğumlu etnik Almanların sayısı yüksekti).</p>

  <p class="calibre1">26.000 kurbandan 22.000’i Yahudi, 2.000’i komünist ve 2.000’i de Çingene ya da akıl hastası olarak fişlenmişti. Demek ki Arajs askerlerinin her biri ortalama 87 kişi öldürmüştü. Letonya yardımcı polis kıtaları 1941’de 3.000 ila 5.000 kişiyken, 1944 ortalarında 12.000’e çıkmıştı. Bu kıtalar Yahudilerin gettolardan dışarı sürülmesinde, Yahudi mülklerine el konmasında rol aldılar ve birkaçı da kurşunlamalara katıldı. 150 belediye başkam ve başka yetkili ile propagandacı tüm bu katliamlara yardım etti. Fiilen cinayet işleyenlerin sayısı 1,000’in altındaydı, ama çok daha fazlası ganimetlerden yararlanmıştı. Suçlular hem sağcı hem askeri geçmişe sahip olanlardı. Letonyalı faşistlerin yanı sıra eski ordu, polis ve sivil savunma muhafızlarından sağcı subaylar ve astsubaylar vardı. Hükümetin 1940’ta uysalca teslim olmasından duydukları hüsranla Bolşeviz-me karşı savaşmak istiyorlardı. Milliyetçi öğrenci birlikleri de pek çok Letonya kurumuna, özellikle devlet görevlerine sızmış destekçi elit ağları sağladılar. Bu birliklerin eski üyeleri SD birimlerinin başına geçti. Tehcir edilenlerin akrabaları da onlara katıldı. Sovyetlerin tutuklamasından kurtulan milliyetçiler ailelerinin tehcir edileceğini hiç beklemiyordu. Bu da tahmin edileceği gibi komünizm karşıtlıklarım artırmıştı. <span class="calibre2">Einsatzgruppen A</span> lideri Ştahlecker, intikam isteyenleri silah altına almaya “özellikle dikkat ettiğini” söylemişti. En alt kademeden destekçiler ideolojiye daha uzak ve daha gençti. Üniversiteler kapandığı ve ekonomi çöktüğü için gençlerin çoğu işsizdi. İş, ücret ve maceralı etkinlik şansını iyi karşılıyorlardı. Bunlar marjinal tipler değildi. Aralarında pek çok sporcu vardı. Başka ülkelerde olduğu gibi, fiziksel hüner şiddete yönlendirilebiliyordu. Başka erkeklerle birlikte olmayı seven (eşcinsellik söz konusu olmadan) gençler -askerler, sporcular, birlik üyeleri- arasında bir erkek dayanışması vardı ve bu da SS tipi bir katılaşmayı sağlıyordu; bir de elbette silah arkadaşlığı, yoldaşlık söz konusuydu.</p>

  <p class="calibre1">Daha sonra yargılanırken sadece yurtseverliği ve komünizm karşıtlığını kabul etmiş, Yahudi karşıtı bağnazlar, yağmacılar ya da kariyerist katiller olduklarını reddetmişlerdi. Çok azı pişmanlığını ifade etti ve yine çok azı ilk ateş etme emrini reddetmişti; fakat bazıları ikinci kez idam mangalarına katılmamıştı. Adamlardan biri için subay, “onu geri getirmek için on at yetmez,” demişti. Önceki bölümde Almanların durumundaki gibi burada da alkolün önemli bir rolü vardı. Suçlulara cinayetlerden önce, cinayetler sırasında ve sonrasında istedikleri kadar votka veriliyordu. Ezergailis (1996), alkolün “komando hayatının motor yağı olduğunu... gençlerin kafasındaki engelleri kırarak ilk kez cinayet işlemelerini sağladığını, ölüm çukurlarına onları geri getirenin de alkol olduğunu,” belirtir. “Cinayetlerden sonra askerler küp gibi içiyordu.” Arajs biraz kendine acıyan bir tarzda pişmanlığım dillendirmişti. Almanlarla işbirliği yapma konusunda bir arkadaşına şu sözlerle öğüt vermişti:</p>

  <p class="calibre1">Mesele Alınanlarsa şunu unutma: Onlara parmağım verirsen tüm benliğini kaptırırsın, çünkü kısa süre sonra insan oradan bir kurtulsa hayatta yapmak istemeyeceği</p>

  <p class="calibre1">şeyleri yapmak zorunda bırakılıyor.</p>

  <p class="calibre1">Letonyalılarm B planı olarak hür iradeleriyle Almanlara sunduğu “parmak”, Yahudi karşıtı bağnazlıktan beslenen komünizm karşıtı milliyetçi ideolojiydi. Daha maddiyatçı ücret ve ganimet gibi güdüler cinayetleri rutinleştirdi ve sertleştirdi. SS liderliği onları ölüm çukurlarının kenarına getirmişti. Yoksa Arajs’m dediği gibi korkudan mı C planına, yani soykırıma geçmişlerdi? Alman SS komutanı Stahlecker, Berlin’e gönderdiği raporda Litvanya’yla kıyasladığı Letonya için, “temizlik operasyonları ve pogromlar başlatmak çok daha zordu,” demiştir (ayrıntılar: Vestermanis, 1992 ve Ezergailis, 1996; alıntılar: 105, 194, 255-6).</p>

  <p class="calibre1">Ülkenin polis kuvvetlerine çoktan sızmış olan Litvanya Cephesi bazı şehirleri Sovyet kuvvetlerinden almayı başarmış ve Almanlar geldiği sırada geçici bir hükümet kurmuştu. Olayları Alman <span class="calibre2">Einsatzgruppen</span> komutanlarının raporlarından biliyoruz (özetleyen: Arad ve diğ., 1989, Klee ve diğ., 1989, 1991; bu bölümde onları sık sık alıntılıyorum). Komutanların çoğu Litvanya’da dostça, olumlu ve Alman yanlısı bir hava bulduklarım bildirmişti. Cephe çeteleri yetişkin erkek Yahudilere yönelik vahşi pogromları çoktan başlatmıştı. Almanlar Kaunas’ta “ilk başta büyük ölçekli bir pogromu başlatmanın şaşırtıcı ölçüde zor olduğunu” bildirse de, başka raporlarında şöyle demişlerdi: “Litvanyalı-lar Yahudilere karşı tüm önlemlerimizde gönüllü olarak yorulmak bilmeden bizi destekliyorlar, hattâ bu önlemleri bazen kendi başlarına alıyorlar.” Alman askerlerinin görgü tanıklığına göre (bazıları tam anlamıyla afallamıştı) genç Litvanyalı erkekler tezahürat yapan erkek, kadın ve çocukların önünde kurbanlarını bıçaklar ve baltalarla parçalayarak cinayet işliyorlardı. Burada “bir avuç yerli güruhu”nm ötesinde bir şey vardı (Misiunas &amp; Taagepera, 1993: 62 bu iddiayı dillendirir).</p>

  <p class="calibre1">Demir Kurt aktivistleri kontrolü ele geçirdikten sonra sadece faşist, radikal sağcı ve Yahudi karşıtı subaylar görevinde kaldı (Budreckis, 1968: 121-2; Mac-Queen, 1998: 37-9). Soykırımı tamamlamak için harekete geçtiler. SS askerleri Litvanya polis gruplarının başına geçti. Bulabildikleri bütün Yahudileri kadın çocuk demeden katlettiler. Yerli ve güvenilir Yahudi karşıtları ile antikomü-nistlerden otuz bin kişilik yardımcı polis taburları oluşturuldu. Meşhur 2. Kıta günde 500 Yahudi öldürüyordu. Katliamlara genellikle yağma da eşlik ediyordu. Kıdemli subaylar getto tasfiyelerinin ardından mal dağıtımını yönetiyordu. Litvanya Yahudilerinin yarısından çoğu yine Litvanyalılarm elinde can verdi; Nazi işgalindeki ülkelerde görülen en yüksek orandır bu. Daha sonra Beyaz Rusya’ya tayin edilen 2. Tabur, uyguladığı vahşet yüzünden yerlileri yabancılaştırdı. Almanlar için çarpışan Litvanyalılarm sayısı 40.000’di ve bunların belki de 10.000’i fiilen suçluydu. Daha fazlası ganimetlerden payını aldı; fakat Litvanyalılarm çoğu sadece izlemekle yetindi. 1.000 kadarı hayatını tehlikeye atarak Yahudileri korudu. Çok küçük bir yeraltı hareketi, “Avrupanm baş celladı olmak zorunda mıyız?” diye haykırıyordu. Yine burada da tehcir edilenlerin akrabaları ağırlıktaydı (Arad, 1989; Budreckis, 1968; Littman, 1983; Neshamit, 1977; Piotrowski, 1998: 163-76; Porat, 1994; Sochat, 1974).</p>

  <p class="calibre1">18 Litvanyalı savaş suçlusundan 17 tanesi 25 yaşının altındaydı (veriler: Alman mahkemeleri artı Hutchinson, 1994 ve McKenzie, 1995), geri kalan bir tanesi de 1918’de Bolşeviklere karşı savaşmış eski bir göçmendi. Altı subaydan beşi Cephe ya da Demir Kurt üyesiydi. Antanas Gecas dindar bir Katolik çiftçi ailesinden geliyordu. Dikkatli ama çok parlak olmayan bir öğrenciydi, hava kuvvetlerine katıldı, suçlulardan bir başkası tarafından eğitildi. Orada Cephe’ye katıldı. Ağabeyi Almanya’ya kaçmıştı ve orada Nazilerle çalışıyordu. Almanlar ülkeyi işgal edince Gecas yedek polis kuvvetlerine gönüllü oldu ve subay rütbesi aldı. Kaunas ve Beyaz Rusya’daki cinayetlere katıldı. Motiejus Migonis 2./12. Kıta’da görev yapan genç bir polisti. Yetişkinlikteki ilk dört yılının “tamamen sivilleri idam etmekle geçtiğini” hatırlıyordu. Aleksynas, Almanlar ülkeyi işgal edince kaçan bir sendika yetkilisiydi. Fakat “milliyetçi olduğum için” geri dönmüş ve polis gönüllüsü olmuştu. Ülkenin “cezalandırılması” ve “nizama” kavuşturulması gerektiğine inanıyordu. Bunlar organik milliyetçilerin ve polis/ asker değerlerinin ana şifreleri gibi görünüyor. Daha sonra geride durmayı tercih eden 18 kişiden sadece biriydi. 1942 Mayısı’nda hiç bitmeyen idamlardan bıkarak Sovyetlere kaçtı. Sovyetler ona hafif bir ceza verdi: Sibirya’da 10 yıl.</p>

  <p class="calibre1">Bu ülkelerin üçünde de ideolojik ve intikam peşinde liderler ve militanlar Yahudilerden ganimet edinme derdindeki maddiyat düşkünü fırsatçılardan genel anlamda destek gördüler. Hepsinin ortak ideolojisi ülkeyi Yahudi-Bol-şevizmden temizlemekti (Gordon, 1990; Hilberg, 1980: 96-102; Misiunas ve Taagepera, 1993). Fakat her yerde işbirliği sonradan teklemeye başladı. 1942 Ocağı’nda Letonya’daki SS polis şefinin raporunda şöyle yazıyordu: ‘Yahudilerin kaderiyle ilgili üzüntüler sürekli dile getiriliyor; Yahudilerin yok edilmesinden yana olanların sayısı çok az.” Artık Nazilerin Baltık halklarına daha sert davranmayı düşündüğü söylentileri çıkmıştı. Plan üçte ikisini doğuya sürmek, yerlerine etnik Alman yerleşimciler getirmekti. Geri kalanların bir kısmı üstün ırka dahil edilecekti; fakat büyük çoğunluğu köle olacaktı. Naziler bu arada yerel mülkleri Almanlara aktarmaya devam ediyordu. Gençler Almanya’ya giden zorunlu çalışma kıtalarına katılmaya ya da ordu veya polis taburlarına “gönüllü olmaya” zorlanıyordu. Böylece 100.000’in üzerinde Bal-tık insanı Alman üniformasını giymeyi seçti. Günü gelince Batılı müttefiklerin onları kurtarıp ulusal bağımlığı yeniden kuracakları gibi boş bir umutla, ellerinden geldiğince Sovyetlere karşı savaştılar. Fakat Kızıl Ordu yaklaşırken Almanlar ana işbirlikçileri ve ailelerini tahliye etmeyi denedi. Bunlar toplamda</p>

  <p class="calibre1">100.000 Estonyalı, 180.000 Letonyalı ve yaklaşık 300.000 Litvanyalıydı ki bu rakamlar işbirliğinin ölçeğini göstermeye yetiyor (Kangeris, 1998: 141). Daha önce şevkle cinayetler işleyip verecekleri zararı vermişler, şimdi de organik milliyetçiliği destekledikleri için seçeneksiz kalmış ve kendilerini Nazilere tabi kılmışlardı. Naziler durumdan gayet tatmin olmuştu. Yahudiler yok edilmişti, cephe güya Yahudi-Bolşevik düşmanın geriden sızmasından korunmuştu, üstelik tüm bunlar için birkaç Alman birliği yeterli olmuştu.</p>

  <p class="calibre1">Beyaz Rusya</p>

  <p class="calibre1">Almanlar burada çok az işbirlikçi bulabildiler. Beyaz Rusya’nın Sovyet kontrolüne geçtiği 1920lerde Almanya’ya kaçan Sovyet karşıtı milliyetçiler işbirlikçilerin başım çekiyordu. A ve B planlan Baltık milliyetçilerininkilere benziyordu. 1941’de Beyaz Rusya milliyetçiliği Nazizme yakındı ve bilhassa Yahudi-Bolşevizm’den nefret ediliyordu. Alman askerleriyle birlikte evlerine döndüler. Fakat pek fazla takipçi bulamadılar. Şehir nüfusunun büyük bir kısmı Rus, Polonyalı ya da Yahudiydi. Beyaz Rusların yüzde 90’ı köylüydü, çok azı ırksal açıdan Almanlara çekici göründüğünden düşük statüde kalacakları kesindi. Milliyetçilerin kentte de kırda da tabanı yoktu, ama komünizm karşıtı Ortodoks Kilisesi Almanları hoş karşılamış, pek çok köylünün de onlara sıcak bakmasını garantilemişti.</p>

  <p class="calibre1"><span class="calibre2">Einsatzgruppen,</span> özellikle Doğu için şöyle diyordu: “Belli bir Beyaz Rusya milli bilinci yok... Yahudi karşıtlığı dile getirilmiyor.... Beyaz Rusların pasifliği ve siyasi kayıtsızlığı yüzünden Yahudilere karşı pogrom gerçekleştirmek neredeyse imkânsız.” SS’e göre milliyetçilik zayıfsa Yahudi karşıtlığı da zayıftı -hem de bütün Doğu Avrupa’da. SS, sadece <span class="calibre2">Einsatzgrupperi a</span> yardımcı olanların yeni Beyaz Rusya yönetimine katılacağını ilan etti. Böylece kariyerist gönüllüler geldi. Milliyetçiler komünizm karşıtı ya da Yahudi karşıtı olanları, sayıları</p>

  <p class="calibre1">10.000 ile 40.000 arasındaki “Kuzgunlar” adlı yardımcı polis kıtalarının başına geçirdi. Bazı kıtalar eski Sovyet savaş esirlerinden oluşturuldu. Liderleri bu insanlar hakkında pek kişisel bilgiye sahip değildi, fakat “çığ etkisi” faydalı oldu: her yeni grup güvenilir olduğu varsayılan başka insanların adım veriyordu.</p>

  <p class="calibre1">Her zaman olduğu gibi en gözde adaylar polislerdi. Szymon Serafinowicz Polonya Beyaz Rusya’sında büyümüş, eğitimsiz ama zeki bir adamdı. Önce asker, sonra polis oldu. Polonya egemenliğinde terfi imkânları sınırlıydı. Âşık olduğu Polonyalı bir kızla evlenme isteği, ailesi tarafından birbirlerine uygun olmadıkları gerekçesiyle reddedildi. Sovyet işgali Beyaz Rusların statüsünü iyileştirmiş ve Polonyalılarmkini kötüleştirmişti, bu yüzden Szymon sevdiği kızın kız kardeşiyle evlenebildi (Polonyalı ailenin geri kalanı Sovyetler tarafından doğuya sürülmüştü). Fakat Almanlar gelince fırsatı kaçırmadı ve yardım etmek için gönüllü oldu. Çavuşluğa yükselince, küçük bir kasaba olan Mir’in yardımcı polislerinin başına geçti; üniforma, silah ve atın verdiği iktidarın tadım çıkarıyordu -tüm dostları da her yeri fetheden Alınanlardı. Szymon tıpkı diğer yerel Beyaz Rusya polisleri gibi, Almanlar kimi öldür derse öldürüyordu. Fakat erat gelir güvencesi ve kolay işle yetinirken, Szymon “aşırı bir şevkle öldürüyordu”. Hırslı bir adamdı, Almanların onu terfi ettirmesini umuyordu ve şiddetle komünizm karşıtıydı (ilk aşkını sürgüne göndermişlerdi). Bağnaz bir Yahudi karşıtı olmamasına rağmen, Yahudilere “çok soğuk bakıyordu” ve kozmopolit Yahudilerin “milli nizam”a tehdit oluşturduğunu düşünüyordu. Yıpratıcı işinin gerilimini atmak için sarhoş olup oraya buraya saldırıyordu. Tüm bunları bilmemizin sebebi, evinde kalan Alman tercümanının gizli bir Yahudi olması, sağ kalıp hikâyesini anlatabilmesiydi (Tec, 1990). Szymon’un hikâyesi 1996’da Ingiltere’de sona erdi. 85 yaşında ölümüyle Ingiltere’nin tek Nazi savaş suçu mahkemesi daha başlarken bitmiş oldu.</p>

  <p class="calibre1">Rutin polis işlerinden Sovyet savaş esirleri ve Yahudilerin canice öldürülmesine kadar pek çok işi yardımcı birimler yapıyordu. Alkol destekli cinayetlerin vahşeti -bebekler duvara çarpılıyor, çocuklar kuyulara doldurulup işlerini bitirmek <span class="calibre2">için</span> arkalarından el bombası <span class="calibre2">gönderiliyor,</span> vahşice tecavüz edilenler sonra da süngüleniyordu- SS’i güya şok etmişti (zaten vahşi cinayetlerin Ari olmayanlar tarafından işlendiğini rapor etmeyi alışkanlık edinmişlerdi). Bu birimlerdekilerin çoğu daha sonra Waffen-SS tümenlerine gönderilip cephede çarpıştı; fakat asker olarak o kadar faydalı değillerdi ve en sonunda antikomünist Amerikalılara teslim olmayı tercih ettiler. Pek çoğu ABD vatandaşı olarak son günlerim yaşıyor ve sorulduğunda, geçmişteki Yahudi karşıtlığından ziyade antikomünizmden dem vuruyorlar (Loftus, 1982; Piotrowski, 1998: 148-57).</p>

  <p class="calibre1">Birkaç bin Beyaz Rusyalı suçlu karşısında çok daha fazla sayıda partizan ve kurban vardı. <span class="calibre2">Einsatzgrupperi</span> m raporuna göre, Yahudilerin öldürülmesi “halkta güvensizlik duygusu, hattâ endişe yaratmıştı”. Eğitimli kesimler bile “Sovyet rejiminde böyle usûllere alışkın değillerdi ve böyle önlemlerin sonuçlarını kestirebilmek imkânsız”dı. “Halkın ruh halinde bir bozulma” olmuştu; “genel konuşmak gerekirse, sivil halk bu bölgede iktidarı kim elinde tutuyorsa onun yanında yer alacaktır denebilir.” Partizanların kuşattığı bölgelerde köylü “eski yöneticilerinin emirlerine uyacaktır”. Beyaz Rusların çoğu arada kalmış, savaş bunalımı kaynaklı bir kayıtsızlık geliştirmişti (Headland, 1992: 118-19 bu sonuca varmıştır). Burada katliamların çoğunu Almanlar gerçekleştirmek zorunda kalmıştı. Burası bir cephe bölgesi olarak kaldığından, katliamları Alman askerlerine yaptırmaya zaten istekliydiler.</p>

  <p class="calibre1">Ukrayna</p>

  <p class="calibre1">Ukrayna’dan daha fazla işbirlikçi çıktı. Rus İç Savaşı’nda burada cinai denebilecek düzeyde Yahudi karşıtlığı vardı. Fakat Ukrayna daha sonra Sovyetler ile Polonya arasmda bölündü ve iki bölge birbirinden farklılaştı. Yahudiler Sovyet kesimine gayet iyi entegre oldular. 1930’larda nüfusun yüzde 5’ini oluştururken, komünist Parti üyelerinin ve Ukrayna Sovyeti delegelerinin yüzde 10’unu oluşturuyorlardı (Altshuler, 1990: 290-4). Bu yüzden Stalin’in Ukrayna’daki, sonraki bölümde tartışılan cinai politikalarının lekesi Yahudilere de bulaştı. Yahudilerden çok azı Komünist olsa bile, Yahudi-Bolşevik düşman tezi yine asgari akla yatkınlığa ulaşmıştı.</p>

  <p class="calibre1">Fakat Stalin Sovyet bölgesindeki Ukraynalı milliyetçilerin çoğunu ortadan kaldırdığı için, nispeten yumuşak Polonya egemenliğinde yaşayan Ukraynahlar daha iyi organize olmuştu. A planı yine ulusal bağımsızlıktı. 1920’lerde İtalyan faşizminden etkilendiler, özellikle de paramilitarizmin ulusal kurtuluşa ulaşmak için zorunlu olduğuna inanıyorlardı. Ana milliyetçi örgüt (ONU) -etnik Ukraynahlar için- özgürlük ve demokrasi ilkelerini savunuyordu. “Ukrayna UkraynalIlarındır” sloganı sık sık duyuluyor, “ulus organik insan topluluğunun en yüksek biçimidir,” iddiası çeşitli şekillerde tekrarlanıyordu.</p>

  <p class="calibre1">1930’larda Nazilerin onları Polonya ve Sovyet egemenliğinden kurtarabileceği umuduyla direksiyonu Nazi ırkçılığına doğru kırdılar: Böylece “saf”, “organik” ve “biyolojik” Ukrayna ulusunu kuracaklardı; Polonyalılar, Ruslar ve Yahudiler “ortadan kaldırılacaktı”. Demek ki B planı etnik temizlikti; fakat cinai temizlik değildi. Doğu Avrupa’nın büyük bir kısmında olduğu gibi burada da din önemliydi. Ukrayna Ortodoks Kiliseleri Ukrayna ulusal ruhunun saflığının altını çiziyordu. Romanya’da olduğu gibi, açıkça Hıristiyan ve Yahudi karşıtı bir milliyetçilik ortaya çıktı (Armstrong, 1963; Kosyk, 1986: Ek, Belgeler 6, 44, 61, 68, 75; Motyl, 1980: 143; Piotrowski, 1998: 189-95; Weiner, 2001: 240-8).</p>

  <p class="calibre1">Sovyetler 1939’da Nazi-Sovyet Paktı uyarınca Polonya Ukrayna’sını işgal etti. Pek çok Polonya Ukraynalısı Stalin’in ana düşmanı olarak gördüğü Alman Reich’ına kaçtı. Stalin derhal baskıcı bir rejim kurarak daha fazla UkraynalIyı Nazi sempatizanlığma doğru itti. Yahudiler yeni rejimde hafifçe fazla temsil ediliyordu; fakat Gross’un (2000: 98) belirttiği gibi, yerliler “herhangi bir otorite konumunda -mühendis, ustabaşı, muhasebeci, devlet memuru, öğretmen ya da milis- Yahudilerin <span class="calibre2">aşın</span> temsiliyeti bir yana, salt şaşırtıcı bir şekilde tem-siliyetinin bile ne kadar münasebetsiz, sarsıcı, çirkin olduğunu” görünce bile dehşete düşüyordu.</p>

  <p class="calibre1">Böylece Ukrayna milliyetçileri ile Naziler arasındaki aşk-nefret ilişkisi başladı. ittifakları ilk istila sırasında radikalleşerek C Planına, yani soykırıma yöneldi. İki ONU hizbi, SS-eğitimli iki Ukrayna <span class="calibre2">Einsatzgruppen</span> taburu olarak örgütlendi ve işgal altındaki topraklan istenmeyen unsurlardan, yani komünistlerden ve Yahudilerden arındırmaya başladı, istila sırasında ne ölçüde kullanıldıkları açık değildir. Sovyetler geri çekilirken NKVD polisi Ukraynalı siyasi tutsakların çoğunu öldürmüştü. Ukraynalı milliyetçiler de anlaşılır bir şekilde intikam peşindeydi. Nazi Almanyası ile Sovyet Rusya arasmda seçim yapmak zorunda kalan pek çok Yahudi, Kızıl Ordu’yla birlikte doğuya doğru kaçıyordu. Halbuki Yahudilerden çok azı komünistti. Üstelik Yahudi örgütleri ve mülk sahiplerinin işletmeleri de Sovyetler tarafından dağıtılmıştı. Milliyetçilerin, “Yahudiler istisnasız Bolşevizme hizmet eder” ve NKVD’nin kurbanlarının mezarlarında “Yahudilerin cesetleri bulunmaz, bir tane bile bulmak mümkün değildir” şeklindeki tuhaf <span class="calibre2">Einsatzgruppen</span> iddialarına inanıp inanmadığı net değildir. Fakat Ukraynalı işbirlikçiler soykırıma katılmakta pek gönülsüz davranmamıştır. Bu da sadece Naziler tarafından tuzağa düşürülmüş olmalarının bir yansıması değildir. 24.000 Yahudi derhal öldürüldü, hattâ bir kısmı Almanlar gelmeden öldürülmüştü. Bazı kasabalarda yeni ONU yönetimleri ve milisler insan avı başlattılar. Volhynia bölgesinde yağmacılık cinayetten de fazlaydı, fakat milliyetçiler bu yağmayı savunuyor, sanayisi ve ticareti yabancı kontrolünden kurtarılan modern Ukrayna devletinin normal gelişimine yardımcı olduklarını ileri sürüyorlardı. ONU ilan ediyordu: “Ukrayna şehri artık temiz bir sayfadır. Gelin, devralın ve kalkındırın” (Spector, 1990: 64-79, 238-9; Zbikowski, 1993).</p>

  <p class="calibre1"><span class="calibre2">Einsatzgruppen</span> raporlarına göre, Sovyetler geri çekilirken Yahudilerin yardımıyla yüzlerce Ukraynalıyı, özellikle de okumuş kesimi öldürmüşlerdi; sonra Ukraynahlar haklı intikam duygularını Yahudilere yönelttiler. Kremetens’te kızıllar 100-50 Ukraynalıyı öldürmüştü. Cesetlerden bazılarının derisinin olmadığı bildirilince, canlı canlı kaynatıldıklarına dair bir söylenti yayıldı -Yahudilerin katliam törenlerine dair eski Hıristiyan fantezileri canlanmıştı. Ölenlerin akrabaları misilleme olarak 130 Yahudiyi sopalarla döverek öldürdü. İntikam duygusu el altında bulunan ve suçlularla bağlantısı akla yatkın görülen bir yabancı gruba yönlendirilmişti. Pohl (1996: 175-9), NKVD cinayetlerinin ONU militanlarını radikalleştirerek soykırıma ittiğini, Yahudi karşıtlığını milliyetçiliğin merkezine koyduğunu düşünür. ONU’nun kalesi olan bölgelerde en kötü pogromlar yaşandı, Polonyalılarm daha çok ve Ukraynalılann daha az olduğu bölgelerde ise en hafif türleri görüldü. Yahudilerin artık sadece iki seçeneği vardı, ya kaçacaklar ya da kızıllara yardım edeceklerdi. Fakat Alman raporlarına göre yerel tepkiler çeşitlilik arzediyordu. Bazı Ukraynahlar “anlayışla kabul ettikleri” sert önlemler karşısında “gözle görülür bir rahatlama” hissederek “aktif bir şekilde işbirliği yapıyordu”. Başka raporlarda “Yahudile-rin toptan tasfiyesine kayıtsızlığa” vurgu yapılıyor, “nüfusta ırksal ve ideolojik Yahudi karşıtlığının eksikliğinden” bahsediliyordu. Yine burada da Almanlar kayıtsızlığı milliyetçiliğin zayıflığına bağlıyordu. SS’e göre milliyetçiler cinayet işleyebilirdi, oysa köylüler gönülsüzdü. Yahudiler ve Polonyalılar konusunda ikircikli olsalar da, hepsi Ruslardan nefret ediyordu elbette (Weiner, 2001: 248-56).</p>

  <p class="calibre1">35.000 kişilik Ukrayna yardımcı polis kıtalarının neredeyse tamamı Sovyet ordusu firarileri ya da savaş esirleriydi. SS raporlarına göre, belediye başkanla-rınm ve polis şeflerinin yardımıyla “iyi araştırılmış, siyaseten güvenilir kişiler” seçiliyordu. Savaş esirlerinin çoğu esaretten kurtulmanın çekiciliğine rağmen gönüllü olmamıştı. Gönüllülerden çoğunun maddi çıkarları olduğundan gereken siyasi görüşleri benimsemiş gibi yapıyorlardı. Fakat daha sonra savaş suçlusu olarak yargılanan Bohdan Kosiy, 19 yaşında bir terzi çırağı ve çoktan ONU üyesiydi -silah altına alınması kesinlikle istenecek bir adaydı. Saha istihbaratı büyük ölçüde etnik Almanlarca sağlanıyordu. Polisler ağırlıklı olarak 1942’de</p>

  <p class="calibre1">15.000 Yahudinin öldüğü getto tasfiyelerine yardım ettiler. Fakat raporlardan birinde belirtildiği üzere, “anayollarda rastlanan bütün Asyatik görünüşlüler de tasfiye edilmişti”. Almanlar emirleri verdiler ve örgütlenmeyi yaptılar; fakat Ukraynalı yardımcı kuvvetler Alman SD’sinden sayıca çok üstündü. Bu yüzden polis kıtaları gündelik operasyonlarda özerk davranabiliyordu. Sağ kalanların yaklaşık yarısı katil eratı salt “Ukraynalı” diye adlandırıyor, diğer yarısı ise onlara “Ukraynalı milliyetçiler”, hattâ “milliyetçi komitalar” diyordu (Arad ve diğ., 1989: 128, 140; Dean, 1996-2000; Kosyk, 1986: 155; Sabrin, 1991; Sand-kühler 1996: 409, 417). Sağ kalanlar tıpkı SS gibi milliyetçilik ile soykırım arasmda bir denklik olduğunu belirtiyordu.</p>

  <p class="calibre1">Her zaman olduğu gibi suçluların karışık güdüleri vardı: açgözlülük, alkol, ideolojik milliyetçilik, kinci antikomünizm, gelişigüzel Yahudi karşıtı yobazlık -bunlar birleşerek Sovyet işgalinden sonra Yahudi-Bolşevizm nefretine dönüşmüştü (Arad ve diğ., 1989: 210; Armstrong, 1963: 158-9; Dean, 2000; Piotrowski, 1998: 209-37; Weiss, 1990a: 414; 1990b: 110). Milliyetçiler hiç umut etmeyi bırakmadıkları ulusal bağımsızlığa Almanların desteğini almak için soykırımın şart olduğunu kabul etmişlerdi ve hiç şakaları yoktu. Bazıları Almanlardan aldıkları eğitimi ve silahları daha sonra hem Sovyetlere hem Almanlara karşı kullanmayı umuyordu. SS Galiçya Tümeni’ne gerekenden çok gönüllü geldi ve tümen Ortodoks Kilisesi tarafından kutsandı. Savaşın sonunda 200.000 Ukraynalı Alman üniforması giyiyordu, 20.000 kişi her iki tarafa karşı savaşan ONU partizan çetelerine katılmıştı ve yaklaşık aynı sayıda UkraynalI da Kızıl partizan çetelerindeydi -bunlar daha sonra yerel nüfustan pek destek alamadıklarından dem vurmuşlardı (Weiner 2001: 156-7). 1950’lerde milliyetçiler hâlâ ormanlarda Sovyet askerleriyle savaşıyordu.</p>

  <p class="calibre1">Sabrin’e (1991: 242) göre, “yüz binlerce Ukraynalı milliyetçi Alman Nazizmiyle suç ortaklığı yapmış, savaş suçu işlemiş, insanlığa karşı suç işlemiş, yardakçılık yapmış, işi... soykırıma kadar vardırmıştır.” İsrail Savaş Suçları Soruşturma Dairesi daha sakıngan bir tahminle, 11.000 Ukraynalımn cinayet işlediği ya da ölüme sebebiyet veren zalimce tehcirde rol aldığı tahmini yapar. Bu rakam komşu ülkelerdekinden fazla olsa da, başka Ukraynahlar da vardı. Başka yerlerde olduğu gibi çok daha fazlası yağmaya katılmıştı. Belki de çoğunluğu yöntemleri üzerinde çok durmadıkları sürece Yahudilerin ortadan kalkmasını sessizce onaylamıştı. Ukrayna Ortodoks Kilisesi’nin büyük bir kısmı komünist düşmana karşı Nazilerin tarafını tutmuştu. Fakat yaklaşık bin rahip Yahudileri korumak için hayatını tehlikeye atmıştı. Bu cesur insanlar arasmda Baptistler çoğunluktaydı; fakat Ortodoks Kilisesi’nin başpiskoposu en önde gelen koruyucuydu. Vivitsky (1990: 107), başpiskoposun sadece 200 Yahudi çocuğunu korumak için 55 rahip ve rahibeden bir ağa ihtiyaç duyduğunu, fakat tek bir Ukraynalı muhbirin kolayca 200 Yahudiyi ihbar edebildiğini belirtir. Ukrayna-lılarm çoğu büyük ihtimalle ortada kalmıştı -Almanlardan, komünistlerden ve Yahudilerden eşit derecede nefret ediyorlardı (Bilinsky, 1990: 381-2; Hilberg, 1993: 94-6, 289; Spector, 1990: 172-87, 243-56; Vivitsky, 1990; Weiner, 2001). Ukraynalı köylülerin büyük bir kısmı iki tarafı da pek sevmediği gibi Yahudileri de sevmiyordu. Fakat onların asıl derdi hayatta kalmaktı. Bunun için de kimin kazandığı netleşene kadar başınızı aşağıda tutmanız gerekiyordu.</p>

  <p class="calibre1">“Ukraynahlar”</p>

  <p class="calibre1">Kamp muhafızlarından çoğuna “Ukraynalı” deniyordu ve genellikle Ukraynalı oldukları varsayılıyordu (örn., Piotrowski, 1998: 218-20). Gerçi Naziler ve Yahudiler tüm Doğu Avrupalı kamp yardımcılarını Ukraynalı olarak tanımlıyordu. Gerçek Ukraynahlar en büyük grubu teşkil ediyor olabilirdi, yine de genel bir isimdi bu. Tıpkı Bolşevik işbirlikçilerinin güya Yahudi olması gibi, Nazi işbirlikçileri de UkraynalIydı -öldürme gücü bakımından eşitsiz iki parya halk.</p>

  <p class="calibre1">Doğudaki kamp muhafızlarının çoğu Kızıl Ordu savaş esirleri arasından seçilmişti. Etnik Almanların görev yaptığı Trawnicki eğitim kampına 3-6 haftalık eğitimlere gönderilen, elemeden geçmiş gönüllülerin sayısı 3.500’dü. Sonra 90-120 kişilik birimler halinde kamplara ve gettolara gönderiliyorlardı. Aktion Reinhard ölüm kamplarının personeli 100 Alman ve 500 “Ukraynalıdan” oluşuyordu. Yine de Bilinsky (1990: 378-9) Trawnicki’de eğitim sırasında ölen 12 kişiden sadece altısının Ukrayna’ya özgü isimler taşıdığını, geri kalanların büyük ihtimalle Rus ya da Alman olduğunu söyler. Auschwitz’deki bir Ukray<span class="calibre3">nalI</span> tutsağın ifadesine göre, “Ukrayna SS birimi” esasen Rusları, Beyaz Rusları ve KafkasyalIları kapsıyordu. Bunların hepsi de Alman SS muhafızlar tarafından horgörülüyordu. Karay (1996) büyük bir Polonya çalışma kampındaki katmanları şöyle tanımlar: En üstte Almanlar, sonra etnik Almanlar, ardından Polonyalılar, Ukraynahlar, sonra çoğunlukla Yahudi kapolar<a id="footnote3"></a><sup class="calibre4"><a href="#bookmark4">3</a></sup>, beceri sahibi Yahudiler ve nihayet en altta becerisi olmayan Yahudiler. Bu bağlamda etnik Almanların, Polonyalılarm ve <span class="calibre3">UkraynalIların</span> Alman hamilerin gözüne girmesi için Yahudi karşıtlığım göstermesi faydalı bir stratejiydi.</p>

  <p class="calibre1">Bu katmanlaşmış düzen bütün muhafızları vahşileştirip yozlaştırarak dayak, tecavüz ve cinayette suç ortaklığına itiyordu. Bazı zalimlikler fevri, diğerleri rutin politikanın eseriydi -özellikle de tutsakların çalışamayacak kadar zayıf olduğu yerlerde. Ukraynalı muhafızlar çoğunlukla zalimliğin gerekli olduğu görevlere veriliyorlardı. Bir tanesi, “elime bir cop verilince bambaşka bir insan oluyordum,” demişti. Tutsaklar bazılarının dehşet uyandırıcı, bazılarının da son derece insancıl olduğunu hatırlıyor. Bir tanesi şöyle demişti: “Onları gördüğümde ve ‘Dumka’ şarkısını özlemle söylediklerini duyduğumda, bu neşeli gençlerin ormandaki korkunç idamları gerçekleştirenler olduğuna inanamamıştım.” Fakat polislerde olduğu gibi muhafızlar da adi güdülerle hareket ediyordu. Diğer yurttaşları gibi açlık tehlikesiyle karşı karşıya değillerdi. Almanya’da ağır iş yapmaktan kurtulmuşlardı. Bunların çoğu esasen işçi sınıfından insanlardı ve şimdi imtiyaz kazanmışlardı ve Yahudilerden cinsellik dahil ne isterlerse çalabiliyor ya da zorla alabiliyorlardı. Alkol onları vicdanlarından koruyordu. Hepsi de küp gibi içiyorlardı. Bir kez muhafız olduktan sonra, Almanların durumunun aksine, UkraynalIlarda korku önemli bir faktördü. Bir Alman SS çavuşu Belzec ölüm kampında ilk dizel gaz motorunu çalıştıramaymca, korkunç Wirth öfkeyle gelip onu değil “Ukraynalı” yardımcısını dövmüştü, söylendiğine göre adamın yüzüne 11-12 kez kırbaçla vurmuştu <span class="calibre2">(Trials of the War Criminals,</span> Nürnberg, “The Medical Case”, I. Cilt, 866). SS de “Ukraynalılann” canına pek kıymet vermiyordu. Almanlar onlara genellikle <span class="calibre2">Askari</span> diyordu. Sömürgeci efendilere hizmet eden Afrikalı birlikler için kullanılan bu Swahili dilindeki kelime ırksal horgörünün işaretiydi. Beyaz Rus polis biriminde Almanca tercümanı olarak kimliğini gizleyen bir Yahudi, polislerin bu kanlı rolü oynamaktan başka seçeneği olmadığını söylemişti (Tec, 1990: 102; krş. Matthâus, 1996). “Ukraynalılarm” gevşekliği yüzünden tutsaklar kaçarsa muhafızlar vuruluyordu. Auschwitz muhafızı Broad (Höss ve diğ., 1978: 181-2), “yabancı oldukları için bir gün onların da tasfiye edileceğine” inandıklarını söylemişti. Bir keresinde 20 muhafız firar etti, sonra da SS birlikleriyle kıyasıya çarpıştı. İki SS askeri öldürdüler, kendileri de yedi kayıp verdiler. Sonra altısı kaçtı, altısı intihar etti ve bir tanesi yakalanıp idam edildi. İtaat etmemenin bedeli çok yüksekti.</p>

  <p class="calibre1">Sağ kalanlardan bazıları onların sadistlik gösterdiğini, bazıları düzgün davrandığını, bazıları da kayıtsız kaldığını söylüyordu. Çeşitli ulusal klişeler de ortaya atılıyordu. Sobibor’daki bir Polonyalı demiryolu görevlisi şöyle diyordu:</p>

  <p class="calibre1">Trenleri koruyan Litvanyalılar aslında UkraynalIlardan çok daha kötüydü; onlar gerçekten sadistti; doktor çağıran, su içmek ya da tuvalete gitmek için seslenenleri vagonlann pencerelerinde görür görmez vuruyorlardı. Bunu spor olsun diye yapıyorlardı -gülüyor, şakalaşıyor ve bahse tutuşuyorlardı.</p>

  <p class="calibre1">Gerçi Treblinka’da bir asker sarhoş Ukraynalı muhafızların zalimliğinin altını çizmiş, Auschwitz’den sağ kurtulanlardan biri de Ukraynalılarm “Nazilerden beter olduğunu, çıkar için orada bulunduklarını,” söylemişti (Ashman &amp; Wag-man, 1988: 172; Browning, 1992: 52, 83-5; Sereny, 1974: 157-9).</p>

  <p class="calibre1">Yahudi karşıtı ve antikomünist organik milliyetçilik, açgözlülük ve kariye-rizmin de desteğiyle ilk başta bu genç doğu Avrupalı erkekleri tuzağa düşürdü. Antikomünizm Almanlara nazaran onlarda daha kişisel bir şeydi, çünkü Stalin’in yaptıklarına doğrudan şahit olmuşlardı. Yahudiler de burada daha aktifti. Ekonomik hınç şiddeti daha doğrudan meşrulaştırıyordu. Fakat tuzağa girdikten sonra ana fark ortaya çıktı. Arajs’ın da bildiği gibi, Almanlar onları bir kez tuttuktan sonra, toptan cehenneme mahkûm olmuş, Şeytan’m sarhoş, sırıtan fakat korkak takipçileri haline gelmişlerdi. Tıpkı ideolojik Naziler gibi, tarihsel zorunluluğun alışıldık ahlaki normlara baskın çıktığı duygusuyla soykırımı benimsemişlerdi. Diğerleri de ahlaki insan davranışı sınırlarının çok ötesine geçtiklerinin bilincinde olduklarından, bu şeytani güçlerinin tadını çıkarmaya karar vermişlerdi. Kan dondurucu bir şevkle soykırımı benimsediler.</p>

  <p class="calibre1">BAĞLI DEVLETLER: SLOVAKYA VE HIRVATİSTAN</p>

  <p class="calibre1">Nazilerin yarattığı iki bağlı devlet ara konumdaydı. Kendi devletlerini kurmalarını sağladığı için Nazi devletine minnettar ve bağımlıydılar, üstelik Müttefikler zafer kazanırsa eski Çek ve Sırp egemenlerin geri döneceğini de biliyorlardı. Her iki devletin de sadece sınırlı bir özerkliği vardı, ama ikisi de Nazilerin Yahudileri öldürmeleri yönündeki ana baskısına direnerek özerkliklerinin sınırım sınamaya kalkmadılar. Gerçek yerel düşmanlarından öç almak için Yahudileri kurban edebilirlerdi. Slovaklar artık katı biçimde Almanya’ya boyun eğdirilen Çeklerden kurtarılmıştı. Bu yüzden Slovakların artık Çeklere pek bir şey yapması gerekmiyordu. Hırvatlar ise aksine hâlâ Almanlarla birlikte Sırplara karşı savaşıyorlardı. Bu yüzden Hırvatlar da Sırpları katletmeye giriştiler -üstelik bu Almanların değil kendilerinin inisiyatifiydi.</p>

  <p class="calibre1">Slovakya</p>

  <p class="calibre1">iki savaş arasındaki Çekoslovakya’da üç ana etnik grup vardı. Çekler arasmda faşizm hayli güçsüzdü (Kelly, 1995), hattâ milliyetçilikleri de nispeten hafifti. Bu yüzden Çekler kendi topraklarım doğrudan yöneten Nazileri pek sevmiyordu. Çek Theresienstadt toplama kampı muhafızları sağ kalanlar tarafından SS subaylarının şevksiz işbirlikçileri olarak tanımlanmıştı. Südetli Almanlar ilk başta Hitler’e şüpheyle bakmış, ancak 1938’de onu benimsemişlerdi (Smelser, 1975). Yine de, sekizinci bölümde gördüğümüz üzere, savaş suçluları arasmda Südetlilerin sayısı düşüktü.</p>

  <p class="calibre1">En çok işbirlikçi Slovaklar arasından çıkmıştı. Çoğunluğu 1918’e kadar Habsburg egemenliğinde yaşamış ve Çek tahakkümü karşısında huzursuzluk duymuşlardı. Şimdi de geri kalmış Slovak ekonomisi daha gelişmiş Çek top-</p>

  <p class="calibre1">Taklarıyla rekabet etmek zorundaydı, doğal ticaret yolları ve Macaristan’dan aldığı destek de kesilmişti (Pryor, 1973). Doğu Avrupa’nın büyük bir kısmında olduğu gibi eğitim ve okuryazarlık oranları iki savaş arasmda en başarılı olunan konulardı. Çek ekonomik sömürüsü ile Slovak edebi ve dilsel kimliğinin yükselişi -yine başka ülkelerde olduğu gibi- milliyetçiliği körükledi. Hlinka Slovak Halkçı Parti bu dalgayı kullanarak, 1938’de yerel seçimlerde Slovak oylarının yüzde 40’mı kazandı ve en büyük Slovak partisi oldu. Parti liderlerinin çoğu Katolik din adamlarıydı, onlardan sonra öğretmenler geliyordu ve genç militanlar arasında da öğrenciler hakimdi. Kilise demokrasiye karşı ikircikli bir tavır içindeydi ve bir ölçüde Yahudi karşıtıydı, ama aynı zamanda faşizme de şüpheyle bakıyordu. Çekoslovak Cumhuriyeti zayıfladıkça Hlinka bağımsız devlet kurma davasına giderek daha fazla katıldı. Genç radikaller paramiliter Hlinka Muafızları’nda ağırlık kazanmıştı, Hitler hayranlıkları partide bölünmeye yol açtı. Hitler’in saldırgan diplomasisi ılımlıları zayıflatınca, parti liderleri “Slovak topraklarını yabancı unsurlardan temizleyeceklerini” açıkladılar. 1938 manifestosunda, “Yahudi Marksizminin ideolojisine, devrime ve şiddete karşı savaşan tüm ulusların yanında azimle mücadele edeceğiz,” demliyordu. Hitler Çekoslovakya’yı işgal ettikten sonra Hlinkaları yeni Slovak Cumhuriyeti’nin tek partili kuruluşuyla ödüllendirdi (El Mallakh, 1979; Felak, 1994; Havranek, 1971; Jelinek, 1976; Leff, 1988; Nardini, 1983; Nedelsky, 2001; Schmidt, 1983; Vago, 1987: 294-5; Zacek, 1971). Slovaklar Çekoslovakya’da sadece hafif bir ayrımcılığa uğradığından, yardım almadan bu kadar ilerlemeleri mümkün olmayacaktı. Fakat şimdi Hitler’e bağlı olmuşlardı.</p>

  <p class="calibre1">Hlinkalar 1942 ortalarına kadar Nihai Çözüm’de işbirliği yaptılar. Büyük bir ideolojik şevk göstermemelerine, Nazilerin ırksal Yahudi anlayışına katılmamalarına rağmen, çok fazla baskı yapılması gerekmeden, A planı olan ulusal bağımsızlığın zorunlu bir yan ürünü sayarak Yahudileri teslim ettiler. Maddiyatçı güdüler de burada önemliydi. Naziler her yerli Yahudi için onlardan vergi istiyordu, el konup yeniden dağıtılan Yahudi mülklerinden de pay veriyordu. Macar sınır polisinin bildirdiğine göre, Hlinka muhafızları daha zengin Yahudilerin tehcirini geciktirmek için rüşvet alıyordu. Ayrıca Çingene müzisyenleri de sağ bırakmışlardı. Vasıflı ve işletmeci Yahudilerin nispeten vazgeçilmiz olduğu yerlerde Hlinka rejimi çoğunlukla onları korumayı tercih etmişti.</p>

  <p class="calibre1">Her halükarda, Slovak işbirliği sonradan azaldı. 1942 ortasında bir Alman diplomatı, “nüfusun geniş kesimleri tehcirleri kınamaktadır,” şeklinde bir rapor yazmıştı. Askerler Almanların Ruslara ve Yahudilere muamelesi karşısında tiksintiye kapıldıkça, cepheden firar eden Slovakların sayısı arttı. Yahudiler cephedeki Alman birliklerini geri getirmek istemediğinden, Hlinka muhafızlarına giderek daha bağımlı oldular; özellikle de 1944 Ocağı’ndaki bir Slovak ayaklanmasını birlikte bastırdıktan sonra. Yine de Almanların yenilgisi ufukta görününce Hlinka’nm da şevki kırıldı (Hilberg, 1978: 458-73; Jelinek, 1989; Rothkirchen, 1989; Schmidt, 1983: 165). Suçluların merkez kadrosu Hlinka muhafızları içindeki nispeten genç, eğitimli radikaller ve faşizme yakın olanlardı.</p>

  <p class="calibre1">Hırvatistan</p>

  <p class="calibre1">Hırvatlar iki savaş arasmda, Kral Alexander’in sağcı, otoriter ve Sırp tahakkümündeki rejiminin hakim olduğu Yugoslavya’da yaşamıştı. Sadece küçük bir Sırp faşist partisi vardı ki, onun da önderleri esasen öğrenciler, rahip adayları ve Sırp Ortodoks Kilisesi rahipleriydi. Romanya’da olduğu gibi, kırsaldaki yoksulların bir kısmım seferber edebilen biraz dinsel bir faşizm yaratmışlardı. Sırp Çetnik hareketi daha önemliydi. Faşist olmamasına rağmen organik milliyetçilik ile paramiliterliği birleştirmişti. Hırvatların huzursuzluğu artınca, Ale-xander ayaklanmaların bastırılmasında Çetnik hareketine daha bağımlı hale geldi ve bu da Hırvat muhalefetini iyice körükledi (Avakumovic, 1971: 138; Djordjevic, 1971: 130; Kuljic, 1998: 828; Vago, 1987: 294-5).</p>

  <p class="calibre1">En aşırılıkçı Hırvat milliyetçileri Ustaşa (“asiler”) idi. İlk başta Italyan faşizmini örnek alan bu küçük hareket Çetnik baskısı artınca 30.000 kişiye kadar ulaştı. Biçimsel olarak faşistti, ama çekirdeğinde daha basit bir organik milliyetçilik vardı. Ustaşa’ya göre Hırvatlar kesinlikle Sırplar gibi “Doğulu ve Slav değil, Avrupalı ve Gotik”ti. “Yabancılar Katolikliği kabul ederlerse Hırvat ulusuna asimile olabilirlerdi. Bu grup çoğunlukla gençlerden oluşuyordu, başında entelektüeller ve öğrenciler vardı. Genç Katolik din adamları ve sendikasız sektörlerdeki genç işçilerden de destek görüyordu. Paramiliter grupları Sırbistan ve Bosna’yla sınır bölgelerindeki dağlık kesimden çıkıyordu. Bu bölgelerde her evde silah bulunuyordu ve Sırp tehdidi altında olma hissi daimiydi. Faşizm Yugoslavya’daki yerel milli uzlaşmazlıklardan besleniyordu. Düşman Yahudiler ya da komünistler değil, diğer milletlerden kapı komşularıydı. Savaş sırasında Almanları memnun etmek için Yahudiler öldürüldü, ama direniş hareketlerinde savaşan Yahudiler de vardı.</p>

  <p class="calibre1">1941’de Wehrmacht Hırvatistan’ı işgal ettiğinde dostça karşılandı. Ustaşa liderleri sürgünden döndü ve Almanya’ya bağımlı “Bağımsız Hırvatistan Devleti” ni kurdular. Milliyetçi Katolik Kilisesi’nin de desteklediği bu devlette Köylü Partisi vekilleri parlamentoda çoğunluğu elde etti. Faşist rejim parlamentosunu korudu, ama Ustaşa paramiliterlerini kontrol edemeyen köle ruhlu bir parlamentoydu bu. Sonraki dört yıl boyunca pek çok Yugoslav öldürüldü.</p>

  <p class="calibre1">Bugün bölgede devam eden milliyetçi mücadelelerde karşıt taraflar hâlâ ölü sayılarını silah olarak kullanmaktadır -örneğin Hırvatistan’ın eski başkanı Tudj-man bunlardan biridir. Mirkovic (1993; krş. Hayden, 1996: 746-8) ölü sayısını</p>

  <p class="calibre1">487.000 Sırp (Sırp nüfusunun yüzde 7’si), 207.000 Hırvat (yüzde 5), 86.000 Müslüman (yüzde 7), 60.000 Yahudi (yüzde 78) ve 27.000 Çingene (yüzde 31) olarak tahmin etmektedir. Bu kirli savaşta tüm taraflar mezalim yaptı. Hırvatistan’da her ikisi de farklı amaçlan ve düşmanları olan iki işgalci devlet vardı: Almanya ve İtalya. Sırpların başını çektiği iki ana askeri güç, Tito’nun partizanları ve sağcı Çetnikler hem birbirleriyle hem de Almanlar, Italyanlar ve Ustaşa’yla savaşıyorlardı. Çetnikler Sırp milliyetçisi hedeflerle özdeşleşirken, komünist partizanlar da tüm gruplardaki milliyetçi olmayan kesimlere cazip geliyordu. Böylece Dalmaçya’dan bazı Hırvatlar partizanların saflarında Almanlar ve Italyanlara karşı savaşırken, Italyanlar bir yandan da bazı Çetnik çetelere mali yardımda bulunuyordu. Bosnalı Müslümanlar arada kalmış, tüm taraflarda çarpışıyorlardı. Fakat Müslümanlar Hırvatlardan ziyade Sırplardan korktukları için çoğunluğu Almanlarla işbirliği yapmıştı. SS Sancak Tümeni Bosnalı Müslümanlardan oluşuyordu. Savaş sırasında, Yahudiler haricindeki büyük etnik grupların hepsinden devşirilmiş 140.000 Yugoslav bir şekilde Almanların tarafında savaştı (Völkl, 1998).</p>

  <p class="calibre1">Sadece ikinci Dünya Savaşı’ndaki olayları anlamak için değil, savaş sonrasındaki milliyetçi savaş basitleştirmelerine mesafe koymamız için de bu karmaşıklıkları iyi anlamamız gerekiyor. Zira bunlar 1990’lardaki mezalimlerde önemli bir mitleştirme rolü oynamıştır. Gel gelelim, tüm karmaşıklıklara rağmen, savaş zamanındaki mezalimin büyük bir kısmı Hırvat Ustaşa tarafından <span class="calibre2">yapılmıştı.</span> Hırvatistan’daki Sırplar, Yahudiler’den sonra en çok tehlikede olan gruptu. Ama onlar da intikamlannı aldılar. Ölen Hırvatların en az üçte biri, 1945’te teslim olduklarında katledilen Ustaşa kuvvetlerinden oluşuyordu.</p>

  <p class="calibre1">Ustaşa stratejisi sadece Yahudilere ve Çingenelere soykırım yapmaktı. Sırp-lar şiddet kullanılarak tehcir ve zorla ihtida ettirme yoluyla cinai temizliğe maruz kalıyordu. 200.000 ila 300.000 Sırp Almanların kontrolündeki topraklara sürüldü, çoğu yolda öldü. 240.000 ila 350.000 Ortodoks Sırp zorla Katolikliğe ihtida ettirildi. Katolik rahipler ve Fransiskenler bütün bölgeyi geziyor, Sırp köylülerine ya “dinden dön ya toplama kampına git” diyordu. Kampa gidenlerden çoğunun öldüğü ortada olduğundan, pek bir seçim şansı tanıyor sayılmazlardı. Almanlann Polonya’daki cinayetlerinde olduğu gibi, smıf farkları da önemliydi ve siyasi eğilimleri gösteriyordu, işadamları, Ortodoks rahipler ve entelektüeller, zengin köylüler en çok öldürülen kesimdi. 1941 Nisan ayında Hırvatistan topraklannda yaşayan 577 Ortodoks rahipten yüzde 38’i aynı yılın sonuna kadar öldürülmüş, yüzde 58’i zorla göç ettirilmişti ve yüzde 4’ü ya hapisteydi ya da saklanıyordu (Ramet, 1992: 150-1). Bazı bölgelerde Sırp nüfusu tamamen öldürülmüştü. Bu durum önceki yüzyıllardaki dinsel çatışmaları akla getiriyor olabilir. Fakat Ustaşa bu cinayetleri etnik çerçevede meşrulaştırıyordu. Dışişleri bakanı şöyle demişti: “Hırvatistan’da çok az gerçek Sırp vardır. Pravoslavlarm [yani Sırpların] çoğu aslında yabancı işgalciler tarafından kafirlerin dini zorla kabul ettirilen Hırvatlardır. Bugün onları Roma Katolik hattâ döndürmek hepimizin görevidir” (Shelah, 1990: 77). Ustaşa’nm açıkça beyan edilmiş hedefi üçte birini sürmek, üçte birini ihtida ettirmek, üçte birini katletmekti. Bu hedefin üçte ikisini gerçekleştirdiler. 1921 nüfus sayımında bağımsız Hırvatistan topraklarındaki Sırp nüfusu 1.6 milyondu. 1944’te bu nüfus 600.000’e inmişti -yüzde 63 oranında temizlik yapılmıştı. Çetnikler de “homojen bir Sırbistan” istiyor, topraklarını yabancı unsurlardan temizliyorlardı. Fakat onların gücü daha azdı; çünkü Tito’nun partizanları bölgenin büyük bir kısmına hakimdi. Onlar da acımasız olmalarına rağmen etnik hedefler peşinde değillerdi.</p>

  <p class="calibre1">En meşhur toplama kampı Jasenovac’tı. Bu kamp hakkında bilgimiz büyük ölçüde, komutanlarından biri olan Dinko Savic’in 1999’da Hırvatistan’daki gecikmiş davasından kaynaklanıyor (çeşitli raporlar için bkz. HINA, Hırvat Haber Ajansı, Mart-Ekim 1999). Hırvat bir tarihçi kendi tahminiyle 85.000 (ki bu düşük bir tahmindir) katledilmiş tutsaktan yüzde 60’ının Sırp, yüzde 15’inin Yahudi, yüzde 14’ünün Hırvat ve yüzde 12’sinin Çingene olduğunu ifade ediyordu. Yahudi ve Çingenelerin hemen hepsi öldürülmüştü; fakat Sırplar ile Hırvatların ölümleri daha başıbozuk şekillerde gerçekleşmişti. Hırvat kurbanlar siyasi muhalefettendi, Sırplar ise çoğunlukla “entelektüel” diye tanımlanıyorlardı. Başka tanıklar ölümlerin silahlardan ziyade baltalar, palalar ve bıçaklarla gerçekleştirildiğini, yöntemlerin son derece canice olduğunu ifade etmişti. En çok da genç Ustaşa muhafızlarından korkuyorlardı. Birkaç muhafız ve subay onlara iyi davranmıştı, hattâ bazıları cinayetleri engellemeye çalışmıştı. Fakat yetkililer bu durumu öğrenince idam edilmişler, bu da eleştiriyi bastırarak muhafızların daha gayretli olmasına neden olmuştu.</p>

  <p class="calibre1">Sakic 1944’te komutan olduğunda 23 yaşındaydı. Daha 11 yaşındayken Hırvat milliyetçisi olmuş, önce kendi okulundan uzaklaştırılmış, sonra da 17 yaşındayken Hırvatistan’daki bütün okullar ona yasaklanmıştı. Almanya’ya gitti ve 1938’de Berlin’de Ustaşa’ya katıldı. İlk önce 1942’de muhafız olarak Jasenovac’a gönderildi. Görgü tanıkları onu bizzat bazı tutsaklan vurmakla suçladı. 20 yıl hapis cezasına çarptırıldı. Ondan önceki komutan da papazlıktan atılmış bir Fransiskendi. Sağ kalanlardan biri onun “cinayetlere ilişkin mistik bir yaklaşım benimsediğini” söylemişti. Tutsaklan bizzat vurduktan sonra, “adaletin yerini bulduğunu” ilan ediyor, ardından bir ayin düzenleyerek tüm Hırvatları katılmaya mecbur ediyordu. “Ayinde kişinin komşusunu sevmesi gerektiğinden dem vurur ve pazar günü kaldığı yerden idamlara devam ederdi.” Ustaşa’ya katılanlarm büyük çoğunluğu Sırbistan’ın en çok tehdit ettiği Bosna’daki sınır bölgelerinde yaşayan yoksul dağlılardı. Banat kuzey sınır bölgesinden etnik Almanlar da aralarına katılmıştı. Çetnikler de ağırlıklı olarak aynı Bosna bölgelerindeki Sırp köylerindendi. Mirkovic (1993) ve Paris (1961) suçlulara dair geleneksel sınıfsal portreler çizerler. Paris, çoğunun köylü değil küçük burjuva olduğunu söyler -“zanaatkarlar, dükkan sahipleri, düşük dereceden görevliler ve memurlar.” Mirkovic, katillerin genellikle “toplumsal mevkiini kaybetmiş kesimlerinden... eğitimi ve toplumdaki prestiji çok az olan paryalardan” çıktığını belirtir. Bu araştırmacılardan ikisi de avutucu hükümlerini destekleyen kanıtlar sunmaz -oysa onların aksini söyleyen kanıtlar başka ülkelerde gayet iyi belgelenmiştir. Liderleri tasvir ederken ayakları yere daha sağlam basar. Mirkovic avukatların ve Katolik din adamlarının listesini verirken, pek çok doktorun da katıldığını belirtir. Paris öğrencilere, rahip adaylarına ve rahiplere, özellikle de Fransiskenlere ve Cizvitlere vurgu yapar. Zagreb başpiskoposu ve Fransisken liderliği onları desteklemişti ve 21 toplama kampının neredeyse yarısı rahiplerin komutasmdaydı. Kilise gazeteleri Hitler’in “Tanrı’mn Savaşçısı” olduğunu ilan ediyor, “Hırvatların en büyük düşmanı Sırplarsa, tüm Avrupa’nın en büyük düşmanlan da Yahudiler ve Masonlardır,” diyordu. Yahudilerin kozmopolitan ve yabancı olduğu, asla gerçek Hırvat haline gelemeyeceği belirtiliyordu. Kilise Yahudilerin Mesih’e karşı daimi düşmanlığının altım çiziyor, ama Sırpların ve Müslümanların ihtida edebileceğini söylüyordu.</p>

  <p class="calibre1">Ustaşa kamp kumandanlarından biri, hergün 3.000-4.000 tutsağın gelir gelmez öldürülmesine nasıl alıştığını şöyle açıklıyordu: “Bir süre sonra yok<sup class="calibre4">;</sup>etmenin hiçbir etkisi kalmadı. Artık alışmıştım.” Bu düşük teknolojili soykırımda bıçaklar, çekiçler ve baltalar kullanılıyordu. Kurbanlar uçurumdan atılıp tamamen işlerim bitirmek için de arkalarından el bombası atılıyordu. Ustaşa cinayetlerini gizlemiyordu. Adalet Bakanı şöyle bir açıklama yapmıştı:</p>

  <p class="calibre1">Bu devlet, ülkemiz başka hiç kimse için değil, Hırvatlar içindir. Biz Hırvatlar, ülkemizi sahiden bizim yapmak ve tüm Ortodoks Sırpları temizlemek için hiçbir araca başvurmaktan çekinmeyeceğiz. 300 yıl önce ülkemize gelenler ortadan kalkmalıdır. Maksadımızı saklamaya asla girişmeyeceğiz.</p>

  <p class="calibre1">Bir rahip şöyle diyordu:</p>

  <p class="calibre1">Bu ülkede Hırvatlar dışında kimse yaşayamaz. Dinden dönmeye karşı çıkanlarla nasıl başa çıkacağımızı çok iyi biliyoruz. Bütün eyaletlerde buna bizzat son verecek, hepsini tavuk gibi keseceğim. Ustaşa’nm yoluna çıkan bir çocuk bile olsa öldürdüğümde pişmanlık duymam. (Alexander, 1987; Avakumovic, 1971: 139-40; Hilberg, 1978: 453-8; Lauriere, 1951; Mirkovic, 1993; Paris, 1961; Steinberg, 1994; Tomasic, 1946)</p>

  <p class="calibre1">Yahudiler ve Çingeneler de acımasızca imha edilmiş olsa da, bu imha esasen kendi devletlerine sahip olmanın bedelini Almanlara ödeme amaçlıydı. Wehr-macht gerekirse sözleşme şartlarını dayatmak için hep oradaydı. Fakat Sırpların cinai bir şekilde temizlenmesi esasen Nazilerden özerk gerçekleştirilen bir şeydi.</p>

  <p class="calibre1">MÜTTEFİK SUÇLULAR</p>

  <p class="calibre1">Mihver devletleri bağımsız ülkelerdi; kukla değillerdi ama farklı düzeylerde hareket özgürlüğüne sahiptiler -en az özgürlüğü olan Macaristan’dı, sonra Romanya ve Bulgaristan geliyordu, İtalya ise en özerk olanıydı.</p>

  <p class="calibre1">Macaristan</p>

  <p class="calibre1">Fein, iki savaş arasmda, Yahudi karşıtlığının daha güçlü olduğu ülkelerde ölen Yahudi sayısının yükseldiği tezine kanıt olarak Macaristan’ı gösterir. Ama Macar Yahudi karşıtlığı aslında çok daha istikrarsızdır. Önce 1887 ile 1892 arasmda, sonra Birinci Dünya Savaşı’mn ardından devrim kısa süreliğine Ya-hudi-Bolşevik hayaleti ayağa kaldırdığında Yahudi karşıtlığı doruğa ulaşmıştı. Şiddet kullanıldı ve Yahudi karşıtı yasalar çıkarıldı. Ama 1926’dan sonraki on yıl boyunca sükunet hüküm sürdü. Sovyetler Birliği çok uzak görünüyordu ve Yahudilere de Komünist oldukları için değil kapitalist oldukları için hınç duyuluyordu. Fakat 1930’larm sonunda Hitler’in başarıları Macaristan siyasetini sağa çekti, hükümette hizipleşmeler yarattı. Gerici bir otorite yanlısı grup, naip (yani başkan) Amiral Horthy’nin çevresine toplandı; ayrıca daha radikal, Alman yanlısı bir korporatist hizip ve rejimin saçaklarına yuvalanmış Oklu Haç adlı büyük bir faşist hareket de vardı. 1938’den itibaren Macaristan hükümeti daha Alman baskısı güçlenmeden Yahudi karşıtı yasaları sıkılaştırmaya başladı. Fakat devlet radikalleşirken üç hizip farklı devlet kuramlarının kontrolünü ele geçirdiği için tutarlı bir plan yürütülemedi. Almanlar da ittifaka zarar vermek istemedikleri için 1944’e kadar bir plan dayatmadılar.</p>

  <p class="calibre1">Naip Horthy’nin A planı ulusal özerkliği korumak gibi tanıdık bir hedef güdüyordu. Jeopolitik sebeplerle Almanlarla ittifak yapmak zorunda kalsa da,</p>

  <p class="calibre1">Macaristan’ın özerkliğini korumaya çalıştı. Almanya’nın müttefikleriyle ilişkilerine büyük zarar veren Nazi ırkçı küstahlığı da onun çabalarına destek oldu. Horthy bir yandan (Almanya savaşı kaybederse diye) Müttefikleri yaban-cılaştırmamaya çalışırken Almanların taleplerine de kaçınılmaz olarak karşılık veriyordu. Yine de Bolşevizme düşmanlığı esnekliğini sınırlandırmıştı -çünkü savaş sahnesinde Sovyetler faktörü de vardı. Bu yüzden Horthy ordusunu Ruslara karşı konuşlandırdı fakat Yahudiler konusunda ayak sürümeye devam etti. Onun hizbi iki ayrım yapmıştı. Bunlardan birincisi, hukuki Yahudi karşıtı ayrımcılık (Yahudilerin eğitimini, iş bulma şansını, mülk edinmesini ve barınma haklarını kısıtlama) ile radikallerin, faşistlerin ve Almanların istediği fiziki kolluk kontrolünde ya da vahşet uygulayarak tehcir arasındaki ayrımdı. Başbakan Kallay, Yahudi sorununun ırksal değil iktisadi olduğunu söylemişti. “Toplumsal adalet” ayrımcılık yapmayı gerektiriyordu. Yahudilerin iktisadi gücü yok edilmeliydi (Don, 1989). İkincisi, Horthy hizbi “Macar Yahudileri” ile “yabancı Yahudiler”, yani Macaristan’a kısa süre önce gelen mülteciler arasmda da bir ayrım yapıyordu. 1938-41’de Macaristan’ın geri kazandığı topraklardaki Yahudilere de yurttaşlık verilmemişti. Bu yabancı Yahudiler harcanabi-lirdi. Bir Alman SS subayının raporu şöyleydi: “Horthy Budapeşte’deki asimile olmuş Yahudileri Macar sayıyor; fakat taşradaki yoksul Yahudileri ayaktakımı olarak görüyor.” Bu da ırksal olmaktan ziyade kültürel bir ulus anlayışına işaret ediyor. Uygarlaşmış olanları asimile etmek, geri kalanını da sürgün yoluyla temizlemek Horthy’nin B plam’ydı. Jeopolitik faydacılığı da buna eklenince soykırımdan uzak kaldı.</p>

  <p class="calibre1">Fakat Mihver Avrupası’nın tamamında Alman baskısı ayrımcı politikaları şiddetlendirerek iskan ayrıştırmasını, gettolaşmayı ve nihayet ölüm kamplarına gönderilmeyi başlatmıştı. Almanlar ve onların Macar radikal ve faşist destekçileri baskıyı artırınca, Horthy 1941 Ağustos’unda kuzey bölgelerinden</p>

  <p class="calibre1">18.000 Macar olmayan Yahudiyi teslim etti. Bu insanlar Macar otoritelerince eski Polonya sınırına sürüldüler. Güya bunlar Sovyetlerle işbirliği yapan Yahu-di-Bolşeviklerdi. Operasyonu İçişleri Bakanlığı, yerel makamlar, “Yahudilerden arınmış bir ülke” çağrısı yapan radikaller ve faşistlerle dolu jandarmalar yürütüyordu. Artık ekonomi “Yahudi parazitlerden kurtarılabilir, sınır bölgesinin ekonomik avantajlarından Hıristiyanlar emin bir şekilde faydalanabilir”di (Fe-jes, 1997). Sürülenlerin yaklaşık üçte ikisi aslında Macar vatandaşıydı (fakat Horthy bunu bilmiyor olabilir).</p>

  <p class="calibre1">Rejimin tüm muktedirleri aynı fikirde değildi. Radikaller nihai çözümü benimsemişlerdi ve bütün Yahudileri kolluk kontrolünde ya da vahşet içeren sürgünle temizlemeye niyetliydiler. Karışık güdüleri vardı: gelişigüzel Yahudi karşıtı bağnazlık, Yahudileri baş düşman gören ideolojik organik milliyetçilik ve maddiyatçı açgözlülük. Sınırın öbür tarafına kovdukları Yahudilerin işini Almanların bitireceğini varsaymışlardı, fakat Wehrmacht buna istekli değildi ve onları geri gönderdi. Nihayet bir uzlaşmaya vardılar. Macaristan bu Yahudilerin 5.000’ini solcu siyasi mahkûmların yanma, ordunun amele taburlarına aldı. Yenilgi ufukta görünmeye başlayınca bu amele Yahudilerin durumu kötüleşti ve çoğu öldü. Sınır bölgesinde kalan 12.000 Yahudi ise Ukrayna yardımcı kuvvetleri ve bazı Macar birliklerinin yardımıyla Alman <span class="calibre2">Einsatzgruppen</span> tarafından katledildi. -</p>

  <p class="calibre1">Ordu da kendi içinde bölünmüştü. 1941’deki sürgünlerde rol almadı, ama bazı birimler, özellikle Swabialı etnik Almanlar (ki bunlar arasmda Nazilere sempati güçlüydü) görev yaptı. Başka birimler de Yahudileri kurtarmaya çalıştı (Zbikowski, 1993: 178). Ulusal çıkarların öne çıktığı tartışmalı Yugoslav bölgesinde ise durum farklıydı. 1942 Ocağı’nda 3.300 sivil, Macaristan’ın 1941’de ele geçirdiği bir Yugoslav bölgesinde Macar askerleri ve jandarmalar tarafından öldürüldü. Kurbanların yüzde 77’si Sırp, sadece yüzde 21’i Yahudiydi (aralarında az sayıda Çingene de vardı). Daha sonra Başkomutanlık Sırp azınlıkla uzlaşma ihtiyacı karşısında -aralarında normalden fazla Swabialı bulunan- radikal sağcı olan suçlulardan bazılarını yargıladı (Braham, 1989a). Fakat savaş ilerledikçe ordudaki Alman sevgisi arttı. Orta ve düşük rütbçli pek çok subay Oklu Haç’ı desteklemeye başladı ve Macaristan’ın Yahudi-Bolşevik suçortak-lığmdan kurtarılması talebini yükseltti. Daha sonra bir subay şöyle ifade vermişti:</p>

  <p class="calibre1">Yahudi sorunu silahlı kuvvetlerde felaket düzeyinde bir etki yarattı. Korkunç düzeyde yozlaşmaya sebep oldu. Tüm değerler yeniden değerlendirildi. Zalimlik anayurt sevgisi oldu, mezalimler kahramanca hareket sayıldı, yozlaşma bir eylem sayılmaya başladı... [Yahudilere] karşı her şey mübahtı.... (Braham, 1981: 317)</p>

  <p class="calibre1">Horthy 1944 başına kadar direndi. Sonra 100.000 “yabancı” Yahudi daha verdi, ama bir sırdaşına şöyle demişti:</p>

  <p class="calibre1">Almanlar beni kandırdı. Şimdi Yahudileri tehcir etmek istiyorlar. Umurumda değil. Galiçya Yahudilerinden ve komünistlerden nefret ederim. Gitsinler zaten, ülkemden çıksınlar! Ama... en az biz Macarlar kadar iyi olan bazı Yahudiler de var... Küçük Chorin ve Vida’ya baksana [Yahudi sanayiciler ve Senato üyeleri, Chorin aynı zamanda Hıristiyanlığı kabul etmişti]... Onlar iyi Macarlar değil mi? Böyle insanların alınıp götürülmesine izin veremem. Ama diğerlerini alabilirler.</p>

  <p class="calibre1">Fakat Horthy’nin ateşli Bolşevizm karşıtlığı onu, Romanya’daki Antonescu kadar erken taraf değiştirmekten alıkoydu. Savaşın seyri değişiyordu ve Hitler’in Macar birliklerine çok ihtiyacı vardı. Horthy büyük ihtimalle daha fazla direnebilir ve Yahudiler konusunda hiçbir adım atmayabilirdi. Fakat Almanlar Macar radikalleri arasmda çalışmış, onları yüksek mevkilere getirmişlerdi ve bu radikaller Horthy’ye içeriden baskı yapıyorlardı. Bakanlar kurulu Yahudi-Bolşevik tehdidin fiziksel yollardan temizlenmesi çağrısı yaptı. Nispeten genç hükümet delegeleri ülke içinde “Szeged<a id="footnote4"></a><sup class="calibre4"><a href="#bookmark5">4</a></sup> düşüncesi [yani faşizm] temelinde sert, militan, sağ politikalar yürütülmesini, yıkıcı unsurlara karşı sert önlemler alınmasını, Yahudilere karşı yeni ve etkili yöntemler izlenmesini” istiyorlardı (Braham, 1989a: 587; 1989b: 602).</p>

  <p class="calibre1">Eichmann 1944’te geri kalan Macar Yahudilerini talep ettiğinde güçlükle karşılaşmayı bekliyordu. Fakat kilit devlet kurumlanndaki radikaller ihtiyacı olan bütün işbirliğini gösterdiler. Yahudi işlerinden sorumlu faşist İçişleri Bakanı Endre’nin “Yahudileri biber döküp yemeye hazır” olduğunu yazmıştı. Onun vekili faşist Baky de jandarmayla bağları sağlamıştı. Almanlar tehcir için günde iki tren önerdiler; Macar planlamacılar altı tane istedi. Nihayet dörtte anlaştılar; çünkü diğer trenler savaşta lazımdı. İki ayda neredeyse 450.000 Yahudi tehcir edildi ve çoğu öldü. Sonbahar ve kış döneminde en az 60.000 Yahudi daha kurşuna dizildi ya da zorla yürütülürken öldü. 1941’de Macaristan’da</p>

  <p class="calibre1">825.000 Yahudi vardı. Dört yıl sonra bunun yüzde 68’i yok olmuştu. Braham şu sonuca varır: “Macar otoritelerin yürekten ve etkin işbirliği olmasa... Almanlar kesinlikle çaresiz kalırdı.” SS yetkilileri Veesenmeyer ve Winckelmann da Berlin’e aynı minvalde rapor vermiştir. Birkaç kaymakam, belediye başkanı, polis ve devlet memuru ayak sürümüş, bir avuç görevli de istifa etmişti. Kaymakamlardan çoğu değiştirilerek bu koltuklara radikal sağcılar oturtuldu ve bazı kaymakamlar da kimseyi tanımadıkları için direniş örgütleyemeyecekleri alanlara tayin edildi. Fakat onların vekillerinden ve kasabaların belediye baş-kanlanndan çoğu yerinde kalıp emirleri yerine getirdi. Radikal liderler arasmda öğretmenler ve devlet memurları ağırlıktaydı. Macarların çoğu Yahudilerin gittiğini görmekten memnun görünüyor, nereye gittiklerini pek umursamıyordu. 1 milyon kadarı Yahudi mülklerinin alenen paylaşımından kâr elde etti. Devlet güvenlik polisinden 1.000 kişi, 20.000 jandarmadan 3.000-5.000’i ve faşist Oklu Haç milislerinin 3.000-5.000’i cinayet ya da şiddetli darp suçu işledi. Ordu pek fazla katılmadı -zira başka meşguliyetleri vardı. SS subayları yine yerel vahşetten hiç hazzetmediklerini ifade etmişlerdir. Bazı sürgünler Alınanlardan çok Macarlardan korktuklarını belirtiyordu (Arendt, 1965: 140; Bra-ham, 1981: 374, 403, 841-2; Braham, 1995; Herczl, 1993; 186-8; Höss,</p>

  <p class="calibre1">135-6; Levai, 1948: 335-421; Molnar, 1997; Nagy-Talavera, 1997; Sagvari 1997; Szinai, 1997; Szita, 1990).</p>

  <p class="calibre1">1946’da Cluj’daki (şimdiki Kolosvar) bir Macar mahkemesi 185 kişiyi sürgünlerdeki savaş suçları yüzünden mahkûm etti. Bunlar alt kademe personelden ziyade çoğunlukla örgütleyiciler olduğundan, çoğunluğu orta yaşlıydı. Suçluların meslekleri otoritelerin işbirliği düzeyini açığa çıkartıyor. Meslekleri net olan 179 kişiden 143’ü devlet görevlisiydi. Otuz altı tanesi kaymakam, kaymakam vekili ya da belediye başkanı, 17’si düşük kademe memur, 22’si polis şefi, 18’i polis, 38’i jandarma subayı, altısı Jandarma astsubayı ya da eri, beşi ordu subayı ve biri askerdi. Geri kalanlar sınıflara dağılmış durumdaydı: Altı işadamı, altı meslek sahibi, altı zanaatkar/ticaret erbabı, üç beyaz yakalı işçi, altı işçi ve dokuz kadın -zalimce vajina araması yapmakta uzman üç ebe dahil. Pek çoğu Oklu Haç aktivistiydi ve sürgünler çoğunlukla yerel parti merkezlerinde örgütleniyordu. Belediye başkanlarmdan biri tuhaf bir şekilde gerçekliği tersine çevirmiş, Sovyetlere sürgün hortlağıyla insanları korkutmuştu:</p>

  <p class="calibre1">Kan ve gözyaşı, yaşlı ve çocuk, erkek ve kadın, yeni Asya sürgünlerinin ardında cesetlerden uzun bir iz. Kimdir peki elinde kırbaçla yanlarında yürüyen, kanlı ayaklarının üstünde sendeleyenleri acımasızca kırbaçlayan? Yahudiler... Bolşevizm ile Yahudilik aynı şeydir. Onlara karşı savaşmak isteyen bir toplum, bu türü kesip atmasını bilmelidir; çünkü Yahudiler asimile olmayı ne ister, ne de bunu becerebilir. (Braham, 1983: 84, 201-14)</p>

  <p class="calibre1">Jandarma komutanı sürgün planını hayata geçirdikten sonra jandarmalar taşrayı hızla temizledi. Köylülerden çoğu kayıtsız davrandı ve pek azı sürece dahil oldu. Fakat Budapeşte sadece 1944’teki iki salvoda temizlendi. Sokaklardaki suçlular esasen Oklu Haç paramiliterleriydi ve genç serseri çetelerinden yardım alıyorlardı. Horthy, ordu ve kilise yetkilileri 1938 ve 1939’daki Yahudi karşıtı yasaları desteklemişlerdi, ama şiddetten hiç memnun olmadılar. Kiliseler Almanlara itiraz etmeye, bazı Yahudilere yardım etmeye başladı; fakat alt kademeden pek çok din adamı radikalleşmişti. Zalim Oklu Haç çetesi liderlerinden biri Katolik rahibiydi. Dini tören alayları Oklu Haç binalarının yanından geçerken genellikle bayraklar havaya kaldırılıyordu (Herczl, 1993). Gazeteler de Yahudi karşıtı duyguları körüklüyordu. Fakat yabancı ülkelerden protestolar gelince Horthy’nin hizbi devreye girdi, radikal jandarma birimlerinin şehre girmesini engelleyen sadık polis ve ordu birimlerinin yardımıyla Budapeşte Yahudilerini korudu (Karsai, 1998: 104-5). Horthy temmuzda Sovyetlerle müzakerelere başlamış, geç de olsa taraf değiştirmeye çalışıyordu -üstelik tuhaf bir şekilde bunun için eli kanlı jandarma komutanını görevlendirmişti (Erez, 1989: 624, 639). Almanlar müzakereleri haber alınca (rejim içindeki radikaller sayesinde), Horthy’yi tutukladılar ve yerine. Oklu Haç lideri Szalasi’yi geçirdiler. Böylece en kötü suçlular yeni bir kanlı sürgün evresi başlattı. Neyse ki Kızıl Ordu kısa süre sonra Budapeşte’ye girip başkentteki Yahudilerin çoğunu kurtardı.</p>

  <p class="calibre1">Yine burada da suçlular birkaç bin kişiden fazla olmaz. Yine merkez kadrolar faşistlerden ve paramiliter polis birimlerinden oluşuyordu. <span class="calibre2">Fascists</span>’te faşistlerin aşırı milliyetçi seçmen bölgelerinden çıktığını göstermiştim. Bir miktar Nazi baskısı da vardı. Hitler’in savaşı ve Alman gücü olmasa Macaristan’da soykırım girişimi yaşanmazdı. Fakat suçluların neredeyse tamamı Macardı. Rejim bir bütün olarak Yahudilerin etnik olarak temizlenmesini istiyordu; fakat kullanılacak yollar konusunda farklı görüşler vardı. Savaşın güçlendirdiği bölünmeler sebebiyle devlet parçalanmaya başlarken, radikalleşmiş bazı devlet kurumlan soykırıma girişti. Ne yazık ki silahlara, eğitime ve soykırıma en uygun iletişim teknolojisine sahip devlet kurumlan radikallerin kontrolündeydi. Suçluların merkez kadrosu organik milliyetçilikten ideolojik bakımdan etkilenmiş görünüyor. Fakat temizlik şiddet yoluyla sürgün biçimim alınca, muazzam kâr fırsatları doğurdu. Çok daha fazla Macar maddiyatçı güdülerle sürecin içine çekildi, normalde bu tip güdüler karşısında hukuku ve düzeni koruyan devlet kurumlan da aksine bu güdüleri meşrulaştırdı.</p>

  <p class="calibre1">Romanya</p>

  <p class="calibre1">Fasrists’in dokuzuncu bölümünde, Romanya milliyetçiliğinde ve ülkenin büyük faşist hareketi olan Başmelek Mikail Lejyonu’nda şiddet içerikli Yahudi karşıtlığının ne kadar merkezi bir rol oynadığının altını çizmiştim. Savaş dönemi hükümetleri, Romanya Ortodoks Kilisesi, askeriye, faşistler ve daha pek çok diğerleri farklı derecelerde de olsa suç ortaklığı etmişlerdi. Romanya’daki mezalim büyük ölçüde kendileri tarafından yapılmıştı. Ioanid (2000: 108-9) Yahudi karşıtı ayaklanmaların 1930’larda gerçekten popülerleştiğini, sonra da Romanya savaşa Almanya’nın tarafında girince “devlet teşebbüsü” haline geldiğini belirtir. Hilberg’e göre Romanya, tüm cinayet süreci aşamalarını -kimin Yahudi olduğunun bürokratik olarak tanımlanmasından, ayrımcılık, gettolaş-tırma, sürgün ve katliama kadar- kendi başına hayata geçirmiş Almanya dışındaki tek devlettir (1978: 485-509). Ama Almanların doğrudan ya da kukla hükümetler yoluyla yönettiği ülkelerdeki cinayet oranına yetişmesi için tüm bunlar bile yeterli olmamıştır.</p>

  <p class="calibre1">Romanya hükümeti 1937-8’de -Nazi nüfuzuna gerek kalmadan- Yahudile-rin dörtte birinin yurttaşlığını elinden aldı. Romanya’nın savaşa girdiği 1940 Ağustosu’na kadar bir sessizliğin ardından, devlet başkanı Mareşal Antonescu ülkedeki Yahudilerin devletsiz olduğunu ilan etti. Sadece aileleri 1914’ten önce yurttaşlık almış olan az sayıdaki Yahudi istisnaydı. Antonescu zayıf bir pozisyondaki müphem bir karakterdi; fakat Romanya Sovyet tehdidine yakındı ve pek çok milliyetçi gibi Antonescu da Yahudi-Bolşevik düşmanın varlığına inanıyordu. Yahudilerin “en tehlikeli iç düşman” olduğunu beyan etmiş ve Hitler’in yükselişinden önce bile onları sürgün etmeyi benimsemişti -A planı kolluk kontrolünde tehcirdi (Ancel, 1993: 225). Hükümetin “Romanyalaşma” dairesi ilk başta azınlıklara karşı kültürel baskı ve ekonomik ayrımcılık peşindeyken, zaman içinde Yahudileri daha ağır ve zorlayıcı şartlarda tutmaya odaklandı. Antonescu Almanları etkilemek için (böylece bastırdığı faşist Lejyon’u desteklemeyi keseceklerdi) 1941’de tekrar tekrar temizlik ya da arıtma istedi:</p>

  <p class="calibre1">Tarihsel bir an yaşıyoruz, toptan etnik özgürleşme, ulusal revizyon için en elverişli, Ulusumuzun kalbine yabancı, ökseotu gibi büyümüş, geleceğini karartmış tüm unsurlardan kurtulup saflaşmak için en uygun zamandayız. Bu eşsiz fırsatı kaçırmamak için acımasız davranmalıyız.</p>

  <p class="calibre1">Başbakan vekili 1941 Haziram’ndaki Bakanlar Kurulu toplantısında şöyle dedi:</p>

  <p class="calibre1">Romanya ulusu... nüfusunu arıtmak için bu dönemden faydalanmalıdır... Etnik halklara gelince, emin olun ki sadece Yahudilerden değil tüm etnik azınlıklardan bahsediyorum -yabancı nüfusun tam olarak ve şiddet yoluyla ihracına yönelik bir politikaya başvurmalıyız. (Ioanid, 1990: 214; 1994: 158-9)</p>

  <p class="calibre1">Kilise önderleri Hıristiyan Romanya’nın Bolşevik, Yahudi ve “Şeytani” kandan arındırılmasını teşvik ediyordu. Hitler ve Antonescu’yu “Şeytan’m Sinagoguna” karşı savaşan, Tanrı’nın “göğüsleri haç işaretli... dünyadaki başme-lekleri” olarak tanımlıyorlardı (Ancel, 1989). 1939-40’taki ilk cinayetler itibarı daha düşük olan yarı faşist LANC ve faşist Lejyon tarafından işlendi. Sonra Lejyon’un 1941 Ocağı’ndaki derme çatma darbesi sırasında 120 Bükreş Yahu-disi öldürüldü, 1.400’ü de dövüldü ya da soyuldu. Yahudilerin bir mezbahanın mekanizmasına yerleştirildiği korkunç bir olay da yaşandı. Ioanid (1991; krş. 2000: 57-60) bunu “son çarcı pogrom” olarak adlandırır, fakat ortada sadece bir siyasi sapma yoktu. Yahudileri Romanya’dan atmaya yönelik, cinai temizliği de içeren bir popülist faşist darbe söz konusuydu. Demir Muhafız’ın öğrenci kanadı olan faşist Hıristiyan Romanyalı Öğrenci Birliği’nin başında Valerian Trifan vardı. Trifan bir ilahiyat öğrencisiydi, faşist ve Yahudi karşıtı propagandacıydı. Ayaklanmadan hemen önce insanları harekete geçirmek için radyo konuşmaları yapmıştı: “Yahudiler yılamh deliğine saklanmış olsalar bile onları bulacak ve oracıkta öldüreceğiz.” Ayaklanmalar sırasmda Bükreş Yahudi mahallesindeki saldırıları yönetti. Darbe başarısız olunca SS üniforması giydirilerek Almanya’ya kaçırıldı. En sonunda saygın bir Amerikan yurttaşı oldu.</p>

  <p class="calibre1">Antonescu artık Horthy’i de ağa düşüren yerel baskı ve Alman baskısı bileşiminin içine çekilmişti. Fakat şahsi görüşlerini ve Romanya Yahudi karşıtlığının şiddetini düşünürsek, çok da zorlanmadığı açıktır. Hitler mareşali sevmişti ve Nihai Çözüm sırrım ona erken bir tarihte açmıştı. Antonescu kendini kanıtlamaya kararlıydı. Romanya ordusu Rusların egemenliğindeki Besarabya ve Bukovina eyaletlerini işgal edecekti. Antonescu sonraki mezalimle aktif olarak ilgilendi (Ancel, 1993, 1994; Butnaru, 1992: 89-133; Ioanid 1990, 1994, 2000). Jandarma komutanı “ülkenin temizlenmesini” istedi. <span class="calibre2">Einsatzgrupperi</span>ı taklit ederek “Echelon” elit, birimleri oluşturuldu. Romahya’nm yöntemleri ne çok sıkı ne de düzenliydi ve Almanlar onların hem çok dağınık olduğunu hem de aşırıya kaçtıklarını, çok fazla tecavüz, yağma ve vahşi cinayet yaşandığını söylüyordu. Romanyalılar pogromdan tamamen vazgeçmemişti, fakat rejim daha sistematik bir cinai temizlik hedefliyordu.</p>

  <p class="calibre1">3.000 ila 13.000 Yahu dinin katledildiği ilk katliam,'askerler daha cepheye varmadan Romanya’nın sınır kasabası Jassy’de 1941 Temmuzu’nda gerçekleştirildi. Antonescu bu katliamdan rahatsız olmuştu; çünkü uygulanan vahşet operasyonun gizliliğim yok etmişti. Başkomutanlığın emriyle hareket eden Echelon birimlerinin silahlandırdığı kalabalıkları kışkırtanlar arasmda faşist Lejyonerler de vardı. Savaşın bu aşamasında Macar ordusu zaman zaman <span class="calibre2">Einsatzgrupperi</span> m çalışmasını engellediğinde, derhal Romanya ordusu devreye girdi. İtalyan savaş muhabiri Malaparte sahneyi şöyle tasvir ediyordu:</p>

  <p class="calibre1">Askerler ve bıçak ya da küskü taşıyan çıldırmış güruhların kovaladığı Yahudi kalabalıkları sokaklarda koşuşturuyordu; polis grupları evlerin kapılarım dipçikle kırıyordu... Pek çok kişinin boş yere sığındığı mahzenlere... askerler el bombaları atıyordu; bazı askerler... arkadaşlarına bakıp kahkahalar atıyordu. Bu katliamın en yoğun olduğu kesimlerde insanlar yerdeki kana basıp kayıyordu; histerik ve kudurmuş bir pogrom her yanda evleri ve sokakları silah sesleriyle, ağlayanlarla, korkunç feryatlarla ve zalimce kahkahalarla doldurmuştu. (1946: 138)</p>

  <p class="calibre1">Romanya ordusu bu iki eyaleti alırken daha pek çok katliam yaşandı. Geri kalan Yahudiler komşu ülke Ukrayna’ya sürüldüler. Orada SS’in onların işini halledeceği düşünülmüştü. Bu Yahudilerden pek çoğu öldü, yağmacılık her yerdeydi ve fidyesini ödeyecek kadar zengin olan az sayıdaki Yahudi kurtula-bildi ancak -Almanların başvurmayacağı, açgözlülüğün ideolojiye baskın çı-</p>

  <p class="calibre1">kabileceğini gösteren bir Romanya uygulamasıydı bu. Tüm Romanyalılar suç ortaklığı yapmadı: Ioanid (1990) muhalif subayların adını verir; askerlerin, demiryolu çalışanlarının ve yöredeki köylülerin yaptığı iyilikleri örnek gösterir. Fakat bu ölçekte bir vahşet kitlesel suçlular gerektirir -iki eyaletteki 330.000 Yahu dinin yarısı eylüle kadar öldürülmüştü. Sonra Almanlar artık başa çıkamadıklarından şikayet ettiler. Sürgünler geri gönderilerek “Transnistrian rezervasyonuna” yerleştirildi. Romanya birliklerinin Odesa çevresinde işgal ettiği Ukrayna topraklarındaki bu rezervasyonda Romanya’nın ortasındaki topraklardan, Regat’tan gelen ilk Yahudi sürgünler de sonra onlara katıldı. Sonraki üç yılda, oraya kapatılan 200.000 Yahudi cinayet dalgaları, kasıtlı aç bırakma ve zalimce muameleyle karşı karşıya kaldı. Antonescu’nun bu işlerde parmağı olup olmadığı ya da tutarlı bir plana göre hareket'edip etmediği belirsizdir. Fakat resmi soruşturma komisyonları yaşanan vahşeti ayrıntısıyla ortaya çıkardığında bile bir şey yapmadı. Rejim radikalleşiyor, katliam yapmaya doğru gidiyordu. 1943 sonunda bu Yahudilerden sadece 50.000’i sağ kalmıştı (Ioanid, 2000: 174; Schechtman, 1989).    '</p>

  <p class="calibre1">200.000 Transilvanyalı Yahudi, 20.000’den fazla Çingene ve Ortodoks azınlık mezhepler (Innocentistler) ve Ukrayna entelektüelleri gibi daha küçük düşman grupları şiddet yoluyla sürülmeye başlandı. Almanlar telaşla raporlar gönderiyordu: “Romanyalılar kuzey Bukovina’da Ukrayna sorununu tamamen çözmek için Ukrayna lider tabakasını imha etmeye meyilliler.” Almanlar bir anlaşma önerdi: Romanyalılar Ukraynalıları verirse, Almanlar da Romanya<span class="calibre3">lI</span> komünistleri verecekti. Ama Almanlar raporlarında “tamamen korumasız ve çaresiz” Ukrayna ONU üyelerinin öldürülmesinin “sürekli huzursuzluk” tehdidi yarattığından şikayete devam ettiler. Antonescu şu açıklamayı yaptı: “Tarihin gözünde barbar görünmenin bence bir sakıncası yok... Gerektiği yerde makineli tüfekleri kullanın.” Odesa’daki Romanya ordu karargahının bombalanmasının (büyük ihtimalle kaçan Rusların yerleştirdiği zaman ayarlı bir bombayla) sonrasında en kötü mezalim yaşandı. Antonescu cezalandırma emri verdi. Ölen her Romanyalı subay için 200, her asker için 100 “komünist” (yani sivil) öldürülecekti. Fakat bu kotalar aşıldı ve üç günde 60.000 Yahudi öldürüldü. Nihai Çözüm’ün tamamında görülen katliamların en büyüğü buydu. SS’in katliamlarını bile gölgede bırakmıştı. Katliamın büyüklüğü ve hızı makineli tüfek ve el bombası gibi modern silahlar gerektiriyordu, fakat cinayetler bürokratik değildi. Asker gruplarının canavarlıkta birbirleriyle yarıştığı tam bir kıyım yaşanmıştı. Bahane yine Yahudi-Bolşevizmdi (Hilberg, 1978: 199-201; Ioanid, 1990: 199-234; 2000: 177-82; Mayer, 1990: 261-3). Artık iş soykırıma dönüşmüştü. Yahudi Dorian’ın günlüğü (1982: 163-4) Yahudi-Bol-şevik nefretinin en acayip biçimlerini açığa vurur. Rus savaş esirlerine Kike, yani Yahudi muamelesi yapılıyordu:</p>

  <p class="calibre1">Yahudilere yönelik nefretin yaygınlığı dehşet vericiydi. Herkes onları hain, düşman komandosu, komünist, yılan olarak görüyordu -kontrol edilemez bir nefret bulaşıcı hastalık gibi yayılıyordu: insanlar salgının onları da yakaladığını fark etmiyordu-aniden hastalığı damarlarında hissediyorlardı. Yahudiler hakkmdaki herhangi bir iftiraya... kulağa ne kadar saçma gelirse gelsin, derhal inanılıyordu. Rus gemiciler, savaş esirleri dolu bir üçüncü smıf vagon benim vagona bağlıydı... siviller bir saniyede platformları boşalttı, askerler vagonları terk etti ve hepsi birden tutsakları görmeye koştular. Bu merak anlaşılabilir; fakat çoğunluğu “kike”lerin gözlerini oymak ve burunlarını koparmak için bıçak, balta, kazma, artık ne olursa kendilerine verilsin diye haykırıyordu.</p>

  <p class="calibre1">Suçluların sayısı büyüktü ama tam olarak bilinmiyordu. RomanyalIlardan çok azı Yahudilere yardım etti; çoğunluğu pasif kaldı. Faşist Lejyonerler cinayetlerde öne çıktı. Fascists’in dokuzuncu bölümü, Lejyon’un esasen proleterlerden oluştuğunu, ama devlet memurları, meslek sahipleri, öğrenciler ve rahipler tarafından yönetildiğini, özellikle Romanya’nın Yahudiler ve diğer tehdit edici milletlerin arasmda bulunan sınır bölgelerinde yaşayanlara çekici geldiğini göstermiştim. Toptan imhanın merkezi seçmen tabanının da aynı olup olmadığı belirsizdir. Liderler daha geniş bir sağcı milliyetçi aralığına aitti, aralarında hükümetin üyeleri de vardı. Bunlara göre Yahudiler, özellikle de Bolşevizmin, Macarların ya da en yeni tehlike olan Ukrayna milliyetçilerinin tehdit ettiği sınır bölgelerinden olanlar, Romanya karşıtıydı.</p>

  <p class="calibre1">Fakat 1942’de Antonescu soykırımdan geri adım attı. Bulgar ve Macar rejimleri gibi Yahudiler arasmda ayrıma gidiyordu. Besarabya ve Bukovinalı Ya-hudiler (sadece 1918 ila 1940’ta Romanyalı olan ve Sovyetlerin elinden henüz alınmış olanlar) genellikle yabancı Yahudi-Bolşevikler olarak görülüyordu. Si-yaseten aktif Besarabyalı Yahudiler tercih yapmak zorunda kalınca anlaşılır bir şekilde Sovyet egemenliğini seçmişti -halbuki burada da Yahudilerin aslında çok azı komünistti. Transilvanya’da (ancak 1918’den beri elde tutuluyordu) Yahudiler Macarlarla işbirliği yapmakla suçlanmıştı. Aslında yerel Yahudilerin pek çoğu Romanya köylüleri ile Macar üst sınıfının iktisadi aracılığını yapıyordu. 1918’de Transilvanya Yahudilerine seçme hakkı verilseydi, büyük çoğunluğu Romanya egemenliğini değil Macar egemenliğini seçerdi. Fakat Macarlar müttefikti, yarattığı tehlike daha azdı ve bu Yahudiler daha Batılılaşmıştı. Dolayısıyla onlar orta düzeyde yabancı sayıldı. Üçüncüsü, Antonescu eski Romanya merkezi toprakları olan Regat’taki Yahudilerin uygarlaşmış ve Romanyalı olduğunu düşünüyordu; aynı zamanda en zengin ve faydalı olan kesimdi bu.</p>

  <p class="calibre1">Antonescu bu kültürel ayrımları yaparak, tüm Yahudi ırkının temizlenmesi gerektiğine inanan Romanyalı faşistlerle arasına mesafe koyuyordu. Liberaller, kralcı çevreler ve Vatikan geri çekilmesi için ona baskı yapıyor, ABD taraf değiştirmesi için ikna etmeye çalışıyordu. Savaşın seyri değişince Antonescu’nun lavn da değişti. 1942 Eylülü’nde Almanların Doğu Cephesi’nde aldığı ilk yenilgiler Bükreş’in tehciri başlatmama kararı almasına yetti. Almanların Slalingrad’da teslim olduğu Romanya’da duyulduğu gün tehcir planım açıkça reddetti. Müttefiklerin gözüne girmeye çalışıyordu. “Antonescu için Yahudiler geçerli bir para birimi haline gelmişti” (der Ioanid, 2000: 238-58, 271-83; krş. Ancel, 1993, 1994). Reich’a daha yakın olan Horthy’ye nazaran Almanlar karşısında daha özerkti, fakat aynı zamanda da daha esnekti. Stalingrad yenilgisi olmasa Antonescu rahatça daha ileri gidebilirdi; daha sonra tüm Yahudileri te-mizleyememekten pişman olduğuna dair tanıklıklar vardır. Fakat Regat’ta yaşayan Yahudilerin çoğu onun jeopolitik duyarlılığı sayesinde sağ kaldı. Nihayet 1944 Ağustosu’nda Antonescu Ruslarla ittifak kurdu, ama kendini kurtarmak için çok geç kalmıştı. Ertesi yıl onu idam ettiler. Yerel bir soykırımın başını çekmiş, Regat dışındaki bütün Yahudileri öldürerek temizlemek istemişti.</p>

  <p class="calibre1">Bulgaristan</p>

  <p class="calibre1">Nihai Çözüm’e büyük ölçüde direnen tek Mihver devleti Bulgaristan oldu. Çar Boris, önde gelen siyasetçiler ve kilise yetkilileri bunun için itibar gördü, ama gerçekte Bulgar Yahudilerinin sağ kalmasının çok daha fazla sebebi vardı (Hilberg, 1978: 474-84; Ören, 1989). Yahudiler nüfusun yüzde l’inden daha azdı, esasen tarıma dayanan ekonominin hiçbir alanında ağrılıkh değildi ve siyasette etkisi çok azdı. Bulgar milliyetçiliğinin ana tarihsel düşmanı Yahudiler değil Türklerdi, yani Bulgarlar, Yunanlılar, Ruslar, Ermeniler, hattâ Yahudiler gibi “uygarlaşmış Avrupalılarm” ortak düşmanıydı. Yerli Türk nüfusu, Pomaklar (Slav dili konuşan Müslümanlar), Çingeneler ve Gagavuzlar (Türkçe konuşan Hıristiyanlar) gibi “Şarklılar” daha marjinal dış gruplardı. Müslümanlar nüfusun yüzde 14’ünü oluşturuyordu ve tek büyük yabancı gruptu. Organik milliyetçilik 1934’ten sonra güçlendi, fakat Yahudilere değil, Müslümanların zorla kurumsal asimilasyonuna yöneldi. Bunun için kullanılan ana yöntem de zorunlu okullaşma önlemleriydi. Başka türlü savaş koşullarında Türklerin düşman ve kurban olma ihtimali daha yüksekti. 30 yıl önce Balkan Savaşları’nda çarpışmışlardı ve 1945 sonrasında da düşman oldular. Fakat şimdi Türkiye tarafsızdı.</p>

  <p class="calibre1">Bulgaristan’da Bolşevizm karşıtlığı da çok güçlü değildi. Türklerle mücadele Bulgaristan ile Rusya’yı yakınlaştırmıştı, bu yüzden milliyetçilerin çoğu</p>

  <p class="calibre1">Slavları seviyordu -devasa Sovyet komşuyu yabancılaştırmayı da hemen hiçbiri istemiyordu. Bulgaristan Yunanlılara, Sırplara ve Ingilizlere savaş açtı; fakat Sovyetlere savaş ilan etmemeye dikkat etti. Hitler anlayışla karşıladı, zaten esasen Bulgaristan’la ticaret yapmakla ve birliklerini Balkanlardan rahatça geçirmekle ilgileniyordu. Yahudi-Bolşevik düşmanın hiçbir yerde bulunmadığını Hitler bile fark etmişti. Bulgarların sadece elitleri değil, büyük çoğunluğu, Doğu ve Güneydoğu Avrupa’nın büyük bir kısmına yayılan nefret duygularından muaftı ve Almanlar da onlara çok fazla baskı yapmadı.</p>

  <p class="calibre1">Hitler ayrımcı ve gettolaştırmacı Yahudi karşıtı yasalar talep etti, önce Rusyalı Beyaz göçmenler, sonra da İtalyan faşizmi ve Nazizmden (bazıları Almanya’da öğrenim görmüştü) etkilenen yerli milliyetçiler daha da çok talepte bulundu. Bu radikal sağcılar Alman baskısıyla kurulan Yahudi İşleri Dairesi’ne sızınca rejim bir nebze hizipleşti. Sonra bir uzlaşma sağlandı. Hitler Yunanistan’dan aldığı Trakya ve Makedonya’yı Bulgar müttefikine ödül olarak vermişti. Bu bölgelerdeki 11.000 Yahudi, Bulgar ulusunun daha marjinal üyeleri, talihsiz rehineleri olarak Bulgaristan’ın bağımsızlığını korumak için Nazilere teslim edildi -Bulgaristan’daki geri kalan Yahudiler/de bu sayede korundu. Naziler ve yerli sağcılar baskıyı artırınca hükümet ilaveten 9.000 Yahudinin daha tehcirine karar verdi, fakat yerli siyasetçilerin desteklediği büyük gösteriler yüzünden bu plan durduruldu. Almanlar göstericileri bastırmak için birlikleri işinden etmek istemiyordu. Geri kalan Bulgar Yahudileri ayrımcılığa uğradı, ama sağ kaldılar. Polonya’da olduğu gibi, Yahudilere yönelik temizlik yanlısı yerli milliyetçiler savaş stratejisi engeline takılmıştı. Fakat Almanlar da aynı şekilde stratejiden etkilendiler. Böylece Bulgarlar çok fazla kötülükten sorumlu olmadı.</p>

  <p class="calibre1">Bu üç güneydoğu Mihver devletinin yöneticileri Yahudileri kategorilere ayırmışlardı. Yine de ilk başta hesap etmedikleri kadar soykırım projesinin içine çekildiler. Jeopolitik hesaplarını da savaşın getirilerine göre yaptıklarından, hangi Yahudileri öldürecekleri konusunda tavizler verdiler. Fakat aynı zamanda siyasi gerekçeleri de vardı. Irksal ve dini Yahudi karşıtlığı düzeyi ne olursa olsun, Yahudilerin organik ulus-devlete çeşitli nedenlerle bir siyasi tehdit oluşturduğu düşünülüyordu. Merkezi bölgelerde uzun zamandır yaşayanlar tam anlamıyla yabancı, ulus-karşıtı ya da Bolşevik sayılmazken, tehdit altındaki smır bölgelerinde yaşayanlara tam tersi bir gözle bakılıyordu. Bulgaristan haricindeki ülkelerde siyasetçilerin çoğu ülkeyi Yahudilerden temizlemek istiyordu. Fakat iş hepsini öldürmeye gelince çizgiyi çekiyorlardı. Alışıldık merkezi ulus-devletçi oy tabanının, ayrıca tehdit altındaki sınırlarda yaşayan milliyetçilerin bu çizgiyi geçmeye en çok meyledenler olduğuna dair bazı işaretler görmüştük. Fakat kanıtlar yetersizdir.</p>

  <p class="calibre1">İtalya</p>

  <p class="calibre1">İtalya tüm Alman baskısına direnebilen tek tam bağımsız Mihver devletiydi -Mussolini’nin devrilip sonradan Alman kukla yöneticisi olarak geri getirildiği 1943 Kasımı’na kadar durum kesinlikle böyledir. O zamana kadar mezalimler İtalya’nın inisiyatifindeydi, bu yüzden de daha baskı altında yürüyebiliyordu. <span class="calibre2">Fascists’in</span> 4. Bölümü’nde gösterildiği üzere, ilk İtalyan faşist mezalimlerinde genellikle iş cinayete kadar varmamıştı. Keza ırkçılık ya da Yahudi karşıtlığı da çok önplanda değildi. Irk biyolojik değil kültürel olarak düşünülüyordu. İtalyan ulusu farklı grupların iradi birlik eylemi neticesinde oluşmuştur, diyordu Mussolini. Tüm ulusların biyolojik bakımdan çeşitli olduğunu da ekliyordu. Yahudi sorunu onu pek ilgilendirmiyordu. Italyan Dışişleri Bakanı Kont Cia-no günlüğüne şöyle yazmıştı: “Çok fazla Yahudi yok, olanların da istisnaları hariç bir zararı yok.” Yahudi-Bolşevik hayalet pek görünmüyordu. Yahudilerin yüzde onunun parti üyesi olduğu düşünülüyordu. Fakat Mussolini 1934’ten itibaren Yahudi karşıtlığım zaman zaman, fırsatçı bir şekilde kaşıdı. 1936’da İspanyol İç Savaşı’na İtalya ile Almanya’nın ortak müdahalesi Nazi nüfuzunu daha da artırdı (Michaelis, 1995).    ,</p>

  <p class="calibre1">Fakat faşistlerin cinai etnik temizliği keşfi, 4. Bölüm’ün sömürgecilik temalarına dönebileceğimiz şekilde, Afrika’da gerçekleşti. İtalya Kuzey Amerika sömürgelerini geç dönemde, ondokuzuncu yüzyılın sonunda elde edebilmiş, fethedilen yerlilere yönelik geleneksel Avrupalı ırkçı görüşler geliştirmişti: Sadece beyazlar sömürge yurttaşı sayılıyordu. Corradini gibi faşist yazarların İtalya nüfusunu sömürgelere doğru genişletmek gibi soyarıtımcı hayalleri vardı. Çok sayıda Italyanı Afrika’ya yerleştirebilmek için toprakların yerlilerden temizlenmesi gerektiğinden, Mussolini’nin Libya ve Etiyopya seferlerinde katliamlar yapıldı. 1928-32’de Libya’nın yatıştırılması sırasında Cyrenica’da yaşayan 225.000 kişinin yaklaşık dörtte biri öldürüldü. Fakat bu cinayetler Etiyop-ya’dakilerin yanında solda sıfır kalıyordu. 1936-8’de İtalya’daki Yahudilerden çok daha fazla Etiyopyah öldürüldü; fakat ırkçılık yüzünden EtiyopyalIlar o kadar akademik dikkat çekmediler.</p>

  <p class="calibre1">Del Boca (1969) Etiyopya’da üç tür zalimlikten bahseder. Bunları Tablo 1.1’in kategorilerine çevireceğim, ilk başta acımasız savaş vardı: Uçakların gaz sıktığı yerdeki tüm yaşamı öldürdüğü ya da sakatladığı için Cenevre Anlaşması’yla yasaklanan hardal gazı ve diğer gazlar kullanıldı. Amerikalı bir gazeteci 250.000 Etiyopyalı’nm öldürüldüğünü ya da ciddi yaralar aldığım tahmin etmişti. Gözlemciler ovalarda ve nehirlerde “sayısız insan ve hayvan cesedi” gördüklerini, “çürümenin ileri aşamalarında binlerce cesetle” karşılaştıklarını bildirmişlerdir. Etkiler uzun vadeliydi. 1941’de bölgeyi işgal eden</p>

  <p class="calibre1">İngiliz kuvvetleriyle birlikte çalışan bir İtalyan Yahudi doktor, sırf ga^fannkş bölgelerde yürüdüğü için ayaklarının sadece kemikleri kalmış pek çok EtiyopyalI gördüğünü, anlatmıştı. Hardal gazının etkileri çok geçmeden İkinci Dünya Savaşı’ndaki sert, amansız savaşta kullanılan yangın bombaları ve atom bombalarının gölgesinde kaldı. Yine de burada daha geri kalmış, sayıca az düşmanın muazzam ölçeklerde öldürülmesi söz konusuydu. Hattâ ikinci ve bilinçli temizliğe yönelik bir amaç vardı: Gelmesi düşünülen milyonlarca İtalyan yerleşimciye yer açmak istiyorlardı. Buradaki katliamlar Nihai Çözüm’e değil, Nazilerin PolonyalIları katletmesinin (daha küçük ölçekli) bir versiyonuna tekabül ediyordu.</p>

  <p class="calibre1">İkincisi, fetihten sonra İtalyan yetkililer siyasikırıma varan ibretlik baskı suçu işlemiştir. Mussolini General Graziani’ye özlü bir telgraf gönderdi: “Yakalanan tüm asiler vurulsun.” Libya’daki zalimliğiyle ün kazanan Graziani’nin de şu cevabı verdiği söylenir: “Duçe Etiyopya’yı alacak, ister EtiyopyalIlarla ister onlarsız, hangisini isterse.” Graziani diğer generallere şu telgrafı gönderdi: “Toptan yıkım işine devam etmeliyiz.” Teslim olan binlerce Etiyopya askeri idam edildi. Direniş bölgelerinde çok sayıda sivil öldürüldü. Addis Ababa’da faşist Kara Gömlekliler “Mağribi Avı”na çıktılar. Sokaklara gaz döküp yakıyor, kaçan yerlileri el bombalarıyla öldürüyorlardı. Küçük Etiyopya entelektüel zümresi tasfiye edildi: Addis Ababa’da yaklaşık 3.000 kişi öldürüldü, başka yerlerde yaklaşık 1.000 Kıpti rahip katledildi. Roma daha gizli kapaklı iş yapılması için uyarı gönderdi. Fakat bu kadar büyük, seyrek yerleşimli bir ülkede siyasikırım ters etki yarattı; çünkü korku içindeki EtiyopyalIlar kaçıyor ve direniş kuvvetleri büyüyordu. Ilımlı Aosta Dükü yönetimi Graziani’den aldığında artık çok geçti. İtalya ancak büyük bir baskı aygıtıyla egemen olabiliyordu. Yine bu da Polonya ya da başka işgal altındaki doğu halklarını Nazilerin yönetme biçimine paralel bir durumdu. Soykırım değildi. Gerekli alanı temizlemeye ve tüm potansiyel Etiyopya direnişine son vermeye yönelik siyasikırımı tamamlamaya yönelikti. Ne kadar ileri gidecekleri ne kadar kolonicinin bölgeye getirileceğine bağlıydı.</p>

  <p class="calibre1">Üçüncüsü, baskı sona erdikten sonra faşist sömürge politikasının altında ırksal segregasyon yatıyordu. Irkların karışımı yasaklanmıştı. Bir gazetecinin bildirdiğine göre izlenen politika, “Batı Afrika’da beyaz ırkın saflığını korumaya” yönelikti. “Irkçılık, faşist sömürge politikasının tacı olarak düşünülebilirdi” (Del Boca, 1969). Yine de faşistlerle Italyanlar arasmda bir karşıtlık doğdu. Resmi politika genellikle ırkçı olmayan sıradan Italyan askerleri ve yerleşimcileri tarafından engellendi. Italyan karakterinin birlikte yaşamak, cömertlik ve EtiyopyalI kadınlarla rıza üzerine ya da parayla ilişkiye girmek (fakat tecavüz yoktu) olduğunu söylüyorlardı.</p>

  <p class="calibre1">Bunların hiçbiri Nazi soykırımı ölçeğine uymuyordu. Hattâ Mussolini Libya’da bir süre İslam uygarlığının koruyucusu gibi davrandı. Burada normal sömürgecilik söz konusuydu. Fakat 1930’larm ortalarında sadece İtalya ve Japonya yerleşimci kolonileri kurmaya eğilimliydi. Japonya’nın politikası en kötü haliyle İtalyanların sert savaşma rakip çıkabilirdi. Gerçi Japonlar fetih sonrasında en çok zorla asimilasyon ve kültürel bastırmaya başvuruyor, katliam yoluyla dışlamaya yönelmiyorlardı. Batılı sömürgeciler içinde sadece Güney Afrikalı olanlar tümden bir ırksal ayrışmaya yönelmişti ve bu da hiçbir zaman fazla kanlı olmadı. İtalyanların yirminci yüzyıl ortasındaki katliam yoluyla sömürgeci temizlikte aşırıya kaçması faşizme atfedilebilir.</p>

  <p class="calibre1">Öte yandan İtalyan sömürgeciliği de İtalya’daki faşizmi ırkçılaştırmıştı. Mussolini’nin Hitler’le sonuna kadar gitme kararlılığıyla birleşince, 1938’de Yahudi karşıtı yasalar ortaya çıktı. Bu durum Alman baskısından kaynaklanmıyordu (Preti, 1974). Mussolini giderek Yahudilere karşı sertleşiyor, faşist öğrencileri ve gazetecileri Yahudi karşıtı kampanyalara yönlendiriyordu. Etiyopya macerasını sadece Almanya desteklemiş, bu da Mussolini’yi daha fazla Nazi ideolojik cenderesine sıkıştırmıştı. İtalya’ya karşı Milletler Cemiyeti yaptırımları için en yüksek sesle çağrılar yapanlar Yahudilerdi; çünkü her türlü ırkçılıktan korkuyorlardı. Mussolini uzun zamandır rejimine “enternasyona-list dünya Yahudiliği”nin muhalefet ettiğine inanıyordu; fakat yine de onları kışkırtmamayı tercih ediyordu. Artık Yahudiler alenen saldırıya geçtiği için, o da Yahudilerin Italyan ulusunun bir parçası olmadığını ilan etti. Düşmanla ilgili görüşü radikalleşirken tüm bu hatlar iç içe geçti. Faşizmin durağanlaşmasından korktuğu için (iktidarı almasının ardından gerçekten böyle olmuştu), hareketten “tedricen totaliterleşme” talep ediyordu. Bu radikalleşme yedinci bölümde tartışılan Nazi radikalleşmesinden çok farklıydı; fakat benzer bir doğrultudaydı.</p>

  <p class="calibre1">Yahudi karşıtı yasalar Trieste bölgesi dışında pek tutulmadı (Szajder, 1995). Orada daha fazla Yahudi vardı (gerçi yine de nüfusun yüzde 4’üydü sadece) ve Yahudi karşıtlığı (sıkça görüldüğü üzere) daha genel ulusal çatışmalara eklenmişti; bu sefer de Italyanlar, Almanlar ve Slovenler arasındaki çatışmalara dahil olmuştu. Başka yerlerde faşistlerin sokak saldırıları ancak yer yer Yahudilere yöneldi. SS raporlarına göre sıradan insanların ve yetkililerin çoğu tehcirlere karşı çıkıyordu. Bazı Italyanlar işgal altındaki Fransa, Hırvatistan ve Yunanistan’daki soykırımı engellemek istemişti. Dalmaçyalı Hırvat gerillaların Italyan işgaline karşı sert direnişi rehinelerin katledilmesine ve köylerin korkutma amaçlı bombalanmasına yol açmıştı (Tomasic, 1946: 113). Fakat Italyan ordusu, der Steinberg, Alman ordusundan “farklı bir ahlaki alemdeydi”. Faşistler gelenekçi monarşistler ve milliyetçilerdi. Üstelik Alman ordusu geleneklerini baltalayan SS’in İtalyan faşisti bir muadili de yoktu. Yahudiler, Sırplar ve Yunanlılar gerçekten İtalyanların elinde daha az sıkıntı çektiler (Mazower, 1993: 150-5; Steinberg, 1990: 206-7).</p>

  <p class="calibre1">Yine de 1943-Kasımı’nda kuzey İtalya’daki en son faşist devlet parçası, yani Salo ya da Italyan Sosyal Cumhuriyeti kuruldu. Yeni Devrimci Faşist Parti’nin düzenlediği cumhuriyet kendisini solcu ve arttikapitalist sayıyordu. Almanlar bu tür bir solculuğa karşı olduğu, savaş zamanı üretimi aksatmasından korktuğu için, bu faşistlerin radikalliği Yahudi karşıtlığına yöneltildi -1930’larda Alman SA’nm (yedinci bölümde tartışıldı) radikal bir biçimde yeni bir doğrultu kazanmasına benzer bir süreç yaşandı. Salo paramiliterleri Yahudilere ve partizanlara sempati duyduğundan şüphelenilen yerlilere karşı bir saldırı başlattı.</p>

  <p class="calibre1">' . . * . • ’ ' ' <span class="calibre2">Carabinieri</span> ve zorunlu askerlik yapanlar buna pek hevesli değildi. Fakat sayıları 2.000’in biraz üzerinde olan daha radikal gruplar, en son tehcirlerde SS’in sırtındaki yükü epeyce hafiflettiler. Bazıları bağımsız çapulculardı, bazıları da Afrikalı Kara Gömlekliler ya da faşist paramiliter polis kuvveti MSVN gibi faşist oluşumlardan geliyordu. Bu faşist muharipler Afrika savaşları ve Nazilerin gücünden etkilenerek daha etnik bir düşman anlayışı benimsemişlerdi. Bazıları Yahudi-Bolşevik düşmanı suçluyordu. Zucotti onlara “fanatik faşistler” der, “kaybedecek bir şeyi ve gidecek bir yeri olmayan habis, kendini adamış adamlar... idealistler, fırsatçılar, sadistler, eski mahkûmlar, maceracılar ve ergenler” (1987: 148-54; krş. Bernardini, 1989; Fargion, 1989; Hilberg, 1978: 421-32; Ledeen, 1989). Bu karmakarışık kimlikler hikâyesi çok inandırıcı değildir ve suçlular karanlıkta kalmayı sürdürmektedir. Pek çoğu savaş sonrasında yargılandığı için haklarında daha fazla veri olduğu kesindir. Yine de hem Afrika’da hem İtalya’da gerçek faşistlerin sıradan îtalyanlardan d,aha suçlu olduğu açıktır.</p>

  <p class="calibre1">SONUÇ: MÜTTEFİK VE DESTEKÇİ SOYKIRIMLARININ TOPLUMSAL YAPISI</p>

  <p class="calibre1">Savaş arası dönemde Doğu Avrupa’nın neredeyse tamamı üçüncü bölümde tanımlanan organik demokrasi anlayışlarına doğru kaydı. 1918’den sonra kurulan yeni hükümetler liberal demokrasi doğrultusunda ilerleyen temsili hükümetler olarak tasarlanmıştı; fakat hepsi de baskın (ve genellikle itibari) etnik gruplara imtiyaz tanımıştır. Polonya esasen PolonyalIlarındı, Romanya esasen RomanyalIlarındı vs. hem çoğunluk hem de azınlık siyasi partileri kendilerini milliyetçi olarak tanımladılar ve tek, birleşik bir ulus adına konuştuklarını iddia ettiler. Liderleri, generalleri ve hükümdarları bu ulusun sözcüleri olduk-</p>

  <p class="calibre1">larım iddia ettiler ve böylece demokrasi otoriterliğe dönüştü. Yine de milliyetçilikleri ve diğer etnik gruplara karşı ayrımcı politikaları popülerleşmişti. Pek çok azınlık partisi çokkültürcülüğü (ilk savunma hatlarını) bırakıp kendi organikçilikleriyle yanıt verdiler ve kendi devletlerini istediler. Ukrayna ve Hırvatistan milliyetçileri en sonunda kendi otoriterliklerini benimsediler. Bu yüzden bölgedeki rejimler la ve lc tezlerime uyuyor, zira hemen hepsi güya demokratikleşme peşindeyken aslında etnik temizliğe doğru ilerledi. En ciddi temizlikler İkinci Dünya Savaşı’nda, hiç de demokratik olmayan işbirlikçi rejimler döneminde gerçekleşti elbette. Fakat bu sırada Nazi Almanyası zaten müdahale etmişti.    -</p>

  <p class="calibre1">Elli binin üzerinde Alman olmayanın işlediği cinai temizlik suçunu tartıştım. Batı AvrupalIlarla birlikte bu sayı 60.000’in üzerine çıkıyor. Hemen her yerde katillerin başında, daha önce nispeten yumuşak ayrımcılık ve temizlik hareketlerinin başında olan organik milliyetçiler vardı. Bu liderler antikomü-nizmleri ve organik milliyetçilikleri yüzünden ideolojik katilliğe yönelmişti. Sınıfsal değil, etno-milliyetçi çıkar modelleri ürettiler. Sonra da Almanların askeri ve siyasi gücü seferber etmesi sebebiyle Nazilerin kıskacından kurtulamadılar. İşbirliği iki ucu keskin bıçaktı: Yerli müttefiklerin ve destekçilerin çoğu nispeten gönüllü cinayet işlemiş görünse de, Almanlar tarafından disipline sokulmuşlardı. Müttefikler kuklalara, bağımlı ülkelere ve yedeklenmiş ülkelere nazaran daha bağımsızdı ve İtalyan faşistleri ile Hırvat faşistleri kendi düşmanlarını öldürme fırsatını da kullanmalarına rağmen, bağımsızlık ne kadar fazlaysa sistematik cinayet o kadar az oluyordu. Bağımsız işlenen cinayetler aynı zamanda açıkça büyük bir vahşet içermiyordu. Vahşice cinayetler (Almanlara bile) dehşet verici görünse de, uzun süre bu düzeyde seyretmiyorlardı. Vahşice cinayetler bir bakıma pogromlara benziyordu ve çok sayıda maddiyatçı yağmacı içeriyordu. Yağmayla uğraşan suçlular da genelde etkin cinayet İşleyemeyecek kadar meşgul oluyordu. Bu yüzden en şiddetli Yahudi karşıtlığı bile, örneğin Romanya’daki Almanya’da daha önce görülenden çok daha fazla olmasına rağmen, kendi başına soykırıma gidemedi. Bu yönde ilerleyebilmesi için Nazilerin desteği gerekiyordu.</p>

  <p class="calibre1">Bu suçlular arasında çok farklı sınıflardan insanlar vardır. Alman Nazileri bir soykırım “üst sınıfı” oluşturuyordu. İşbirlikçilerin katılması istendiği sırada, bunların kariyerindeki radikalleşme (önceki bölümlerde anlatıldı) neredeyse tamamlanmıştı. Ondan sonra kurulan rutin soykırıma yönelik işbirlikçi idari kadrolara binlerce faşist ve organik milliyetçi yerleşti. Bunlar soykırım “orta sınıfıydı”, büyük ihtimalle Naziler konusunda tanımladığıma benzer şekilde merkezi taban bölgelerinden çıkmışlardı. Yine çok azı Hitler ve yakın çevresine hakim mutlağa yakın değer akılcılaştırması tarafından yönlendirilmişti. Daha yumuşak ulusal bağımsızlık ve etnik çoğunluk hakimiyeti planları siyasi ve jeopolitik krizler yüzünden başarısız olunca, dolaylı bir biçimde önce cinai temizliğe, sonra soykırıma yönelmişlerdi. 1918 sonrası barış anlaşmaları devlet sınırlarını değiştirmişti. Yeni devletler ortaya çıkmış, eski devletlerde etnik revizyonizm güçlenmişti. Milliyetçi hareketler kendi devletlerinin peşindeydiler. Aynı topraklar için rakip taleplerde bulunuyorlardı (üçüncü tezimde bunu belirtmiştim). Sovyet Rusya, Nazi Almanyası ve faşist İtalya’nın gücünün artması daha fazla istikrarsızlaşmaya yol açmıştı. Tüm bunlar sımfsallı-ğm açıkça etnisiteye kanalize olmasını getirdi (ikinci tezimde bunu belirtmiştim) -güya Yahudi-Bolşevik sömürücü, Hırvatları, Müslümanları ve Slovakları sömüren Sırplar ya da Çekler vs. ardından jeopolitik istikrarsızlaşma İkinci Dünya Savaşında patlayınca bu milliyetçiler taraflarını seçmek zorunda kaldı. Orta sınıf suçlular haline gelenler, tahmin edileceği üzere Sovyet sınıf devrimi yerine Nazi etno-milliyetçiliğini seçtiler. Savaş seferberliği tercihlerden geri dönmeyi imkânsızlaştırdı ve sonraki birkaç yıl etnik çatışma smıf çatışmasına baskın geldi.</p>

  <p class="calibre1">Bu kriz sırasında, içinde bulunduğumuz bölümde tartışılan tüm milliyetçi hareketler radikalleşti, devletlerinin bağımsızlığı da zayıfladı ya da yıkıldı. Bu yüzden onların davranışı beşinci genel tezime çok iyi uyar: Jeopolitik kriz sırasında devlette hizipleşme ve radikalleşme. Bu milliyetçi işbirlikçiler çoğunlukla ikircikle de olsa hızlı hareket ederek iki öncelikli hedeflerine ulaşmak için Nazi desteğini sağlama aldılar: Devlet bağımsızlığının sağlanması ya da korunması ve milletin organik etnik birliği. Bu yolun sonunda soykırım vardı, ama yerel “orta smıf’ aslında o kadar kötü bir sonucu amaçlamamış oluyordu.</p>

  <p class="calibre1">Daha sıradan on binlerce kişi alt kademede çalışmaya gönüllü olarak soykırımın işçi sınıfım oluşturdu. Suç ortakları her sınıftan, ideolojik şiddetin yankı bulduğu her toplumsal yapılanmadan çıkıyordu. Ağırlıklı olarak asker ya da polis geçmişine sahip antikomünist ya da sağcı gençlerden oluşuyorlardı. Kimi zaman tehdit altındaki sınırlardan çıkıyorlardı. Suçlular arasında çok az kadın vardı. Kadınların çoğu cinayetleri onaylıyordu (Gross, 2001, Polonya’daki Jed-wabne köyü için durumun böyle olduğunu söyler), fakat katliama katılmalarına hemen hiç izin verilmiyordu. Kurbanlar konusunda ise cinsiyet pek fark etmiyordu. Kadınlar (ve çocuklar) genelde erkeklerle birlikte öldürülüyor, fakat çoğunlukla önce tecavüze uğruyordu.</p>

  <p class="calibre1">Bu soykırımsal “sınıf yapışma” ilk giriş, gerçek sınıflardakinin aksine gönüllüydü. Suçlular sıradan Litvanyalılar, Ukraynahlar, Hırvatlar vs. değildi, çoğu durumda cinayeti de içerdiğini bildikleri görevler için gönüllü olan kişilerdi.</p>

  <p class="calibre1">Almanların hedeflerini ilk başta tam olarak anlamamış olabilirler. Fakat milliyetçi liderler, yardımcı polisler ve kamp muhafızları işin sert ve kirli olduğundan haberdardı muhakkak. Bazıları görevlerini coşkuyla yerine getirdi, bazıları düzeni sağlamak için sertlik gerektiğine inandı. Polis-asker geçmişinden gelen ya da sağcı olanlar düzene önem veriyordu. Bazı kendini adamış milliyetçiler en nihayetinde organik bir ulus-devlet amacının kirli araçları meşrulaştırdığına inanıyordu. Hem orta sınıfın hem işçi sınıfının ilk ideolojik gerekçeleri arasmda Yahudi karşıtı bağnazlık, intikamcı antikomünizm, organik milliyetçilik ve fatih Almanlara yönelik daha genel bir hayranlık vardı. Yine de bazıları maddiyatçılık yüzünden çizgiyi aşıyor, ondan sonra kariyerizm, iktidar hazzı (sadizm dahil), hiyerarşik uyum ve disiplin baskısı gibi tuzaklara da düşüyorlardı. Bilhassa alt kademelerde bir sürü gerekçe karışım oluşturuyordu. Bazıları sadece arkadaşlarına uyuyor, yaşlıların sözünü dinliyor ya da yerel elitlere saygısıyla hareket ediyordu; bazıları Almanların ya da Hitler’in yöntemlerini pek bilmemesine rağmen uzaktan onlara hayranlık duyuyordu; bazıları sadece güvenli bir iş ve yiyecek ekmek bulmak ya da Yahudilerin ve diğerlerinin mallarını yağmalamak istiyordu. Destekçi ve Mihver devletlerindeki suçluların gerekçeleri Alman efendilerinin gerekçelerinden daha büyük bir karışımdan ibaret gibi görünüyor.</p>

  <p class="calibre1">Bu sınıf yapısı aynı zamanda çıkmak isteyenlere olağanüstü ağır cezaları da içeriyordu. Kişinin fikrini değiştirmesi çok tehlikeliydi. Müttefik Mihver devletleri için ancak savaşın seyri değiştikten sonra kolaylaşmıştı. Jeopolitik bakımdan dezavantaj haline gelen (çünkü Müttefikler hiç hoşlanmıyordu) cinayetlerden kaçınma fırsatını tepenler sadece gerçek faşistler olmuştu. Öte yandan kukla liderler ve Alman subaylarının yönetiminde çok daha üstün Alman kuvvetleri içinde bulunan destekçi oluşumlar için çıkış zordu. Almanlar kendilerine itaat ettirmek için muazzam bir askeri ve siyasi güce sahipti -aslında işgal altındaki topraklarda Nihai Çözüm’ü mümkün kılan buydu. Arajs haklıydı. Bir kez gönüllü olduktan sonra o ve onun gibi binlercesi Alman cenderesine sıkışıp kalmıştı. Zorlama (alıştırma ve alkolün de yardımıyla) önemli bir etkendi. Kaçmaya çalışmak için olağanüstü bir cesaret gerekiyordu. Savaşın son aylarına kadar çok az asker firarı denedi. Almanlar arasında olduğundan çok daha fazla disiplinli katil bulunuyordu burada.</p>

  <p class="calibre1">İlk baştaki suç ortaklığının altında yatan pek çok faktörden söz edebiliriz. Bir kere Orta ve Doğu Avrupa’daki gündelik Yahudi karşıtlığının gücü vardı. Bu karşıtlık iki antik geleneğe dayanıyordu: Parya sömürücüler olarak görülen Yahudilere karşı Hıristiyanca ve ekonomik düşmanlık. Nihai Çözüm çok eski bir zemine dayanıyordu, üstelik önemli dini gelenekler ve maddiyatla ilgili gerekçeler de barındırıyordu. Suçluların çoğu, Yahudiler hakkında babalarının ve dedelerinin dönemindekilere benzer söylentilere inanıyordu -Yahudi-Bol-şevikler de Yahudi bebek hırsızları olarak aynı mitik geleneğe aitti. Suçlular açgözlülüklerini Hıristiyan meşruiyeti ve sömürüyü sona erdirme retoriğiyle gizliyorlardı. Yirminci yüzyıl başında her iki gelenek de modernleşti. Hıristiyan kiliseler sınıfsal ve başka türlü toplumsal çatışmaları aşabildiği varsayılan yerel organik milliyetçiliklerin taşıyıcılığını yapıyordu. Protestan, Katolik ya da Ortodoks kiliseler artık hemen her devletin dış ve iç yabancılardan temelde farklı olduğu görüşünü destekliyordu. Yahudi karşıtı açgözlülük daha modern bir ideolojinin arkasına saklanmıştı: Yabancı kapitalistler ve Bolşevikler tarafından sömürülen bir halkçı milliyetçilik. Din ve popülizm birleşerek milliyetçiliğin organikliğe ve faşizme dönüşünü desteklemişti.</p>

  <p class="calibre1">Bu durum istenen modern ulus-devleti Yahudilerin tehdit ettiği görüşünün inanılırlığını artırdı. Kozmopolit Yahudiler hemen her yerde ulusa yabancı sayılıyordu. Sadece Bulgarların kendi gündelik Yahudi karşıtlıklarını etkin bir şekilde kenara iten daha önemli düşmanları vardı. Sadece Hırvatlar gereken özerkliğe ve daha önemli bir düşmana sahipti -Yahudi soykırımı yerine Sırpların cinai temizliğine yönelmişlerdi. Başka vakalarda da bunun yankıları vardı -Romanyalılar da Ukraynalıları öldürmüştü örneğin- ama Orta ve Doğu Avrupa’da genellikle ulusal düşman Yahudilerdi. Yahudilerin ideolojinin yönlendirdiği kaderi, beklenmedik bir şekilde, daha küçük başka bir kozmopoli-tan grubun, yani Çingenelerin de kaderini belirlemişti. Yine de, bu bölümlerde vurguladığım gibi, Yahudi karşıtlığı tek başına bir olgu değildi. Yahudiler organik ulus-devletin başka düşmanlarıyla inanılır şekilde ilişkilendirildiğinde daha kötü muamele görüyordu. Fein (1979: 44-58, 88), Avrupa’daki etnik bakımdan homojen (nüfusunun en az yüzde 75’i aynı dili ve kiliseyi paylaşan) dokuz devletten sadece birinde Yahudi karşıtı hareket başarılı olurken, etnik bakımdan karışık on ülkeden altısında başarılı olduğunu bulmuştur. Organik milliyetçiler Yahudiler haricinde başka bir tehdit daha hissettiğinde Yahudilerin kurban olma ihtimali artıyordu. Fascists’in 9. Bölümü’nde bu bağlantıyı Romanya vakasında ayrıntısıyla analiz ettim. Romanya’da faşist oy düzeyi hem Yahudilerin hem de Almanların ya da Macarların çok sayıda olduğu Romanya eyaletlerinde düzenli olarak daha yüksek çıkmıştı. Her zaman olduğu gibi, Yahudiler organik ulus-devletin başka düşmanlarıyla ilişkili görününce daha büyük tehlikeye düşüyordu.</p>

  <p class="calibre1">Nazi üst sınıfı, onun çarpıcı askeri başarısı ve destekçileri üzerindeki tahakkümü olmasa neler yaşanırdı? “Varsayıma dayalı tarih” tehlike arz etse de, bu bölgede iki dünya savaşı arasında saldırgan bir organik milliyetçilik dalgası yaşandığım gördük. Nazi Almanya’nın yükselişi bu dalgayı beslemiştir, fakat dalganın sebebi değildir. Daha 1925’te, hükümetlerin çoğu kuruluşlarındaki çokkültürcü vaatleri tersine çevirmişti. Pratikte Polonya Polonyalılarm, Eston-ya Estonyalıların, Romanya RomanyalIlarındı vs. Milliyetçiliğin görece hafif olduğu üç ülke vardı. İtalyan faşizmi ilk başta sabit ve etnik bir ulus anlayışından ziyade esnek ve kültürel bir ulus anlayışına sahipti fakat Afrikalılara karşı çizgiyi çekti. Üstelik fethedilen Slavlara gayet yumuşak davransa da, onlara tam yurttaşlık vermekte gönülsüzdü. Trieste bölgesinde Slavlara (dolayısıyla Yahudilere) karşı düşmanlık en baştan itibaren ana basınç noktalarından biriydi (bkz. <span class="calibre2">Fascists,</span> 4. Bölüm). Bulgaristan’da (Türklere ve diğer Müslümanlara karşı yükselmiş olan) milliyetçiliğin organik unsurları dönemin jeopolitikası sebebiyle çok büyümedi. Çekoslovakya herhalde en liberal toplumdu, fakat onda bile çokkültürcülüğün sınırları vardı ve bu yüzden bazı Südetliler ile Slovaklar faşizmi desteklemiş ve cinai temizliğe onay vermişlerdir.</p>

  <p class="calibre1">Bölgenin büyük bir kısmında milliyetçilik devletçilikten daha güçlüydü -gerçi bu hareketler daha ziyade çok sayıda Yahudi öldürdükleri ve işledikleri cinayetleri organik milliyetçilikle meşrulaştırdıkları için akademik dikkat çekmişlerdi. Üstelik savaş zamanında devlet biçimleri ile ilgili kurucu tartışmalar yapmaktansa düşmanları öldürmek daha uygun kaçıyordu. Fakat bu hareketler liberal demokrasiye düşman olmuş, militarizm ve paramilitarizmi örnek alan otoriter örgütlenmeyi desteklemişti. Devletçilik retorik değil gerçekti. Bu yüzden, bazı büyük karşı akımlar ortaya çıkmadığı müddetçe, etnik ve siyasi azınlıklar üzerindeki organik milliyetçi ve devletçi baskıların her koşulda artması büyük ihtimaldi -Naziler olmasa bile.</p>

  <p class="calibre1">Çingeneler (ve diğer azınlıklar), Yahudiler ve daha büyük başka azınlıklarla ilgili üç vakada baskılar büyük ihtimalle çok farklı düzeyde olurdu. SS ideolojisinin beklenmedik kurbanları olan Çingeneler için en uygun varsayımsal senaryo en bariz olanıdır. Naziler olmasaydı (bugün olduğu gibi) ayrımcılıkla karşılaşacak, fakat nefes alma ve çoğalma bakımından sağ kalacaklardı. Zihinsel özürlüler, Yehova Şahitleri, Innocentistler, eşcinseller ve diğer gruplar için de aynı şey söylenebilir muhtemelen. Yahudi olmayan daha büyük azınlıklar konusunda ise en muhtemelen varsayımsal senaryo yine ayrımcılık, ikinci sınıf yurttaşlık ve belli bir düzeyde dışgöç baskısı olacaktır. Hırvatlar ve Sırplar arasındaki ilişkilerde daha beter durumlar olabilirdi, ki sonradan olmuştur. Fakat Nazi Almanyası’nm gücü olmadan -Polonya’daki Almanlar ya da Ukraynahlar gibi- daha büyük başka azınlıkların iki seçeneği olacaktı: ya kalacaklar ve gerek ekonomik fırsatlar ve eğitim fırsatlarında gerekse topluluk haklarında ayrımcılığa uğrayacaklar, ya da ülkeyi terk edeceklerdi. Ukraynalılara nazaran Almanlara dışgöç daha çekici gelecekti; zira Almanların kendi anayurdu vardı. Her iki sonuca da şiddet olayları ve belki birkaç yüz kişinin ölümü eklenebilirdi. Ayrıca siyasi azınlıklar zulüm ve işkence görecek, birkaç üyeleri ölecekti. Dönemin Doğu ve Orta Avrupa’sında etnik temizliğe yönelmeyecek bir ülke bulmak zordur, fakat çoğunluğu cinai yollan tercih etmeyecekti. Hattâ bu akım bütün yirminci yüzyıl Avrupa’sını etkilemişti. Avrupa’nın bu yansında siyasi hoşgörünün hilafına bir eğilim vardı. Liberaller ve sosyal demokratlar bastırılıyordu - bu durum iki kat talihsizdi, çünkü organik milliyetçilik ve Yahudi karşıtlığına karşı ana engeller bunlardı.</p>

  <p class="calibre1"><a id="bookmark2"></a><a href="#footnote1">1</a></p>

  <p class="calibre1">125.000 Batı Avrupalı arasında maceracılar, serseriler ve içtenlikle faşizme inananlar da vardı. 22.000 HollandalI gönüllüden yüzde 30’u aşın sağ partilerdendi; çoğunluğu ise işçi sınıfından maceracılardı (Veld, 1976: II, 1513-23). Doğu Avrupa’dan gelenler çok daha fazlaydı -Ukrayna, Beyaz Rusya ve küçük Baltık devletlerinden yanm milyon, 70.000 Kazak, 110.000 Türkmen, 35.000 Tatar, 20.000 Bosnalı Müslüman. Bkz. Reitlinger (1968: 155-60, 196-206), Stein (1966: 137-96), Sydnor (1977).</p>

  <p class="calibre1"><a id="bookmark3"></a><a href="#footnote2">2</a></p>

  <p class="calibre1">Yunanistan’daki Yahudiler, ülkedeki Yahudi karşıtlığının düşük düzeyde olmasına rağmen neredeyse tamamen yok edildiler. Yunanistan ve Sırbistan’ı bu bölümün dışında tuttum; çünkü her ikisi de Almanlara karşı gerilla savaşı verdiği için analiz sorunları doğurmaktadır. İkisinden de çok fazla işbirlikçi çıkmamıştır, fakat Sırp Çetnik milliyetçiler de burada tartışılan diğer milliyetçi hareketler gibi soykırımda suç ortaklığı tuzağına düşmüştür.</p>

  <p class="calibre1"><a id="bookmark4"></a><a href="#footnote3">3</a></p>

  <p class="calibre1">Kapo: Bir toplama kampında düşük düzeydeki idari görevlerde çalışan mahkûm, <span class="calibre2">-rdn</span></p>

  <p class="calibre1"><a id="bookmark5"></a><a href="#footnote4">4</a></p>

  <p class="calibre1">Szeged düşüncesi: Birinci Dünya Savaşı sonrasında Macaristan’ın Szeged şehrinde geliştirilen antikomünist ve Yahudi karşıtı proto-faşist ideoloji, <span class="calibre2">-rdn</span></p>
</body>
</html>
