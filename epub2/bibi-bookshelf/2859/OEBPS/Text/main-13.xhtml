<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><a id="bookmark0"></a><span class="calibre3">Ruanda, II</span></p>

  <p class="calibre1"><a id="bookmark1"></a><span class="calibre3">Soykırım</span></p>

  <p class="calibre1"><a id="bookmark2"></a>1994 soykırımında altı ana suçluluk düzeyi tanımlayabiliriz.</p>

  <p class="calibre1">1. 7 Nisan 1994’te iktidarı ele geçiren Hutu MRND Küçük Ev klanı,</p>

  <p class="calibre1">2. Darbe sonrası rejime dahil olan diğer siyasal Hutu Gücü hizipleri,</p>

  <p class="calibre1">3. İşbirlikçi Hutu yetkilileri, subaylar ve polis şefleri,</p>

  <p class="calibre1">4. İşbirlikçi Hutu yerel toplumsal elitleri,</p>

  <p class="calibre1">5. Hutu paramiliterleri,</p>

  <p class="calibre1">6. Çok sayıda sıradan Hutu.</p>

  <p class="calibre1">Parti-devletin farklı düzeylerinden oluşan ilk beş suçlu kesim uç bir ideolojiye sahipti ve devlet makamları, millileştirilmiş sanayi kuruluşları, yardımlar ve kalkınma fonları yoluyla ekonomik hamilik sağlıyordu, ideolojik, ekonomik, askeri ve siyasi iktidar sayesinde altıncı grubu soykırım sürecinde seferber edebilmişlerdi. Bu bölümde söz konusu seferberlik sürecini inceleyeceğiz.</p>

  <p class="calibre1">Suçu dolaylı olarak bir ölçüde büyük devletlerde de görebiliriz; özellikle Fransa Hutu rejimiyle müttefikti ve ABD de BM müdahalesine engel olmuştu. Halihazırda Ruanda’da bulunan küçük BM birliğinin komutanı General Romeo Dallaire cinayetler başlar başlamaz destek istemiş, 5.500 kişilik bir birliğin soykırımı önleyebileceğini ısrarla belirtmişti. Pentagon danışmanları daha sonra bu değerlendirmeyi destekleyecekti, fakat BM bu talebe yanıt vermedi; çünkü Güvenlik Konseyi’nin daimi üyeleri, ABD’nin önderliğinde birlik ya da para vermeyi reddediyordu. Bu durum Uluslararası Önemli Şahsiyetler Paneli (IPEP) Afrika Birliği İçin Örgütlenme Raporu’nda açığa çıktı. Daha da acısı, Melvern (2000: 14. Bölüm), büyük devletlerin olup bitenlerin farkında olmasına rağmen müdahaleyi reddettiğine inanıyordu. Afrika Birliği Örgütü (OAU) daha yumuşaktı, Afrika’ya yönelik bir kayıtsızlık tespit etmişti; fakat ona göre BM’nin rahat, ahlakçı atmosferinde soykırım “tam anlamıyla düşünülemez bir şeydi” -“mümkün olabileceği anlama gücünün ötesinde kalıyordu” (OAU 2000: prg. 7.13, 9.1). Fakat hatalar, naiflik, hattâ kayıtsızlık suç sayılmaz. Asıl suçlular Hutulardı.</p>

  <p class="calibre1">Soykırım üzerine ana kaynaklar öncelikle üç ayrıntılı rapordur: Afrika Haklar (1994), İnsan Haklan İzleme (haz. Des Forges, 1999) ve Afrika Birliği Örgütü (OAU, 2000). Bunlardan sonra Scott Straus’un (2004) 210 Hutu suçluyla yaptığı mülakatlar ve çalışmayı destekleyen yoğun bölgesel ve yerel analizler gelir. Son olarak da Tanzanya, Arusha’da kurulan BM Ruanda Uluslararası Suç Mahkemesi’nin duruşma kayıtları vardır. Bunlar BM ICTR web sitesinde bulunabilmektedir. Transkripsiyonların tamamı halka açık değildir (Yugoslavya’da-kinin aksine -Avrupa’da Afrika’dakinden daha çok kaynağa ulaşılmaktadır). Gel gelelim, nihai kararlar çok uzun ve ayrıntılıdır; üstelik <span class="calibre2">Ubutabera, Tribunal Updates</span> ve <span class="calibre2">Hirondelle</span> adlı dergilerde (hepsi internette bulunabilir) yayımlanan düzenli dava özetleriyle desteklenebilir. Ruanda hükümetinin açtığı davalar hakkında çok az bilgi bulunabilmektedir, sadece <span class="calibre2">Le Verdict</span> dergisinde yer yer aynntılar bulunabilir. Şu anda ülkede 80.000 kişi soykırım şüphelisi olarak tutuluyor (Straus suçlu bulunan mahkûmlar arasından örneklerini toplamıştı), halbuki hükümetin kaynakları şimdiye kadar ancak 7.000’ini yargılamaya yetti. Hükümet <span class="calibre2">gacaca</span> (kelimesi kelimesine “çimlerin üstünde adalet”) adı verilen bir yöntemle insanları kitlesel olarak yargılamayı planlıyor. Gacaca’nın 2003’te ulusal ölçekte başlatılması gerekiyordu, fakat sürekli ertelendi.</p>

  <p class="calibre1">KÜÇÜK EY KOMPLOSU DARBEYE YOL AÇIYOR</p>

  <p class="calibre1">6 Nisan 1994 akşamında iki yerden havaya SAM-16 füzesi, Arusha’dan gelmekte olan Ruanda ve Burundi başkanlarım Ruanda başkenti Kigali’ye inmeden hemen önce vurdu. Uçaktaki herkes öldü. Cinayeti işleyenler bulunamadı. insanlardan çoğu barış anlaşmalarından memnun olmayan Hutu Ruanda ordusu aşınlıkçılarmm uçağı düşürdüğünü düşündü. Fakat bu teorinin aksi yönde iddialar da vardı. Ruanda ordusunda SAM-16 yoktu, oysa Uganda ordusunda vardı. Önde gelen birkaç Hutu Gücü radikali de uçaktaydı, yerdeki başka radikallerden bazıları saldırıyı duyar duymaz bunun bir Tutsi darbesi olduğu korkusuyla derhal Fransız Elçiliği’ne sığındı. 2000’de Tutsi RPF subayları uçağı düşürdüklerini itiraf ettiler. 9 Mart 2004’te Fransız gazetesi <span class="calibre2">Le Monde'un</span> yazdığına göre, Fransız hükümetinin uçağın düşürülmesiyle ilgili adli soruşturmasında emri verenin RPF’nin başı ve Ruanda’nm şimdiki başkanı olan Paul Kagame olduğu sonucuna varılmıştı. Gazetenin yazdığına göre bu sonuç RPF mültecilerinin ifadelerine dayanıyordu. Fransa hükümeti bunu</p>

  <p class="calibre1">resmen doğrulamadı, Kagame ve Ruanda hükümeti de haliyle reddetti.</p>

  <p class="calibre1">6-12 Nisan’daki olaylar silsilesi Hutu radikallerinin önceden planladığı bir soykırımdan ziyade başkasının işlediği bir cinayetin yarattığı beklenmedik fırsatın değerlendirildiğini gösteriyor. Saldırının haberi 6 Nisan akşam dokuzda duyuldu. Başkentte kargaşa başladı, 10 saat sonra da ılımlı Hutularm ve önde gelen Tutsilerin öldürülmesine başlandı. Bu gecikme süresi önceden ayarlanmış bir darbe ya da soykırım olduğunu göstermiyor. Komploculardan Binbaşı Ntabakuze’nin, “Onu [Habyarimana’yı] öldürdüler, fakat rahat uyusun diye altına çok insan gömülecek” dediği duyulmuştu (<a href="http://www.hirondelle.org">www.hirondelle.org</a>, 18 Şubat 2003). Cinayetler 12 Nisan’a kadar ülke çapma yayılmadı. Fakat radikaller suikasti planlamamış olsa bile, iktidarlarını korumak için hızlı hareket etmeleri gerektiğini hissetmişlerdi. Bu hizipleşmiş rejim artık başsız kalmıştı, giderek ayrışan partinin radikal ve ılımlı kanatlarını asgari düzeyde kontrol etmeyi başaran adam artık yoktu. Anayasa gereği iktidar ılımlı başbakana ve radikallere karşı hamle yapabilecek olan millet meclisi liderlerine geçebilirdi. Ordunun ve hükümetin tüm kademeleri bölünmüş durumdaydı. Başkentte bir iktidar boşluğu doğmuştu.</p>

  <p class="calibre1">Boşluğu dolduran kişi Albay Theoneste Bagasora oldu. Başkanın doğum yerinin yakınlarında, Gisenyi’de 1941’de dünyaya gelen Theoneste, iyi bağlantıları olan zengin bir öğretmenin oğluydu. Hünerli bir askerdi ve bağlantıları sayesinde iktidarın merkezine gelmişti. Bankacı olan kardeşi gibi o da Küçük Ev’in merkezindeydi ve başkanın karısına ve kayınbiraderlerine yakındı. Arusha delegasyonunun muhalif bir üyesiyken, söylenene göre “kıyameti hazırlamak” üzere Ruanda’ya döneceğini söyleyerek Arusha’dan ayrılmıştı. Arusha Anlaşması hayata geçirilirse sonucun Tutsilerin imhası olacağını açıkça belirtmişti. Söylenene göre 1993’te, Tutsilerin kitleler halinde öldürülmesinde sivil savunma güçlerini kullanmak üzere bir plan hazırlamıştı. 1993 Şubatı’nda Gisenyi’de MRND destekçilerine gizlice silah dağıttı. Aşırı Hutu Gücü görüşleri başkomutanlıkta güvensizlik yarattığından, çok istediği genelkurmay başkanlığı koltuğuna oturmasına izin verilmemişti. Şu anda Savunma Bakanlığı’nda personel şefidir. Arusha’da davası devam ediyor (Dava Duruşma Numarası ICTR-96-7), fakat sayısız erteleme yüzünden süreç uzadıkça uzuyor.</p>

  <p class="calibre1">20 Ocak 2003’te BM Mahkemesi’nde verilen ifadeye göre, soykırım sırasında Ruanda’daki BM kuvvetlerinin başındaki Kanadalı General Romero Dal-laire şöyle demişti: “Asıl iktidar Bagasora’daydı. Yüksek rütbeli subayları bile gölgede bırakmıştı.” Bagasora’yı bir aşırılıkçı, Arusha Anlaşması’nın kararlı bir muhalifi, Tutsi gücünü nihai olarak ezmek için fırsat kollayan biri olarak tanımlamıştı. Tüm çalkantılar sırasında Bagasora sakin ve huzurlu kalmaya devam etmişti. “Adeta her şey plana uygun gidiyordu,” ya da alternatif olarak, “adeta başka bir gezegende yaşıyordu.” Fakat, diye ekliyordu Dallaire, “planın hedefi muhalefeti imha etmekti”, yani sadece siyasi muhalefeti hedefliyordu -bu kitapta kullandığım tabirle siyasikırım. Cinayetlerin kapsamına bakılırsa, diyordu Dallaire, birinin bunları planlamış olabileceğini hayal etmek zordu. “Böyle bir holokostu gerçekleştirecek bir planın var olması imkânsız”dı. Dallaire’e göre suç, “siyasi tarafta” planlananlara eklenen “taşkınlıklardaydı” (<a href="http://www.hirondelle.org">www.hirondelle.org</a>).</p>

  <p class="calibre1">Fakat öyle bile olsa Bagasora suikast karşısında sarsılmış görünüyordu. Başbakanın evini sarmak ve radyo istasyonuna ulaşmasını engellemek için asker göndermişti; fakat o gece ve ertesi sabah başkentte kıdemli subaylarla görüşüp onları darbeye ikna etmeye çalıştı. Subaylar reddettiler ve öğleye doğru Bagasora’nm kontrolündeki başkanlık muhafızları ile muhalif asker ve jandarma kuvvetleri arasmda küçük çaplı çatışmalar başladı. Bagasora’ya yedi kıdemli subay yardım ediyordu ki bir tanesi de artık Kigali’nin yönetimindeydi. Bunlar 1.500 başkanlık muhafızına komuta eden Küçük Ev adamlarıydı (muhafızlar da Habyarimana’nm Gisenyi’deki nüfuz bölgesinden seçilmişti). Ayrıca her birinde 1.000 asker bulunan üç elit ordu kıtası, 2.000 MRND para-militeri, ayrıca vilayetin polisleri ve ulaşım hatları da emirlerindeydi. Bu kuvvetlerin hepsi sıradan ordu emir-komuta zincirinin dışında kalıyordu ve hep beraber şehirdeki diğer kuvvetler karşısında silah üstünlükleri vardı. Mukayese edilebilir düzeyde askeri güç sadece cephede vardı. Genelkurmay başkanı ve ulusal polis şefi boş yere BM kuvvetlerinden müdahale talebinde bulundu. Ertesi akşam darbeyi duyan RPF Arusha ateşkesini bozarak ilerlemeye başladı ve Hutu ılımlılarının altındaki zemini iyice boşalttı.</p>

  <p class="calibre1">Fakat ayın 7’sinde, öğleden sonra, Bagasora Kigali’deki ılımlı subayları al-tetmişti. BM Generali Dallaire’nin bildirdiğine göre, ılımlılar “asla birleşemez-di, çünkü emirleri altındaki her birime sızılmıştı... kendilerinin ve ailelerinin hayatını tehlikeye atmayacaklardı. Bu yüzden ilk günlerde kendilerine aşırılık-çıları yenme kabiliyeti kazandırmak üzere birleşemediler” (OAU, 2000: prg. 14.13). Bagasora’nm mahkemesinde, Tutsileri öldürme emrini reddeden Binbaşı Joba’yla ilgili kanıtlar sunuldu. Bagasora onun yüzüne tükürmüş ve ölsün diye cepheye sürmüştü (<a href="http://www.hirondelle.org">www.hirondelle.org</a>, 20 Nisan 2004). Paramiliterler gizledikleri silahları çıkardılar ve şüpheli insanların yolunu kesip onları öldürmek için yollara barikatlar kurdular. Vilayet yöneticisinin Hutu akrabalarının da paramiliterler tarafından barikatta Tutsiye benziyorlar diye öldürülmesi ironiktir. 7 Nisan öğleden sonra, başbakan ve diğer ılımlı Hutu siyasetçileri, devlet memurlan ve muhalefetle bağları olan işadamları ölmüştü. Muhalifler ya korkudan susmuştu ya da saklanıyordu, ama onlar da tek tek toplanıyordu. Mayıs ortasına gelindiğinde, 33 ılımlı PSD (Sosyal Demokrat Parti) liderinden 26’sı öldürülmüştü -böylece Ruanda’nın sorunlarıyla ilgili smıf analizleri de onlarla birlikte öldü. Soykırımdan önce siyasikırım gelmişti.</p>

  <p class="calibre1">8 Nisan’da Bagasora askeri rejim planından vazgeçti ve sonraki üç gün komplocular sivil bir hükümet oluşturdu. Kurdukları kabinede üçü Küçük Ev komplocusu olmak üzere 12 MRND radikali, ayrıca başka partilerden de 8 Hutu Gücü radikali vardı. Bunların da çoğu güneyliydi. Böylece rejimin tabanını muhaliflerin kontrol ettiği bölgelere kadar genişletmeyi denemişlerdi. MRD (Demokratik Cumhuriyetçi Hareket) lideri Frodouard Karamira, Hutu Gücü müttefikleri içinde anahtar rolde bir kişiydi. 8 Nisan’da her partiden tüm radikalleri yeni rejimi desteklemeye çağırdı; 12 Nisan’da ise tüm Tutsileri imha etmelerini istedi (1999’da yeni Ruanda hükümeti tarafından soykırım suçundan idam edildi). Kabine içindeki itici güç, uzun zamandır bakan ve Küçük Ev mensubu olan Karamera’ydı; 1990’larm başındaki <span class="calibre2">MRND-Interahamwe</span> bağlarında da anahtar rol oynamıştı. İçişleri bakanı olarak artık devlet görevlilerinin başında olduğu için bölge yöneticilerini atayabiliyor ya da görevden alabiliyordu -bu da anahtar bir siyasi güç kaynağıydı. MRND’nin başkan yardımcısı sıfatıyla da asıl katiller olan <span class="calibre2">Interahamwe’nm</span> üç liderinden biriydi.</p>

  <p class="calibre1">Ordudaki direnişi aşmak daha uzun sürdü. Kıdemli subaylar 16 Nisan’da yeni kabineyle bir toplantı yaparak cinayetleri durdurmalarını istediler. Çünkü cinayetler birliklerin moraline zarar veriyordu ve yenilgi ihtimalini artırıyordu. Fakat ertesi gün genelkurmay başkanı görevden alındı ve direnen diğer subaylar ve polis şefleri tehdit edildi, tutuklandı ya da cepheye gönderildi ve yerine daha güvenilir kişiler getirildi. Erat genellikle verilen emirlere uyuyor, hattâ bazıları coşku duyuyordu (Afrika Hakları, 1994: 132-49; Des Forges, 1999: 104-9, 187-95, 268-9, 434-46, 462, 500; Melvern, 2000: 12. Bölüm; <span class="calibre2">Ubutabera,</span> 28 Eylül 1998).</p>

  <p class="calibre1">Ruanda devletinin birbirine bağlı suçlarını pek çok araştırmacı vurgulamıştır (örn. Braeckman, 1994; Chretien ve diğ., 1995 B 379; Reyntjens, 1995). Ne de olsa burası “Afrika’nın İsviçresi’ydi”, tertipli ve düzenli bir ülkeydi. Kamu idaresi Afrika şartlarına göre son derece etkiliydi, 11 bölgesel idareci, onların alt-yöneticileri, 145 topluluk reisi, meclis üyeleri ve her <span class="calibre2">colline</span>’in polis gücü sayesinde iktidar aşağı doğru yayılıyordu. Anayolları sağlam, küçük, yoğun nüfuslu bir ülkede görece sıkı bir kontrol şebekesi ile yoğun sivil toplum kurumlan -kiliseler, taşradaki kooperatifler, tontin<sup class="calibre4">1</sup> kredi birlikleri ve hükümet dışı örgütler— iç içe geçmişti. Artık devlet tepeden tırnağa farklı parti hiziplerine bölünmüştü ve soykırım bilinen anlamda devletçi değildi. Parti ve devlet makamları da iç içe geçmişti ve bu makamlara sahip olmak kişiyi yerel toplumda önemli biri yapıyordu. O ana kadar kaynaşmış durumda olan fakat artık bölünmüş olan bu ülkede devlet tam anlamıyla toplumdan ayrışmamıştı.</p>

  <p class="calibre1">Radikaller muhalif yetkililerin yerini almaya başladı. On bir vilayet yöneticisinden üçü görevden alındı ve bu üç kişiden de ikisi öldürüldü. Birkaç düzine alt-yönetici ve belediye başkanı da görevden alınmıştı (Des Forges, 1999: 264-5). İleri gelenler içinde şüpheleri olan diğerleri de güya işbirliği yapanların listeleri çıkınca korktular. Kendi adları da listede miydi? Bir hayli karmaşa çıkmıştı ve cinayetler zaman zaman çok keyfi görünüyordu. Muhalif gazeteci Thomas Kamilindi tam vurulacağı sırada geçmekte olan bir Hutu binbaşısı, “Thomas?” diye bağırmıştı. Thomas cevap verdi: “İşimi bitiriyorlar.” Binbaşı onları durdurdu (Thomas aslında onu tanımıyordu). Thomas birkaç kez daha şansının yaver gitmesi sayesinde sağ kaldı (Gourevitch, 1998: 122). Gönülsüz yetkililer ve polislerden çoğu kısa zaman sonra, korkudan ve kariyerlerini ya da hamilik şebekesindeki konumlarım koruma kaygısından dolayı işbirliği yapmak zorunda kaldı. Bu koşullar yerel polislere, öğretmenlere, hademelere kadar herkes için geçerliydi.</p>

  <p class="calibre1">Straus (2004), 7 Nisan’da başlayan cinayetlerin farklı hızlarda toplu katliamlara dönüştüğünü, fakat ülkenin tamamını üç haftada sardığını gösterir. Cinayetlerin sardığı ilk vilayetler Habyarimana’nın çekirdek seçmen tabanının bulunduğu Gisenyi ve Ruhengeri, bir de başkent Kigali ve çevresiydi. Güney daha geriden geldi. Straus’un ekolojik verilerine göre soykırımın yereldeki hızını en kesin olarak belirleyen unsur yerel MRND ve CDR’nin gücüydü. Bu yüzden ülkenin zengin kesimleri daha hızlı etkilendi; çünkü parti-devlet yerel destekçilerine cömert davranmıştı. Öte yandan diğer sosyo-ekonomik ve demografik değişkenler (iki etnik grubun bölgelere göre oranları) soykırım hızını etkilememişti.</p>

  <p class="calibre1">Her bölgede taşma noktasına, radikallerin üstün fiziksel gücünü göstermesiyle ulaşılıyordu. Bir avuç tüfek ya da el bombası, artı pala ya da keskin çiftlik aletleriyle silahlanmış yaklaşık 50 kişilik bir güruh bile genellikle yeterli oluyordu. Radikal MRND-CDR partilerinin hakim olduğu alanlarda bazı yerel yetkililer ile sosyal elitlerin bir kısmı böyle güçler oluşturarak pek fazla muhalefetle karşılaşmadan Tutsilerin sistematik katliamına başlıyordu. Daha bölünmüş alanlarda yerel yetkililerin ve sosyal elitlerin çoğu ilk başta pasif kalıyor, birkaç aktivist yetkili ve/veya elit arasındaki mücadeleyi kimin kazanacağını görmeyi bekliyorlardı. Bu dönemde bazı Tutsiler öldürüldü, diğerleri korundu. Burada radikaller, çoğu durumda başka yerden gelen birkaç silahlı militanın yardımıyla, silahlı olarak iktidara el koymak üzere harekete geçince taşma noktasına geliniyordu genellikle. Muhalefetin ağırlığını koyduğu yerlerde pasiflik daha uzun sürüyor, dışarıdan gelen silahlı gruplar birkaç yerli ileri gelene arka çıkıp muhalefeti ezene ve insanları işbirliğine zorlayana kadar pek fazla Tutsi öldürülmüyordu. Tayin edici kuvvetin paramiliterlerden gelmesi en yaygın görülen durumdu, kimi zaman da ordu aynı işi görüyordu. Yerel polis ve jandarma genellikle tereddütte kalıyor ya da soykırıma en baştan karşı çıkıyordu. Bu sürecin nasıl ilerlediğine dair bazı örneklere bir bakalım.</p>

  <p class="calibre1">MRND hakimiyetindeki Gisenyi’de radikaller anında dizginlerinden kurtuldu. Vilayet yöneticisi ve yerel askeri komutan Küçük Ev üyeleriydi, orada doğmuşlardı, üstelik Interahamwe paramiliter kuvvetleri 1990’larm başındaki cinayetlerde zaten deneyim kazanmışlardı. Burada tüm Tutsileri ve kalan Hutu muhalifleri öldürme emri doğrudan ve açıkça en tepedeki MRND şahsiyetlerinden sadık yerel bağlı kişilere verildi. Gisenyi Interahamwe’nin lideri yine orada 1957’de doğmuş olan Omar Serushago’ydu. Babası Habyarimana’nm arkadaşıydı ve Omar da merhum başkanın kayınbiraderlerinden birini barikatta düşmanları tespit için çağırabilmişti. Arusha’da, 7 Nisan sabahında tüm Tutsileri öldürme emrini milli MRND liderlerinden doğrudan aldığına dair ifade verdi. Bu ifade, soykırımın Küçük Ev iktidarı alır almaz başladığına dair önemli bir kanıttır. Serushago savcılıkla işbirliği yaptı ve Arusha’da pişmanlıktan yararlandı, dolayısıyla sadece 15 yıl ceza aldı (Des Forges, 1999: 199; ICTR-98-39; <span class="calibre2">Ubutabera,</span> 12 Ekim 1998, 16 Şubat 1999).</p>

  <p class="calibre1">Kibuye’deki yönetici, yine aynı bölgede 1954’te köylü bir ailenin oğlu olarak dünyaya gelen Clement Kayishema’ydı. Annesinin okuma yazması yoktu, babası ise yükselmiş ve yöredeki okulda öğretmen olmuştu. Clement liseden mezun olunca yerel mahkemede memurluğa başladı; fakat sonra milli üniversitede tıp okumak üzere burs kazandı. Doktor olduktan sora yerel hastanenin başına geçti. Artık yerel ileri gelenlerden biriydi ve esasen ılımlı olan Kibuye’deki Merkezci Demokrat Parti’de (PDC) aktif rol oynadı. Hutu Gücü hizbi kuvvetlenince, 1992’de vilayet yöneticiliğine getirildi. Ona düşmanlıkla bakan tanıklar bir fanatik, kasap olduğunu söylüyordu, fakat Clement 1992 ve 1993 tarihlerinde Kibuye siyasetindeki şiddetten korktuğunu iddia etti; zira partilerde iç çekişmeler ve bölünmeler yaşanıyordu, sokak çatışmaları ve Tutsi cinayetleri artıyordu. RPF’nin vilayetin içlerine ilerlemesi Tutsilerin katledilmesine yol açtı. Clement’e göre vilayet idaresi felç olmuştu, benzin gibi temel kaynaklar yoktu ve yetkililerin maaşları dondurulmuştu. Ayrıca istila onu radikal önlemlerin kaçınılmazlığına ikna etmişti; çünkü RPF iktidarı paylaşsay-dı Kibuye’deki kariyeri sona erecekti. Diğer beş vilayet yöneticisiyle birlikte 11 Nisan’da, yeni rejimin talimatlarını almak üzere Kigali’ye çağrılmıştı. Başkentte onlardan daha faal olmaları istenmişti; fakat Clement tehdit edilene ve jandarmalarından bazıları öldürülene kadar yerel cinayetleri durdurmaya çalıştığını iddia ediyordu. “Tamamen alt edilmiştik. Bizim yeteneklerimizin çok ötesinde kalan bir meseleydi.” Fakat şahitler onun 12 Nisan’da paramiliterleri teşvik etmek için, “Tutsiler pislikten başka bir şey değil, o yüzden temizlik yapılması gerek,” dediğini anlatmıştı. Kanadalı bir rahibeye, kesilen kurbanların “işbirlikçi” olduğunu söylemişti. 15 Nisan’da muhalif yerel jandarmalar ve başlarındaki komutan katliama engel olmasınlar diye cepheye gönderildiler. Tutsiler yakındaki Bisesero tepelerine çekildiler, oraya düzenlenen saldırı dalgalarında en az 10.000 kişi öldürüldü. Kayishema bazı saldırıları yönetti, ayrıca 18 Nisan’da Kibuye futbol stadyumuna doldurulan Tutsilerin katledilmesini de örgütledi. 1999’da soykırımdan suçlu bulunarak ömür boyu hapis cezasına çarptırıldı. Kayishema soykırıma esasen kariyerizm yüzünden yönelmiş görünmektedir. Yukarıdan baskı geliyordu ve o da bu baskıyı astlarına iletiyordu (ICTR-95-1-T; <span class="calibre2">Ubutabera,</span> 14 ve 28 Eylül, 25 Kasım 1998).</p>

  <p class="calibre1">İlçelerden biri Mabanza’ydı. Belediye başkanı Ignace Bagilishema tüm suçlamalardan beraat etti (ICTR-95-1A). 1994’te ilçe çoktan bölünmüş durumdaydı. Bagilishema ise çok sayıda Tutsinin bulunduğu (toplam nüfusun yaklaşık yüzde 30’u) ilçede uzun zamandır MRND belediye başkanı olarak hizmet veriyordu ve görece ılımlıydı. Fakat RPF istilası MDR’nin Hutu Gücü hizbine verilen desteği artırdı. Yerel MDR lideri Laurent Semanza belediyede başkan yardımcısı oldu. Semanza 1992’den beri onun yerini almanın peşindeydi ve şahitlerden birine göre 1994’te belediye başkanından daha popülerdi. Bagilishema savaş dönemine özgü rutin sivil savunma önlemleri aldı, silahı olduğu ya da RPF’ye yardım ettiği düşünülen yerlilerin (çoğu Tutsiydi) listelerini Kayishema’ya gönderdi. 1994’ün başında yerel Interahamwe’ye askeri eğitim verdirdi ve ilk olarak savaşın başında kurulan ve Arusha müzakereleri sırasında kaldırılan yol barikatlarım tekrar kurdurdu. Fakat sekiz jandarmasını şiddet olaylarını bastırmakta kullanarak yerel etnik gerilimi düşük tutmaya çalıştı. Başkanın öldürülmesi Hutularda bir öfke patlamasına yol açtı ve 9 Nisan’da yer yer cinayetler başladı. Bagilishema sükunet çağrısı yaptı ve düzeni sağlamak için ortak Hutu-Tutsi devriyeleri çıkarmaya başladı; fakat sekiz jandarması Interahamwe’nin yardımını alan Semanza’nm hizbine karşı yetersizdi. Tutsiler korunmak için yöredeki tesislere kaçtılar ve Bagilishema onları korumak için (kimi şahitler bundan şüphelidir) sakıngan adımlar atarak, tanıdığı Tutsilerin kaçmasını sağlamak üzere sahte kimlik kartları dağıttı. Fakat 13 Nisan’da Abakiga denen adamlar aniden bölgeye akm etti. Bunlar ya cephe bölgelerinden mülteciler ya da Hutu Gücü merkezinden militanlardı, ilkel silahlarla donanmış bu genç ve yoksul yabancılar (birkaçında pala vardı, çoğu mızrak ya da sopa taşıyordu ve “üniformaları” muz yapraklarmdandı) 100 ila</p>

  <p class="calibre1">1.000 kişilik gruplar halinde Tutsilerin kanını dökmeye ve mallarını almaya gelmişlerdi. Bagilishema onların yaklaştığını öğrenince, Tutsilere daha fazla jandarma tarafından korunabilecekleri Kibuye’ye gitmelerini önerdi, lutsile-rin çoğunluğu gittikten bir saat sonra Abakiga geldi ve Bagilishema ile jandarmalarını tehdit etti. Semanza’m talimatıyla kalan Tutsileri öldürdüler ve Tutsi mülklerini yağmaladılar. Nisan sonunda Abakiga yeni ölüm tarlaları bulmak üzere ayrıldı. Bagilishema hazirana kadar belediye başkanlığını sürdürdükten sonra yurtdışına kaçtı. Çok cesur davranmamıştı; fakat mahkeme onun etnik barışı korumaya çalıştığına karar verdi. Hem aşağıdan hem dışarıdan gelen baskılara dayanamamıştı.</p>

  <p class="calibre1">Yetkililerden çoğunun ılımlı olduğu güneyde soykırım daha yavaş ilerledi. Butare’de tek Tutsi vilayet yöneticisi bulunuyordu. Ortak Hutu-Tutsi devriyele-ri örgütlemek suretiyle 18 Nisan’a kadar cinayetleri durdurmayı başardı. Sonra öldürüldü ve yerine daha önce ılımlı olan PSD’den Hutu ziraat mühendisi Sylvain Nsabimana geçti. Partisi tarafından yerel iktidar konumunu korumak üzere ikna edilmişti, ilk başta görevinin altından kalkamadı ve bazı cinayetlere karıştı. Mayıs sonunda ise askerlerin ve paramiliterlerin gelişigüzel ve vahşice şiddeti karşısında şaşkına dönüp tereddüt etti ve bazı Tutsileri korudu. Başbakan Jean Alphonse Kambanda’dan koruma istedi fakat alamadı. Ayrıca onun durumunu takip eden radikal bir “bakıcısı” vardı. Butare’de askeri polis şefi ve içişleri bakanlığı tarafından desteklenen bir albay olan “bakıcı” Nteziryayo’nun MRND siyasetçileriyle iyi bağlantıları vardı. Transfer edilmiş bir Inetraharmve birimiyle birlikte bir Butare otelinde kalıyordu, sayısız cinayete ve tecavüze karışmıştı. 16 Haziran’da tereddütlü Nsabimana’nm yerine vilayet yönetimine geçmeyi başardı.</p>

  <p class="calibre1">Fakat radikallerin Butare’deki kozları, unvanları itibariyle hükümetin başında bulunan iki kişiydi. Başkan Theodore Sindikubwabo doktor ve pediatri profesörüydü. Daha önce sağlık bakanlığı ve MRND vekilliği yapmıştı. Sindikubwabo soykırımdan sonra Kongo’ya kaçtı. Başbakan Kambanda ticaret mühendisiydi. Daha önce Ulusal Banka yetkilisi ve Butare’de MDR’nin Hutu Gücü kanadının lideriydi. Kambanda, Arusha’da (ICTR-97-23) soykırımdan suçlu bulundu ve ömürboyu hapis cezasına çarptırıldı. Kabinenin ilk başta soykırım planlamadığını, fakat soykırım başlayınca ilerleyişini tartışmak üzere düzenli olarak bir araya geldiğini söylemişti. Silah dağıtımını, yol barikatlarını ve kararsız vilayet idarecilerinin kararlılığını artırma ziyaretlerini organize etmişlerdi. Kambanda en az beş ziyaret gerçekleştirmişti ve bunlardan iki tanesi özellikle faal olan Butare’de gerçekleşti. 20 Nisan’da Butare belediye başkanları toplantısında söz aldığında dolaylı ifadeler kullanmıştı:</p>

  <p class="calibre1">“Sadece izleyen aktörler”, “bunu kendi işi saymayanlar” teşhir edilmelidir. Bırakalım yana çekilsin... Böyle bir kişiden kurtulmakla sorumlu olanlar. Bu işi bir an önce bitirsinler. Ülkesi için “çalışmak isteyen” diğer iyi “işçiler” oradadır.</p>

  <p class="calibre1">“Çalışmak” öldürmek anlamına geliyordu. Öldürmezlerse yerlerine başkaları geçirilecekti.</p>

  <p class="calibre1">Butare’deki Nyakizu ilçesi ılımlı bir MRND hizbinin yönetimindeydi, fakat 1992’den itibaren Kambanda’nın MDR Hutu Gücü hizbiyle çatışmaya başladılar. Karşı hizbin başındaki Ladislas Ntaganzwa 1962’de orada doğmuştu. Yerel sağlık merkezinde tıp asistanı ve karatedeki yetenekleriyle gurur duyan bir atletti. Partinin gençlik kanadının başında olan Ntaganzwa yerel idareye karşı öyle şiddetli bir saldırganlık gösterdi ki, ilçe yetkilileri, hattâ polis memurları bu haydutlardan korkularından işe gidemez oldular. Yerliler artık gerçekleri kabul etmişti ve 1993 Mart ayında Ntaganzwa’yı belediye başkanı seçtiler. 1994 Martı’nda bölgeye yeni silahlar getirildi. Başkanın öldürülmesinden kısa süre sonra Ntaganzwa bir toplantı düzenleyerek hepsinden yerli Tutsileri öldürmelerini istedi ve silahları yerli sivillere ve polise dağıttı. 18 Mayıs’ta takipçileri 14 yerel encümen üyesinden 8’ini işbirlikçileri saklamakla ve Hutuları birbirine karşı kışkırtmakla suçladı. Bu encümen üyeleri yerine MDR-Hutu Gücü’ne sadık kişiler getirildi, ikisi de öldürüldü. Ntaganzwa rakip Hutu Gücü ileri gelenlerine saldırarak boyunu aştı. Üstlerine şikayetler ulaşınca iktidarını kaybetti. Fakat o zamana dek destekçileri binlerce Tutsiyi öldürmüştü (Afrika Hakları, 1994: 232-8; Des Forges, 1999: 370-431; ICTR-96-9; Wagner, 1998).</p>

  <p class="calibre1">Butare belediye başkanlarmın hepsi radikal değildi. Korkudan ya da kariye-rizmden emirlere uyuyor, özellikle de bakıcıları ya da astları onlarsız da soykırım yapmaya hazır görünüyorsa çaresiz kalıyorlardı. Joseph Kanyabashi 20 yıldır belediye başkanlığı yapıyordu. 1937’de Butare’de doğmuştu. Savunmasız konumdaydı; çünkü karısı Tutsiydi, üstelik kendisinin de RPF ile temasları olmuştu. Fakat son derece esnek ve fırsatçıydı, işbirliği yapmakta hiç gecikmedi. Butare belediye başkanlarmın çoğu bir ila üç hafta bekledikten sonra soykırıma katılmıştı (Des Forges, 1999: 458-69; ICTR-96-15, ICTR-96-8, ICTR-97-29; Straus, 2004: 4. Bölüm).</p>

  <p class="calibre1">Butare’nin kuzeyindeki Gitarama vilayeti muhalefetin kontrolündeydi. Rejimin yerel destekçileri olmadığından komşu MRND eyaletlerinden parami-üterler getirmek gerekmişti. Vilayet yöneticisi Uwizeye ortak bir Hutu-Tutsi direnişi örgütleyip paramiliterlerden bir kısmını öldürerek cevap verdi. Fakat 12 Nisan’da bir RPF saldırısı, hükümeti başkanlık muhafızları ve paramiliterler eşliğinde Kigali’den Gitarama’ya kaçmak zorunda bıraktı. Belediye başkan-larmdan biri onları ne kadar tehdit edici gördüğünü anlatıyordu.</p>

  <p class="calibre1">insanları korumaya devam edersem öldürülecektim... Hattâ aslında bana ateş ettiler</p>

  <p class="calibre1">ama kurşun isabet etmedi. İlçe dahilinde araç sürmemi engelliyor, sürmeye kalkarsam da barikatta durduruyorlardı. (ICTR-94-4-T)</p>

  <p class="calibre1">Vilayet yöneticisi 18 Nisan’da belediye başkanlarım toplantıya davet etti. Fakat Kambanda ve diğer bakanlar da toplantıya katıldı. Vali hükümetten silah dağıtmayı bırakmasını ve radyo RTMUyi kapatmasını istedi. Bakanlar ise Ruanda’yı düşmana karşı savunan yurtsever milisleri desteklemeyen herkesi suçlayarak karşılık verdi. Bir tanesi uyardı: “Gitarama’daki bazı ilçe yöneticileri hamam-böcekleriyle suçortaklığı yapıyor... o kişiler böyle işler yapmaya devam ederse... onlar için sonuçları çok ciddi olacaktır.” Açıkça tehdit edilmişlerdi. Gi-tarama belediye başkanları tek tek saf değiştirdiler ve valiyi yalnız bıraktılar.</p>

  <p class="calibre1">Taba Belediye Başkanı Jaen Paul Akayesu onlardan biriydi. 1953’te o yörede doğan Akayesu daha önce öğretmenlik ve müfettişlik yapmıştı. Duruşması sırasında, 1990’larm başında MRND ve muhalefet partileri arasındaki çatışmaların şiddetlenmesini anlattı. Yerel MDR’nin kurulmasına yardımcı olmuş, sonra da başkanlığına getirilmişti. MDR Taba’da ağırlık kazandığında, yani 1993 Nisam’nda ise belediye başkanı olmuştu. Başkanın öldürülmesini takip eden günlerde yerel millet meclisi üyesi ve albayın yardımıyla radikal bakıcısı Kubamanda’ya direnmişti. Kubamanda Interahamwe biriminin başında hükümet parasıyla ilçeye geri dönmüştü. Köylüler ilk başta Akayesu’yu destekledi. Fakat köyde bulunan dokuz ilçe polisinde sadece yedi silah vardı ve daha kalabalık paramiliterler polislerden birini öldürüp diğerini yaraladı. Akayesu aynı zamanda onu sadık milisleri imha etmekle suçlayan radyo RTLM’nin ideolojik gücünü de hissetmişti. Radyo onun görünüşünü Tutsilere benzeterek tarif ediyordu. Hemen komşu Kicukiro’da belediye başkanmm yerini Interaharmve lideri almıştı. Akayesu aynı sonla karşılaşmak istemiyordu.</p>

  <p class="calibre1">18 Nisan’da bakanlarla toplantı yaptıktan sonra, “durum son derece tehlikeli bir hal almıştı. Ben de uzun zamandır direniyordum. Benim de bir ailem vardı ve her şeyi bırakıp kaçmayı düşündüm.” Bu yüzden ertesi gün belediye toplantısında suçortaklığmdan yakalanacak kişilerin listesini okudu. Bunlardan üç tanesi eski müttefikleri olan yerel polis memurlarıydı. Duruşmada, “onların ölüm emrini imzalamış olmuyor muydunuz?” diye sorulduğunda, “elbette öyleydi,” diye cevap vermişti. Taba’daki katliamlar sonraki gün başladı. Haziran sonuna kadar 2.000 Tutsi öldürülmüştü. Bazı şahitler onun mayıs başında Kubamanda’yla tartışmaya kalktığını, Interahamwe cinayet işleyip tecavüz ederken genelde öyle etrafta dikildiğini belirtmişti. Fakat diğer şahitler onun “entelektüelleri” (yani ileri gelenleri) ve mültecileri öldürme emri verdiğini, yaşlı bir kadını öldüresiye dövdüğünü söylüyordu. Ayrıca kadınlara tecavüz eden bir grup milise, “Artık Tutsi kadınlarının tadını bana sormazsınız”, demiş, sonra da eklemişti: “Yarın onlar da öldürülecek” -gerçekten de kadınlar öldürülmüştü. Fazla ideolojik bir katil değildi; fakat siyasi güç ve ekonomik getirilerle hizaya getirilmişti. Belediye başkam, Interahamwe lideri, yerel vekil ve albay arasındaki güç dengesinin eksiksiz sürdürülmesi önemliydi. Akayesu esasen makam sahibi olmanın avantajlarını korumak için saf değiştirmişti. Aksi takdirde, yerel rakiplerinden biriyle karşılaştığında tepeden destek gelmediği için işi bitecekti. Soykırım ve tecavüzden suçlu bulunarak ömür boyu hapse mahkûm edildi (Des Forges, 1999: 270-8; ICTR-94-4-T; ICTR-96-4; <span class="calibre2">Ubutabera, 11</span> Ekim 1996, 15 Şubat ve 16 Mart 1997).</p>

  <p class="calibre1">Başka bir Gitarama belediye başkanı olan Nyandwi ayak sürümüş, fakat 11 Nisan’dan sonra bölgeye gelen lnterahamwe ile başı derde girmişti. Scott Straus’la bir mülakatında şöyle diyordu (2004; hikâyesi diğer dört yerlinin mülakatında doğrulanmıştı):</p>

  <p class="calibre1">Halktan birileri lnterahamwe’den birini öldürdü ve bu bana çok pahalıya patladı. RTLM’de benim lnterahamwe’leri öldürdüğüm ve Tutsilere yardım ettiğim açıkça ilan edildi. Bu ilan tekrar tekrar yayınlandı. Daha Nisan’ın 14’üydü. Belediye reisine düşman denince halk korkmaya başlamıştı... Başım büyük dertteydi. Halk bana yardım etti; fakat polisler korkmaya başladı... Ayın 20’sine kadar böyle devam ettik.</p>

  <p class="calibre1">Bir gün askerlerin geldiğini ve onu aradıklarım öğrenmişti. Hemen kaçtı ve yerine MRND’ye sadık biri geldi. Başka bir Gitarama belediye başkanı Ndagiji-mana boyun eğmeyi reddetti. Interahamwe onu 20 Nisan’da öldürdü. İyi bağlantıları olan vali Uwizeye bir ay daha soykırıma karşı çıktı. Fakat altı vali yardımcısının beşi ona karşı döndü. Yapabileceği bir şey kalmayınca 20 Mayıs’ta kaçtı. Belediye başkanlarmdan biri Tutsilere gizlice yardım etmeyi sürdürmüştü. Fakat yerel cinayetlerin kapsamıyla kıyaslanınca acınacak derecede az kişiyi kurtarabilmişti.</p>

  <p class="calibre1">Yerel tüccarlar soykırıma ciddi ölçüde karışmıştı; çünkü onlar için siyaset de önemliydi. Müdürler millileştirilmiş şirketlerde çalışıyordu, işadamları hamilik sayesinde ruhsatlar almış, tekel kurmuşlardı. Ruanda’da iki ekonomi vardı. Birincisi, geçimlik tarımdı ve ülkenin yarısını kapsıyordu. Yaşamaya yetiyordu ama çok az artık üretiyordu, ikinci ekonomi, hükümette istihdamdan, yabancı kalkınma fonlarından, kahve, çay ve kalay ihracatından oluşuyordu. Hükümet bakanlıkları ve millileştirilmiş ya da ruhsatlandırılmış şirketler çok daha kârlı olan bu ekonomiye hakimdi. Çay sektöründe sekiz millileştirilmiş, bir özel şirket vardı. Salt geçinmekten fazlasını isteyen hemen herkes -örneğin düzenli bir iş, sağlık hizmeti ya da çocukları için eğitim isteyen herkes- bakanlıkların ya da devlet dışı patronaj ağlarına akrabalık ya da hemşerilik üzerinden bağlı olmak zorundaydı. Çekirdek kadro Habyarimana’mn adamlarından oluşuyordu ve onlar da suyun başından ayrılmak istemiyordu (OAU, 2000: prg. 14.50-14.51).</p>

  <p class="calibre1">Millileştirilmiş OCIR-Tea şirketinin yurdu Gisovu’ydu. Patronu Alfred Mu-sema 1949’da Byumba vilayetinde doğmuştu. Doğduğu yerin dışında soykırım operasyonlarını yürüten nadir kişilerden biriydi. Küçük Ev içinden çok iyi bir evlilik yapmıştı. Kaymbabası ilk Hutu Gücü liderlerinden biriydi, 1962’te Tutsiler tarafından öldürülünce şehit mertebesine çıkmıştı, bu yüzden Musema uluslararası yardım fonlarını kontrol eden Tarım Bakanlığı’ndan iyi bir makam kopartmıştı. Kigali MRND’sinde “çok iyi bağlantıları olan genç bir <span class="calibre2">fonctionna-ire</span> idi”. 1980’de Habyarimana’yı devirmeye yönelik bir komploya kayınbiraderinin adı karışınca Musema’nm başı derde girdi. Bakanlıktan atılmıştı; fakat Gisovu’daki çay şirketinin patronluğuna atanmak sanayi bakanını ikna etti. Kontrol ettiği kaynaklara bağımlı yerliler vardı -hattâ Kibuye valisi de onlar arasındaydı. Vilayetin encümen üyesi oldu ve çeşitli kalkınma komitelerinde görevlendirildi. 1992’de RPF kendi eyaletini işgal edince radikalleşti, hükümetin mültecilere yardım için daha fazla şey yapmasını talep etti. 1992’de Kibuye’deki Tutsilerin katledilmesi, onun büyük ihtimalle hiçbir rolü olmamasına rağmen, RPF’nin iktidarı alması halinde konumunu koruma şansını azaltmıştı. Bu yüzden radikal RTLM radyo istasyonunun kurulmasına yardım etti. Çalışanlarından 50 kişiyle “Sivil Savunma” paramiliter kuvvetleri oluşturdu. Bunlar jandarma tarafından eğitildi ve yerel belediye başkanı ile tugay komutanı tarafından silahlandırıldı. Kamyonları ve şoförleri Bisesero tepelerindeki katliamlar için ulaşım sağladı ve kendisi de katliamları aktif olarak yönetti. BM Mahkemesi onu ömür boyu hapse mahkûm etti, ilk başta Tutsilerden nefret etmese de, doğduğu eyaletin işgal edilmesi, Hutu Gücü çevrelerindeki aktivizm ve kariyerizm yüzünden radikalleşmişti (ICTR-96-13; <span class="calibre2">Ubutabera,</span> 25 Kasım 1998, 16 Şubat, 15 Mart ve 10 Mayıs 1999).</p>

  <p class="calibre1">Obed Ruzindana 1962’de Kibuye’de doğmuştu. Kibuye ve başkentte tüketici malları satan başarılı bir ithalat-ihracat şirketi kurdu. Kibuye CDR’nin liderlerinden biri olarak paramiliterlerin finansmanına da yardım etti. Kigali’de on yıl boyunca ticari bağlarını geliştirdikten sonra 1994’te tekrar Kibuye’ye taşındı. Bisesero tepelerindeki katliam için kamyon sağladı ve operasyonların yönetimine yardım etti. Şahitler onun Interahamwe’ye, “Bana kimlik [Tutsi kimliği] getirene para vereceğim,” dediğini duymuştu. 1999 Mayıs ayında soykırımdan suçlu bulundu ve ömür boyu hapse mahkûm edildi. Ruzindana ve Musema gibi ileri gelenler cinayetlerin teşvik edilmesinde başlıca yetkililere ve parti liderlerine katılınca, yerel köylülerin cinayet işlemesine yetecek bir toplu baskı oluşuyordu. Yerel sosyal eli tin tamamı Bisesero tepelerindeki cinayetlerden sorumlu görünüyordu (ICTR-96-10, ICTR-96-1, ICTR-96-14-T; <span class="calibre2">Ubutabera,</span> 26 Ekim 1998).</p>

  <p class="calibre1">Devlet ilk başta sivil idare, ordu ve paramiliterlerdeki sempatizanların desteklediği merkezdeki darbeyle radikalleşti. Yerel yetkililer ve elitler ideoloji, kariyerizm ve korku yüzünden itaat ettiler. Yukarıdaki bakıcılar ve gezgin yetkililerin tepeden yaptığı baskıya, paramiliterlerin yandan yaptığı ve astların alttan yaptığı baskı ekleniyordu. Devletin tamamının itaat etmesinin sebebi salt yukarıdan-aşağı bürokrasiden kaynaklanmıyordu. Wagner’in (1998: 30) gözlemi şöyleydi:</p>

  <p class="calibre1">“Kabile çatışmasının” öteden beri süren kırışık, yaşlı yüzü değildi bu; modem bir yüzdü -ümmi çiftçiler arasında kendini “entelektüel” olarak öne çıkartan, kendi taşra merkezini Kigali’ye bağlayarak siyasette yöresel “hami” olmaya çabalayan bir taşra görevlisinin özgüvenli yüzüydü.</p>

  <p class="calibre1">ASKERİ İKTİDAR: ASKERLER VE PARAMİLİTERLER</p>

  <p class="calibre1">Başkanlık muhafızları ve diğer ordu birimleri cinayetlere karıştıysa da, ordunun asıl kitlesi cephedeydi ve geri çekiliyordu. Basit eğitimle aniden genişlediği için disiplini zayıftı ve bazı radikal subaylar silahları paramiliterlere dağıtıyordu. Cepheden gelen yaralı askerler de Tutsilerden intikam almak için katliamları fırsat biliyordu.</p>

  <p class="calibre1">Afrika Hakları’nm (1994) mülakat yaptığı sağ kalmış kişiler benzer hikâyeler anlatıyordu, ilk önce yerel siyasetçiler ve askerler onları koruyacaklarını söylüyordu. Ardından askerler ya da daha yaygın olarak milisler geliyor ve müstakbel koruyucuları korkutup kaçırıyordu. Ondan sonraki çatışmalar tek taraflı devam ediyordu. Neredeyse hiçbir eşyası olmadan kaçan Tutsilerin sadece sopaları ve taşları vardı. Hutu kalabalıklarında ise bel, kürek, ok ve yay olabiliyordu; fakat paramiliterlerde çoğunlukla pala ya da çivili sopalar bulunuyordu, birkaçında ise silah vardı. Ruanda hükümetinin tahminine göre kurbanların yüzde 38’i palayla, yüzde 17’si sopayla ve yüzde 15’i ateşli silahlarla öldürülmüştü (Straus, 2004: 4. Bölüm). Askerler içinde cinayet işleyenler azdı, ama silahları, el bombaları, taşıtları ve telsizleri silahsız düşmana karşı soykırımda çok işe yarıyordu. Tutsiler genellikle yerlilerin ve yerli paramiliterlerin ilk saldırılarını püskürtmeyi başarıyordu. Fakat o zaman askerler ve daha örgütlü paramiliterler çağırılıyor, silahlar ve el bombalarıyla Tutsi direnişini kırıyorlardı. Ardından askerler yakın mesafeden cinayet işini öbürlerine bırakıyordu.</p>

  <p class="calibre1">Büyük ihtimalle cinayetlerin çoğunu paramiliterler işlemişti; fakat sağ kalanlar tüm silahlı kalabalıkları Inetaharmve diye tanımlama eğilimindeydi. Darbeden sonraki birinci haftada paramiliterler 4.000-5.000 katil tedarik etti (2.000’i Kigali’deydi); fakat kısa süre sonra sayıları 20.000-30.000’e çıktı (bazı tahminlere göre 50.000’e ulaşmıştı). Bu hızlı genişleme sebebiyle talimi ve silahı kıt kalabalıklar ortaya çıktı. Sağ kalanlardan bazıları profesyonel paramiliterler -iki taraflı çatışmalarda deneyimli, iyi örgütlenmiş ve silahlı olanlar- ile beklenmedik ganimet ve güç şansım değerlendiren ayaktakımı arasında ayrım yapıyordu (Afrika Hakları, 1994: 229). Bunlar Tutsileri ve ılımlıları ölü isteyen, fakat diğer yandan, “soykırım yoktur. Halk düşmana karşı haklı, kontrol edilemez bir gazapla ayaklanmıştır,” diyerek uluslararası teyakkuzu düşük seviyede tutabilen rejimin de işine geliyordu. Gerçekten de binlerce paramiliter -haliyle halkın tamamı değil- kan dökme arzusuyla <span class="calibre2">ayaklanmıştı.</span> “Profesyonel” çekirdek sokak çatışmasında ve silah kullanmada deneyimli yedek asker ya da jandarmalardan oluşuyordu. Subaylar arasmda hekimler, ziraat mühendisleri ve özellikle öğretmenler ağırlıktaydı (Afrika Hakları, 1994: 121-2). Paramiliterlerin çoğunluğu genç adamlardı; gerçi sağ kalanlar Interahamwe çetelerini yöneten en az beş kadın görmüşlerdi.</p>

  <p class="calibre1">George Rutaganda 1958’de Gitarama’da katı bir Yedinci Gün Advenlisü<a id="footnote1"></a><sup class="calibre4"><a href="#bookmark3">1</a></sup> ailenin oğlu olarak doğmuştu. Babası iyi bağlantıları olan bir belediye baş-kanıyken önce vilayet idareciliğine, sonra Batı Almanya büyükelçiliğine yükselmişti. Habyarimana’nm darbesinden sonra kenara itilerek tekrar belediye başkanı yapıldı, 1993’te de yerel MDR’nin yükselişi neticesinde bu görevden de alındı. Tüm bu yaşananlar oğlunun kazanan tarafta olma kararlılığını artırmıştı. Rutaganda üniversiteden sonra hükümet kalkınma planlarında çalıştı ve bir taraftan da ticari faaliyetlerde bulundu. 1991’de babası ona Kigali’de bir garaj aldı. Bu garaj büyük ölçüde yabancı bira ithalatına dayanan bir ithalat-ihracat işletmesinin merkezi oldu. Rutaganda her anlamda büyük bir adamdı. Güçlü ve atletikti. Daha önce forvet olarak ragbi oynamıştı ve başarılı bir futbol ta-kımmın finansörüydü. 1991’de birkaç siyasi parti onu kendi safına çekmeye çalıştı. Artık sermaye sahibi olduğu için en çok ekonomik güce sahip olan MRND’yi seçti. 1993’te milli komiteye seçildi, radyo RTLM’nin mütevazı bir destekçisi oldu. Interahamwe’nin başkan yardımcısı seçildi; çünkü zenginlik, bira ve sporun bileşimi gençler arasında popülerleşmesini sağlamıştı. Siyasi ideolojiden ziyade bağlantılarını güçlendirme arzusu yüzünden soykırımın içine çekilmiş görülüyor. Ayrıca atletik, biracı erkeksilik kültürünün de etkisi olmuştu. Garajının dışındaki yola bir barikat kurmuştu. Daha sonra soykırım, imha ve insanlığa karşı suçlardan ömür boyu hapse çarptırıldı (ICTR-96-3; Internews, 13 Aralık 1999; <span class="calibre2">Ubutabera,</span> 8 Haziran 1998, 12 ve 26 Nisan 1999).</p>

  <p class="calibre1">Shalom Ntahobari 1970’te yurtdışında doğmuştu. Annesi Hutu Gücü kabinesinde bakandı ve babası da Butare Üniversitesi rektörüydü. Okulunu bitirmeyen Shalom, Butare’de kemerinden sarkan el bombalarını ve tüfeğini göstere göstere dolanıyordu. Birkaç yerel paramiliter grubu yönetti, evinin önündeki yola barikat kurdu, sayısız cinayet işledi, kimi zaman insanları sırf para uğruna öldürüyordu. Shalom’un, 1946 doğumlu annesi, aileden sorumlu bakan Pauline Ntahobari de bu kanlı barikata düzenli olarak geliyordu (önde gelen Naziler bile böyle bir şey yapmamıştı). Tutsileri tespit ediyordu. Tespit edilenler soyuluyor, kamyonlara dolduruluyor ve misiller tarafından öldürülüyor ya da tecavüze uğruyordu. Bu kadm bir Savaş Suçları Mahkemesi’nde tecavüz emri vermek ve tecavüze yardım etmekle suçlanan ilk kadm olmuştur (Des Forges, 1999: 508-9; lCTR-97-21’de birlikte yargılandılar). Orta kademe milislerde öğrenciler ağırlıktaydı. Entelektüel ve devlete bağımlı meslekler de soykırımda öne çıkmıştı. Büyük çoğunluğu Hutu Gücü ideolojisini kısmen iç-selleştirmişti; fakat kariyerizm ve ganimetler daha önemli maddi gerekçelerdi - bunlar inançlı ve bağlantıları olan katillerdi.</p>

  <p class="calibre1">Bu kitapta tartışılan paramiliterlerin en gevşekleri bu genişletilmiş milis kuvvetleriydi. “Afrika hastalığı”nm bilhassa kötü bir versiyonu olan bu kuvvetler gezici silahlı gençlik çetelerinden oluşuyordu. “Üniformaları” partilerinin renklerini taşıyan paçavralardan ya da muz, çay veya kahve yapraklarından oluşuyordu. İlkel silahlarıyla insanları döverek öldürdüler ve pek çok kadına tecavüz ettiler. Soykırımın ileri safhalarında daha çok silah ele geçirdiler. Bu silahlarla caka satıyorlardı, ayrıca güç ve erkeklik simgesi olarak gördükleri silahlara hayranlık besliyorlardı. Diğer paramiliterlerde olduğu gibi, şiddeti ve cinayeti öven şarkılarla alkol birleşince asgari disiplini pekiştiren bir maço yoldaşlık kültürü gelişmişti.</p>

  <p class="calibre1">Güneyde ise Burundi’den gelen intikamcı Hutu mülteciler Interahamwe’de fazlasıyla temsil ediliyordu. Çok yoksul olan bu insanlarda yağmacılık hayli yaygındı. Sağ kalanlardan biri ceset yığınının altında ölü numarası yapmıştı: “Hemen herkes ölmüştü, fakat Interaharmve yığının üstüne çıkıyor, ‘canlı kalan ve parası olan varsa söylesin, parasını alıp onu serbest bırakacağız,’ diyorlardı. Ama onları da öldürüyorlardı” (McGreal, 1999b). En alt kademedekiler ise ağırlıkla alt-sımftan genç erkeklerden oluşuyordu. Sağ kalanlardan biri, ait olduğu grubun 11-14 yaşlarında milislerce tecavüze uğradığım söylemişti: “Genç bir adam beni almaya geldi. Kemerine takılı uzun bir bıçağı ve elinde küçük bir balta vardı. İlkokula varınca... bu çocuk baltayı ve uzun bıçağı yere, yakınıma koydu. Bir çocuğun bana tecavüz etmesi, takdir edersiniz ki çok güç bir şeydi” (<span class="calibre2">Ubutabera</span>, <span class="calibre2">Tl</span> Ekim 1997). Çocuklardan çoğu kasabalardan, topraksız ve işsiz kesimden toplanmıştı (Kabirigi, 1994: 10; Willame, 1995: 127). Kötü kaderlerinden ülkeyi asıl yağmalayan —ama o andaki işverenleri olan-Hutu devlet sınıfını değil, Tutsileri sorumlu tutuyorlardı. Yeme, içme, kalacak yer garantisi, ganimet ve silah elde etme imkânı, ileride istihdam etme umudu yüzünden devlet sınıfı onları çekebiliyordu.</p>

  <p class="calibre1">Paramiliterler Yollar ve Köprüler Bakanlığı (bakan da bir radikal MRND’liydi) ve diğer millileştirilmiş kuruluşların yetkilileri tarafından kamyonlarla taşraya götürülüyordu. Orada bölgesel ve yerel görevliler onlara katliam emirlerini veriyor ve cinayetlere yerlileri de katmalarını söylüyordu. Öldürülecek Tutsilerin ve Hutularm listesi veriliyordu. Kalabalık cinayetlerde çekirdek grubu oluşturdukları gibi, her yerdeki barikatları da onlar bekliyordu. İnsanların yüzünü inceliyor, kimliklerine bakıyorlardı (her barikatta bir okuryazar bulunduğu varsayılıyordu), aynı zamanda kadınlara tecavüz ediyor, Tutsi ya da Hutu muhalifi olduğunu tespit ettikleri herkesi palalarla öldürüyorlardı (Keane, 1995). Şüphelilerin kimlik belgeleri yoksa Tutsiye benzeyenler öldürülüyordu -ırkın varsayılan kalıbına uymayan yüzde 20 oranındaki Hutu için bu iyi bir haber değildi. Fakat İnsan Haklan İçin Hekimler’in sıkça tekrarladığı, her paramilite-rin 200-300 kişiyi öldürdüğü tahmini doğru olamaz (örn. Lemarchand, 1997b: 414). Bu durum ancak toplamda 2.500-4.000 suçlu demektir ki çok düşük bir tahmin olur. Paramiliterlerden çok azının ateşli silahı olduğu için, suçlu sayısının daha fazla olması zorunludur.</p>

  <p class="calibre1">SIRADAN HUTULAR</p>

  <p class="calibre1">Nihayet, son derece sıradan Hutular da cinayetlere ortak edilmişti. Des Forges (1999: 395, 770) Cyahinda’daki bir katliamda ilçe erkeklerinden yarısının, yani birkaç bin kişinin işe karıştığını söyler. Mamdani (2001: 5) başka bir büyük katliam için şöyle der: “Herkes katıldı, en azından tüm erkekler.</p>

  <p class="calibre1">Üstelik sadece erkekler değil kadınlar da işe karıştı: Erkeklerine tezahürat yapıyor, yardımcı roller üstleniyorlardı.” Nitekim 1998’de Ruanda’da soykırıma katılma suçundan 14 ila 18 yaşlarında 4.500 çocuk ve 1.200 kadm hapse atıldı (İnsan Hakları izleme, 1999; OAU, 2000: prg. 16.35 ve 16.69). Straus (2004:</p>

  <p class="calibre1">5. Bölüm) örneklemesindeki (sadece hapiste bulunan erkekler) kişilere, içinde bulundukları cinayet gruplarının büyüklüğünü sormuştu. Sadece bir tanesi tek başına saldırıda bulunmuştu, dörtte birinden azı en fazla 10 kişilik gruplar halindeydi, fakat ortalama grup büyüklüğü çok daha büyüktü, 84 kişiden oluşuyordu. Hayli büyük ama akışkan gruplar tarafından gerçekleştirilen toplu davranışlardı bunlar. Straus toplam suçlu sayısına dair en özenli tahmini yapmıştır: 175.000 ila 210.000. Bu çok büyük bir sayıdır ve toplam Hutu nüfusunun yüzde 7’sine, faal yetişkin erkek Hutu nüfusunun da yüzde 15’ine tekabül eder.</p>

  <p class="calibre1">Straus (2004) suçluların özelliklerine dair bulunabilecek en iyi kanıtları sunar. Örnekleme suçlu bulunmuş mahkûmlar arasından gelişigüzel yapılmıştır, ama tutuklama ve mahkûm etme sürecinde ne gibi sapmaların olduğunu bilmemiz mümkün değil elbette. Örnekleri özellikle gençler arasından değildi, çoğunluğu 20’lerinde ve 30’larmdaki yetişkinlerdi, ulusal yetişkin nüfusuna pek çok bakımdan <span class="calibre2">benziyorlardı</span> ve yaşlarına göre normal sayıda çocukları vardı. Meslekleri de ulusal emek gücünü doğru orantılı temsil ediyordu (çoğunluğu tarımla uğraşıyordu; fakat genellikle başka geçici işler de yapıyorlardı). Gerçi profesyoneller ve idari kadrolar fazla temsil edilmişlerdi, yani ulusal nüfustan biraz daha iyi eğitimliydiler. Hayatın her alanından Hutular soykırıma karışmıştı. Din adamları ve rahibeler bile kiliselerine sığman Tutsilere ihanet etmişti (Arusha’da Yedinci Gün Adventi Kilisesi’nden Rahip Ntakirutimana’mn yargılanması ve Belçikalıların iki rahibeyi yargılaması da bunu göstermektedir). Sadece küçük Müslüman toplumu tam anlamıyla olayların dışında kalmayı başarmıştı. Öğretmenler ve öğrenciler Tutsi öğrencilerin ölüm listelerim çıkarıyorlardı. Bir ilkokul öğretmeni itirafta bulunmuştu: “Çocuklardan bazılarım ben öldürdüm... birinci yılda seksen çocuk vardı. Geriye yirmi beş kaldı. Diğerlerinin hepsini ya öldürdük ya da kaçtılar” (Braeckman, 1994: 229; Gourevitch, 1998: 252; Prunier, 1995: 255). Straus (2004) daha iyi eğitimli ve yaşça büyük kişilerin soykırıma çoğunlukla liderlik ettiğini; fakat bizzat insanları öldürmediğini belirtir - daha doğrusu öyle söylemişlerdir (suçlananların yüzde 59’u doğrudan kimseyi öldürmediğini söylemişti). Cinayet işlediğini kabul edenler genellikle eğitim ve meslek durumu düşük genç yetişkinlerdi ve çoğunun ateşli silah eğitimi vardı. Ayrıca suçluların toplumun marjinal kesimlerinden olmadığını da görüyoruz. Aralarında her sınıftan insan vardı ve kendi aralarında da katmanlara ayı ılmışlanlı. Yüksek statüde olanlar emirleri veriyordu; en alt kademedekiler ve şiddei deneyimi olanlar da cinayetleri işliyordu. Cinai etnik temizlikte bunların hepsi normal durumlardır.</p>

  <p class="calibre1">Birkaç Hutu da Tutsilere yardım etmişti. Sağ kalanlar 11uluların onlara yardım ettiğini kabul etmişti: “Herkes kötü değildi. Huluydıı ama kimseye zarar verecek bir tip değildi. Herkes cinayet işlemiyordu” ve “Mumların hepsinin kalbi taştan değildi. Bazen aileler için yiyecek istediğimde veriyorlardı... Hutular ile katiller arasmda bir fark var” (<span class="calibre2">Ubutabera</span>, 27 Ekim 1997). Yedinci Gün Adventi vaizlerinden biri, en az 30 yerli Hutudan bir şebeke kurarak 104 Tut-siyi kurtarmıştı. Bunlar hem Tutsileri saklıyor, hem de Interaharmve’den bilgi sızdırarak sürekli bir adım önde kalıyorlardı (McGreal, 1999b). Sağ kalanlardan kimileri komşularının vahşetinden bahsederken, kimileri de gönülsüzlüğünden bahsediyordu. Kibuye’deki Gisovu’nun belediye başkam Ndimbati, yerlilerin cinayete yardım etmesini sağlayamayınca komşu köye gidip kendine katil toplamıştı <span class="calibre2">(Ubutabera,</span> 10 Mayıs 1999). Ailelerin çoğu bölünmüştü. Munyaneza ve Turikinkiko, ebeveynlerinin ve karılarının cinayetlere karşı çıktığı ifadesini vermişti. “Neden Tutsilerle bir derdim olsun?” diye sormuştu Munyaneza’nın babası. “Onlar da tıpkı benim gibi. Aynı tepede yaşıyoruz. Evlerimiz de birbirinin aynı... Niçin onlarla bir derdim olsun? Oğlumun işlediği haltlar için onların bana bir şey yapması gerekir. Oğlum bizi utandırdı” (McGreal, 1999a: 11). Tüm cinai temizlik vakalarında olduğu gibi, Hutulann çoğu suçlulara ne yardım etmiş ne de onlara engel olmuştu. Bir kenara çekilip başka yöne bakmışlardı. “Kapıyı kapattık ve hiçbir şey duymamaya çalıştık,” diyordu bir tanesi (Des Forges, 1999: 262). Diğerleri suçu başkalarına atıyordu. Tutsilerden biri, “aslında bizi savunmaya çalışmadıklarını fark ettik,” diyordu. “Bizi öldürmeleri için baskı yapılıyordu, ama bizi kendileri öldürmek istemiyorlardı. Bu yüzden öldürülmemiz için bizi başka bir köye gönderiyorlardı” (Afrika Hakları, 1994: 344).</p>

  <p class="calibre1">Cinayetler her seferinde savaş zamanında düşmanla işbirliği edenlere, istilacılara, başkanın katillerine saldırı olarak gerekçelendiriliyordu. Yaptıkları şey direnişti, ya da en kötü ihtimalle misilleme veya intikamdı. Straus’un (2004) mülakat yaptığı kişilerin çoğu, cinayetlere katılmalarının olumlu bir sebebi olarak sunuyorlardı bunu (yani cinayet işlemeye zorlandıkları gibi olumsuz bir iddiayı reddediyorlardı). Habyarimana’nın destekçileri en öfkelilerdi ve suçlulardan en vahşileri aynı zamanda savaş ve suikast karşısında en çok öfkelenenlerdi. Bu yüzden savaşma çağma gelmiş erkek Tutsilerin çoğu öldürülmüştü. Demograflar erkek ölüm oranının kadm ölüm oranından yüzde 50 daha fazla olduğunu tahmin etmektedir. Elbette kadınlarda da öldürülmenin yerini tecavüz almıştı (OAU, 2000: prg. 16.7-16.32). Gözlemcilerden çoğu, kuzeydeki çatışma bölgesinden ve Burundi’den gelen Hutu mültecilerin soykırımda fazla temsil edildiğini söylemiştir. Mamdani de (2001: 203-6) mülteciler alana girince mezalimlerin doruğa çıktığını belirtir. Hemen her şeyini kaybetmiş bu insanlar kendinde intikam alma ve yağmalama hakkı görecek hale gelebiliyordu. Straus mültecilerin fazla temsil edildiğini söylemez, fakat cinayet işledikleri alanlara yabancı oldukları için daha sonra tanınmaları, suçlanmaları ve tutuklanmaları zorlaşmış olabilir.</p>

  <p class="calibre1">Nisan sonunda hükümet, radyo ve yerel sosyal elitlerin çoğu iç savaşta yurtseverlik görevi olarak cinayetleri savunuyordu. Kalabalıklar bulabildikleri tüm Tutsileri öldürürken, “hepsini imha edelim,” diye şarkı söylüyorlardı. Bisesero tepelerinde söylenen şarkı şöyleydi:</p>

  <p class="calibre1">Tutsi öldürmek günah mıdır? Hayır, hepsini imha edelim, imha edelim, öldürelim ve ormanlara gömelim, ormanlara kadar peşlerinden gidelim ve onları mağaralara gömelim, onları mağaralara dek takip edelim ve katledelim. Durun da sizi öldürebi-lelim, sorun çıkarmayın çünkü ilahınız öldü Ruhengera’da, öldü tatlı patates almaya pazara yürürken. Bebeleri bile affetmeyin, dedeleri bile, nineleri bile, Kagame [RPF komutanı] gittiğinde bebekti daha. (<span class="calibre2">Ubutabera</span>, 2 Mart 1998)</p>

  <p class="calibre1">Bir yardım çalışanı, Tutsilerin kaçtığı ve Hutularm saldırdığı “rüyaya benzer” bir arbedenin içinde kalmıştı:</p>

  <p class="calibre1">Hep aynı şey oluyordu, bir adam kaçmaya çalışıyordu ve diğerleri yetişip ona vuruyordu, adam yere düşüyor, kendini bile koruyamıyor, darbelerin altında hareketsiz bir halde kalıyordu ve diğer adamlar sopalar, palalar, mızraklar, ok ve yaylarla etini parça parça ediyordu.</p>

  <p class="calibre1">Saldırganlar bazen kurbanlarının aşil tendonunu kesiyor, daha sonra işini bitirmek üzere olduğu yerde bırakıyordu. Yardım çalışanı şöyle devam ediyor:</p>

  <p class="calibre1">Hemen hiç kimse silah kuşanmamıştı, fakat herkes nefret kuşanmıştı; geçen bir Tutsinin ayağına çelme takmaya, nefesi kesilmiş ve gücü tükenmiş bir halde koşan zavallı bir insanı şoseye yüzüstü yapıştırmaya hazırdı hepsi. Daha yere düşmeden iki kat güçlü darbeler inmeye başlıyordu. Çocuklar... bunu oyun haline getirmişti. Tutsileri kovalayan ağabeylerinin peşinden koşuyor, Tutsilere taş atıyor ve yakalanan Tutsilere gülüyorlardı. (Des Forges, 1999: 464-5).</p>

  <p class="calibre1">Yine de Straus’un örneklemesindekiler, daha önce Tutsilerden nefret etmediklerini söylüyorlardı. Yüzde 97’sinin daha önce Tutsi komşuları olmuştu, üçte ikisinin de Tutsi akrabası vardı. Beşte dördü Tutsi komşularıyla ilişkilerinin iyi olduğunu ve kısa süre önce değiştiğini söylüyordu. Gel gelelim, en vahşi katiller Tutsiler hakkında önceden olumsuz görüşleri olanlardı ve Straus’un örneklemesi iki grup arasmda güçlü bir etnik fark hissi yaratıyor. Savaş ve suikast bu farkı nefrete çevirmişti. Turikinkiko şöyle diyordu:</p>

  <p class="calibre1">Tüm o yıllar boyunca bu insanlarla bir arada yaşamıştım. Onlardan korkmuyordum. Onlar benim için bir tehdit değildi. Fakat bize onların düşman olduğu söylendi ve ben de inandım. Köydeki Tutsilerin neredeyse tamamı önceden arkadaşımdı. Ama benim için fark etmiyordu. Onlar Habyarimana’yı öldürenlerin akrabalarıydı ve bunun bedelini ödemeleri gerekiyordu. Yüreklerimizi ve zihinlerimizi kapatıp vazifemizi yaptık... Öldürdüğüm gençlerin ve kadınların RPF’yi desteklemediğini biliyordum. Fakat bu ölümler RPF’nin savaşma azmini kıracaktı; çünkü savaşı kazansalar bile yönetecekleri kimse kalmayacaktı. Tereddüt etmedim. Öldürmek kolay geliyordu; çünkü Hutu halkını kurtardığımı düşünüyordum.</p>

  <p class="calibre1">Ayrıca kadınların cinayetlere itirazına kulak tıkadığım da ekliyordu: “O bir kadındı, bu yüzden onu dinlemem gerekmiyordu.” Munyaneza da maço eğilimlerini açığa vurmuştu:</p>

  <p class="calibre1">Tıpkı bir rüya gibiydi. Cinayet işleyen insanlara kahraman muamelesi edildiğini görünce ben de aralarına karıştım. Düşmanı öldürdüğüme inanmıştım; çünkü radyodan sürekli böyle söyleniyordu. Bir şekilde, hangi yaştan olurlarsa olsunlar bu insanlara güvenilemeyeceğine inanmıştım, ya bu işi yapacaktık ya da hepimiz ölecektik. (McGreal, 1999a: 10)</p>

  <p class="calibre1">Söylentiler çıkarılıyor ve yayılıyordu. Güya yakında çok sayıda silahlı Tutsi vardı. Tambiah (1996) ve Kishwar (1998a: 29) Sri Lanka ve Hindistan’daki mahalli isyanlarda da yakında toplanan düşman ordularına dair korku dolu söylentiler çıktığını belirtir. Fakat bu düşman orduları uydurmayken, RPF gerçekti ve çoğunlukla yakındaydı. Tambiah (1996) insanların kurbandan korkmaya psikolojik olarak ihtiyaç duyduğunu söyler. Ben Katz’ın (1998) tehdit-aşağılanma-haklı intikam silsilesini tercih ediyorum. RPF kaynaklı gerçek bir Tutsi tehdidi vardı ve bu orduyla işbirliği yapıldığına dair hikâyeler akla yakın geliyordu. Hutu ordusunun çökmesinin ve küçük bir azınlık tarafından fethe-dilmenin yarattığı aşağılanma duygusunu özellikle erkekler derinden hissediyordu. Bu hissin yol açtığı öfke gerçekti ve haklı görülüyordu. Mayıs ortasına gelindiğinde, cephe dışında hiçbir Tutsi tehdidi olmadığı açıkça ortaya çıktı ve aşağılanma hissi azaldı. Hutu şiddeti dalgası geçti ve katiller yavaş yavaş evlerine döndüler. Sadece istihdam, yiyecek, bira ve barınma meselelerini haydutlukla çözen paçavralar içindeki genişletilmiş paramiliterlerin bir kısmı geride kaldı.</p>

  <p class="calibre1">Dolaylı bir proleter gerekçe de vardı. Paramiliter erat güç dengesindeki ter-</p>

  <p class="calibre1">sine dönmenin, zenginleri aşağılama, yağmalama, öldürme ve onlara tecavüz etmenin keyfini yaşıyordu (Prunier, 1997: 231-2). Sağ kalan Tutsilerin ve ılımlı Hutularm çoğu güç durumlardan rüşvetle kurtulduklarını anlatmıştı. Kimileri de rüşvet vermesine rağmen öldürülmüştü. Arusha Mahkemesi’nde yolda ölen bir kadının video kaydı gösterilmişti. Kamera en son kadının şişmiş, kanlar içindeki yüzüne odaklanıyordu. Kadının aralık dudaklarından bir fısıltı çıkıyordu fakat kimse ne söylediğini duyamamıştı. Oradan geçerken durup ölüm sebebini açıklayan birinin sesi, kadının sesini bastırmıştı: “O bir patronun karısı” <span class="calibre2">(Ubutabera, 8</span> Haziran 1998). Soykırımdan yıllar önce Caroline Newbury (1988: 209) Hutu köylüleri arasındaki, Tutsi baskısı altında yerlerde süründükleri inancına dikkat çekmişti. Hutu Gücü’nün kökünde “ezilenlerin birleşmesi” yatıyordu. Soykırım Tutsi mülkünün yeniden paylaşılması şeklinde meşrulaştırılıyordu. Straus’un (2004) mülakat yaptıklarından sadece yüzde 30’u soykırım sırasında bir şeyler aldığını kabul etmişti, ama bunlar da genellikle yiyecek, kiremit ya da terk edilmiş ufak tefeği aldıklarını söylüyorlardı. Ama aileleri ganimetlerden faydalanmaya devam edebilsin diye yalan söylüyor olmaları da mümkündür elbette. Ayrıca rüşvetleri ve daha ortak örgütlenen paylaşımları da yok sayıyormuş gibi görünüyorlar -“radyo, yatak, keçi, genç bir kıza tecavüz fırsatı,” der Gourevitch (1998: 115). Kimi radikaller yerlilerin salt sağı solu yağmalayıp eve dönmesinden korktuğu için, “önce öldürün, sonra yağmalayın,” diye tekrarlama ihtiyacı duyuyorlardı. Bir yetkili, “cinayet işleyenler kurbanların mülklerinin kendilerine ait olduğunu söylüyordu,” demişti. Munyaneza kendi köyünde görevlilerin kura çektiğini söyler. Kurbanların malları ve mülkleri kâğıt parçalarına yazılıp bir şapkadan çekilmişti. Her Hutu suça ortaklık etsin diye çekmek zorunda bırakılıyordu. Munyaneza da bir muz bahçesi kazanmıştı (McGreal, 1999a: 10). Mahalli heyetler mülk paylaşımını tartışmaya epeyce zaman harcamıştı (Des Forges, 1999: 236-7, 299-300). Bunların anlamı zengin görünüşlü herkesin şüpheli olduğu, Tutsi ya da işbirlikçi olmakla suçlanabileceğiydi. Toplu katliamı kafasına koymuş olanların savaş döneminde kurbanın ezenlerden (Yahudi ya da Çinli girişimciler gibi) olduğu inanışıyla uyguladığı ortak şiddetin ekonomik gerekçeleri olması normaldi.</p>

  <p class="calibre1">Hutu rejimi (tıpkı Burundi’deki Tutsi rejimi gibi) vergileri ve uluslararası kalkınma fonlarını kendi adamlarına yönlendirmişti. Eşitsizlikler artıyor, kitlesel yaşam standardı düşüyor, kötü beslenme ve hastalık tehdidi artıyordu. Fakat siyasetin etnik ve bölgesel hatlara göre örgütlendiği diğer ülkelerde de olduğu gibi, sınıf nispeten soyut bir sömürü kavramı olarak kalmıştı. Sınıf siyaseti yapan Hutu muhalefeti asla kitlesel destek bulamamıştı ve soykırımın ilk günlerinde yok edilerek yerlerini rejimin etnik sömürü kavramlarına bıraktılar. Hukukun üstünlüğü ortadan kalkınca Hutular ulaşabildikleri Tutsilere ve diğer ayrıcalıklı kimselere saldırmanın kolay olduğunu gördüler (Gasana, 1995: Reyntjens, 1994: 220-4). Etnisite baskın çıkmış ve sınıfsal hınçları da kendisine kanalize etmişti (tez 2’de gösterildiği gibi).</p>

  <p class="calibre1">Fakat Hutu toplumunda da insanlar ciddi anlamda zorlanmıştı. Straus’un mülakat yaptığı kimselerin yüzde 70’i bu zorlamanın altını çiziyordu. Çoğunluğu katılmamanın sonuçlarından korktuğunu söylemişti, fakat uyum yönünde daha hafif toplumsal baskılardan ya da salt yetkililere itaat etmekten bahsediyorlardı. Kimileri şayet katılmazlarsa “artık Hutu sayılmayacaklarını” söylemişti. Bu tip baskılardan söz edenler, savaş ve suikasti sebep gösterenler kadar vahşi suçlular değildi.</p>

  <p class="calibre1">Köylüler meydana toplandıklarını, etkileyici bir yerel şahsiyet ya da başkentten gelen yüksek mevkili birinin nutkunu dinlediklerini, sonra da kimlik kayıtlarından derlenmiş kurban listelerinin verildiğini anlatıyordu. Küçük köylerde listelere gerek yoktu. Yerel encümen üyesi ve okulun öğretmeni kimin kim olduğunu biliyordu. Milisler ya da askerler bazen onlara, “Ya siz de öldürürsünüz, ya da öldürülürsünüz,” diyordu. Bir tanesi şunları hatırlamıştı: “En sonunda, tereddütleri olanlar dahi öldürmek zorunda kalmıştı. Diğerleri kadar şevkle öldürmüyorlardı, ama neticede öldürüyorlardı” (Afrika Hakları, 1994: 573; Mamdani, 2001: 219-20). Askerlerin “çocukları öldürmeye zorlamak için onlara taş attığı” görülmüştü. “Bazıları öldürmek istemiyordu fakat ordu onları katliama katılmaya zorluyordu. Herkesin eline kan bulaşmalıydı. Böylece tek bir kişi suçlanamayacaktı” (Keane, 1995: 134-5). Sadece düşmanın işbirlikçileri bize yardım etmez, diyorlardı. İtiraz edenlerden bazıları öldürülüyordu. Fakat genellikle tehditler yeterli oluyordu. Wagner (1998: 30), “görevlinin yüzünün” ardında “içe dönük, gözlerini yere dikmiş -çünkü bakmak tehlikeliydi- çiftçinin yüzünü” görüyordu. Katillerden biri şöyle demişti:</p>

  <p class="calibre1">Yaptıklarımdan pişmanım... utanç içindeyim, ama siz benim yerimde olsanız ne yapardınız? Ya katliamda rol alacaktınız ya da katledilenlerin arasına katılacaktınız. Bu yüzden silahımı kuşandım ve kabilemin üyelerini Tutsiye karşı savundum. (Prunier, 1995: 247)</p>

  <p class="calibre1">Sağ kalanlardan biri, köyünün ilk başta cinayetlere karşı tavrını nasıl koruduğunu anlatmıştı.</p>

  <p class="calibre1">Birkaç gün sonra, insanlann moralinin bozulduğu ve mıntıkayı savunmaya gönülsüz oldukları ayan beyan ortaya çıktı. Radyo Ruanda’da [yakındaki] Runda’da cinayetleri örgütleyen Runda valisinin sözleri yüzünden heveslerinin kaçtığını söylüyorlardı. Bourgmestre kurbanları RPF üyeleri olmakla suçlamıştı. Halkımız devlet görevlilerinin radyoda böyle şeyler söylediğini duyunca cinayetlerin en tepeden örgütlendiğini anlamışlardı. Bunun onlar üzerindeki etkisi kötü olmuştu (Afrika Hakları, 1994: 621).</p>

  <p class="calibre1">Katliamlardan birinden sağ kurtulan bir tanık, paramiliterlerin gönülsüz Hu-tulara nasıl baskı yaptığını anlatıyordu:</p>

  <p class="calibre1">Bu yüzden, tamam, yapıyor, diğerleriyle beraber koşuyor ama kimseyi öldürmüyor. “Hey, bu bizi daha sonra ihbar eder,” diyorlar. “Onun da öldürmesi gerek. Herkes en az bir kişinin öldürülmesine yardım etmeli.” Böylece katil olmayan bu adama da birini öldürttüler. Ertesi gün bu işi oyun haline getirmişti. Artık onu teşvik etmeye gerek yoktu. (Gourevitch, 1998: 24)</p>

  <p class="calibre1">Bazıları Ruanda kültüründe “itaat kültü” olduğunu söyler (Des Forges’in Akayesu duruşmasındaki şahitliği; Gourevitch, 1998: 23; Prunier, 1995: 57, 245). Fakat ben de diğerleri (Mamdani, 2001: 198-202; Straus, 2004; OAU, 2000) gibi buna şüpheyle yaklaşıyorum. Arusha avukatları bu görüşten etkilenmişti. İçlerinden biri Akayesu’ya, “Çiftçiler ‘yukarıdan gelen’ emirlere itaat etmeyi doğal görmez mi? Gelenek bu değil midir?” diye sordu. Fakat Akayesu bu soruya tereddütsüz cevap veremedi. Tereddüt ettiği zaman avukat bastırdı -“İyi ama itaat etmek mi daha doğal gelir yoksa direnmek mi?”—ve (her ülkede olduğu gibi) Akayesu da itaat etmeyi seçti (<span class="calibre2">Ubutabera</span>, 16 Mart 1998). Çiftçiler hükümet yetkililerine direnmektense itaat etmeyi daha kolay buluyordu -dünyanın geri kalanındaki insanların çoğu gibi. Fakat bu, çiftçilerin önlerindeki seçenekleri düşünmedikleri, yanlış tercihin sonuçlarını hesaplamadıkları anlamına gelmez. Görevlilerin tehdit edici dayatma ve çekici hamilik gücü varken, militanlar da zorlama, uyum gösterme ve yoldaşlık yaratır. Pasif bir şekilde itaat kültürüne alıştırılmış bir insan kitlesi söz konusu değildi burada, itaati güvenceye almak için belli başlı iktidar yapıları kullanılmıştı.</p>

  <p class="calibre1">Ruanda iletişim altyapısı sağlam, küçük ve sık nüfuslu bir ülkeydi. Önde gelen soykırımcılar ülkeyi turluyor, açık hava toplantılarında nutuk atıyor, yerlileri örgütlüyordu. Amacın gizlilik olmadığı bir ortamda radyo güçlü bir iletişim aracı olmuştu. Radyo Ruanda yerlilerden sınırları kapatmalarını ve kaçan Tutsileri durdurmalarını istiyordu. Bin Tepe Radyosu (RTLM) şöyle diyordu: “Şimdi hem önden hem arkadan sert savaşçılara [RTF] saldırı zamanıdır... kardeşlerimiz onlara arkadan saldıracak ve imha edecektir. Sert savaşçılar için ölüm çanı çalmıştı.” “Düşmana acımak yok.” “Mezarların henüz yarısı doldu.” “100.000 genç toplansın ve ayağa kalksın, böylece çetin savaşçıları öldüreceğiz, onları imha etmemiz kolay olacak... çünkü hepsi aynı etnik kökenden. Bu yüzden insanların boyuna ve görünüşüne bakın, o minik sevimli burunlarına bakın, sonra da kırın o burunları.” Güya “minik sevimli burun”</p>

  <p class="calibre1">Tutsilerin ırksal özelliğiydi. Fakat RTLM toptan imhanın kendini savunma olduğunda ısrarlıydı; çünkü “Tutsiler de Hutuları toptan imha etmenin peşin» deydi.” “Burundi’ye bakın” ve “Hutu devlet başkanmm suikastini hatırlayın” ayrıca “hamamböceklerinin suikast yaptığı” diğerlerini unutmayın.” “Hutular ile Tutsiler arasmda bir savaştır bu.” Katliamlar “kaçınılmaz”dı, “halkın haklı öfkesinin” ürünüydü. Çok partili demokrasi ülkeyi bölmüştü, sadece Hutular gerçek Ruandalıydı. Tutsiler yabancı “Hamitik işgalcilerdi”. Hedef Hutu Gücü’ydü -tekil, bütünleşmiş, organik bir iktidar. 7 Nisan’da RTLM’den şu duyuru yapıldı: “Mezarlar daha tam dolmadı. Kim gayretle çalışıp tam olarak dolmalarına yardım edecek?” (Chretien ve diğ., 1995; 191-5).</p>

  <p class="calibre1">Fakat Straus (2004: 6. Bölüm) ideolojinin gücünden şüphe eder. Örneklemenin sadece yüzde 10-30’u Hutu Gücü ideolojisini biliyor ve onaylıyormuş gibi görünmektedir. Gel gelelim, katillerden bazıları bazı saldırı talimatlarını radyodan aldıklarını söylemişlerdir ve yabancı bir rahibe de durdurulduğu 12 barikatın hepsinde yeni radyolar gördüğünü bildirmiştir (Des Forges, 1999: 67). Gourevitch (1998: 96) barikatlardaki paramiliterlerin Mugsera’nın 1992’deki korkunç nutkundan (önceki bölümde alıntılanmıştı) parçalar ezberlediklerini söyler. Keane de paramiliterlerin “Tutsiler... bizi tekrar eski günlerdeki gibi köle etmek istiyorlar” dediğini duymuştur ve şu yorumu yapar:</p>

  <p class="calibre1">Barikatlardaki adamların sözleri hükümet çizgisinin satırı satırına tekrarıydı. Bu adamlar Tutsi otokrasisinin onları karanlık çağlara geri götüreceğine gerçekten inanıyorlardı... Sözleri eski ve bayattı, soykırımın mimarları tarafından yazılmıştı ve en yoksul, ümmi köylüye kadar aşağı doğru tekrarlanıp duruyordu. (Keane, 1995: 165, 174)</p>

  <p class="calibre1">Bu senaryo beş yıl sonra yine tekrarlandı. 1999’da Uganda sınırı yakınlarında Interahamwe tarafından öldürülen bir İngiliz turistin cesedine iğnelenmiş kâğıtta Fransızca şunlar yazıyordu:</p>

  <p class="calibre1">Bizi satan Anglo Saksonlarm cezası budur. Azınlığı korudunuz ve ÇOĞUNLUĞU ezdiniz. (15 Mart 1999’da <span class="calibre2">Time</span> Dergisi’nde çıkan bir fotoğraf; vurgu asıl metindedir)</p>

  <p class="calibre1">Fakat bu ideolojinin basit bir versiyonu halkın içinde kuvvetle yankılanıyordu; zira dışarıdan bir istila vardı ve düşmanın gözle görülür Tutsiler <span class="calibre2">olduğu</span> bir iç savaşı körüklüyordu. Düşman RPF de katliamlar yapıyordu. Gördükleri hemen her Hutuyu öldürüyorlardı ve Tutsiler de onlarla işbirliği yapıyordu. Ruanda’nm her tarafında bunlarla ilgili inanılır hikâyeler anlatan mülteciler vardı. Gerçekten de RPF feodalizm, hattâ monarşi dayatmak istemiyordu ve çok partili demokrasi getirme arzusunda olduklarını söylüyorlardı. Yine de Hutularm, RPF kazanırsa Burundi tarzı bir Tutsi rejiminin geleceğinden şüphe etmekte hakkı vardı - nitekim şu anda Ruanda’da olan da budur. Öfkeli ama açgözlü kalabalıkların desteklediği radikalleşmiş bir rejimin ve militanların, ülkeyi saran felaket düzeyinde çatışmaların makul bir nihai çözümü olarak Tutsilere soykırım yapmayı ve işbirlikçileri de imha etmeyi (siyasikırım) düşünmesi pek de şaşırtıcı değildir. Hutu suçluların <span class="calibre2">her</span> düzeyi savaşta radikalleşmişti: Küçük Ev, Hutu Gücü partileri, ordu, devlet daireleri, ileri gelenler, paramiliterler ve halktan pek çok kişi. Cinayet işlemeyen pek çok kişi bile Tutsilerin evlerine ve sürülerine el koyarak suç ortağı olmuştu. RPF’nin zaferinden sonra geri dönen Tutsilerden pek azı katiller ile hırsızları birbirinden ayırabilmişti. Nitekim dönen Tutsiler de kaçan Hutulann evlerini ve sürülerini aldı. Şiddet olayları sırasında evlerin ve sürülerin sayısı hayli azalmıştı. Krize bir çözüm bulunup da her iki grup birden geri dönseydi, geri kalan az sayıdaki evi ya da sığırları kim alacaktı? Cinayet, mülksüzleştirme ve kaçış sürecinde katılaşmamak, misilleme niteliğinde etnik temizliği ve yaşanan derin aşağılanmanın intikamını almayı savunmamak kolay değil -mevcut Tutsi rejimi için de bu geçerli.</p>

  <p class="calibre1">SONUÇ: RUANDA SOYKIRIMINDA YAPI VE SÜREÇ</p>

  <p class="calibre1">En önemli dört sonuç sayabiliriz. Birincisi, bu soykırımın altında derin iki etnik grup düşmanlığı vardı; fakat bu düşmanlık hiç değişmeyen kadim bir etnik nefretten değil, devleti kimin kontrol edeceğine dair modern çatışmanın tırmanmasından kaynaklanıyordu, iki etnik kimlik sömürgecilik öncesi dönemde bile barizdi ve aralarındaki çatışmalar sömürge döneminin sonlarından beri artıyordu. Cinai etnik temizliğin tehlike bölgesine büyük ihtimalle 1960’larm başlarında ulaşılmıştı. Ondan sonra, iki etnik grubu temsil etme iddiasındaki güçlü hizipler aynı topraklar üzerinde ideolojik bakımdan makul ve pratikte gerçekleşebilir rakip devletler talep ediyorlardı (tez 3’te gösterildiği gibi). Ruanda ve Burundi’de hasımlık tez 4a’ya göre ilerledi: iki grup eşit durumdaydı, Hutularm sayısı çoktu, Tutsilerin askeri ve siyasi örgütlenmesi daha üstündü. Etnik kimlik ve çatışma salt 1990’larda inşa edilmemişti. Fakat bu dönemde bir hayli nesneleştirilmişlerdi. Kişinin etnisitenin yanında başka kimlikleri de olabilirdi; fakat hemen herkes Hutu mu yoksa Tutsi mi olduğunu, iki cemaat arasmda derin bir karşıtlığın süregeldiğini biliyordu.</p>

  <p class="calibre1">Bunun başlı başına toplu katliamlara yol açmayacağı barizdir; fakat sonra bölgesel ve uluslararası baskılar geldi -ekonomik çöküş, Uganda’nın silahlı</p>

  <p class="calibre1">Tutsilerden kurtulma arzusu, 1990’daki Tutsi istilası ve uluslararası demokratikleşme baskıları. Dört yıl. süren iç savaş Küçük Ev radikallerini yarı-planlan-mış siyasikırıma ve soykırıma götürmüştü. Savaş ve başkanın suikaste uğraması, daha sonra soykırım için kullanılan ve Hutularm haklı intikam duygularını körükleyen sivil savunma seferberliği planlarını meşrulaştırmıştı.</p>

  <p class="calibre1">Hutularm çoğu toplumsal varlıklarının merkezinde yabancı Tutsi sömürüsünün bulunduğu yönündeki radikal iddiayı ilk başta kabul etmemişti. Malk-ki (1995: 3, 163-70) Tanzanya’daki Hutu mültecilerini incelemişti. Çok etnili kozmopolit şehirlerde yaşayanların “gözenekli kimlikleri” olduğunu belirtir. “Göçmen”, “Tanzanyalı”, “Burundili” ve “Ruandalı” gibi “hileli etiketleri” kullanıyor, -“Hutu”yu pek tercih etmiyorlardı. Ayrıştırılmış mülteci kamplarında yaşayanlar ise aksine kendilerini öncelikle Hutu olarak tanımlıyor, hattâ Hutu Gücü ideolojisini savunuyorlardı. Ruanda’da Hutu kimlikleri de önceden gözenekliydi. Kendilerini tanımlamak için Hutunun yanı sıra çiftçi, komşu, Katolik, Gitarama halkı gibi nitelemeler de kullanıyorlardı. Fakat sonra Hutu kimliği ve Hutu Gücü ideolojisi belirginleşti. Soykırımın ortasında bile Hutularm hâlâ başka kimlik seçenekleri vardı elbette. Fakat Tutsilerin seçeneği kalmamıştı. Cinayetler başladığında Tutsiler asıl önemlisinin kimliklerde yazan etnik köken hanesi olduğunu gördüler. Bu hanede yazanlar ölüp ölmeyeceklerini belirliyor ya da onları sağ kalmak için çaresizce yöntemlere başvurmak zorunda bırakıyordu. Tutsiler artık öncelikle çoban, Katolik, meslek sahibi değil, sadece Tutsiydi. Şimdi yönetmekte oldukları Burundi ve Ruanda’da Tutsi haklarını savunmakta en ufak bir taviz vermemelerinin sebebi de bu.</p>

  <p class="calibre1">İkincisi, yüzlerce liderin, binlerce militanın ve eninde sonunda soykırıma karışan 200.000 kişinin uyguladığı çeşitli iktidar biçimlerinden soykırım doğmuştur. Soykırım aynı şekilde hareket eden insanlardan oluşan kendiliğinden kitlelerin değil, ideolojik, ekonomik, askeri ve siyasi iktidarlar arasındaki karmaşık ilişkilerin bir sonucudur. Ruanda devlet sınıfı ve bu sınıfa bağlı olanlar ciddi bir ekonomik, siyasi ve askeri güce sahipti. Bu güç sayesinde sınıfsal sömürü bilincini etnik sömürü bilincine kanalize edebiliyorlardı. Parti-devlet elitiyle paramiliterler birlikte zor kullanıyor ve artık yoksullaşmış nüfus için önem kazanan ganimetleri paylaştırıyorlardı. İdeolojik güç soykırımın “ahlaken” meşrulaştınlmasma yardımcı oluyor, savaş zamanı yurtseverlik, akrabalara sadakat ve erkeklik gibi daha olağan hislerin desteklediği bir misillemeye yönelik haklı öfke doğuruyordu. Sömürü hissinin başka yöne kanalize edilmesiyle etnisite sınıfa baskın çıkmıştı (ikinci tezimde olduğu gibi). Afrika Büyük Göller bölgesinde bu durum halen devam etmektedir.</p>

  <p class="calibre1">Üçüncüsü, soykırım bütünsel ya da totaliter bir devlet tarafından değil, henüz hizipleşmiş ve radikalleşmiş bir parti-devlet tarafından yapılmıştı (beşinci tezimde gösterildiği gibi). Bu devlet ancak cinayetler başladığında radikallerin eline geçmişti ve diğerlerini öldürmeye başlamadan önce devlet içindeki kendi muhaliflerini öldürmüşlerdir. Hutu ılımlılarının ya da BM’nin daha kararlı davranması süreci durdurabilirdi ki, bu ihtimal hem OAU Raporu’nda (2000) hem de Melvern’de (2000) açıkça belirtilmiştir. Parti-devletin ve ekonomik himaye şebekelerinin ülkedeki merkezi rolü bunun tüm diğer vakalara kıyasla hakikaten komşuların birbirini katletmesi olduğunu göstermektedir. Bu küçük, yoğun nüfuslu ülkede ülke çapında ileri gelenler çabucak evlerine dönerek himaye şebekelerini korkunç görevler için kullanmışlardır. Kabine üyeleri memleketlerindeki gevşek vilayet idarecilerini bizzat kışkırtmaya çalışıyordu. Kutuplaşmış bir iki-etnik-gruplu ve her iki grubun da hem makul hem de gerçekleşebilir devlet talebinde bulunduğu iç savaş bağlamında, toplumun tabanından tavanına kadar uzanan ve kendini haklı gören bir devlet sınıfı, iktidardaki konumunu savunmak için soykırıma başvurmuştu. Dünyanın güneyinde yönetimde bulunan birçok devlet sınıfı vardır ve bunların da bazıları kutuplaşmış iki etnik gruplu bağlamlarda iktidarlarını sürdürürler. Böyle korkunç bir sonuç başka yerler için de muhtemel bir tehlikedir.</p>

  <p class="calibre1">Dördüncüsü, son derece karışık suç işleme sebepleri vardı. Ruanda’daki en üst düzey suçlularda bile şahsi maddi amaçlar ile güçlü bir etnik kimlik, adalet ve misilleme ideolojisi birbirine karışmıştı -bu bakımdan sömürgeci Amerikan liderlerine biraz benziyorlardı, ama Nazilere pek benzemedikleri kesindi. İktidar yapısının aşağılarında karışım daha dünyeviydi. Tutsi korkusu haklı öfke yaratmış, hırs, açgözlülük, ahlaktan yoksunluk, dalkavukluk, “erkek olma” arzusu, arkadaşların onayını kazanma, yurtseverlik, akrabalara sadakat duyma da bu öfkeyi güçlendirmişti. Bu kitapta gördüğümüz en halka yayılmış cinai etnik temizlik vakasındaki 200.000 Ruandalı suçlunun büyük bir kısmına hakim olan duygular böyleydi işte.</p>

  <p class="calibre1">Ayrıca bazı suçlu yandaş tabanları da her zamanki gibi gözümüze çarpıyor. Çok sayıda insan eninde sonunda soykırıma katıldığından, yandaş tabanı burada diğer vakalarda olduğu kadar önemli değildir belki de. Ama MRND devlet sınıfının ve kuzeybatıdaki asıl kalbinin soykırımın başlamasındaki rolü ortadadır. Büyük ihtimalle Burundi’den ve cephe bölgelerinde eziyet görmüş mülteciler ve gaziler de fazla temsil ediliyordu. Cinayet gerekçelerini açıklamakta genellikle çok faydalı bulduğum duygusal korku-aşağılanma-intikam silsilesini paylaşıyor olmalılar. Ayrıca önceden ateşli silah eğitimi almış ve şiddette deneyimi olan genç yetişkinler de fazla temsil ediliyordu. Paramiliterlerin yarattığı ortamda çatışmalara ve toplantı basmaya alışanlar sonradan (Nazi</p>

  <p class="calibre1">SA ve SS’de gördüğümüz üzere) daha şiddetli vakalarda kullanılabiliyordu.</p>

  <p class="calibre1">Ne Hutular ne de Tutsiler doğaları gereği cinayete yatkındı. Cinayet işleme sebepleri geri kalmış ve ilkel olmaları, kötü niyetli liderlerce yönlendirilmeleri de değildi -oysa Batılı muhabirler alttan alta bu mesajı vermeye çalışmaktadır. Ruanda ve Burundi yoksul fakat son derece organize ülkelerdi ve baş suçlular kendilerini modernlik yanlısı olarak görüyorlardı. Hutu Gücü’nün “büyük çoğunluk” ve “çoğunluk demokrasisi” sloganları modern dönemlerin hakim ideolojisini ve siyasi kuruluşunu akla getirir, bu yüzden kitlesel destek görmüştür. Ruanda bu kitabın ilk tezine tüm diğer vakalardan daha iyi bir örnek teşkil eder: Cinai etnik temizlik demokrasinin karanlık yüzüdür.</p>

  <p class="calibre1">ı</p>

  <p class="calibre1"><a id="bookmark4"></a><span class="calibre3"><a id="bookmark5"></a>Olgu Karşıtı Vakalar</span></p>

  <p class="calibre1"><a id="bookmark6"></a><span class="calibre3">Hindistan ve Endonezya</span></p>

  <p class="calibre1">Şu ana kadar sadece etnik çatışmanın şiddetlenmesi neticesinde cinayetlerin işlendiği vakaları inceledim. Böyle bir bağımlı değişken örneklemede taraflı ve biraz fazla kötümser bir izlenim yaratabilir; çünkü pek çok ciddi etnik gerilim başarılı bir şekilde yatıştırılmıştır. Kimi etnik şiddet olaylarında sorunlar çıktıktan sonra ortalık yatışmış ve topluluklar toplu katliamdan kurtulmuştur. Üstelik, ancak bu vakaları inceleyerek toplu katliam vakalarıyla aralarındaki farkları görebiliriz. Hindistan ve Endonezya gibi büyük ülkeler “laboratuvar” görevi yapabilir. Her ikisi de çok çeşitli düzeylerde patlayan etnik ve dini gerilimler barındırmaktadır. Her iki ülke de tekrar tekrar şiddete sahne olmuştur, fakat bu olayların çoğu pek o kadar ciddi olmayan ayaklanma döngüleri biçimindedir. Yine de bazı vakalarda gerilim artmış ve toplu katliamlar işlenmiştir. Bu farklı farklı gerilimleri ve sonuçlan benim etnik tezlerim ışığında açıklayabilir miyiz? iki ülkeyi inceledikten sonra onları en kötü şekillerde sonuçlanan vakalarla karşılaştırarak, sorunların nasıl büyüdüğünü ya da yatıştığını daha kesin olarak tespit etmeye çalışacağım. Şekil 16.1’de sonuçlarımı özetliyorum ve etnik temizliğe ilişkin genel açıklamamı fiilen toparlıyorum.</p>

  <p class="calibre1">BAĞIMSIZLIK SONRASI HİNDİSTAN</p>

  <p class="calibre1">Hindistan’ın bir milyarlık nüfusu son derece çok etnilidir. Tam olarak kaç etnik grup olduğunu kimse bilmiyor, ama o kadar çoklar ki hiç kimse ülkeyi salt etnik hisleri seferber ederek yönetemiyor. Bazı yerellikler mahalli etnik karşıtlıklar yüzünden bölünebiliyor; fakat ülkenin tamamı bölünmüyor. Ülkenin yüzde 40’ı tek bir dil, Hintçe konuşuyor, ama dil temel bir kültürel bölünme yaratmıyor. Bunun nedeni kısmen elitlerden çoğunun aynı zamanda İngilizce konuşması. Dinsel farklar daha sorunlu; çünkü Hintlilerin yüzde 80’i Hindu, yüzde 12’si ise Müslüman. Yani Hindistan’da 100 milyon Müslüman var, yani Endonezya dışında dünyanın Müslüman nüfusu en yüksek ülkesi. Müslümanlar esasen kuzey eyaletlere toplanmış ve orada aynı zamanda komşu Müslüman devletler de var. Bir de büyük Sih, Budist, hattâ Hıristiyan azınlıklar var. Bazı Hindu hareketleri organik milliyetçiliğe, temel Hinduluk, yani <span class="calibre2">Hindutva</span> idealine eğilim gösterdi. Hindu devleti, rashtra’nm<a id="footnote2"></a><sup class="calibre4"><a href="#bookmark7">2</a></sup> desteklediği bu hareketler Hindu olmayanlara ikinci smıf vatandaş muamelesi yapılmasını istiyordu. Bazı militanlar Müslümanların ve diğerlerinin gerçekten temizlenmesi çağrısı bile yaptı. Bu durum haliyle büyük Müslüman azınlıkta ve Pencap’a toplanmış olan Sihlerde düşmanlık yarattı. Hıristiyanlar ve Budistler direniş sergileyeme-yecek kadar az ve dağınıktı. Onlar kışkırtmalar karşısında diğer yanaklarını çevirmeyi tercih ettiler.</p>

  <p class="calibre1">Hinduizm geçmişte organik milliyetçiliğin serpilip gelişebileceği bir toprak değildi. Hoşgörülü bir dindi, hasımlarma direnmektense onları içine alıyordu. Tek tanrılı değildi ve yüzyıllar içinde diğer dinlerin tanrılarını, inançlarını ve ritüellerini kendi pratikleri arasına katmıştı. Bu din bölgeden bölgeye o kadar farklılaşıyordu ki, çoğu insan son zamanlara kadar gerçekten tek bir din olduğundan şüphe ediyordu, hâlâ tek bir kilisesi, rahipleri ya da ortodoks dogmaları yoktur.</p>

  <p class="calibre1">Hindu etno-milliyetçiliği ancak iki dünya savaşı arasındaki dönemde yükseldi ve o zaman bile sömürge karşıtı ideolojinin ana biçimi haline gelmedi. Hindistan bağımsızlık hareketi seküler Kongre Partisi’nin hakimiyetindeydi ve ülkenin anayasasında dinin kişisel bir mesele olduğu resmen belirtildi. Alt kastlar ve kabile halkları da anayasa sayesinde haklar ve ayrıcalıklara kavuşmuştu. Kongre Partisi devlet memurluğu, askeriye, önde gelen meslekler ve ticaret çevrelerinden gayet seküler elitler ile alt Hindu kastlarının, ayrıca dini ve etnik azınlıkların liderlerinin koalisyonundan oluşmuştu. Bağımsız Hindistan’ı ilk kırk yıl yöneten Kongre etnik, dini ve kast/smıf çıkarlarını uzlaştırmış, Hindistan eyaletlerinden birkaçını yönetecek kadar güçlü sosyalist/komünist partiler tarafından da soldan desteklenmişti. Hinduizmde de kastlar ve kast çatışmaları vardı. Kast ile smıf birebir aynı olmasa da, Hindu siyaseti net sol-sağ siyasi eğilimleri yaratmıştı. Üstelik Hinduizm bir bakıma Kongre’nin ve sol partilerin alt kastlarla konuşmasına yardımcı oluyor, böylece potansiyel Hindu etno-mil-liyetçiliğini zayıflatıyordu. Hindistan siyaseti hiçbir zaman etnik ya da dini bakımdan ayrım gözetmiyor denemezdi (özellikle yerel düzeyde), ama yine de organik milliyetçiliğe uzun süre direndi.</p>

  <p class="calibre1">Günümüzde bile, 1980’ler ve 1990’lar boyunca Hindu etno-milliyetçiliği-nin yükselişi sonrasında Hindularm, Müslümanların ve Sihlerin çoğu birbirine karşı şiddet kullanmamaktadır. Kaşmir eyaleti dışında Hindistan’da şiddet gündelik hayatın bir parçası değildir. Varshney (2002) şiddetin (Kaşmir dışında) yüzde 96’sınm kentlerde görüldüğünü hesaplamıştır; fakat Hindistanlıların üçte ikisi taşrada yaşamaktadır. Üstelik bu şiddetin yarısı sadece sekiz şehirde görülmektedir. Ayrıca şiddet ciddi cinai temizliğe hemen hiç dönüşmez, dönüşse bile kısa sürede ortalık yatışır. Ciddi cinai temizlik vakalarında ise durum çok farklıdır. Bunlardan birincisi, 1947’deki bağımsızlıktan hemen sonra kuzeybatı sınırında yaşanmıştır. Ardından 1950’de Doğu Bengal’de şiddet olayları görülmüş, 1980’lerde Sih ayaklanmaları yaşanmış, zaman zaman Kaşmir’de silahlı çatışmalar olmuştur. Bir de kuzeydoğu Hindistan’da küçük sınır çatışmaları gerçekleşmiştir. Hindistan’ın farklı bölgelerindeki bu şiddet çeşitliliğini açıklamaya çalışacağım.</p>

  <p class="calibre1">İlk olarak pek ciddi olmayan bir şiddet biçimiyle, kentsel ayaklanma döngüleriyle başlayacağım. Jaffrelot (1996), Brass (1997) ve Tambiah’ın (1996) tasvir ettiği ayaklanmalar, Horowitz’in (2001) tarif ettiği dünya çapındaki diğer ayaklanmalardan farklıdır. Ayaklanma döngüleri, çatışmanın tehlike bölgesine ilerleyişini açıklamaya yönelik ilk grup etnik tezlerimden bazılarına uygun düşüyor. Hindistan’da dinsel-etnik çatışmalar gerçekten eskiye dayanır. Ingilizler ondokuzuncu yüzyıl ortalarında ve 1920’lerde çok ciddi ayaklanmalarla karşılaşmışlardır ve daha iyi örgütlenmiş Müslümanlar ile Sihlere bazı imtiyazlar vererek Hindularm öfkesini çekmişlerdir. Etnik-dini ayaklanmalarda kalabalıklar birkaç ev ve dükkanı yakmış ve yağmalamış, birkaç kadına tecavüz etmiş, birkaç kişiyi öldürmüştür. Bu suçlar hemen kitlesel ölçekte işlenmemiş, azınlığı temizleme niyetiyle hareket edilmemiştir. Ayaklanmaların büyük çoğunda ya hiç kimse ölmemişti, ya da çok az insan ölmüştü ki, bunların da çoğu polis ve ordunun ayaklanmayı bastırırken vurduğu isyancılar ya da yakılan binalarda kazayla yanan insanlardı. Ciddi ayaklanmalarda bir şiddet dalgası yaşanıyor, tek bir bölgede üç dört gün devam ediyordu, ama yayıldığı da oluyordu. Ayaklanmalar çoğunlukla ekonomik sıkıntı yüzünden halkın hoşnutsuzluğunun arttığı, cemaatler arasındaki ekonomik farkların arttığı veya azaldığı ya da ulusal veya yerel otoritelerden siyasi hoşnutsuzluğun dine yansıtıldığı dönemlerde başlıyordu -başka sorunlardan dolayı dış-grup günah keçisi ilan ediliyordu.</p>

  <p class="calibre1">Çok az ayaklanma fazlasıyla ileri gidip kategorinin sınırlarını zorladı. 1922-3’teki Bombay ayaklanmasında 1.000’den fazla insan öldü; 2002’deki Gujarat pogromunda yaklaşık 2.000 kişi öldürüldü. Bu son olayı daha sonra tartışacağım. Peki ama bu ayaklanmaların/pogromlarm hemen hepsi neden kısa sürüyordu ve niçin daha kötü bir duruma yol açmıyorlardı? Şekil 16.1’de bu</p>

  <p class="calibre1">soruya cevap vermeye, böylece kitabın ana argümanı da özetlenmeye çalışılıyor. Cinai temizlik düzeyine ulaşan ya da ulaşmayan vakalardaki etkileşim silsileleri kıyaslanıyor. Burada şeklin üst kısmındaki ayaklanma döngülerine odaklanıyorum. En başta iki çekişen etnik grup, A ve B kabul ediyoruz. Bunlar tek bir hükümet altında yaşıyor, azınlık gruba sempati duyan bitişik bir devlet ya da devletler var (Hindistan’daki Hindu-Sih çatışması için bu durum geçerli değildir). Ayrıca ilk başta Hindistan’a herhangi bir ciddi tehdit oluşmadığı</p>

  <div class="calibre5"><img alt="" class="calibre21" src="../Images/main-12.png" /></div>

  <p class="calibre1">varsayılıyor. Şeklin üst kısmı Hindistan isyanları/pogromları gibi toplumsal patlamalarla ilgili; alt kısım önceki bölümlerde anlatılan tüm cinai vakalarda gördüğümüz daha üst düzey gerilimleri kapsıyor. Şekildeki süreçler geçmişte rahatsızlıklar olduğu varsayımına dayalı (tez 3’te olduğu gibi). Bu yüzden de A grubunda bulunan bazı radikallerin B grubuna karşı (ya da ters yönde) şiddeti körüklemek istediği farzediliyor. Bu “etnik girişimciler” şiddet kullanan militanları ve çekirdek destekçi seçmenleri seferber ediyor. Brass (1997), kendi iktidar hedeflerinin peşinden koşan araçlaştırıcı, kötü niyetli yerel elitlerin rolüne vurgu yapar -birinci bölümde tartışılan seçkinci teorinin bir örneği. Tambiah (1996) ve Jaffrelot (1996) da onların rolünün önemine dikkat çeker, fakat daha halktan kuvvetlerin katılımına da vurgu yapar.</p>

  <p class="calibre1">Halkın huzurunun kaçmasını ilk tetikleyen şey genellikle B grubuyla ilgili olumsuz klişeleri doğrular gözüken bir olayın gerçekleştiğine dair bir söylentidir. Mesela Hindu bir kadm genç Müslümanlardan oluşan bir çetenin tecavüzüne uğradığını iddia edebilir ya da bir adam başka bir cemaatten çıkmış bir çeteden dayak yediğini söyler; kimi zaman Müslümanların bir tapmak putunu çaldığı sanılır ya da (kutsal) bir inek şüpheli koşullarda ölür. Hindularm bir camiyi kirlettiği söylentisi çıkar ya da birisi karşı tarafı kışkırtacak bir yerde tapınak inşa etmeye niyetlenir. Yoksul insanlara ihtida etmeleri için rüşvet verilmekte ya da zor kullanılmaktadır. Bu olaylar genelde tümden uydurma değildir, gerçekten de bir şeyler olmuştur (Şekil 16.1’e gönderme). Fakat olay fena halde abartılmıştır; kimi zaman iddiada bulunanın saklayacak bir şeyi vardır (örn. “tecavüze uğrayan” kadm bir fahişedir, tecavüzün “görgü tanığı” olan pezevenkle şuçortaklığı etmiştir ya da “dayak yiyen” adam iş üstünde yakalanmış bir kapkaççıdır). Söylenti yayıldıkça çarpıtılır ve abartılır. Kurbanın sahiciliğinden şüphe duyulması ya da diğer görgü tanıklarının ifadeleri sonucunda pek çok söylenti çabucak etkisini kaybeder; kimi zaman da cemaat liderlerinin çabalan, polisin olayı doğru düzgün soruşturması veya gösteri çağrısı yapan ve şiddeti körükleyenlerin bastırılması sayesinde insanlar yatışır.</p>

  <p class="calibre1">Yarshney (2002) bu durumun hangi koşullarda meydana geldiğini etkili bir şekilde açıklar. Şiddete yatkın şehirler ile yatkın olmayan, barışçı şehirleri kıyaslayarak, gönüllü ve mesleki birlikler ile siyasi partilerin yapısının farkı belirlediğini söyler. Barışçı şehirlerde bunlar dini farklar arasmda köprü kurarken, isyancı şehirlerde dini olarak ayrışmış durumdadır. Barışçı şehirlerde bu sivil toplum kurumlan devreye girip her iki tarafı da yatıştıracak koordineli eylemlerde bulunabilir. Her iki cemaatte de örgütlenmiş işadamlarının, esnafın, öğretmenlerin, doktorların ve avukatların birliklerinden ve sendikalardan oluşan <span class="calibre2">kurumlaşmış banş sistemi,</span> yerel siyasi partilerin (genelde bu partilerde ağırlık sahibidirler) desteğiyle çabucak araya girebilir. Şikayetleriyle UglU lO* ruşturma komisyonları kurabilir ya da yerel hükümete kurdurabilirler, <span class="calibre3">aynCM</span> barış gösterileri de örgütlerler. Dedikoduları ve küçük çatışmaları daha filiz verirken budar, daha ciddi sosyal patlamaları önlerler.</p>

  <p class="calibre1">Tam tersine, cemaat sınırları içinde kalan birlikler ya içsel olarak bölünmüştür ve bazı üyeleri fiilen isyancıları destekliyordur, ya da şiddeti kınamalarına rağmen karşı taraf üzerinde güçleri olmadığından etkisiz kalmışlardır. Burada akla yakın gelen ve yayılmayı sürdüren bir söylenti, A grubundan militanlara B grubunun sözde saldırısının hesabını sorma davetiyesi çıkarır. Bazen her şey kendiliğinden başlar, ama olaylar geliştikçe grup A’yı gösterilere çağıran etno-milliyetçi elitlerin etkisi ve yönlendirmesi artar. Bunlar destekçi kalabalığı tarafından daha da cesaretlendirilirse olay yerine ya da savunması zayıf B grubu mahallesine doğru yürüyüşe geçerler. Tehditkarca suçluların teslim edilmesini ya da “kışkırtmaya” son verilmesini talep ederler. Bazı mülkleri yakabilir ya da yıkabilirler. Çoğunlukla bu durumda kasıtlı provokasyon vardır. Elitler/ militanlar B’nin karşı saldırıya geçmesini (fakat etkili olmamasını) isterler ki kalabalığa tehditle ilgili söyledikleri şeyler doğru çıksm. B grubu çoğunlukla pişmanlık bildiriminde bulunmaz; çünkü söylentinin doğruluğuna inanmaz. Onun yerine kendi paranoyak söylentilerini çıkarır, gözdağı vermeye çabalar, hattâ belki bir karşı saldırıya girişir ki bunlar da A grubunda şiddeti artırmaktan başka işe yaramaz. Marjinal mahallelerde oturanlar bunun üzerine ayrılıp kendi cemaatlerinin merkezine doğru çekilecek, kendilerini savunmaya hazırlanacaktır. Böyle bir durumda kısa, patlama kabilinden bir isyan yaşandığı sık görülür. Burada cemaatler arası ayrışma olduğu, karşılıklı olumsuz klişeler ortaya çıktığı ve iletişim eksikliği yaşandığı varsayılabilir. Söylenti karşı tarafın perspektifiyle düzeltilmediğinden büyür -akılcı seçim teorisi <span class="calibre2">enformasyon eksikliğini</span> besler.</p>

  <p class="calibre1">Müslümanlar ve Sihler azınlık oldukları için kendilerini tehdit altında hissetmektedir, fakat Hindu milliyetçiler de aynı durumdadır. Hindistan güya onların ülkesi olmasına rağmen, iktidarlarının çok sınırlı kaldığını söylerler. Onlara göre Ingilizler, diğer Müslüman ülkelerdeki İngiliz egemenliğini koruma kaygısıyla Müslümanlara imtiyaz tanımışlardı; ayrıca mevcut anayasa da Müslümanları kayırıyordu. Yarımadanın tarihi boyunca pek çok şehirde baskın konumlara büyük camiler dikilmişti. Hindulara göre Müslümanların küresel bir İslamcı köktendinci hareketi vardı, fakat Hindularm dinsel merkezi yoktu, çeşitli kastlara, bölgelere ve siyasi partilere bölünmüşlerdi. Bu yüzden, kamuoyu yoklamalarında kuzeydeki (daha savunmasız bölge) Hindularm çoğu sembolik Alodhya camisinin yıkılması gibi Hindu iktidarım gösterecek hamleleri benimserken, bir yandan da Müslüman komşularıyla barış içinde yaşamak istiyorlardı (Jaffrelot, 1996: 473,476-7). Ulusal hükümetin gösterdiği zayıflık işaretleri (özellikle Müslümanlar ya da Pakistan karşısında) milliyetçi Hindu oylarını artırmaktadır. En radikaller ya Hindistan’ın saf bir Hindu devleti olmasını ya da Müslümanlara veya Sihlere çok daha fazla yerel siyasi hak verilmesini, her istedikleri yere cami veya tapmak dikmelerini savunur.</p>

  <p class="calibre1">Tüm taraflar mahalli ayaklanmalarda uzman paramiliterlere az çok komuta ederler. Bu paramiliterlerden bazıları, örneğin Hindu yarı-faşist Rashtriya Swayamsevak Sangh (RSS) ve ona bağlı örgütler, son derece iyi organize olmuştur. RSS ilk önce Hindistan devletinin seküler dönemini sağ salim atlatmış, ardından 1960’larda tabanda, 1980’lerde milli politikalarda canlanmıştır. Bu örgütün Müslüman muadili de Cemaat-i-Islami’dir. Bu hareketler 1930’lardaki ve 1940’lardaki ilk sömürge karşıtı yıllarında faşizmden ve Nazizmden etkilenmiştir. Yine çoğu durumda o kadar ölümcül olmayan silahlar kullanıyorlardı -tüfek yerine bıçak- ayrıca içlerinde radikal hiziplerin yanı sıra ılımlı hizipler de vardı. Diğer Hindu paramiliter örgütlenmelerin yapısı daha gevşekti. Shiv Sena Partisi’nin militanı olan Bajrang Dali’ler ve diğerleri 1980’lerde ve 1990’la-rın başlarında iyice azmış, Hindu milliyetçi liderlerin kontrolünden çıkmıştı. Bazı siyasetçilere bağlı “isyancı reisler” de bazı köylerden <span class="calibre2">ya da haydutluktaki</span> deneyimleriyle tanınan alt kastlardan adam toplayabiliyor. Bunların pek çoğu disiplinli elit stratejilerden ziyade halktaki mevcut ruh halinden etkileniyor ve ayaklanma süreçlerinin ta kendisi sebebiyle azgınlaşıyor.</p>

  <p class="calibre1">Bazı ayaklanmalar toplu eylemin ritüelleşen repertuarını barındırıyor: Yürüyüşler, müzik, şarkılar, bayraklar, din adamları ya da film veya rock yıldızları, kulakları yırtacak kadar yüksek sesli nutuklar, tahrik edici logolar ve sloganlar yazılı şapkalar ve tişörtler, farazi mezalimi kınayan ses ve video kasetleri. Bunlar katılımı eğlenceli kılıyor. Eylemin kolektif doğası ahlaki değerleri geri plana itiyor. Tambiah (1996) ayaklanmanın dışavurumcu yönüne vurgu yapar; militanların şiddeti ve getirdiği rahatlama, kendini ifade etme, iktidar duygusunu sevdiği, tehditkar bir dış gruba karşı kendini haklı sayan misilleme hissinden cesaret bulduğu açıkça görülmektedir. Böylece gösterilerin terk edilmiş ya da savunması zayıf mahallerin yağmalanmasına dönüşmesi tipiktir -zira ayaklananlar içinde pek cesur kimse yoktur. Daha önce tehdit edici görülen bir düşmana karşı güç kullanmanın sarhoş edici bir etkisi vardır. Yağma ve kundaklama eğlenceli olabilir, üstelik bunları yapan güruh kendini haklı görmektedir. Kendilerini savunmakta, misilleme yapmakta, karşı tarafa ders vermektedirler. Kolektif haklılık hissiyle sınır ihlal edilir. Geçici bir muktedirlik, homojenlik, grup aidiyeti, fiziki yakınlık hissi kazanılır. Bunlar tek başına, ayrı ayrı bu işleri yapmayacaklardır, der Tambiah. Sonrasında hiç kimse pişmanlık hissetmez. Alkol Hıristiyan ülkelerindekinden daha az rol oynar, fakat zaman zaman Hindu asilere içki sağlandığı da olmuştur.</p>

  <p class="calibre1">Asiler araçsal akılcılıktan yoksun değildir. Polise ya da direnişe karşı tetiktedirler, ayaklanmaların ve yağmanın çoğu dış-grubun kenarlarında, direnişin daha az olduğu yerlerde gerçekleşir. Bu yüzden zayiat sayısı düşüktür. Horowitz (2001: 527) dünya çapında ayaklanmalar için, “Tek bir ayaklanmada bile... asiler taktiklerini ve güçlerini, polisin niyetini, hedeflerinin tepkisini yanlış hesap-lamamıştır, bu yüzden asiler hedeflerinden daha fazla zayiat vermemişlerdir.” Tutkuların alevlenmesi aklı gölgede bırakmaz. Bu hareketler yerel kontrol yönelimli olduğundan maddi gerekçeler işe karışır. Yerel idarenin kontrolü refah, kalkınma, istihdam programlarına erişmeyi içerir; etno-milliyetçi elit kesimler ve asiler de yerel kontrollerini artırma peşindedirler -Yugoslavya ve Ruanda’da-ki en feci hadiselerde de aynı çabayı görmüştük. Azınlıklar özellikle seçim kampanyalarından korkuyor; çünkü seçim kampanyaları çoğunluğun yerel idareyi kontrol ettiğinin teyidini sağlıyor. Böylece askeri sıkıyönetim ayaklanmaları bastırırken çekişmeli parti rekabeti aksine artırıyor -birinci bölümde sözü geçen demokratik barış teorisine ters düşen örneklerden biridir bu.</p>

  <p class="calibre1">Hindistan’da ciddi şiddet kullanma suçu işleyenler -dünyanın başka yerlerinde olduğu gibi- ağırlıklı olarak genç, bekar kentli erkeklerdir (Horovvitz, 2001: 258-66’da küresel kanıtlar bir araya getirilmiştir). Bazılarının paramili-ter eğitimi de vardır. RSS üyeleri genellikle Hindistan askerlerine benzer giyinirler, ama aralarında antik savaşçıları taklit eden birkaç kişi de vardır. Daha pejmürde görünümlü Shiv Sena paramiliterleri RSS’nin kostümleri ve uygun adım yürüyüşüyle dalga geçer, onlardan daha bireysel, kendiliğinden ve seküler bir şiddet kültünü tercih ederler. Bunlar kendilerini “şiddetin adalet getirdiği bir Bombay filminin kahraman(lar)ı” olarak görmektedir (Heuze, 1992: 2189; Katzenstein ve diğ., 1998: 227). Militanlar çoğunlukla marjinal ya da lümpen unsurlardan değil, öğrencilerden, fabrika ve nakliye işçilerinden, pazar tezgahçılarından ve zanaatkarlıkla uğraşanlardan çıkmaktadır (der Tambiah, 1996). Horovvitz (2001) asilerin çoğunlukla işçi sınıfından olduğunu iddia eder, fakat ayaklanmalardaki öğrenci sayısının çokluğu bu iddiayı çürütmektedir. Jaffrelot (1996) Hindu milliyetçiliğinin asıl çekirdeğinin üst kast, orta sınıf gruplarından olduğunu, fakat sonra alt orta smıf gruplarına yayıldığını söyler, gerçi liderlerin çoğu hâlâ Brahmandır. Büyük ayaklanmaların örgütleyicileri masabaşı katillerine benziyordu elbette. Emirleri veriyorlardı ama kendileri ayaklanmıyor/öldürmüyorlardı. Shiv Sena militanlarının yanında kalan Heuze (1992) onların çoğunun eğitimli ya da yarı-eğitimli genç erkekler olduğunu, yetersiz istihdam yüzünden hayli adi işlerde aralıklı çalıştıklarını belirtir; fakat marjinal lümpen proletarya olmadıklarını da ekler; zira Hindistan şehirlerinde böyle aralıklı çalışma bile ortalamanın üzerinde gelir sağlar. Bu militanlar işsiz kaldıklarım ve sömürüldüklerini iddia etmekte, sömürüden kurtuluşu aşkıncı milliyetçilikte aramaktadır. Etnik azınlıklar ve kast çatışmalarının Hintli birliğine zarar verdiğini, ekonomik kalkınma ve tam istihdam şansım yok ettiğini öne sürerler.</p>

  <p class="calibre1">Kimi Hindu milliyetçileri Müslüman erkeklerin asimile edilemeyeceğine, bu yüzden şiddet yoluyla Hindistan’dan çıkarılmaları gerektiğine inanır; fakat Müslüman kadınların zor kullanılarak Hindu yapılabileceğini düşünürler. Bu erkek şovenizmi erkeklere daha da kötü muameleye yol açar. Shiv Sena şiddeti neredeyse tamamen erkekler tarafından erkeklere yöneltilmiştir. Fakat RSS (komşu Sri Lanka’daki hemşerileri Hindu Tamil Kaplanları gibi) büyük bir kadm paramiliter hareketi örgütlemiştir. <span class="calibre2">Samiti</span> adlı bu hareketin Müslüman mahallelerine düzenlediği kılıçlı yürüyüşler çeşitli Hindistan şehirlerinde tahrik yaratıp ayaklanma çıkarmak için kullanılmıştır. <span class="calibre2">Samiti</span> üyelerinin Müslüman erkekler konusunda etnik-feminist bir paranoyaları vardır ve hepsini potansiyel tecavüzcüler olarak görürler (Bacchetta, 1999). Her feminizm hoş ve özgürlükçü değildir.</p>

  <p class="calibre1">Fakat radikallerin tüm çabalarına rağmen ayaklanmaların uzun sürdüğü hemen hiç görülmüyordu. Tambiah (1996) kalabalığın yükselmiş ruhsal durumunun uzun süre korunamayacağım belirtir. İnsanlar bağırmaktan, dumandan, koşturmaktan yorulur. Gıdaya, uyumaya, aileye, işe ihtiyaçları vardır. Sürpriz unsuru da etkisini yitirmiştir. Etnik B grubu kendini savunmaktadır ve şiddetin artışı risk yaratacaktır. B grubunun misillemede bulunacağı ya da polisin müdahale edeceği söylentileri asileri korkutur. Her halükarda, misilleme, “onlara ders vermek” başarıyla tamamlanmıştır. Enik girişimciler devam etmesini isterler fakat manipülasyon güçleri azalmıştır. Kalabalık ilk başta söylentisi çıkan olaya sahiden öfkelenmiş, B grubu bir daha aynı şeye cesaret edemesin diye öfkesini göstermişti. Devletin kimin olduğu gibi soyut sorularla çok ilgilenmezler, zira bunlar onların gündelik hayatını pek etkilemez. Bu yüzden ayaklanmalar çabuk yatışır.</p>

  <p class="calibre1">Etnik A grubu girişimcileri B’nin karşı saldırısına daha yüksek düzeyde bir paramiliter şiddetle yanıt verebilirse, yok edilmesi hem biraz zaman hem de pek çok militan gerektiren tehdit edici ve son derece politikleşmiş bir hedefe yönelebilirse bazı ayaklanmalarda şiddetin arttığı görülecektir. 1992’de Hindu kalabalığın Alodhya camiini yıkması, halihazırda hükümetin meseleye tereddütlü yaklaşımı karşısında küplere binmiş militanların organize, ısrarlı eylemiyle mümkün olmuştu. Fakat Parikh’e (1998) göre, ayaklanmalar ülkeye yayılmaya başladığında, belli bir yerde ortaya çıkması söz konusu yerellikte Hindu milliyetçi örgütlenmesinin daha önceki gücüne, ayrıca Müslümanlara karşı yerel siyasallaşmış hınca bağlıdır. Parikh ayrıca büyük kastlar arası çekişmelerin etno-milliyetçiliği zayıflattığına da dikkat çeker. Alt kastlar için “istihdam kısıtlamaları” (kotalar) konusundaki çekişmeler de Hindistan’da yaygındır ve bu çekişmelerin şiddetlendiği yerlerde genellikle Müslüman karşıtı hisler gölgede kalır. Hindistan’da genellikle sınıftan ziyade kast etnisiteye baskın çıkar (ikinci tezimin bir çeşidi söz konusudur). Jaffrelot (1996), Alodhya camisi yıkıldıktan sonra Hindu milliyetçilerin, aynı yere kendi tapmaklarım dikmek gibi daha dünyevi bir işte benzer bir seferberlik sağlayamadıklarını belirtir. İnşaat planları rafa kalkmıştı ve halkı harekete geçirecek yeni hedefler aramaya başlamışlardı -fakat yeni hedefler ağaçta yetişmiyordu. Ancak varsayılan tehdit kitlelerde yansıma buluyorsa kitlesel seferberliği manipüle etmek mümkündür.</p>

  <p class="calibre1">Şiddetin artışının bir şartı da yukarıdan siyasi muhalefet gelmemesidir. Bu şart yerel yetkililerin etnik A grubunu ne kadar tuttuğuna bağlıdır. Polis kenara çekilebilir, hattâ asilere yardım edebilir ya da yerel ve bölgesel siyasetçiler asilerin kendini haklı gören öfkesini destekleyebilir. Siyasi otoriteler hoşnutsuzluğun bir azınlık cemaatine yansıtılmasını teşvik edebilir, ayaklanmayı Şekil 16.1’de gösterilen <span class="calibre2">siyasetçi pogromuna</span> çevirebilir. Hindistan devleti resmen seküler olmasına rağmen, örtük olarak Hindu’dur ve giderek de Hindulaşmak-tadır. Bazı Hindu siyasetçiler etno-milliyetçidir; çok daha fazlası etno-milliyet-çi baskıyı savuşturmak için destekçi görünmeyi uygun bulur. Bunlar yeniden seçilmek isteyen normal seçilmiş siyasetçilerdir. Hindu milliyetçiliği popülerleşirse ya da siyasetçilerin popülerliği azalırsa (muhtemelen milliyetçilikle hiç alakası olmayan sebeplerden), çoğu durumda etno-milliyetçi kartı oynamaya kalkarlar. Bu bakımdan dünyadaki diğer demokratik siyasetçilerden farkları yoktur. Yerel polis korkabilir, taraflı ya da yozlaşmış olabilir. Hindulara ateş etmek istemezler, Hindu kalabalığı kayırabilirler, rüşvetle başlarını diğer yana çevirebilir ya da ganimetlerden pay almaya ikna edilebilirler. Sıradan Hindular aynı siyasi akımlardan etkilenir, fakat resmi işbirliği ayaklanmayı uzatır, paramiliterleri ve kalabalığı cesaretlendirir. Ayaklanma daha büyük ve ölümcül bir hal alır (Kishwar, 1998a: 20-1; 1998b: 150-4; Parikh, 1998: 54).</p>

  <p class="calibre1">Tersi de doğrudur: Otoritelerin kararlı eylemleri her ayaklanmayı ya da pogromu durdurabilir; tabii bunun için başka bir kriz yüzünden bu kabiliyetini yitirmemiş olması gerekir. Jaffrelot, Tambiah, Brass ve Parikh Hindistan yarımadasında bunun altını çizerler. Otoriteler pasif kaldığında ya da suçor-taklığı ettiğinde ayaklanmalar devam etmekte, tersini yaptığında ise ayaklanmalar durmaktadır. Rus ve Osmanlı İmparatorluklarında bunun örneklerini görmüştük. Fakat ne çann ne de sultanın yeniden seçilme derdi vardı. Jawa-harlal Nehru ve Indira Gandhi’nin ilk dönem rejimlerinde etno-milliyetçiliğin seküler devlete tehdit oluşturduğu düşünülüyordu. Bu liderler etno-milliyetçi-liği bastırdı. Fakat sonraki rejimler daha güçlü etno-milliyetçi baskılarla karşılaşınca, zaman zaman ayaklanma haletiruhiyesine yakınlık gösterdiler. Bayan Gandhi’nin Sihler karşısındaki hayati hatası da buydu ve neticede kendi Sih koruması tarafından öldürüldü.</p>

  <p class="calibre1">Otoriteler ilk etapta pasif ya da işbirlikçi olsa da, ayaklanmayı/pogromu daha sonra bastırması için de gerekçeler doğabilir. İnsanların öfkesinin bir süreliğine boşalması için günah keçisi ilan etme fırsatını kaçırmak istemeyebilirler. Böylece sanayi grevlerini ya da siyasi krizleri Sihlere ya da Müslümanlara yönelik saldırıya çevirebileceklerdir. Bu yansıtma başarılı olduktan sonra deva-mma izin vermek manasızdır İkincisi, rejim kimi zaman etnik dayanışmadan ziyade kamu düzeni için kaygılanır. Başıbozukluğun devamı kamu düzenini kötü etkileyecek, her iki etnik grupta da muhalefet yaratacaktır. Cemaat liderleri ve mülk sahibi sınıflardan pek çok kişi perde arkasından harekete geçme baskısı yapar (bunu alenen yapmaktan da çekinmeyebilirler). Siyasetçiler ve idareciler, kamu düzenini koruyamayanların konumunu kaybedeceğinin farkındadır. Üçüncüsü, büyük ayaklanmalar uluslararası yaptırım ve müdahale tehdidi yaratır. Bu yüzden taraflı rejimler bile normalde araya girer, ayaklanmayı durdurur ve her iki tarafı da bastırır. Böyle korkuların milliyetçi hareketler üzerinde bile tesiri vardır. 1990’larm başında Hindu milliyetçisi Bharatiya Janarta Partisi (BJP), hattâ RSS bile Bajrang Dal’ın “lümpen haydutları” tarafından kuşatılmaktan ve onların “etno-milliyetçi seferberlik” stratejisinden korkmaya başladıkları için onları kendi bünyelerine almaya, disipline etmeye ve ılımlılaştırmaya çalışmışlardı (Jaffrelot, 1996:478-81). istikrarlı bir devlette iktidar kesinlikle ve gayet normal bir şekilde sorumluluk getirir.</p>

  <p class="calibre1">Bu yüzden Hindistan’daki (ve daha pek çok ülkedeki), sivil toplumun bölünmüş olduğu şehirlerde dahi normal kesin sonuç, sorun çıkaran her iki grubun da bastırılmasıdır. Her zaman eşit davramlmayabilir, fakat kalabalığı, militanları ve etno-milliyetçileri korkutup kaçıracak kadar etkili bir güç kullanılır. Geçici bir süre için de olsa düzen tekrar kurulur. Bunlar Şekil 16-1’in üst kısmında gösterilen ayaklanma döngüleridir, alt kısımda tasvir edildiği şekliyle cinai temizlik düzeyine çıkan olaylar değildir.</p>

  <p class="calibre1">Fakat Hindu etno-milliyetçiliğinin yükselişiyle 1960’ların sonunda ayaklanmalar çıkması ve 1980’lerde Hindu milliyetçi partilerine desteğin artışı,</p>

  <p class="calibre1">Kongre Partisi iktidarını tehdit ediyordu. Alt kasttan Hintlilerin 1980’lerde kitleler halinde Islami kabul etmesi, daha seküler Hindu partilerin kast politikalarını düzenleme kabiliyetini ve anayasanın örtük “ihtida yok” uzlaşısmı tehdit etmişti. Bu baskılar altında Hinduizm katılaşmaya ve daha bütünsel bir ritüel, kutsal metin, tanrı panteonu kümesi geliştirmeye başladı; hattâ bazıları bu dinin tektanrıcılığa doğru ilerlediğini düşündü. “Kızgın Hindu”nun geleneksel kültür anlayışı Hindu etno-milliyetçiliği tarafından sömürülüyordu artık (Jaffrelot, 1996: 388-92). Bayan Gandhi’nin iktidardaki Kongre Partisi ilk defa bazı bölgelerde Hindu milliyetçiliğini tatmin etmeye çalışırken, başka yerlerde geleneksel seküler ve kast zeminlerini buluşturmaya başladı. Bunun sebebi seçim fırsatçılığıydı -Hint demokrasisinin ve kutuplaşan seçmen kitlesinin yarattığı bir durumdu. Bu tutarsız strateji geri tepti ve Hindu BJP’nin ideolojisini daha kabul edilebilir hale getirdi. BJP oyları yükseldi, ardından Shiv Sena oyları da yükseldi. Etno-milliyetçilik demokratik olarak iktidara gelmişti.</p>

  <p class="calibre1">Hindu etno-milliyetçiliği kolayca kast farklarını aşamazdı elbette. Kongre’nin çöküş döneminde kastlar arası şiddet de arttı, özellikle kuzeyde artan şiddet olayları dini -etnik ve kast- sınıf çatışmalarını eşzamanlı olarak yoğunlaştırdı. Hindu milliyetçisi partiler bile bunu görmezden gelemezdi. Sadece yüksek kasta hitap eden partiler olarak görülmemeye dikkat etmeleri gerekiyordu -zira liderlerin kökenleri tersini gösteriyordu. Ayrıca iktidardayken düzeni de sağlamaları gerekiyordu, bu yüzden düzensiz etno-milliyetçiliği azaltmaya çalıştılar. Diğer yanda Müslümanlar da Hindistan’ın kuzeyine hayli yayılmış ve dağılmış durumdaydı. Kaşmir dışında makul bir başarı şansı yakalayarak saldırıda bulunamayacak kadar örgütsel bakımdan zayıflardı. Kök-tendincilik sağlam karargahlar gerektirir ve Hindistan Müslümanlarının bunu sağlama gücü yoktu -Kaşmir haricinde. Hindistan’ın Müslümanları epeyce seküler ve siyaseten ılımlıdır. Etnik-dini uzlaşma yönünde önemli güçlerdir.</p>

  <p class="calibre1">Yine de BJP makamın rahatlığına ve yozlaşmışlığına alışıp yerine yerleşince tabandaki popülerliğini yitirmeye başladı. Radikaller yozlaşanları suçlayarak ahlaki ve dini saflık talep etti. İki nükleer güç arasındaki son sınır çatışmalarında Müslüman Pakistan’a karşı daha kararlı hareket edilmesini istediler. Fakat radikaller seferberlik çabasını Ayodha’da artık yıkılmış olan caminin yerine Hindu tapmağı inşa etme projesini popülerleştirmeye odaklamıştı. Çok büyük kalabalıklar oraya toplanarak BJP hükümetini harekete geçirmek için baskı yarattı.    »</p>

  <p class="calibre1">2002 Şubatı’nda büyük bir destekçi grubu evlerine, yani BJP’nin kalelerinden olan Gujarat’a dönerken tren Godhra’da durdu. Hindu yolcuların tahriklerinin ardından tren şehrin dışında, en militan Müslüman mahallelerinden birinin bitişiğinde durduruldu. Kalabalık bir Müslüman grup treni önce taşladı sonra da ateşe verdi. Kibrit kutusu gibi alev alan trende 58 Hindu yanarak can verdi, üstelik ölenler arasında pek çok kadm ve çocuk da vardı. Hindularm misillemesi çabuk ve zalimce oldu. Gujarat eyaletinde neredeyse tamamı Müslüman olan 2.000 kişi kalabalıklar tarafından katledildi ve 100.000 Müslüman mülteci kamplarına sığındı. Cinayetler aylar boyunca yer yer devam ettikten sonra ordu ve polis eyaletin kontrolünü tekrar ele geçirebildi.</p>

  <p class="calibre1">Profesör Kesharram Shastri, büyük bir etno-milliyetçi birlik olan Dünya Hindu Konseyi’nin Gujarat kolunun 96 yaşındaki başkanıydı. Aynı zamanda Hindu metinleri araştırmacısı ve saygın bir edebiyatçıydı. Godhra olayından hemen sonra Ahmedabad şehrinde yağma için Müslüman dükkanların listesinin çıkarılmasını örgütlediğini kabul etti. Sebebi sorulduğunda da, “yapılması gerekiyordu, yapılması gerekiyordu. Böyle şeyler yapmayı sevmiyoruz, ama korkunç kızmıştık. Şehvet ve öfke kördür.” Ayrıca mazeret sunarmış gibi, ayaklananların “iyi yetişmiş Hindu gençleri” olduğunu ekliyordu. Fakat burada asıl öngörülememiş olan, BJP kontrolündeki Gujarat eyaleti hükümetinin suç ortaklığıydı. Önde gelen bir BJP devlet bakanı polis kontrol odasını ele geçirmiş ve Müslümanların yardım taleplerinin duymazdan gelinmesi için emir çıkarmıştı. Polislerin kalabalıkların başını çektiği görülüyor, müdahale edip kalabalığı durdurmaya kalkanlar ise başka yere tayin ediliyordu. Gujarat’ın sevilen ve dinamik eyalet yöneticisi Narendra Modi ayaklanmayı kınamayı reddetti. Aslında Gujarat Hindularmm “kendilerini kısıtlamaya büyük gayret gösterdiğini” açıkladı. Sonraki eyalet seçimlerini de Hindu etno-milliyetçiliği-ni kışkırtarak kazandı. Çarpıcı seçim zaferinin BJP içinde yankıları oldu. BJP tarafından seçim kazanmada takdire şayan bir model olarak görüldü ve Hindistan Başbakanı Atal Behari Vajpayee’yi milliyetçi retoriğini sertleştirmeye itti.</p>

  <p class="calibre1">Hindilerin çoğu Gujarat’taki bu ayaklanmalann Hindistan’daki ilk devlet güdümlü pogromlar olduğunu düşünüyor. Sonradan 5.000 kişi ayaklanma suçlamasıyla tutuklanmasına rağmen, davalardan çoğu reddedilmiş ve kimse yargılanmamıştır. 2003 Ekimi’nde Hindistan Üst Mahkemesi Gujarat yönetiminin bu asileri yargılayacağına “hiç inancı kalmadığını” ifade etmişti. Mahkeme şöyle diyordu: “Hükümetin rajdharma^sı nedir? Suçluları yargılayamı-yorsamz görevi bırakırsınız. Demokrasi kimsenin yargılanmayacağı anlamına gelmez.” Bu yüzden görevlilerin gelecekteki tüm suçlamalan onaylamalarında ısrar etti (İnsan Hakları İzleme, 2002; <a href="http://www.rediff.com/news/godhra">http://www.rediff.com/news/godhra</a>. htm). 2002’de Gujarat, daha önce tanımladığımız ayaklanma döngülerine endişe verici bir istisna teşkil ediyordu. Hindu etno-milliyetçiliğinin gücünde* ki 30 yıllık artış, akabinde iktidar partisinde istikr^rsızlaşma ve hizipleşme dönemine girilmesiyle Hindistan-Pakistan çatışması çakışınca ortaya çıkmıştı* Neyse ki ulusal hoşnutsuzluk BJP öncülüğündeki hükümetin ekonomik polk tikalarma odaklanmış, 2004 Mayıs seçimlerinden sonra Kongre’nin ve solcu müttefiklerinin tekrar iktidara dönmesini sağlamıştı. Gujarat’ta şimdi olaylar yatışmış durumda.</p>

  <p class="calibre1">Hindistan’daki ayaklanmalar şu ana kadar genel olarak tez 5’i destekledi: Ciddi bir krizle karşı karşıya olmayan ve hem etnik ve dini çatışma hem de sınıf (kast) çatışmasıyla başa çıkmakta zorlanmayan istikrarlı bir devletin varlığı cinai temizlik eşiğinin aşılmasına müsaade etmez. Şimdi Hindistan’daki daha kötü vakalara bir göz atalım.</p>

  <p class="calibre1"><span class="calibre2">1. Ayrılma.</span> Olayların en kötüsü 1947’de, bağımsızlık ve yarımadanın Hindistan ve Pakistan olarak ikiye ayrılmasında meydana gelmiştir. 200.000 ila 400.000 kişi öldürüldü, binlerce kadm tecavüze uğradı ve belki 10 milyon kişi Hin-distan-Pakistan sınırından iki yöne doğru, yeni etnik-dini yurduna kaçtı. Bu hadise yarımadada görülen açık ara en kanlı etnik-dini temizlikti. Temizliğin neredeyse tamamı, iki yeni devletin arasındaki sınıra yakın karışık-etnisiteli Pencap’ta meydana geldi. Hasım dini cemaatler çoğunluk egemenliğini kuvvet kullanarak sağlama almaya çalıştı. Fakat burada Hindular ve Müslümanların yanı sıra Sihler de vardı. Kendi devletlerini oluşturacak kadar büyük bir alanda ağırlık sahibi değillerdi, ama en yoğun şekilde yaşadıkları yerlerde yerel yönetimde onlara ciddi kontrol imkânı veren Hindistan’a katılmayı tercih ediyorlardı. Ayrılma öncesinde Sih liderleri Pakistan’dan kaçan Sihlere yer açmak için yerel Müslüman nüfusu zorla dışarı atacaklarını açıkladılar.</p>

  <p class="calibre1">Sonrasında meydana gelen üç taraflı şiddetin suçlusu devletler değildi; çünkü ortada fiilen bir devlet yoktu. İngiliz devleti çekiliyordu ve komünal şiddete karışmaya hevesli değildi, Hindistan ya da Pakistan hükümetleri de henüz doğru düzgün işlemeye başlamamıştı. Fakat üç cemaatten de yerel idareciler ve bazı yerel askeri birlikler olaylara karıştı. Pencap son derece militer bölgeydi ve İngiliz Hindistan Ordusu’nun askerlerinin yarısı buradan çıkmıştı. Eski askerlerden ve asker kaçaklarından oluşan yerel militer örgütlenmeler örgütlü katil çetelerinin çekirdeğini oluşturdu. Bunlar, barışı korumak için yarı-gönül-lü uğraşan İngiliz Pencap Sınır Kuvvetleri’ne koordineli direniş imkânı yaratmıştı. Sih <span class="calibre2">jathalar</span> herhalde bunların en heybetlisiydi; fakat ilk başta öne çıkan, paramiliter Hindu milliyetçisi örgütlenme RSS’ydi. Cinai etnik temizlik aynı zamanda popülerleşmişti de, üç cemaatten epeyce erkek olaylara karışmıştı. Kadınlara yönelik mezalimde korkunç bir viraj alındı. Karılarına ve kızlarına tecavüz edilmesinden ya da zor kullanılarak ihtida ettirilmelerinden korkan erkek grupları onları öldürdü. Bu kadınlar ve kızlar Sih mitolojisinde hâlâ şehit olarak hatırlanır ve onları öldüren erkek akrabaları hiçbir şekilde suçlanmaz. Aylar sonra iki devletin yeni askeri kuvvetleri egemenlik problemini “çözecek” şekilde nüfus transferlerini gerçekleştirebildi. Hindistan, Pakistan ve Kaşmir’deki mülteci kampları eziyet görenlerin etno-milliyetçiliğinin beslendiği yerler oldu ki hâlâ da öyledir (Ahmad, 1991: 469; Aiyar, 1995; Brass, 2003; Jaffrelot, 1996; Madhok, 1986: 5. Bölüm).</p>

  <p class="calibre1">1950’de Doğu Bengal’de de aynı korkunç sahneler yeniden yaşandı. Hindu karşıtı ayaklanmalarda çoğunluğu Hindu 100.000 kişi daha öldü, yaklaşık iki milyon kişi de Hindistan’a kaçtı. Yine de kıyım görece etnik barış getirdi; zira Hindularm hemen hepsi Hindistan’a kaçmıştı ve Hindistan da kendi sınırları içinde kalan Müslüman azınlığa tahammül göstermeyi tercih etmişti. Radikallerin paramiliter şiddeti teşvik etme imkânı bulduğu, zayıf düşen ve hizipleşen bir devlette rakip ve ulaşılabilir egemenlik projeleriydi buradaki sorun.</p>

  <p class="calibre1">2. <span class="calibre2">Sih-Hindu çatışması.</span> Bu çatışma 1980’lerde patlak verdi. Sihlerin kendi tarihsel siyasi kurumlan, kendi Hinduizm versiyonları ve kendi dilleri vardı, lngilizler böl ve yönet taktiklerinin bir parçası olarak Sihlerin özerkliğini teşvik etmiş, askerleri özellikle onlar arasından seçmişti. Modern Hindistan’da Sih muhalifler Hindistan içinde kendi Pencap eyaletlerini kurmak istediler. Hindistan anayasasının onlara bu hakkı tanımasını, Pencapçanın da resmi statü kazanmasını bekliyorlardı. Fakat böyle bir şey olmadı ve Kongre taleplere sıcak yaklaşmadı. 1980’lerin başında silahlı Sih militanları Pencap kuramlarını ele geçirmeye başladılar. Hindistan ilk başta yavaş tepki verince Sih terörü daha da cesaretlendi. Ama Hindistan sonrasında tam bir askeri baskı dönemi başlattı ve 1983-92 yıllarında 25.000 kişi öldü. Ayrıca Hindistan’ın başka yerlerinde büyük Hindu-Sih ayaklanmaları yaşandı ve Hindistan başkanı Indira Gandhi ilk baskı dalgasının intikamını almak isteyen Sih korumaları tarafından 1984’te suikaste uğradıktan sonra yaklaşık 3.000 kişi öldü. Bu ayaklanmalar son derece örgütlüydü, ibretlik baskı politikası uygulayan bazı Kongre liderleri tarafından kışkırtılıyordu. İbretlik baskı politikası işe yaradı. Sih militanları Pakistan ve başka yerlerden silah almasına rağmen büyük bir yenilgiye uğradılar ve o zamandan beri hareket yok. Gel gelelim, daha fazla siyasi imtiyaz verilmezse, son yenilgi unutulduğunda büyük ihtimal tekrar patlak verecektir (Dhillon, 1998; Kishwar, 1998a).</p>

  <p class="calibre1">3 <span class="calibre2">.Jammu ve Kaşmir.</span> Bu eyaletler Hindistan’ın kuzeybatısında sınır bölgesini oluşturmaktadır. Birbirine hasım olan yerel Hindu ve Müslüman cemaatler adına hem Hindistan hem de Pakistan bu eyaletlerde hak iddia eder (Akhtar, 1991; Bhattacharjea, 1994; Evans, 1999; Punjabi, 1984; Rahman, 1996; Scho-field, 1996). Kaşmir 1947 ayrışmasının bir parçası değildi; çünkü hâlâ bağımsız bir Hindu mihrace tarafından yönetiliyordu, ama nüfusunun çoğunluğu Müslümandı. 1930’lardan beri daha seküler demokrasi biçimleri talep eden Müslüman hareketler mihracenin baskıcı rejimine karşı çıkıyordu. Böylece aşırılıkçı Hindu örgütlenmelerin de etkisiyle cemaatler arası ipler daha önce hiç görülmemiş ölçüde gerildi. Ayrılma krizi sırasında pek çok Müslüman öldürüldü ve Müslüman asiler de Pakistan’dan gelen silahlı kabile üyelerinin cesaretlendirmesiyle misillemede bulundu. RSS’den gelen yardıma ve Pencap’tan eziyet görmüş Hindu ve Sih mültecilerin desteğine rağmen mihrace Hindistan ordusundan yardım istemek zorunda kaldı -bunun bedeli kendi topraklarını Hindistan’a devretmek olacaktı. Bir çırpıda eyaletler Hindistan’a geçti. Fakat yeni sorunlar çıkınca 1972’de yeni bir ayrışma oldu ve bu eyaletler Hindistan ve Pakistan kontrol hatları arasında bölündü.</p>

  <p class="calibre1"><a id="bookmark3"></a><a href="#footnote1">1</a></p>

  <p class="calibre1">Yedinci Gün Adventizmi Protestan bir kilisedir. Cumartesi günü ayinleri ve İsa’nın dünyaya ikinci kez gelişine (advent) yaptıkları vurguyla ayırt edilirler, <span class="calibre2">-rdn</span></p>

  <p class="calibre1"><a id="bookmark7"></a><a href="#footnote2">2</a></p>

  <p class="calibre1">Hindu Rashtra: Hindu din devletine gönderme yapan bir ibare, <span class="calibre2">—rdn</span></p>
</body>
</html>
