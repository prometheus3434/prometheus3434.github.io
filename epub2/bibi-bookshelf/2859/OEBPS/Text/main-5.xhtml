<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><a id="bookmark0"></a><span class="calibre3">Naziler, I Radikalleşme</span></p>

  <p class="calibre1">ALMAN SORUNU</p>

  <p class="calibre1">Şimdi en kötü ünlü ve en iyi belgelenmiş soykırım vakasına yaklaşıyoruz. <span class="calibre2">Fas-cists</span> (Faşistler) başlıklı kitabım, faşizmin esasen aşın organik milliyetçiliğe ve devletçiliğe bağlı bir hareket olduğunu, toplumsal çatışmaları, özellikle de sınıf çatışmasını paramiliter şiddet ve devlet şiddeti kullanarak kaynaştırmak suretiyle aşma iddiasında olduğunu gösteriyordu. Fakat diğer faşist hareketlere kıyasla Nazizmin ayrıca iki tehlikeli özelliği daha vardı: Millet anlayışı kültürel olmaktan ziyade ırksaldı ve Almanya’nın eski gücünü geri kazanması için saldırgan bir <span class="calibre2">emperyal revizyonizmi</span> savunuyordu. Bu özelliklerin her ikisi de Avrupa’da doğuya doğru genişleme hedefine yoğunlaşınca Nazi soykırımının ortaya çıktığını, fakat önce liderlerin ve militanların bir dizi radikalleşme yaşadığını öne süreceğim. Bu bölüm radikalleşmelerle ilgili, sonraki iki bölümde soykırıma eğileceğiz.</p>

  <p class="calibre1">Almanya daha sonra Nazilerin uç noktaya götürdüğü ırksal hisleri niçin besliyordu? Alman Sorunu bu dur. Fakat biraz yanlış anlaşılmıştır; çünkü Almanya tek başına değildi. Kuzey Avrupa’nın geneli ırkçılığı besliyordu. Dördüncü bölümde gördüğümüz üzere, yurtdışmdaki Ispanyollar ve Portekizliler yerlileri asimile etmeye (ayrıca onlarla evlenmeye) Kuzey Avrupalı sömürgecilerden çok daha açıktı. Ondokuzuncu yüzyıl sonu ve yirminci yüzyıl başı da ırkçılığı beslemişti. Sosyal Darwincilik bu süreçte biyoloji, tıp, sosyoloji ve psikolojiyle karışarak ırksal-genetik insan ilerlemesi mefhumları yaratmıştı. Almanların ya da Ingilizlerin genetik bakımdan Slavlardan ve Yahudilerden farklı olduğuna, bir ırkın diğerinden üstün olabileceğine ve suç ya da akıl hastalıkları gibi toplumsal problemlerle öjenik, “ırkı arıtmacı” politikalarla mücadele edilebileceğine inananların sayısı epeyce çoktu. Nazilerin zihinsel engellileri öldürme politikası sadece diğer Kuzey Avrupalılarm o dönem uyguladığı zorunlu kısırlaştırmanın daha ileri götürülmesiydi. Üçüncü olarak da, daha önce tartıştığımız gibi, ondokuzuncu yüzyıl sonu Avrupası’nda organik milliyetçilik genel olarak yükselmişti.</p>

  <p class="calibre1">Fakat bu üç geniş özendirici unsur ile soykırım yapmak arasmda büyük bir uçurum vardır. Niçin bazı Almanlar bu uçurumu aşmıştı? Kimileri esasen Alman milliyetçiliğinde cevapları bulmaya çalışır. Milliyetçiliği ikiye ayırmak, <span class="calibre2">etnik</span> milliyetçilik ile <span class="calibre2">vatandaşlık</span> temelli ulusçuluk tanımı yapmak ve Alman milliyetçiliğini kesinlikle etnik ve bu yüzden de çok daha tehlikeli saymak gelenek haline gelmiştir (örn. Brubaker, 1992). Fransız ya da İtalyan topraklarında uzun süre oturan herkese Fransız ya da İtalyan ulusunun üyesi gözüyle bakılır. Farklı etnik kökenlerden insanların asimilasyonuna müsait vatandaşlık tanımı böyledir. Fakat Almanya’da sadece etnik bakımdan Alman olanlar, nerede yaşadıklarından bağımsız olarak Alman milletinin tam üyeleri olarak görülürler. Alman sorununun kökeninde bunun yattığı, çünkü yurttaşlık temelli ulusçu anlayıştan daha dışlayıcı olduğu düşünülür.</p>

  <p class="calibre1">Bu görüşte doğruluk payı yok değil. Fakat birinci bölümde değindiğim gibi, etnisite nesnel olarak ölçülemez. Almanların yine de kimin etnik bakımdan Alman olduğuna karar vermesi gerekir. Alman devletleri iki kritere başvuruyordu: anadil olarak Almanca konuşma kabiliyeti ve soy. Dili öğrenmek mümkündü, fakat soy doğuştan edinilen bir şeydi. Dolayısıyla bu iki kriterin nasıl bir karışımına başvurulduğu Alman milliyetçiliğinin ne kadar dışlayıcı olacağını belirliyordu. Ondokuzuncu yüzyıl sonunda Kaiserreich’ta yaşayan Yahudiler ve Polonyalılar Almanca konuştukları ve kültürel bakımdan Alman-laştıkları için Alman ulusuna kısmen asimile olmuşlardı, fakat Polonyalılara hâlâ ayrımcılık yapılıyor ve ikinci sınıf insan muamelesi ediliyordu. Yahudiler ve Slavlar gönüllü asimilasyon ve kurumsal zorlama gibi barışçıl yollardan “temizleniyordu”. Fakat Birinci Dünya Savaşı’ndan önce Alman Yahudi karşıtlığı Fransız Yahudi karşıtlığından daha fazla değildi. Nitekim, işlerin niçin çok daha kötüye gittiğini açıklamak için, Alman milliyetçiliğinin dışındaki sebeplere bakmalıyız.</p>

  <p class="calibre1">Peki ama Almanya tam olarak neredeydi? Önceki yüzyıllardaki salt “coğrafi ifade”den fazlası söz konusuydu. Fakat 1914’ten önce iki büyük Alman devleti kalmıştı ve milyonlarca Alman bunlardan ikisinde de yaşamıyordu. Bu yüzden Alman milliyetçiliğinin her analizi devlet sınırlarını aşan (devletlerarası) jeopolitik ilişkileri ve ulusaşırı ilişkileri de göz önüne almak zorundadır. Alman radikalleşmesinin her aşaması için bu durum geçerlidir. Almanların Doğu</p>

  <p class="calibre1">sorunlarındaki ulusaşırı ve jeopolitik anlaşmazlığı, Alman milliyetçiliğini ve Yahudi karşıtlığını radikalleştirecekti.</p>

  <p class="calibre1">Alman milliyetçileri etnik Almanların hepsini tek bir devlette toplamayı hedefliyordu. Bu hedef şimdi çok daha yakın görünüyordu; çünkü birçok Alman i devleti iki büyük devlet haline gelmişti: Prusya Almanyası ve Habsburg Avus-turyası. Fakat neredeyse tüm Almanları tek bir devlette toplamak için diğer ; etnik grupların tahakkümündeki bölgelere doğru emperyal genişleme gereke-çekti. Ondokuzuncu yüzyıl sonunda Alman milliyetçiliğinin ayırıcı özelliği et- , nik olmasından ziyade emperyalizmi gerektirmesiydi -Almanlar başka yerleri fethedecek ve başkalarını yönetecekti. Avrupa’da emperyal genişleme alışılma-dik değilse de, Alman emperyalizmi geç ortaya çıkmıştı ve daha önceki İngiliz ya da Fransız emperyalizmine nazaran daha etnik olacaktı. Artık sadece üst sı-mflar değil bütün halk egemen olmalıydı, bu yüzden emperyalizm halkı seferber ederek daha etno-milliyetçi bir emperyalizme doğru kayabiliyordu. Sosyal ‘ Darwinciliğin de etkisiyle, hangi milletin en güçlü olup sağ kalacağım savaşların tayin edeceği düşünülüyordu. Almanya’da ırk teorisyenleri DanimarkalI ve Fransız azınlıkların benzer Aryan ırktan geldiğini, ama iki Almanya’nın doğu <sup class="calibre4">;</sup> sınırlarının ötesinde yaşayan Slavların ve Yahudilerin Aryan olmadığını söylüyordu. Bu doğulu etnik gruplar Alman ırkına yabancı sayılmalıydı.</p>

  <p class="calibre1">Her iki Alman devleti de halk egemenliğine karşı çıkan hanedan monarşilerince yönetiliyordu. Ama birbirlerinden farklıydılar. Prusya esasen Almanlar arasmda genişlemişti, bu yüzden etnik Alman devleti, yani <span class="calibre2">kleindeutsch</span> (küçük Alman) ulus-devletiydi, ama sadece kısmi halk egemenliği vardı ve Alman olmayanlar için potansiyel ikinci sınıf vatandaşlık ve/veya asimilasyon söz konusuydu. Avusturya’nın genişlemesi ise tam tersine doğuya ve güneye doğruydu, esasen Alman olmayanları kapsıyordu, yani <span class="calibre2">grossdeutsch</span> (büyük Alman) imparatorluğuydu ama etnik değildi. Bir Alman hanedanı tarafından yönetilen farklı etnik gruplardan oluşmuş bir imparatorluktu. Habsburglar milliyetçi olamazdı. Asimilasyon (diğerlerine Almanca konuşturmak ve Alman kültürünü benimsemelerini sağlamak) ile çokkültürcü konfederasyonculuğu (diğer etnik elitlerle egemenliği paylaşmak) birleştirmek zorundaydı. Almanya’nın Avusturya versiyonu <span class="calibre2">grossdeutsch</span> emperyalizmiydi, ama organik değildi. Üçüncü bölümde gösterildiği gibi, Habsburg topraklarında halk egemenliği mücadelesi madun etnisiteler arasında organik milliyetçiliğin yayılmasına yol açmıştı ve Almanlar ile Macarlar salt kültürel değil daha etnik bir egemenlik talep ederek buna tepki vermişti. Bu yüzden 1900’e gelindiğinde Avusturya Almanları, madun milliyetçilerin saldırılarına tepki olarak en büyük organik Alman milliyetçi hareketini başlatmıştı.</p>

  <p class="calibre1">iki etnik grubun özellikle tehdit oluşturduğu düşünülüyordu. Alan genişlemesinin büyük bir kısmı doğuya doğruydu, yani Rusya en tehlikeli rakip devlet olarak görülüyordu -çok büyüktü, ilkeldi ve Slavdı. Almanlar yabancı, ilkel Slav güruhların “daha yüksek” Alman uygarlığını tehdit ettiğine inanmaya başladı, ikinci tehdit kaynağı eski dinsel düşmanlar ve Avrupa çapında “parya sömürücüler” olarak görülen Yahudilerdi. Yine de Batı Avrupa devletleri artık sekülerleşiyordu ve Yahudiler de asimile olmaya başlamış görünüyordu -Prusya Almanya’sının kendisinde de durum böyleydi. Daha doğudaki ülkelerde ise işler biraz farklıydı. Fakat Yahudiler Habsburg lmparatorluğu’nda özel bir konuma sahipti. Hanedan milliyetçileri -Alman milliyetçilerini de- sevmiyordu ve dengeyi sağlamak için dini hoşgörüyü ve Yahudiler gibi kozmopolit grupları teşvik ediyordu. Devlet Yahudileri asimile ediyordu, ama Alman milliyetçileri ile Yahudiler Prusya împaratorluğu’ndan ziyade Habsburg’da çatışma yoluna girmişti. Ortodoks Yahudilerin Rus İmparatorluğu’ndaki pogromlardan kaçarak Habsburg topraklarına gelmesiyle gerilim yükselmişti. Bu Yahudilerin tuhaf dili, kıyafetleri ve saç lüleleri hem yabancı hem de ilkel görünüyordu. Ondokuzuncu yüzyıl sonunda Almanların doğulu Slavlardan ve Yahudilerden korkusu arttı.</p>

  <p class="calibre1">Bu akımlar bir araya gelerek Alman milliyetçiliğindeki saldırgan unsurları Almanya’dan ziyade Avusturya’da artırdı. Fakat sonra Birinci Dünya Savaşı iki tayin edici değişiklik getirdi. Avusturya ve Almanya facia düzeyinde bir yenilgi aldılar. Her iki hanedan da sona erdi ve Alman emperyal projelerinin ikisi de hezimete uğradı. Habsburg imparatorluğu yok oldu ve Avusturya bugünkü küçük cumhuriyetten ibaret kaldı. Geri kalan bölgeleri tek hakim etnisiteye sahip devletlere verildi. Bunların çoğu Slavdı ve artık Almanlar ikinci sınıf vatandaş olarak ayrımcılığa uğruyordu. Prusya Almanyası da cumhuriyet oldu ama büyük devlet olarak kaldı. Gerçi topraklan ve nüfusu azalmış, hanedanın milliyetçiliği dizginleme imkânı da ortadan kalkmıştı, iki cumhuriyet de si-yaseten Marksist sol ile milliyetçi sağ arasmda kutuplaşmıştı. Versailles barış anlaşmalarından memnun olmayan Alman sağcıları artık etnik emperyal re-vizyonizmle ortaya çıkıyordu -“kaybedilen toprakları” geri almak için sınırlar revize edilecek ve etnik Alman İmparatorluğu kurulacaktı. Avusturya parçalandığı için artık sadece Almanya olarak bilinen Prusyalı Alman devleti bunu yapabilirdi. Habsburg kültürel <span class="calibre2">grossdeutsch</span> ideali ölmüştü, Prusya’nın etnik ideali de yeni bir <span class="calibre2">grossdeutsch</span> genişlemeciliğine dönmüştü. Fakat Burleigh’in (2000) vurguladığı üzere, Üçüncü Reich’ın saldırganlığı keskin bir mağduriyet hissinden türemişti.</p>

  <p class="calibre1">Savaş döneminin ikinci sonucu, Bolşevik devriminin Avrupa çapında bir smıf devrimi ve kaos hortlağı yaratmasıydı. Bu hortlak açıkça Rus ve aynı zamanda Yahudi olarak görülüyordu; çünkü önde gelen pek çok Bolşevik Yahu-diydi. Almanya, Avusturya ve Macaristan 1918-19’da Yahudilerin öne çıktığı komünist kalkışmaları bastırmak zorunda kalmıştı. Bu durumda iki doğulu ırksal düşman, Slavlar ile Yahudiler daha da iç içe geçmiş gibi görünüyordu. Yahudiler aynı zamanda kapitalist olarak görülüyordu ve Batı’daki düşman devletlerle ilişkilendiriliyordu; fakat Alman genişlemesinin başlıca düşmanı Sovyetler Birliği’ydi ve bir Yahudi-Bolşevik düşman Almanya içinde de tehdit edici olabilirdi. Etnik düşmanlar ile sınıfsal düşmanlar bir araya gelerek Almanya’da kendi devletlerini kurmak için komplo planlıyormuş gibi görünüyordu. Yahudiler aslında kendi rakip devletlerinin peşinde değildi (en azından Avrupa’da), fakat rakip devlet kurmak isteyen Slavlara ve komünistlere esin verdikleri düşünülüyordu.</p>

  <p class="calibre1">Büyük Buhran ekonomik huzursuzlukları artırdı ve Naziler esasen Yahudi karşıtlığı yüzünden değil, smıf çatışmasını aşarak ekonomik büyümeyi tekrar sağlamaya yönelik inandırıcı bir program sunup bunu organik milliyetçi retorikle süsledikleri için iktidara doğru ilerlediler. 1928-32 dönemindeki seçimlerde önce merkezi liberal ve özel çıkar partilerinin oyu düştü ve bu oyların büyük bir kısmı muhafazakar milliyetçilere gitti. Nazilerin oyu ilk başta azdı. Sonra muhafazakarların tabanı zayıflamaya başladı ve bundan en çok yararlananlar Naziler oldu. Muhafazakar milliyetçiliğin aksine Nazi milliyetçiliği sınıfsız, halkçı ve bu yüzden tam anlamıyla organik görünüyordu. Hitler güçlü liderlik göstererek sınıfları ve çıkar gruplarını kaynaştırma, ülkeyi üniterleştirme ve tekrar büyük Almanya’yı yaratma sözü veriyordu. Naziler seçim dönemlerinde Yahudi karşıtlığını pek öne çıkarmasa da, Yahudilere baskı yapacaklarından çok az kişinin şüphesi vardı ve çoğu onları onaylıyordu. Naziler hiç sevilme-yeceği düşüncesiyle savaş çığırtkanlığı yapmasa da, Almanların çoğu onların Alman gücünü tekrar toparlamasını ve kayıp toprakları geri almasını bekliyor ve istiyordu. Bu yüzden Naziler serbest seçimlerde iyice yükselerek oyların üçte birini aldılar ve sadece sosyalistler ile Komünistler ciddi bir biçimde karşı koydu. Diğer muhafazakar partiler de Hitler’le rekabet edebilmek için radikalleştiğinden, Naziler fiilen Reichstag’da<a id="footnote1"></a><sup class="calibre4"><a href="#bookmark1">1</a></sup> çoğunluğu ele geçirmişti. Bu çoğunluğu az çok yasal bir darbe gerçekleştirmek için kullandılar. Naziler demokrasinin organik idareye dönüşü sayesinde iktidara gelmişti (bkz. Mann, 2004: Dördüncü Bölüm). Sonra derhal demokrasiye bir son verdiler. Fakat Almanların sadece azınlığı bunu bekliyordu, ayrıca pek çoğu oyunu sosyalistlere ya da komünistlere vermişti. Üstelik onlar bile bir dünya savaşı ya da soykırım beklemiyordu.</p>

  <p class="calibre1">Bu seçimler bazı açılardan 1990-1’de Sırbistan’da düzenlenen seçimleri andırır. Halk hem Hitler’e hem de Milosevic’e benzer oranda ve benzer sebeplerle oy vermişti. Her ikisi de sağlam ekonomik politikaları varmış gibi görünüyordu ve her ikisi de popüler organik milliyetçilik söylemi kullanıyordu. Emperyal revizyonizm, istikrarsız jeopolitikada sınıfsal hislerin başka kanallara akması ve ekonomik kriz Alman milliyetçiliğini tepeden tırnağa organikleştirmişti. Farklılıklara sahip bir halkın egemenliğine dair liberal ve sosyalist anlayışlar ilk başta organik egemenlik nosyonları tarafından demokratik yollarla yenildi. Sonra kazananlar kuvvet kullanarak demokrasiyi yok etti ve etno-milliyetçili-ğin ırksal faşizmle ifade bulmasını güvence altına aldı. Almanya ve Avusturya iki halk egemenliğini <span class="calibre2">-demos</span> ve <span class="calibre2">ethnos-</span> sonuna dek iç içe geçirmişti. Sonra <span class="calibre2">ethnos</span> tarafı <span class="calibre2">demos’u</span> öldürdü. Soykırımın sorumlusu bir parti diktatörlüğüydü.</p>

  <p class="calibre1">Güçlenen Slav karşıtı ve Yahudi karşıtı hisler Alman milliyetçiliğine has değildi, ancak doğudaki jeopolitik ve ulusaşırı gerçekliklerle karşılaşmasının hesaplanmamış yan ürünleriydi. Nihai Çözüm’de Yahudiler sırf Yahudi oldukları için değil, Almanların başkalarıyla mücadelelerine bulaştıkları için imha edildiler. Nazi soykırımı ancak bu dolaylı anlamda üçüncü tezimin pratiği olabilir: İki rakip etnik hareket aynı topraklar üzerinde devlet kurma iddiasında bulunduğunda, üstelik her ikisi de kendi iddiasının meşruluğuna ve uygulanabilirliğine inandığında cinai temizlik tehdidi ortaya çıkar. Fakat sadece Nazilerin bakış açısından böyle bir şey vardır, çünkü Yahudilerin aslında Alman topraklarında kendi devletlerini kurmak için komplolar kurduğu filan yoktu. Ama Naziler’e göre Slav/Komünist genişlemenin arkasındaki güç Yahudilerdi. Sırf bu yüzden Nazi vakası (yine dolaylı olarak) dördüncü etnik tezimin karma bir versiyonuna uyar. Yahudilerin kışkırttığı devletlerin komplo kurduğu düşüncesiyle tehdit edildiğini hisseden Naziler, Yahudi-Bolşevizmin gelecekle güç kazanmasını önlemek için zayıf grup olan Yahudilere önleyici saldırı düzenlemişlerdi.</p>

  <p class="calibre1">NAZİ SOYKIRIMININ BOYUTLARI</p>

  <p class="calibre1">Nazi rejimi 12 yıllık iktidarının son dört yılında yaklaşık 20 milyon silahsız insanın öldürülmesine sebep oldu.<a id="footnote2"></a><sup class="calibre4"><a href="#bookmark2">2</a></sup> Yahudiler ana mağdur grubu haline gelse de, toplam sayının üçte birini oluşturuyorlardı ve onlar soykırıma uğradığı sırada cinayetler silsilesi çoktan başlamıştı. İlk önce 1930’larda sokak, polis ve toplama kampı şiddeti yaşanmış, sadece birkaç bin ölüme sebep olmuştu, ama suçluları ve genel nüfusu hazırlaması ve alıştırması bakımından önemliydi. Birinci aşama, Yahudilerden ziyade Alman siyasi hasımlara, özellikle sola yönelikti. Diğer cinai temizlik vakalarında olduğu gibi ılımlıları siyasetten uzaklaştırmak için bu gerekliydi. Siyasi seçmeci baskı hedeflenmiş olsa da, siyasi düşmanlar aynı zamanda “yabancı”, “Alman olmayan” gibi organik, etnik etiketlerle kötüleniyordu. 1938’de <span class="calibre2">Kristallnacht<a id="footnote3"></a><sup class="calibre4"><a href="#bookmark3">3</a></sup></span> ve Avusturya’daki <span class="calibre2">Anschluss<a id="footnote4"></a><sup class="calibre4"><a href="#bookmark4">4</a></sup></span> kısa süreliğine Nazi öfkesini Yahudilere yöneltti, ama bu durum sonraki yıl mahut T4 kod adlı (merkezinin Berlin’deki 4 Tiergartenstrasse adresinden ilhamla bu ad verilmişti) ötenazi projesinde ilk sistematik cinayetlerin başlamasıyla gölgede kaldı.</p>

  <p class="calibre1">T4 uyarınca zihinsel engelli Almanlar çocukları olmasın diye öldürüldü. Bu savunmasız kurbanların yaklaşık 250.000’i öldürüldü, yani ulaşılabilen zihinsel engellilerin büyük bir kısmı imha edildi (Burleigh, 1994; de Mildt, 1996; Klee, 1983). BM tanımına göre bu soykırımdı, fakat etnik soykırım değildi. Biyolojik-ırksal akıl yürütme Nazileri Aryan ırkından olanların genelinde güya biyolojik kusurlar yarattıkları için “toplum karşıtları”m (mükerrer suçtan hüküm giyenler dahil), eşcinselleri ve ciddi doğum özrüyle doğmuş olanları ya da alışılmadık fiziği olanları, mesela cüceleri de öldürmeye götürdü. Bu cinayetler daha düzensizdi, o kadar çok kişi sağ kaldı ki soykırımdan sayılması bile mümkün değildi, ama Almanya’daki Kashubianlar ve Sorbianlar gibi Aryan olmayan küçük etnik azınlıklar ile Kırım’daki Kınmçaklar soykırıma uğradı.</p>

  <p class="calibre1">Biraz gecikmenin ardından Çingeneler de öldürüldü. Naziler onlar konusunda ideolojik bir ikilem yaşamıştı. 1939’da bazı önde gelen Naziler onlara tıpkı Yahudiler ve Polonyalılar gibi insandan daha düşük bir canlı gözüyle bakıyordu. Öte yandan boş gezmeleri ve güya küçük hırsızlıklar yapmaları toplum karşı ti kategorisine de girmelerine sebep oluyordu. Yine de Nazi te-örisyenler, Çingenelerin Ari soydan geldiğini düşünüyordu. Himmler “daha saf kabileleri” rezervasyonlara kapatarak ırklarının “kadim saflığım” korumayı önerdi, ama (Hitler adına konuşan) Martin Bormann onu susturdu. 1942 sonlarından itibaren Auschwitz’deki Çingeneler vuruldu, aç bırakıldı, ölene kadar çalıştırıldı ya da Josef Mengele’nin korkunç deneylerinde can verdi. 1944’te Çingeneler sistematik olarak gazla öldürülmeye başladı. Belçika, Hırvatistan, Estonya, Hollanda ve Litvanya’daki Çingenelerin çoğu ile Avusturya ve Alman Çingenelerinin dörtte üçü yok edildi. Ama diğerleri kaçmakta becerikliydi. Toplam ölü sayısına dair tahminler genellikle 200.000-260.000 düzeyindedir, yani Avrupa Çingenelerinin dörtte biridir; fakat tam olarak kimin Çingene olduğunu tespit etmek de güçtür (Crowe, 1996; Hancock, 1996; Höss ve diğ., 1978: 62-8; Kenrick &amp; Puxon, 1972: 183-4; Pearson, 1983: 200). Bunun soykırım sayılıp sayılmayacağı çok tartışılmıştır. Niyet ortadaydı fakat kurbanlar kaçmıştı, o halde buna soykırım girişimi denebilir. Naziler savaşı kazansaydı soykırım tamamlanacaktı.</p>

  <p class="calibre1">En çok öldürülenler Slavlardı (Hunczak, 1990:122-4; Kumanev, 1990:140). 1939’daki Polonya işgalinde Naziler, Avrupa tarihindeki (İkinci Bölüm’de tartışılan) en <span class="calibre2">acımasız savaşların</span> bile ötesine geçtiler. Tümgeneral Lahousen savaştan sonraki tanıklığında, Führer’in talimatıyla “halkın toptan imhası”nı ve “siyasi alanın temizlenmesi”ni başarmak için işgal altındaki Polonya’nın ikili askeri/sivil kontrol sahibi olmaya çalıştıklarını belirtmişti (Nürnberg Mahkemesi, 1946: VIII: 588). Naziler neredeyse ellerine geçen tüm eğitim görmüş Polonyalılan öldürdüler. SS Generali Berger de onları teşvik ediyordu: “iki Polonyalı az vurmaktansa iki tane fazla vurun. Vahşi bir ülke düzgün yoldan yönetilemez.” Üç milyona yakın Yahudi olmayan Polonyalı öldürüldü. Belki de yirminci yüzyıldaki en kesin siyasikırımdı bu. Düşmanın elit kesimi imha edilmişti. Polonyalılar Yahudilerin imha edilmesini seyrederken, aralarından pek çoğu savaştan sonra soykırım sırasının kendilerine geleceğine inanıyordu (Gordon, 1984: 101; Gutman, 1990). Aslında Naziler onlar için daha karma bir gelecek planlamıştı -üçte biri <span class="calibre2">etnikkırımda</span> ölecek, üçte biri segregasyona uğrayacak ve geri kalanı da Rusya’ya <span class="calibre2">şiddet yoluyla göç ettirilecekti.</span> Buradaki amaç tam olarak soykırım değildi.</p>

  <p class="calibre1">1941 ortasında Sovyetler Birliği’nin istilasıyla cinayetler Sovyet siviller ve Yahudiler üzerine yoğunlaştı, ilk başta cinayetleri <span class="calibre2">Einsatzgruppen</span> (“özel kuvvetler”) idam mangalan işlerken, sonra SS, polis ve Wehrmacht<a id="footnote5"></a><sup class="calibre4"><a href="#bookmark5">5</a></sup> kuvvetleri ile ölüm kampları devreye girdi. Naziler 6-7 milyon Yahudi olmayan sivil Sovyet yurttaşı öldürdü (yaklaşık 4 milyon Ukraynalı, yaklaşık 2 milyon Beyaz Rus ve Rus Cumhuriyeti’nde de 1.5 milyon), ayrıca 3.3 milyon da Sovyet savaş esiri, yani toplam Sovyet savaş esirlerinin yüzde 57’sini öldürdü -oysa Almanların elindeki Ingiliz ve Amerikan savaş esirlerinin yüzde 4’ten azı öldürülmüştü (Naziler onları Aryan sayıyordu). Bu Sovyet sivillerinin ve savaş esirlerinin üçte biri vuruldu ya da gazla öldürüldü. Geri kalanı da ölünceye kadar çalıştırıldı ya da hastalık ve açlıktan korunmasına yetecek kadar yiyecek verilmedi (Streit, 1978:10). Bu dönemde Yahudi olmayan Ükraynalılarm “sadece” yüzde 15’i, Polonyalılarm yüzde 10’u ve Belarusların yaklaşık yüzde 10’u öldürüldü -oysa Polonyalı Yahudilerin yüzde 90’ı ölmüştü. Fakat öldürülen kişi sayıları dehşet vericidir. Bu katliamlar soykırım sayılmıyordu; çünkü öldürülemeyecek kadar çok sayıda Sovyet Slav vardı. Nazilerin amacı, onun yerine kendilerine karşı çıkabilecekleri ortadan kaldırmak (politik grup katli), çok sayıda insanı şiddet yoluyla göç ettirip Orta Asya’ya sürmek, sonra da bir nevi kölelik düzeni kurarak geri kalan yüzde 30’u yönetmekti. Ruslar da PolonyalIlarla aynı kaderi paylaşacaktı, fakat onlar direnmek için daha donanımlıydı.</p>

  <p class="calibre1">Alman kuvvetleriyle birlikte yolculuk eden İtalyan yazar Malaparte bu politikaya çarpıcı bir şekilde görgü tanıklığı etmiştir. Yakılıp yıkılmış bir Ukrayna köyünde 118 Rus esirinden <span class="calibre2">Pravda</span>’yı yüksek sesle okuması istenmişti. En iyi okuyanlar esir kampında memurluk görevine atanacaktı, ki okuyamayanlar gibi taş ocaklarında çalışmaktan çok daha kolaydı bu iş. Otuz bir kişi okuryazarlık testinden geçti ve bir kenara ayrıldı. Talihleri yardım ettiği için “mutlu mutlu gülüyorlardı”. Sonra en yakın duvara dizilip vuruldular. Sorumlu çavuş Malaparte’ye şöyle dedi:</p>

  <p class="calibre1">Rusya tüm bu eğitimli güruhtan kurtulmalı. Fazla iyi okuyup yazan köylüler ve</p>

  <p class="calibre1">işçiler tehlikelidir. Bunların hepsi komünist. (Malaparte, 1946: 213-15).</p>

  <p class="calibre1">Siyasi kurbanlar tıpkı Yahudiler gibi ırkçı terimlerle <span class="calibre2">Untermenschen,</span> yani insandan aşağı görülüyor, hattâ bazen insandan bile sayılmıyor ve aynı zamanda siyasi damga yiyorlardı. Heydrich’e göre, “Yahudilik... Bolşevikliğin kaynağıydı ve bu yüzden yok edilmeliydi.” Cinayet emirlerinde siyasi ve ırksal hedefler rutin olarak iç içe geçiyordu -“Yahudiler, Çingeneler, aşağı ırktan olanlar, toplum karşıtları ve Sovyet siyasi komiserleri” ya da “esirler arasındaki ırksal ve siyasal bakımdan istenmeyenlerin hepsi” veya “ikinci sınıftan Asya tikler”. (Headland, 1992: 54) SS <span class="calibre2">Einsatzgruppen</span> raporlarında tanımlanan 44 örtü-şen “hedef grubu” listeler. Bunlardan bazıları etnik, bazıları siyasi ve bazıları belirsizdir (mesela düşmanlar, sabotajcılar ve ajitatörler). Meşhur “Komiser Emri”nde, “barbarca, Asyatik savaş yöntemlerine başvurdukları” için tüm Sovyet komiserlerinin öldürülmesi isteniyordu. Asyalı “yüz hatlarına” sahip olan pek çok Sovyet yurttaşı da öldürülmüştü (Gordon, 1984: 143; Jacobsen, 1968: 530; Krausnick, 1993: 62-3, 532). Yahudiler, ruh hastaları ve Çingenelere nazaran daha az oranda Slav kadın ve çocuğu öldürülmüştü ki bu da niyetin tam anlamıyla soykırım olmadığını gösteriyor. Fakat kurbanların neredeyse tamamı zararsız sivillerdi, silahları yoktu, hattâ komünist bile değillerdi. SS ve Wehrmacht raporlarının tüyler ürpertecek kadar dengesiz istatistiklerinin altında yatan gerçek budur: Tipik bir harekatta 1.500 partizan öldürülmüş fakat sadece 100 tüfek bulunmuştu. Naziler Slavlara karşı soykırım eğilimi taşıyan karışık bir siyasi-etnik temizlik yapmışlardı. Yahudilere karşı ise aynı muharebe soykırıma dönüştü.</p>

  <p class="calibre1">1939’dan 1941’e kadar Slavlar Yahudilerden çok daha fazla öldürüldü. 1941 Eylülü’nde ilk Zyklon B gazı denemeleri Auschwitz’de Rus savaş esirleri üzerinde gerçekleştirildi. Sonraki ay Sachsenhausen’de ilk gaz kamyonu testi kırk Rusla yapıldı. Çırılçıplak kamyona bindirildiler ve yöredeki mezarlığa götürülürlerken motor çalıştırıldı. Yirmi dakika sonra içerideki gürültüler ve inlemeler kesildi. Kamyonun kapısı açılarak cesetler dışarı çıkartıldı. SS’ler cesetlerin pembe olduğunu -yani boğulmamış, zehirlenmişlerdi- görünce deneyin başarılı olduğuna karar verdi (Browning, 1985: 62-5). Sonra gaz kamyonları Doğu Avrupa’da Polonya’dan Sırbistan’a kadar her yerde kullanıldı, fakat yeni teknikle cinayet işlemenin doruğuna, ölüm kamplarında Yahudilerin atıldığı gaz odalarıyla ulaşıldı.</p>

  <p class="calibre1">Shoah ya da Holokost olarak da bilinen Nihai Yahudi Çözümü, 1941 başından itibaren Nazi soykırımının merkezine oturdu. Yahudilerin büyük bir kısmı gazla öldürülürken, Slavların çoğu vuruluyor ya da aç bırakılıyordu. Üstelik Slavlar o kadar merhametsizce öldürülmüyordu. Yahudi gettoları tasfiye edildi, beş ölüm kampı işletilmeye başladı, binlerce başka kampta Yahudileri imha etme oram yükseldi, sonra da ilerleyen Kızıl Ordu’nun yarattığı baskıyla kamplar boşaltılınca sağ kalanlar için ölüm yürüyüşü başladı. Nihayet özgür kaldıklarında bile pek çok tutsak hayatta kalamayacak kadar kötü durumdaydı. Öldürülen Yahudilerin sayısı için sık sık zikredilen 6 milyon rakamı biraz yüksek olabilir. Hilberg (1978) dikkatli bir hesaplamayla 5.1 milyon bulmuş, Maksudov da (1993) bu rakama 300.000 daha Rus Yahudisi eklemiştir. Öldürülen Yahudilerin toplam sayısı için herhalde en iyi tahmin 5.5 milyon olacaktır. Avrupalı Yahudilerin neredeyse dörtte üçü ölmüştür ve hayatta kalanların da çoğu tam anlamıyla Nazi kontrolünde olmayan ülkelerde yaşayanlardır. Kurbanların çoğu Doğu’daydı, ama imha Batı’da da bir o kadar amansızdı. Bu olay açıkça soykırımdı, Nazilerin giriştiği tek gerçekten büyük soykırımdı.</p>

  <p class="calibre1">Nihai Çözüm dünyanın görüp görebileceği en kararlı soykırım girişimiydi. Nazi liderleri <span class="calibre2">tüm</span> Avrupalı Yahudileri öldürmeyi hedefliyordu. Dünya imparatorluğu hayalleri kurarken, her yerdeki Yahudileri öldürmeyi de kafalarına koymuşlardı -neye mâl olursa olsun, inatla toptan imhaya yönelmişlerdi. Araçsal akılcılık bakımından bunun hiç mantığı yoktu. Ekonomik ya da askeri güç bakımından da anlam taşımıyordu. Muazzam miktarda insan gücü, taşıma, erzak vs. kaynağım savaş yerine imhaya ayırmışlardı. Soykınm savaşın son günlerine kadar devam etti. Burada söz konusu olan araçsal akılcılık değil, Weber’deki anlamıyla -bu vakaya has bir- değer akılcılığıydı. Bazı Nazilerin gözünde tüm çabalarının amacı Yahudileri imha etmekti; savaşın ta kendisi buydu, en büyük başarılarıydı ve bununla hatırlanacaklardı. Niyet ettiklerinin tam aksi anlamda haklı da çıktılar. Zira bütün Nazi rejimine dair görüşlerimize yaptıkları kötülükler hakim, hattâ Almanya’ya dair görüşlere bile bu kötülükler sinmiş durumda.</p>

  <p class="calibre1">Sağ kalanların daha önce görülmedik ölçüde çok sayıdaki anı kitaplarında ve savaş suçları mahkemelerinde genel olarak kötülükle karşılaşma hissi fark edilmektedir. Çok sayıda insan tanıklığını paylaşmak zorunda hissettiği için, Nazilerin soykırımı hakkında başımız dönünceye ve midemiz bulanıncaya kadar okuyabiliriz. Genel kapsamı, değişmez maksadı ve amansız zalimliğiyle Yahudi imhası eşi görülmedik ve aklımıza hayalimize gelmeyecek ölçüde bir insan kötülüğünü temsil eder -kurbanlar da bunu hayal edemedikleri için kuşkuyla, neredeyse uysalca ölüme gitmişlerdir. Fakat mahkemeler ve anı kitapları bize aynı zamanda insan kötülüğünün bağrına nüfuz eden kanıtlar da veriyor. Neden soykırım yapılmıştı? İnsanlar nasıl öldürebilmiş ve durmaksızın öldürmeye devam edebilmişti? Kimse bu sorulara tam bir cevap veremese de, ben önemli ipuçları verebilirim. Süreçlere ve suçlulara odaklanarak soykırımın nasıl geliştiğini ve suçluların ne yaptıklarını zannettiklerini takip edeceğim. Başka vakalarda da olduğu gibi, süreçteki her aşamayı -ister baştan planlanmış, ister düzenli bir ilerleme çerçevesinde birbiriyle bağlantılı olsun-tek bir tırmanış sıralamasında bir adım olarak görebiliriz. Gerilimin plansız, daha tesadüfi şekillerde arttığını da düşünebiliriz. Yine burada da her safhada biçimsel olarak bir plan belirleme yöntemini benimseyecek ve A planı, B planı, C planı vs. ayrımlarına gideceğim. Suçu planlayanları ve işleyenleri tespit ederek sürecin her aşamasındaki niyetlerini belirlemeye çalışacağım.</p>

  <p class="calibre1">SUÇLULARIN GÜDÜLERİ</p>

  <p class="calibre1">Birbirine zıt iki ana sonuç öne çıkıyormuş gibi görünüyor. Birincisi, mağdur gruplar azgın bir ideoloji uğruna, Alman <span class="calibre2">Volk</span> ve Reich’mm temizlenmesi için öldürülmüştü. Bu ideoloji Nazi elitinin düşüncesine kesinlikle nüfuz etmişti. <span class="calibre2">Fascists</span>’te şunu en baştan vurguluyorum: Nazizm aşırı bir ulus-devletçilik (aşırı milliyetçilik artı aşırı devletçilik) projesini hayata geçirmeye çalışmıştır. Bu bölümde 1933 ile 1941 arasmda söz konusu projenin nasıl radikalleşerek “ırkı arıtmak” için cinai temizlik ideolojisine dönüştüğünü göreceğiz.</p>

  <p class="calibre1">Fakat bu durum muhakkak pek çok kurumdan farklı suçlu kitlelerini gerektirir -ötenazi hastaneleri, <span class="calibre2">Einsatzgrupperı,</span> Waffen-SS' ve Wehrmacht birimleri, yüzlerce tasfiye edilmiş getto, beş ölüm kampı artı 1.000 farklı türden kamp ve sınai köle işçi çalıştıran fabrikalar, son ölüm yürüyüşleri ve tüm bunların işlemesi için gereken bütün şubeler ve taşıtlar. Suçluların hepsi değilse de çoğu Almandı. Toplam sayıları bilinmiyor. Goldhagen (1996: 168) bir tahmin yaparak 330.000 kişinin cinayet işlediğini söyler; demek ki bir suçlu ortalama 65 kişi öldürmüştür. Daha önce Nazizme bağlılıkları zayıf olan binlerce kişi de kitlesel olarak ve tekrar tekrar cinayet işlemişti. Pek çok sıradan insan da, sekizinci etnik tezimde gösterdiğim üzere, toplu katliamlar yapmıştı.</p>

  <p class="calibre1">Birinci bölümde bir dizi sıradan güdü saptamıştım. Yobaz katiller Almanya’nın normal önyargılarına sahipti. Sıradan Almanlar Nazilerin pek fazla teşviğine gerek kalmadan cinayet işleyebilecek Yahudi karşıtlarıydı, der Goldhagen (1996). Sıradan Ukraynahlar da öyleydi, diye belirtir Sabrin de (1991: 242). Diğerleri ise daha önce tanımlanan zorlayıcı ama aynı zamanda yoldaşça örgütlenmelere sıkışıp kalmış sıradan insanlardır. İtaatsizlik üstlerin ceza vermesine ya da yakmdakilerin yoldaşlıktan çekilmesine yol açabiliyordu. İnsanlar toplumsal baskı altında cinayet işleyebilir, der <span class="calibre2">Einsatzgruppen</span> destek birliklerinden Polis Kıtası 101 üyesi Browning (1993). Bu yüzden de Birn (Finkelstein &amp; Birn, 1998: 98-100 içinde), pek çok suçlunun “doğru ile yanlış arasındaki farkı bilen tamamen normal insanlar” olduğunu söyler -“her ülkede bulunabilecek kişiliklere sahip... tarihin en büyük suçlarım işleyebilecek... sıradan erkek ve kadınlar”. Şöyle bitirir: “Nihai çözümün suçluları hakkmdaki asıl sansasyonel gerçek budur.” Korkudan, disiplinden ya da yoldaşlıktan cinayet işleyen katillerdir bunlar. Diğerleri modernliğin bürokrasilerindeki dişlilerden ibarettir, itaat etmeleri için ne ideolojik ne toplumsal baskı vardır, ama kurumsallaşmış rutinler yüzünden itaat ederler; çünkü Hannah Arendt’in (1965) deyimiyle, bürokratik katiller olarak kötülüğün sıradanlığma kapılmışlardır. Son olarak, sıradan insanlar zorlu savaş koşullarında kariyer edinmek ya da sırf iş güvencesine sahip olmak için cinayet işleyebilir -kariyerist katiller- ya da daha kaba bir maddiyatçılıkla, kurbanlarının mallarım yağmalayıp ganimet elde etmek üzere cinayet işleyebilirler -maddiyatçı katiller. Bunların hepsi ideal tiplerdir, yani suçluların çoğu karışık güdülere sahipti, birkaç güdüyü bünyesinde barındırıyordu ve bu güdüler zaman içinde değişebiliyordu.</p>

  <p class="calibre1">NAZİ RADİKALLEŞMESİ</p>

  <p class="calibre1">Bu yüzden suçluları değişen tarihsel ve toplumsal bağlamlara, ayrıca kendi meslek yaşamlarına bakarak değerlendirmek gerek. Nazizmin merkezi yandaş tabanını ve bu taraftarların çeşitli güdülerini tanımladım. Suçlular kendi yaşam sürelerindeki deneyimlerden etkilenmişlerdi: Birinci Dünya Savaşı, We-imar dönemi, Nazi iktidarı ve İkinci Dünya Savaşı. Nazilerin düşman anlayışı</p>

  <p class="calibre1">da kimi zaman siyasi, kimi zaman ırksaldı; ayrıca Yahudiler de zaman içinde değişmişti. Mommsen (1991, 1997), Broszat (1981) ve diğerleri Nazi hare-&lt; ketinin giderek radikalleşme aşamalarını 1933 ile 1941 arasına yerleştirirler. Bunun suçluları nasıl etkilediğine bir bakalım.</p>

  <p class="calibre1">Toplu katliamın Nazi repertuarına sonradan katıldığını unutmayalım. Cinayetler zaman içinde yoğunlaşmış, bireylerden onlu gruplara, yüzlere, binlere çıkmıştır. 1930’larda ölümlerin çoğu sert sokak şiddetinin artışından kaynaklanıyor ya da ölüme alışılmış olan ve her ölümün zalimlik sayılmadığı hapishaneler veya hastaneler gibi kuramlarda gerçekleşiyordu. 1940 ve 1941’de cinayetlerin çoğu savaş sahnesine taşındı, savaş silahları ve savaşın meşruluğuyla cinayetler işlendi. Ancak 1942’de ölümlerin çoğu kurumsallaşarak bu nispeten meşru ölüm alanlarından uzaklaştı. Daha sonraki cinayetler öncekilere nazaran daha sert muamele görmelidir belki, fakat öncekiler de suçlulardan talepleri artırarak onları hazırlamış olabilir. Keza büyük ölçekli sonuçların bireysel ideolojilerin ya da güdülerin toplamının ürünü olduğu gi]bi demokratik bir yanılgıya da kapılamayız. Böyle bir şeye inanmak naif sosyolojiyle sınırlı kalmak demektir. Kitlesel hareketlerin içerdiği iktidar kuramlarında bazı insanlar ve onların ideolojileri diğerlerinden daha önemlidir. Liderler, militanlar ve onların projelerine daha tesadüfen dahil olmuş en alt düzeydeki seyirciler farklı iktidar düzeylerine sahiptir ve eylemlerinin güdüleri farklıdır.</p>

  <p class="calibre1">Daha önce kanlı Yahudi karşıtlığım benimseyen çok sayıda Alman olduğunu iddia eden Goldhagen (1996) yanılmaktadır (bkz. Finkelstein &amp; Birn, 1998 ve Pohl, 1997’nin eleştirileri). 1880’lerden önce Almanya’da hiç pogrom yaşanmamıştı ve Birinci Dünya Savaşı öncesi Alman Yahudi karşıtlığı ondokuzuncu yüzyılın sonunda doruğa ulaşmıştı. Naziler bile seçim zamanı Yahudi karşıtlığını arka planda tutmuştu; çünkü nüfusun yüzde 0.7’sini oluşturan bir grubu ülkenin ana sorunlarının suçlusu ilan etmek kolay değildi. Yahudi karşıtı <span class="calibre2">völkisch</span> partileri Birinci Dünya Savaşı öncesinde çok az başarı elde etmiş ve bu başarı bile Avusturya ile sınırlı kalmıştı. Almanlar üstünkörü Yahudi karşıtlarıydı, fakat bu ideoloji hayatlarında ya da siyasette merkezi bir yere oturmuyordu. Üstünkörü Yahudi karşıtlığı ile toplu katliam arasmda <span class="calibre2">devasa</span> bir uçurum vardır. Nazizm iktidara gelmesinden üç yıl sonra bile pek tehlikeli görünmüyordu. Yahudilerin çok azı Almanya’dan ayrılmıştı. Büyük çoğunluğu işlerin yakında yoluna gireceğini sanıyordu. Nazizmin sonradan zulüm düzenini başlatması kimsenin akima yatmamıştı. Winston Churchill şöyle yazıyordu:</p>

  <p class="calibre1">Hitler’in, uygarlığın geri dönülmez şekilde içine batacağı başka bir dünya savaşını başlatacak adam mı, yoksa büyük Alman Milletine şerefini ve huzurunu geri veren adam mı olacağını söylememiz mümkün değildir. (Churchill, 1937: 165)</p>

  <p class="calibre1">Churchill hâlâ Hitler’i ya da onun hareketini tam olarak anlayamamıştı. Bunun sebebi Nazizmin o sırada henüz radikalleşmesini tamamlamamış olmasıydı.</p>

  <p class="calibre1">Birden çok radikalleşme dalgası yaşandı. 1920’lerde aşırı sağdaki birkaç siyasi bağnaz arasmda, sonra 1930’larm ortasında çok sayıda Nazi militanı arasmda, ardından 1939 itibariyle daha sıradan Naziler ve Almanlar arasmda, sonra 1941’de yine aynı kesimler arasmda daha radikal biçimde Alman ırkçılığı ve Yahudi karşıtlığı dalgası yaşandı. Kendine has bir iktidar yapısı ve kendine has yandaş tabanına sahip bir faşist hareket içinde ortaya çıktıklarım göz önünde tutmadan bu dalgaları anlamamız mümkün değil. Nazi hareketi iki ana örgütsel niteliğe sahipti: hiyerarşi ve paramiliter yoldaşlık. Nazi liderliğiyle başlayarak bunların etkilerini inceleyecek, sonra militanların kitlesel hareketine geçecek ve nihayet sıradan Almanların radikalleşmesine döneceğim.</p>

  <p class="calibre1">HİYERARŞİDEKİ RADİKALLEŞME</p>

  <p class="calibre1">Hitler yazılı emir vermekten kaçınmasına, asla bir cinayete tanıklık etmemesine, asla şiddet kullanmamasına rağmen soykırımın en baştaki önderidir. Katılımcılar imha emirlerini <span class="calibre2">“Führer’in</span> emirleri” olarak tanımlamıştır (Gordon, 1984: 141). Hitler’in neredeyse mutlak düzeyde iki değeri vardı: Her ikisi de doğuya yönelik olan Yahudi karşıtlığı ve emperyal etnik revizyonizme bağlılık. Birinci Dünya Savaşı’na ve Bolşevik Devrimi’ne Yahudilerin yol açtığım iddia ediyordu. 1919’dan 1945’e kadar “Yahudilerin halkımızdan uzaklaştırılması”nı savundu. Revizyonizmi ise 1914 öncesi sınırlara geri dönülmesinin ötesine geçerek Doğu’da <span class="calibre2">Lebensraum</span> (yaşama alanı) talebine uzanıyordu. Fakat Yahudi-Bolşevik rejimi buna engel teşkil ediyordu. 1919’dan sonra <span class="calibre2">hem</span> Yahudileri <span class="calibre2">hem de</span> Bolşevikleri genişletilmiş bir Alman Reich’ından silip atma fikri Hitler’in nutuklarına, iki ciltlik <span class="calibre2">Kavgam’</span>a ve kaydedilmiş “masabaşı konuşmalarına sinmişti.</p>

  <p class="calibre1">Geriye sadece doğuya genişlemenin ve silip atmanın zamanlamasına karar vermek kalıyordu. Hitler ve diğer elit Naziler değişmeli olarak bazı tabirler kullanıyorlardı: <span class="calibre2">Vemichtung</span> (“yok etme”), E<span class="calibre2">ntfemung</span> (“uzaklaştırma/ortadan kaldırma”) ve <span class="calibre2">Verbannung</span> (“tenkil/cezalandırma”). <span class="calibre2">Ausrottung</span> (“imha etme”) 1940’tan önce çok az kullanılıyordu, fakat kullanıldığında dahi cinayet anlamına gelmeyebiliyordu. Hitler kimi zaman Yahudileri “gönüllü olarak” Almanya’dan kaçmaya zorlayacak saldırganlığı destekliyordu (Naimark, 2001: 62-4). Fakat Yahudileri insandan aşağı bir yaratık ya da mikrop olarak nitelemesi, Bolşeviklere uzlaşmaz düşmanlar, gözüyle bakması ve Slavları aşağı ırk olarak görmesi, hangi yolu kullanırsa kullansın ahlaken rahatsız olmayacağını gösterir. <span class="calibre2">Kavgam’</span>da, “halkı yozlaştıran bu İbranilerin on iki ya da on beş bini gazla zehirlenseydi,” Birinci Dünya Savaşı’nda “cephede milyonların feda edilmesi” gerekmeyecekti, diye yazmıştır. Buradaki sayılar binlerce kişiyi öldürerek geri kalanını korkutup kaçırmaya işaret ediyor olabilir (Kershaw, 1998: 151-2, 249-50; 2000: 41-2, 146, 151).</p>

  <p class="calibre1">Bu yüzden Hitler’in Yahudiler konusundaki A planı büyük ihtimalle baskı altında dış göç sayesinde toptan etnik temizlik yapmak, ardından B planına geçerek şiddet yoluyla göç ettirmekti. Slavlar ve Bolşevikler konusundaki fikirleri daha muğlaktı, ama acımasız savaş Almanlar için “yaşam alanı” yaratmaya yetiyor gibiydi. Fakat etnik temizliğe ve emperyalizme bağlılığı saf değer akılcılığı haline gelmişti: Neye mâl olursa olsun, hangi yola başvurmak gerekirse gereksin, politikalar buraya kanalize edilmişti. Hitler’in stratejisine dair ortaya atılacak hiçbir akılcı seçim teorisi, onun bu değerler uğruna her şeyi riske atma -en sonunda Almanya’nın mahvolması ve kendisinin de ölmesi- arzusundaki şiddetlenmeyi açıklamaya yetmez.</p>

  <p class="calibre1">Hitler Almanya’nın şansölyesi olduğu için, bu değerler üzerinden harekete geçerek, temel hedefi Doğu’da <span class="calibre2">Lebensraum</span> ve etnik temizlik olan büyük bir savaş başlatabildi. Güya yozlaşmış demokrasiler yüzünden Batıyla da beklenmedik bir savaşa girmek zorunda kaldı. Bu durumu uluslararası bir Yahudi komplosuna bağladı ve uğradığı hüsranın yarattığı öfke en son radikalleşmeye onu yaklaştırdı. 1939 Ocağı’nda korkunç bir tehditte bulunuyordu:</p>

  <p class="calibre1">Avrupa’nın içindeki ve dışındaki uluslararası finans Yahudileri milletleri bir kez daha dünya savaşma sokmayı başarırsa, sonuç dünyanın Bolşevikleşmesi ve Yahudiliğin kazanması değil, Avrupa’daki Yahudi ırkının toptan imhası [<span class="calibre2">Vernichtung]</span> olacaktır. (Kershaw, 2000: 127)</p>

  <p class="calibre1">Hitler olmasa da Nazilikten esinlenen Yahudi pogromları ve bir ölçüde acımasız savaş yaşanabilirdi, ama büyük ihtimalle soykırım yapılmazdı. Hitler olmasa da engelliler kötü muamele görebilir ve ihmal edilebilirdi, Yahudiler ve Çingenelere kötü davranılabilirdi, Doğu’da dağınık halde pogromlar olabilirdi, solcular teslim oluncaya değin saldırıya uğrayabilirdi, muhtemelen Almanya’nın sınırları tekrar eski haline gelirdi. Azınlıkların ölümü değilse de kontrol altına alınması, Avrupa’daki diğer organik ulus-devletlerin çoğunda arınmış bir toplum için zorunlu görülüyordu. Bu yüzden soykırım öncelikle Hitler’in sorumluluğudur, fakat bireyin tarihteki rolünden ziyade, devlete tapan bir hareket -faşizmin Liderlik Ilkesi’nin en uç biçimi- tarafından bu kadar güçlü bir rol verilmiş bireyle ilgili bir örnek teşkil eder.</p>

  <p class="calibre1">Yine de soykırım tek başına Hitler’in sorumluluğu değildir. Aşırı devletçilik,</p>

  <p class="calibre1">Yahudi ve Bolşevizm karşıtlığı Almanya ve Avusturya’daki aşırı sağ aktivistler arasmda yaygındı. Hitler ve ilk Nazileri etkileyenler öncelikle Bavyera, Avusturya ve Bohemya ile Moravya’mn çeşitli kesimlerinden eski Katolik yazarlar ile gazetecilerdi. Bunlar yeni bir <span class="calibre2">Grossdeutschland,</span> yani doğuya doğru kayan tek bir <span class="calibre2">Reich</span>’ta tüm Almanların birliğini öneriyordu. Yahudileri özellikle kozmopolit ve köksüz yaşam tarzları yüzünden tehlikeli görüyorlardı. 1918-19’da Budapeşte, Viyana, Berlin ve Münih’teki Bolşevik ayaklanmalarını Yahudilere bağlamışlardı. Yahudiler ile Bolşevikler birlikte Batıyı ve Ari medeniyetini Doğu’dan tehdit ediyordu. Friedlânder (1997: 87) buna <span class="calibre2">kejaretçi Yahudi karşıtlığı</span> adını verir. Yahudiler Alman ırksal kan akışına sızmıştı. Eğer kovulurlarsa kefaret mümkün olacaktı.</p>

  <p class="calibre1">Birinci Dünya Savaşı’ndan sonra bu güneydoğu ideologları, savaşta yenilgiyi reddedip Alman sınırlarında gayrinizami harp başlatan revizyonist Alman ve Avusturya eski askerleriyle bir araya geldiler. 1920’lerin ortalarından sonlarına kadar bu durum liderlik yapısını değiştirdi ve ülkenin daha geniş kesimlerindeki ilk seçim dalgasını üretti. Yahudi karşıtlığı arka planda kalmış görünüyordu. Önde gelen Nazilerden çok azı Yahudi karşıtı oldukları için harekete katıldıklarım söylemiştir. Nazi militanlarına dair en iyi örnekler, “Niçin Nazi Oldum?” başlıklı deneme yarışmasına gönderilen otobiyografilerdir (bkz. Mann, 2004: 144). Naziler arasmda Bolşevikleri ana düşman olarak görenlerin sayısı, Yahudileri ana düşman sayanların iki katıydı.</p>

  <p class="calibre1">Naziler iktidara yaklaşana kadar saldırganlıkları büyük ölçüde lafta kalıyordu. Çok azı fiilen temizlik politikası gütmeyi enine boyuna düşünmüştü. İktidarı aldıktan sonraki iki yılda esasen Bolşeviklere karşı şiddet kullandılar. Fakat 1935’te artık komünistler, sosyalistler ve liberaller yenilgiye uğratılmış, toplama kampları durgunlaşmıştı. Böylece ana potansiyel şiddet hedefi olarak geriye Yahudiler kaldı. Naziler Yahudileri dinsel ya da kültürel düşman değil ırksal düşman olarak gördüğünden, Yahudiler (komünistlerin aksine) basitçe teslim olup asimilasyonu kabullenemezdi. 1933’te iktidarın alınmasıyla beraber ulusal ve yerel düzeyde Yahudi karşıtı yasama zaten başlamıştı. Yahudiler kamu hizmetinden, silahlı kuvvetlerden, öğretmenlikten, sanattan, sonra da zanaatlardan dışlandılar. 1935 yılında yerel düzeyde bir yasa dalgasıyla Yahudilerin çarşıya, meydanlara, yüzme havuzlarına gitmesi yasaklandı. Nürnberg Yasaları kimin Yahudi olduğunu tanımlıyor ve Almanlar ile Yahudiler arasındaki evlilikleri yasaklıyordu (Friedlânder, 1997: 141-51).</p>

  <p class="calibre1">Rejim artık Yahudileri göç ettirme baskısıyla ülkeden çıkmaya zorlamaya yönelik segregasyona tekabül eden ciddi bir ayrımcılık yapmaya başlamıştı. Liderliğin A planı bu bileşimdi zaten. Yine de bazı yüksek rütbelilerin de dahil olduğu daha muhafazakar Naziler bu politikanın sadece Yahudileri ikinci sınıf özne sayan, yurttaşlıklarına leke sürmeyen kısmi bir segregasyon anlamına geldiğini düşünüyordu - yeni Yurttaşlık Yasası da böyle diyordu zaten. Bu yüzden Nazi hareketi içinde bir ayrışma meydana geldi; çağdaşlarının tarifiyle, bir taraf yasal ve düzenli yolları, diğer taraf vahşet ve şiddeti tercih ediyordu. Muhafazakar Naziler (ve hareket dışında kalan Almanların hemen hepsi) yasal ve düzenli yolları tercih ederken, az sayıdaki radikal Nazi vahşet ve şiddeti tercih ediyordu. Sekiz yıllık bir dönem sonunda radikallerin kazanmasının dört ana sebebi vardı.</p>

  <p class="calibre1">1. Hitler 1933 ile 1938 arasında Nazi olmayan elitleri yok etti. Siyasi partiler, sivil hizmetler, büyük sermaye, kiliseler ve nihayet yüksek komuta kademesi Nazilere boyun eğdi. Bunların hepsi Batı yönelimli olduğundan, boyun eğmeleri rejimin Doğu yönelimini güçlendirdi. Bu durum aynı zamanda Naziler arasındaki güç dengelerini de değiştirdi. Muhafazakar elitlere kurumsal düzeyde taviz vermek artık gerekmediğinden, daha önce bu tip anlaşmalarda yararlılık gösteren Schacht gibi muhafazakar Nazilerin yıldızı söndü. Başka bir muhafazakar olan Hermann Göring gücünü korumak için radikalleşti. Cesaretlenen radikaller 1938’de yeni yasalar çıkardı. Yahudiler tüm devlet yardımlarından yoksun bırakıldı, Yahudi çocukları Alman okullarından kovuldu, Yahudilerin ticari faaliyetlerinin büyük bir kısmı yasaklandı ve pek çok Yahu-dinin işletmesi kamulaştırıldı. Muhafazakar Naziler hâlâ bu yasalara yer yer olumlu bakıyordu; çünkü Yahudilere karşı gelişigüzel şiddete son verecekmiş gibi görünüyorlardı. Yahudiler için Almanya’da yaşamak artık bir hayli güçleşmesine rağmen pek çoğu dayanmaya devam etti. Kendilerini Alman olarak görüyorlardı ve Nazilerin öyle görmediğine inanamıyorlardı.</p>

  <p class="calibre1">2. Hitler’in kaybedilmiş toprakları 1936 ile 1938 arasında geri alması muhafazakarların muhalefet ettiği radikal başarılardı. Rhineland geri alınınca dikkatler doğuya, yani ilk önce Avusturya’ya, sonra güya milyonlarca etnik Almanın baskı altında yaşadığı Südet ve Polonya’ya döndü. Böylece <span class="calibre2">Lebens-raum,</span> ulus-aşırı etnik Almanların nüfuzu ve Yahudi-Bolşevik tehdidi inanışı güçlendi. 1938 Martı’ndaki <span class="calibre2">Anschluss</span> (Avusturya’yla birleşme) siyasi Yahudi karşıtlığının daha düşmanca versiyonunu getirdi ve Almanya’da yüz yıldır görülen tüm şiddet olaylarından daha sert olan, neredeyse gerçek bir pogromun kıvılcımlarım çaktı. Binlerce Yahudi yurtdışma kaçtı, diğerleri sınırdan dışarı atıldı, bazıları fidye vererek dışarı göç etti. B planı, yani şiddet yoluyla göç ettirme zamanı gelmişti. Liderlik kasımda B planım Almanya’ya yaymaya çalıştı. Hitler de özel bir konuşmada şöyle diyordu: “Yahudiler bir an önce halkın öfkesini hissetmeye başlamalı.” Bu öfkeyi de düzenli SS değil, daha vahşi olan</p>

  <p class="calibre1">SA yönlendirecekti (Kershaw, 2000: 138-9). <span class="calibre2">Kristallnacht</span>’ta yüzün üzerinde Yahudi öldürüldü ve 80.000’i de ülkeden kaçtı. Fakat şiddetin dozu çok yükselmiş, hem Nazileri hem de Nazi olmayanları şok etmişti. Bazı <span class="calibre2">Gauleiter<sup class="calibre4">!</sup>’ler</span> pogrom emirlerini iletmeyi reddetti. Michael Müller-Claudius 1947’de yazdığı bir kitapta, elit sayılabilecek 41 Naziyle 1938’de yaptığı sohbetlerin ayrıntılarım verir. 28’i (yüzde 63’ü) bu olayları kesinlikle onaylamıyor, sadece ikisi (yüzde 5) açıkça onaylıyordu (aktaran Gordon, 1984: 263-5). Göring ekonomiye verilebilecek zarardan endişe ediyordu, hattâ Hitler bile ganimetler elden gidecek diye kaygılanmıştı. Rejim geri çekildi.</p>

  <p class="calibre1">3. Liderlik tlkesi’nin yayılımı radikallerin işine yaramıştı. Giderek daha çok Nazi ve kariyerist, Kershaw’m (1997, 1998: 13. Bölüm) tabiriyle, “Führer için çalışıyordu” yani onun niyetlerini nasıl algılıyorlarsa öyle davranıyorlardı ki bu yüzden haklı olarak radikalleşiyorlardı. Toplu katliamı düşünen Nazi sayısı azdı, fakat toplu katliama doğru itildiklerinde çok azı karşı çıktı; çünkü aynı zamanda Führer’e karşı çıkmış olacaklardı ve o zaman da kariyerlerinin sona ereceği kesindi. Bu durum ideolojik katillerden ziyade disiplinli ve kariyerist katilleri teşvik ediyordu. Bu sürece uyum sağlayan Nazilerin başarıları Nazi şebekeleri içinde öğreniliyor, daha sakıngan meslektaşlarında ve üstlerinde baskı yaratıyordu. Radikalleşme bürokratik olmayan, yayılan bir süreçti. Açıktan muhalefet pek görülmüyordu ama birkaç kişi kenarlara doğru çekildi.</p>

  <p class="calibre1">4. Polonya ve Batılı devletlerle 1939’da savaşa girilmesi, sonra da 1941 ortasında Sovyetler Birliği’yle savaşın başlaması sıradan savaş zamanı yurtseverliği sayesinde radikallerin elini güçlendirdi. Hitler’e muhalefet etmek savaş yüzünden imkansızlaşmıştı. Müller Claudius, 1942’de 61 elit Naziyle yaptığı görüşmelerde 15’inin (yüzde 26) ırkçı politikaları desteklediğini, 42’sinin (yüzde 69) karışmak istemediğini ya da kayıtsız kaldığını ve sadece üçünün (yüzde 5) onaylamadığını belirttiğini kaydetmiştir (Gordon, 1984: 263-6). Savaş 1939’da başladığında, özellikle de 1941’de Rusya’ya yayıldığında <span class="calibre2">Reichsleiter<a id="footnote6"></a><sup class="calibre4"><a href="#bookmark6">6</a></sup></span>, <span class="calibre2">Gaulei-ter,</span> SS liderleri, sivil valiler ve generaller tasfiyeyi destekliyordu.</p>

  <p class="calibre1">Hitler’in yakın çevresinin tamamı bu etkiyi yaratmak için düzenlenen komplonun içindeydi. Himmler 1938’de üst düzey SS görevlilerine, sonraki on yılda “tüm Yahudiler, farmasonlar, Marksistler ve kiliselerin ideolojik mücadelesi”nin yaşanacağını söylemişti. “Bu güçler -tüm olumsuzlukların kaynağı olan Yahudilerin de onları buna sevkedeceğini düşünüyorum- açıkça gösteriyor ki Almanya ve İtalya imha edilmezse, onlar imha edilecektir... Eşi görülmemiş bir amansızlıkla onları sürüp atacağız” (Kershaw, 2000: 130). Toplu katliamlar başladıktan sonra Himmler doktoruyla yaptığı bir konuşmada, daha önce Kuzey Amerikalı sömürgecilerle paylaştığı yükten bahsetmişti: “Büyüklüğün laneti yeni hayat yaratmak için cesetlere basmak zorunda olmasıdır. Ama yine de yeni hayat yaratmak zorundayız, toprağı temizlemeliyiz, yoksa bir daha hiç meyve vermez. Bu da benim için taşınamayacak kadar ağır bir yük olacaktır.” 1941’de Göring, Himmler ve Heydrich hep birlikte Nihai Çözüm’ü geliştirdiler. Göring bir beyanında, “Bu İkinci Dünya Savaşı değil, Büyük Irk Savaşı”dır diyordu. Goebbels’in günlüğünde ise şu ifade geçiyordu: “Ari ırkı ile Yahudi mikrobu arasındaki ölüm kalım mücadelesi.” Almanlar Doğu milletlerini “zalimce” yönetmeliydi -fakat Goebbels’in araçsal aklı sonraki sayfalarda savaş bitinceye, yani boyun eğdirme dönemi başlayıncaya kadar onlara daha yumuşak davranmasını söylüyordu (Goebbels, 1948: 126, 148, 185, 225, 246; Gordon, 1984: 100; Retsen, 1956: 120). Bu liderler günümüz insanlığının onları nasıl yargılayacağının bilincindeydi, ama yine de yaptıklarının tarihsel olarak zorunlu ve ahlaken gerekli olduğuna inanıyorlardı. Geleneksel ahlakı aşan elitler olarak, büyük kapasiteleri için gelecekte onlara teşekkür edileceğini söylüyorlardı. Bunlar ideolojik katillerdi.</p>

  <p class="calibre1">YOLDAŞÇA PARAMILÎTARİZMLE RADİKALLEŞME</p>

  <p class="calibre1">Nazi hareketindeki şiddetin artışını anlamak için hareketin daha aşağısına inerek şiddet yoluyla radikalleşmeyi teşvik eden bir dizi örgütlenmeyi incelememiz gerek. Bu örgütlenmeleri, içinde bulunanları şiddeti artırma tuzağına düşüren “kafesler” olarak adlandırıyorum. Kafesler birbiriyle bağlantılıydı ve Nazilikteki ya da çalıştıkları işkolundaki kariyeri ilerleyen herkes bunlar arasmda gidip geliyordu. İlk iki kafes Nazi hareketinin büyümesinden önce geliyordu.</p>

  <p class="calibre1">i. <span class="calibre2">Savaş sonrasındaki paramiliter hareketler.</span> 1918’de ortaya çıkan gayriniza-mi gönüllü savaşçılar savaşta yenildiklerini kabul etmiyordu. Freikorps' doğu sınırlarında savaşıyor, önceden Almanya’ya ait olan topraklardan Slavları kovmaya çalışıyordu. Wehrverbânde<a id="footnote7"></a><sup class="calibre4"><a href="#bookmark7">7</a></sup> ise batı sınırlarındaki Fransız ve Belçikalı işgalcilere, ayrıca Alman ve AvusturyalI kızıllara karşı daha dikkatli bir şekilde eğitim yapıyor, silah depoluyor ve çatışmalara giriyordu. Bunlar büyük ölçüde kaybedilmiş topraklardan kaçmış Almanlardan oluşuyordu. Ana hedefleri Yahudiler değildi, ama <span class="calibre2">völkisch</span> Yahudi karşıtlığı onlara da nüfuz etmişti. Bu yapılanmalar 100.000’den fazla genç Alman erkeğinin aklına siyasi sorunların askeri güçle çözülebileceği fikrini soktu. Elias (1996: 182-97) bu yapılanmaların “Alman uygarlığının yozlaşmasında” kritik rol oynadığım düşünür; çünkü tüm diğer kafeslerin yaptığı gibi, yasal kuvvet ile yasadışı kuvvet arasındaki ahlaki çizgiyi bulanıklaştırmışlardır -zaten gönüllü paramiliter güçlerde bu durum normaldir. Almanların ve AvusturyalIların çoğu kaybedilmiş toprakları geri istiyordu ve bu toprakları kaybetmelerine yol açan güya “sırtlarına sokulmuş hançerin” sorumlusunun Kızıllar olduğuna inanıyorlardı. Paramili-terlerin cesaretine hayranlık duyuyor, zaman zaman onların işlediği cinayetleri yasadışı cinayet olarak değil meşru savaş edimleri olarak görüyorlardı. Üstelik paramiliterler görece eşitlikçi ve sınıfsızdı. Subaylar rütbeleriyle değil, astlarına örnek olarak önderlik ediyordu ve her türlü toplumsal sınıftan gelmiş bu genç adamları kafeste bir arada tutan kuvvetli bir yoldaşlık hissi vardı. Onların gözünde milliyetçilik sınıfa baskın çıkmıştı.</p>

  <p class="calibre1">Paramiliterler arasından pek çok Nazi çıktı (<span class="calibre2">Fascists</span>, 4. Bölüm’de bunu gösterdim). Campbell’e (1998) göre, Wehrverbânde pek çok SA lideri çıkarmıştı ve İkinci Dünya Savaşı’nda 265 en yüksek rütbeden Waffen-SS subayının neredeyse yüzde 30’u Freikorps deneyimine sahipti. İleride göreceğimiz üzere, bu eski paramiliterler soykırımda da çok fazlaydı. Yine de şiddetin bu düzeyde tırmanışı için önceden çok daha fazla deneyim olması gerekirdi. İtalya’daki eşdeğer Birinci Dünya Savaşı muharipleri hızla faşist <span class="calibre2">squadristi<a id="footnote8"></a><sup class="calibre4"><a href="#bookmark8">8</a></sup></span> haline gelip bazı sosyalistleri öldürmüştü. Fakat faşistler iktidarı aldıktan sonra yatışarak iktidarın keyfim çıkarmaya başlamışlardı. ABD’deki muadili de (Amerikan Lejyonu’nun radikal kanadı) birkaç komünist öldürmekle yetinmişti. Almanya’da sürekli radikalleşmeye yol açan şey neydi? Şimdi sonraki kafeslere bakalım.</p>

  <p class="calibre1">2. <span class="calibre2">Mülteci kampları/örgütlenmeleri.</span> Savaş sonunda Almanya’ya milyonlarca mülteci yığıldı. Mülteci kampları ve örgütlenmeleri mağdur milliyetçiliğinin beslendiği yerler oldu ve mültecileri normal toplumun dışında tuttu. Bu etnik Almanların çoğu Polonya, Danimarka ve Alsace-Lorraine’deki kaybedilmiş topraklardandı, ama aralarında Sovyetler Birliği ve Baltık ülkelerinden olanlar da vardı. İtilaf devletlerinin işgal ettiği batıdaki Alman bölgelerinden yarı sığınmacılar da vardı. Bunlar kendi kendilerini ayırt eden etnik Alınanlardı: Yabancıların egemenliğine kayıtsız kalanlar evlerinde kalmışlardı. Fakat sığınmacılar anayurdu geri almak, Alman Reich’ı içinde yaşamak istiyorlardı. Doğulular da Yahudileri Sovyet işbirlikçisi olarak görüyor, Yahudi-Bolşevik düşman mefhumunu batıya getiriyorlardı. Sonra 1934’te bir radikal Nazi akını yaşandı. 4.000 AvusturyalI başarısız bir darbe girişiminin ardından Dollfuss rejimi<a id="footnote9"></a><sup class="calibre4"><a href="#bookmark9">9</a></sup> tarafından kovulmuştu. Fakat işgal altındaki topraklarda kalan Almanlar da genellikle Hitler’in takipçisi olmaya adaydı. Rhineland’a yürüyüşü büyük te-zahüratçı kalabalıkları çekmişti. 1935’teki Saar referandumunda yüzde 91 evet oyu sonucunda Hitler Almanya’sıyla birleşme kararı çıkmıştı. Pek çok mülteci SA, SS, Avusturya Lejyonu ya da Nazi Partisi’nde tam zamanlı aktivistler haline geldi; onları normal sivil hayattan uzak tutup yaşamlarım dolduran ve kafesleyen yasadışı şiddete yöneldiler. Bu “eski savaşçılar” (1929 öncesindeki üyeler) ya da “eski Naziler” (1933 öncesi üyeler) şiddete erken başladılar ve ilerleme aşamalarında üst düzeylere geçtiler. Sonraki bölümde de göreceğimiz üzere, soykırım kurumlan ağırlıklı olarak bu ulus-aşırı etnik Almanlarla doluydu. Çoğunluğu erkekti, ama az sayıda kadın da vardı ve aralarında her sosyal sınıftan insan bulunuyordu.</p>

  <p class="calibre1">Soykırım suçlularına örnek gösterebileceğim kısa bir biyografiyle bu insanların durumunu aydınlatmaya çalışayım. Gustav Sorge’un (Dick, 1972’deki “S2” kodlu anonim vaka) ailesi 1919’da Polonya yurttaşlığına geçmeyi reddedince Silezya’daki evinden çıkarılmıştı. Ama 8 yaşındaki Gustav günü gelince evi ve çiftliği talep edebilsin diye teyzesine bırakıldı. Polonyalılar “Almanca eğitimi yasaklayınca” Gustav ve arkadaşlarının Polonya karşıtlığı arttı. Hayranı olduğu aşırılıkçı bir eski Freikorps muharibi ona gemiciliği öğretti. 1930’da Polonya’dan kovuldu ve Nazi militanı olan amcasıyla birlikte Alman Silezyası’nda yaşamaya başladı. 1931’de partiye ve SS’e katıldı: “Bizim gibi çocukların hepsi içgüdüsel olarak Polonyahlara ve Çeklere karşı buraya katılmıştı.” işsiz olduğundan kızıllarla Nazilerin sokak çatışmalarında kendini gösterdi ve çok geçmeden tam zamanlı bir SS savaşçısı oldu. Çatışmaktan hoşlanıyordu. Artık ailesiyle bağlarını yitirmişti ve SS onun evi olmuştu. Önde gelen Naziler için korumalık yaptı ve 1934’te Hitler’in SA’daki ölümcül tasfiyesi “Uzun Bıçaklar Gecesi”ne katıldı. Daha sonra kamp muhafızı olarak eğitildi. Bir ölüm kampında astsubay iken Nazi fanatiği ve zalim bir katil olarak “Demir George” adıyla nam saldı. Kendini mağdur hisseden bir Alman mültecinin şiddet yanlısı bir paramiliter harekette nasıl yuva bulduğunu burada görüyoruz.</p>

  <p class="calibre1">3. <span class="calibre2">SA.</span> Hiçbir bölgesel özelliği olmadan Almanya’nın tamamında örgütlenmiş açık ara en büyük Nazi paramiliter örgütü 1930’ların sonuna kadar SA’ydı. 1930’dan sonra hızla genişlemesi neticesinde kadrolarında işçi sınıfı ve özellikle de işsiz genç erkekler ağırlık kazandı. Bu örgüt zorbalıkta uzmanlaştı ve</p>

  <p class="calibre1">SS’in aksine, ideolojiden ziyade eylemle ilgileniyordu. İşsiz genç erkeklerin ihtiyaçlarını doğrudan tatmin etmek üzere onlara yiyecek, kalacak yer, heyecan ve birlik, yoldaşlık ruhu sağlıyordu. Gençler için bir nevi akran grubu, bir yuva, proleter paramiliter yoldaşlık ruhunu sağlayan bir kafes işlevi görüyordu. Lideri Ernst Rohm ve subaylardan bazıları için ilk başta aynı zamanda eşcinsel faaliyetler için de bir sığmaktı. Hitler’in eşcinselleri faydalı şiddet araçları olarak gördüğüne dair kanıtlar vardır. SA 1933’ten önce polis kuvvetleriyle sıkıntılı bir ilişki yaşadı. Polisler onlara kimi zaman katıldı, kimi zaman hoşgörü gösterdi, kimi zaman da karşı çıktı. 1933’te devlet Nazileşti ve SA vahşice şiddet kullanmakta uzman yardımcı polis kuvveti olarak konuşlandırıldı. Genelde sola karşı mücadele ediyordu, ama başka partiler ve Yahudiler de şiddetten nasibini alıyordu. SA’lar sokaklarda terör estiriyor, insanları korkutuyor, dövüyor, siyasi düşmanları alelacele kurulmuş SA kamplarına götürüyorlardı. Bu kamplarda en az 500 kişi öldürülmüş ve çok daha fazlası işkence görmüştü. Böyle bir devletten izinli haydutluk modern toplumlarda çok sayıda genç erkeği çekebilir. Fakat ordu SA’nm rekabetinden çekinmeye başlamıştı ve Hitler de generalleri yatıştırarak zaman kazanmak istiyordu. Uzun Bıçaklar Gecesi’ni<a id="footnote10"></a><sup class="calibre4"><a href="#bookmark10">10</a></sup> ayarlayarak Rohm ile ona yakın lider kadrosunu öldürttü. SA insan gücü yaklaşık yüzde 40 oranında <span class="calibre2">azaltılarak güçleri de dizginlendi.</span></p>

  <p class="calibre1">SA Liderlik llkesi’ne daha bağımlı olarak varlığını sürdürdü. Fakat artık pek çok Naziyi çoğu durumda önceden hazırlanmayan ama bazen cinayetle sonlanabilen kolektif, yoldaşça şiddetin normalliğine alıştırmıştı. 1935’te solcular ortadan kalkınca paramiliter haydutluğa göre donatılmış olan hareket düşmansız kaldı. Hem faşist hem komünist hareketlerin, devlet iktidarım ele geçirdikten sonra karşılaştığı “sürekli devrim çelişkilerinden” başka yerde bahsetmiştim (Mann, 1997): Bir yandan hareketler radikal dönüşüm ideolojisini hayata geçiriyordu, öte yandan rejim elitlerle uzlaşarak egemenliğini kurumsallaştırmaya ve bürokratikleştirmeye çalışıyordu. Uzlaşılmadığı takdirde yeni iktidarın tasarılarını hüsrana uğratabilecek yerleşik güçler bu sefer Alman kapitalistleri, ordu ve kiliselerdi. Pek çok Alman ve pek çok Nazi bu çelişkiyi algıladığından vahşet yerine uzlaşmayı tercih ediyordu. Devrimci vahşeti iyi gözle bakılmayan düşmanlara <span class="calibre2">yöneltmek</span> çelişkinin çevresinden dolanarak radikalleşmenin ve uzlaşmanın daha ileri gitmesini sağlayabilirdi. Çözüm vahşeti sevilmeyen bir dış gruba, Yahudilere yöneltmekti (Kershavv, 1984: 275-6). Aynı zamanda etnik proleter hınçlar da buraya akıtılmış oluyordu.</p>

  <p class="calibre1">Nazi militanı olmak hep sokak çatışmalarına katılmak anlamına gelmişti.</p>

  <p class="calibre1">Şimdi Yahudi dükkanlarının vitrinlerini indirmeyi ve Yahudileri korkutmayı da kapsıyordu. Sıradan SA, (daha az oranda) SS ve Hitler Gençliği üyelerinin 1930’larm ortasından itibaren başarılı bir kariyeri sağlama almak için <span class="calibre2">yaptığı</span> da fiilen buydu. İşçi sınıfından genç erkekler ağırlıktaydı, “erkekliklerini” ve “sertliklerini” gösteriyorlardı -tıpkı bugünkü sokak çeteleri ve futbol fanatikleri gibiydiler, ama devletten ruhsatlıydılar. <span class="calibre2">Kristallnacht</span> bu ruhsatlı haydutluğu şiddetlendirdi. Nefsi müdafaa olarak nitelenemezdi; çünkü komünistlerin aksine Yahudiler toplu bir direnişte bulunmamıştı. Hedefleri saygın mülk sahibi dükkan işletmecileri ve meslek sahipleriydi -yani tam da normalde yasalarla işçi sınıfı şiddetinden korunan kesimdi. Haydutluk ile Yahudi karşıtı yasalar el ele yürüdüğünden, yasallık ve ahlaklılık sınırları bulanıklaştı -bunun da genel kamuoyunda bazı sonuçları oldu. 1938’de en alt düzeyden Naziler şiddetin dozunu artırıp alenen cinayet işlemeye başladı. Milliyetçiliğe bağlılık, kariyerizm ve paramiliter vasıflar birbirini güçlendirerek kafeslemeyi tedricen artırdı. <span class="calibre2">Kristallnacht</span>’tan sonra SA tekrar kenara itildi, ama çekirdek kadrolarından pek çoğu başka cinayet kuramlarına aktarıldı. İlk şiddet düşkünü, bağnaz ve yoldaşlık ruhuyla hareket eden katilleri, yani şiddette kariyer edinebilecek grupları SA sağlamıştı.</p>

  <p class="calibre1">4. <span class="calibre2">SS.</span> Daha sonra asıl cinayet örgütü SS oldu. İlk başta Hitler’in şahsi korumalarından oluşan küçük bir örgüttü, ama 1930’larda boyutları, işlevleri ve etkisi arttı. 1934’ten itibaren toplama kamplarım SS yürüttü. 1936’dan itibaren Reich güvenlik polisinin büyük bir kısmı SS kontrolüne geçti. 1941’de <span class="calibre2">Ein-satzgruppen</span> emirlerini SS’ten alıyordu. İşgal edilen ülkelerin çoğunda cephe gerisindeki cinayetleri SS kontrol ediyordu. SA ilk baştaki vahşi şiddet olaylarını temsil ederken, SS devlet aygıtının büyük bir kısmını fiilen ele geçiren ve soykırımı gerçekleştiren düzenli, ideolojik şiddeti temsil ediyordu. SS içinde kalıp da cinayetlerden uzak durmak mümkün değildi. SA’ya nazaran çok daha fazla yazılı ideoloji üretmişti, düzenliliği ve görünüşteki gelişkinliği daha orta sınıftan ve eğitimli yandaş tabanına çekici geliyordu. SS aynı zamanda bölgesel yandaş tabanına da sahipti. SS elitlerinin çoğu Almanya’nın Protestan, Prusyalı kesimlerinden değildi. Himmler ve Heydrich, Münih ve Halle’den Katolikler-di. Rosenberg Baltık’tan bir etnik Almandı, Berger ise ailesi Doğu Avrupa’da bulunan Katolik Swabia’lıydı. SS örgütünün en güçlü olduğu yerler doğu ve güneydoğuydu, ayrıca bu örgütte doğulular açıkça ağırlıktaydı.</p>

  <p class="calibre1">SS ideolojisi biyolojik ırkçılığa, Liderlik llkesi’ne ve paramiliterliğe dayanıyordu. Eğitim kitaplarında “Toton Ari”lerin “idealizm” ve “erdem”inin cisimleşmesi olan “ırksal saflığa” sahip olduğu öğretiliyordu. Ingilizler ve Fransızlar gibi alt Ariler yozlaşmış demokratik uygulamalar yüzünden bozulmuşlardı, ama Almanların himayesinde düzelmeleri mümkündü. Ari olmayanlar “ırk karşıtlarıydı”. Biyolojik bakımdan aşağı ve kirleticiydiler; “alt-insan”, “sülükler”, “bitler” diye niteleniyorlardı ve onlara karşı ölüm kalım mücadelesi vermek gerekiyordu. 1940’ta bir ayrım yapıldı. Devleti olan alt ırklar fethedilerek düşman unsurlardan temizlenebilirdi. Eğer bir devletleri yoksa temizlik daha da ileri giderek imhaya dönüşebilirdi. SS için bu büyük ölçüde Yahudiler anlamına geliyordu, ama Çingeneler ve siyahların da kaderi aynıydı -1940’ta SS birliklerinin eline geçen pek çok Fransız sömürgesi birliği için bunun anlamı doğrudan kurşuna dizilmekti. SS liderleri daha sonra toplu katliamları ahlaki açıdan savunmuşlardı. Himmler şöyle diyordu: “Bizi imha etmek isteyen bu insanları imha etmek ahlaken halkımızın hakkıydı.”<a id="footnote11"></a><sup class="calibre4"><a href="#bookmark11">11</a></sup> Sıradan SS üyelerinin çoğu elitlerin esrarlı ırkçılığıyla ilgilenmiyordu. Eichmann bile “boynuzlar ve postlarla geziyormuş gibi davranan Töton-Alman Partisi kodamanları”nı eleştiriyordu. Fakat SS sürekli olarak basit bir ırkçı sloganı tekrarlıyordu: Slavlar insandan aşağı mahluklardır, Yahudiler insan bile değildir. SS Generali Bach-Zelewski daha sonra Nürnberg mahkemesinde soykırımı izah etmeye çalışmıştı: “Yıllar, on yıllar boyunca Slav ırkının insandan aşağı bir ırk olduğunu, Yahudilerin insan bile olmadığını söylerseniz, böyle bir patlama kaçınılmaz bir sondur.”</p>

  <p class="calibre1">İkincisi, SS liderlik ilkesini yoğunlaştırmıştı. Himmler iki SS düsturu tanımlıyordu: “Birincisi Führer’in bize verdiği, ‘sadakat benim şerefimdir’ ve kadim Alman hukukunun düsturu, ‘şerefin hepsi sadakatten gelir’.” SS üyelerine Hitler’in Alman halkının cisimleşmesi olduğu -iradesinin kanun anlamına geldiği- öğretiliyordu, itaatsizlik halka ihanet demekti. Führer’in üzerinde hiçbir Tanrı yoktu ve hiçbir yasa SS kurallarının üstünde değildi. Liderlik ilkesi SS’e tepeden tırnağa yayılmıştı, ama Hitler bürokrasiyi sevmediği ve SS çok hızlı büyüdüğü için, daha düşük rütbeli bir führerin otoritesi Hitler kültünün yanında cüce gibi kalıyordu (Buchheim ve diğ., 1968: 320, 366). Sorgusuz sualsiz itaat da Almanların beyninin yıkandığı yolundaki müttefik anlayışa tekabül eden bir savaş sonrası savunma stratejisiydi. Aslında liderlik ilkesi onlara suçluluktan kurtulma hissi veriyordu. Sorumluluk onların omzundan kalkıyor ve lidere gidiyordu. Hitler’in idealleştirilmesi psikolojik bakımdan faydalıydı.</p>

  <p class="calibre1">Fakat üçüncüsü, SS benlik ile lider arasındaki boşluğu elitist paramiliter yoldaşlık duygusuyla doldurmuştu. “Siyasi askerleri” gerçekten de “nasyonal sosyalist devrimin taşıyıcılarıydı”. Sorumluluk birlik halindeki akran grubuna kaydırılmıştı. VVegner’e göre, Reich’ı kurtarmak ve saflaştırmak için “modası geçmiş hukuki engellerden kurtulmuş ve ‘normal’ devlet aygıtının sınırlarını aşmış kapsamlı bir ‘siyasi asker’ elit tabakası” gerekiyordu (1990: 126-7). SS’in elitizmi yakın çevresindekileri kafesliyor, onları geleneksel ahlak ve hukuktan koruyordu. Cinayetin suçluluk hissi cinayet işlememenin utancıyla dengele-nebilirdi; çünkü tereddüt ederseniz yoldaşlarınız, silah arkadaşlarınız sizi normal insanlar (yani elit olmayanlar) gibi korkak ve zayıf olmakla suçlayacaktı. Bu baskılar birlik duygusuyla öldüren ve özellikle disiplinli olan katiller üretiyordu.</p>

  <p class="calibre1">SS’e katılma ve orada eğitilmenin altında yatan üç ilke vardı. 1930’larda adayların vasıflarından ziyade ırksal saflıklarına bakılıyordu. 1800’e kadar uzanan soyağaçlarını ispatlamalıydılar, fiziksel özellikleri iyi olmalıydı ve “Ari görülmeliydiler”. Tüm bunlar kendilerine egemenliğe hakkı olan elit tabaka gözüyle bakmalarını teşvik etti. Eğitimin yaklaşık beşte biri ideolojiye ayrılıyordu ki, bir SS generalinin beyanındaki gibi, “hepsi fanatik nefretle dolu insanlar olacak şekilde eğitilebilsin”. İdeoloji aynı zamanda sadakat, itaatkârlık, yoldaşlara güven, göreve bağlılık, şeref ve yurtseverlik gibi basit erdemleri de içeriyordu. SS’in çekirdek aday tabanı olan eski askerler, polisler, devlet görevlileri ve eğitimli meslek sahipleri arasmda bu erdemlere sahip olmak özellikle önemliydi. SS’in aynı zamanda, daha ziyade AvusturyalIlar ve Bavyeralılardan oluştuğu düşünülür (Wegner, 1990: 15, 206-7). 1937 civarında SS, tamamı gönüllü erkeklerden oluşan birbirine bağlı 20.000 kişilik bir elit kesim haline gelmişti. Savaş sırasında SS’in iç bağlarını zayıflatan muazzam bir sayısal artış olmuşsa da, şiddetin cinayete dönüşmesini özellikle teşvik eden iki önemli alt-kafesi bünyesinde üretmişti bile.</p>

  <p class="calibre1">5. <span class="calibre2">Toplama kampları.</span> Savaş öncesindeki kamplar daha ziyade doğuda kurulmuştur. 1939 ortasında var olan yedi Alman toplama kampının altısı, ülkenin doğusu ile güneyi arasmda bir yay çizecek şekilde yerleştirilmişti. Dachau ve Flossenburg Bavyera’daydı, Mathausen Avusturya’daki Linz’in yakınlarındaydı, Sachsenhausen ve Ravensbrück Prusya’nın Berlin’in kuzeyine düşen tarafm-daydı ve Buchenvrald da nispeten biraz daha merkezde yani Weimar’daydı. Tek istisna, Hamburg yakınlarına yapılmış küçük bir kamp olan Neuengamme’ydi. Kamplardan hiçbiri ülkenin batısında değildi. Bu yedi kamptan altısı (ilk başta Yahudilere değil) Almanlara yönelik olduğundan, ülkenin doğusuna ve güneyine doğru yayılmış olmalarının sebebi açık değildir -gerçi SS üyelerinin ağırlıklı kesimi de bu bölgelerdendi.</p>

  <p class="calibre1">İlk başta bunların ölüm kampı olması düşünülmemişti, ama eninde sonunda öyle oldular. İlk SS kampı 1933’te Dachau’da açıldığında, muhafız komutanı adamlarına şöyle bir konuşma yapmıştı:</p>

  <p class="calibre1">SS arkadaşlar! Führer’in bize ne görev verdiğini hepiniz biliyorsunuz. İçerideki domuzlara insan muamelesi yapmak için gönderilmedik buraya... Aramızda kan görmeye dayanamayan varsa şimdi çekip gitse iyi eder. Bu piçlerden ne kadar çoğunu vurursak, o kadar azını beslememiz gerekir. (Sowsky, 1996: 4)</p>

  <p class="calibre1">Bunun üzerine vahşice cinayetler dalgası yaşanınca SS liderleri paniğe kapılarak 1934’te daha düzenli bir rejim oluşturmak üzere kampa yeni bir komutan atadılar. Theodor Eicke, Alsace’tan bir köy istasyonu şefinin oğlu olan bir mülteciydi. Yurtsever ve gözükara olduğundan, 17 yaşındayken Birinci Dünya Savaşı’nda gönüllü olmuştu. 1919’da, 20 yaşındayken Alsace’tan ayrıldı. We-imar Cumhuriyeti’nde doğru düzgün bir evi yoktu ve baba evini Fransızlara kaptırdığı için de cumhuriyetten nefret ediyordu. Freikorps’a katıldı. Muharip olduğundan Almanya’nın her yerinde polislik yapabiliyordu, fakat milliyetçi aktivizmi yüzünden polis kuvvetlerinden birkaç kez kovuldu. 1928’de Nazile-re katılarak yerel Nazi <span class="calibre2">Gauleiter</span>’le birlikte vahşice eylemlerde bulundu. Ama Gauleiter neredeyse onun akıl hastanesine kapatılmasına yol açacaktı (bunu engelleyen psikiyatrist olan Heyde’yle dokuzuncu bölümde karşılaşacağız). Patlayıcı bulundurmaktan ceza alınca yurtdışma kaçtı. 1933’te Uzun Bıçaklar Gecesi’nde rol almak üzere Himmler tarafından ülkeye davet edildi. Röhm’ü vurdu ve Dachau komutanlığıyla ödüllendirildi. Dachau’da korkunç Nazi kamp sistemine öncülük etti. Özellikle Freikorps muharibi olan deneyimli SS üyelerini işe alıyordu. Daha sonra kamplar büyüyüp de deneyimli Nazi kaynağı kuruyunca daha eğilip bükülebilir bulduğu genç parti üyelerini kadrosuna kattı. Daha yumuşak disiplin standartlarına alışkın eski Wehrmacht astsubaylarını reddetti. Seçeceği kişilerin dışarıdan ayrı kamp dünyasına alışabilmesini ve orayı yuvası olarak benimsemesini istiyordu. Yani kamplar tutsakların yanı sıra muhafızları da kapatacaktı. Kariyerinin doruğuna ulaştığında general rütbesiyle Waffen~SS cephe bölüklerinin komutanı oldu. 1943’ün başında Doğu Cephesi’nde öldürüldü.</p>

  <p class="calibre1">Eicke’nin rejimi tüm savaş öncesi Alman kampları ve daha sonra ölüm kampları için model teşkil etti. Diğer büyük kampların çekirdek subayları ve astsubayları Dachau’da eğitildi. Sadece <span class="calibre2">Aktion Reinhard<sup class="calibre4">1</sup></span> kampları bunun dışında kalmıştı (dokuzuncu bölümde buna tekrar döneceğiz). Eicke muhafızlara, ruh hallerine göre tutsakları gelişigüzel olarak dövmekten ya da onlara kötü davranmaktan vazgeçmeleri talimatını verdi. Onun yerine bu işi rutine bindirecek, sistematik olarak gözlerini korkutacaklardı. Adamlarına tutsakların “alt-insan devlet düşmanları” olduğunu öğretiyordu. Höss (Auschwitz komutanı) eğitimini orada almıştı ve tutsakların hüzünle şunu sorduklarını anımsıyordu: “SS niçin bizden bu kadar nefret ediyor? Sonuçta biz de onlar gibi insanız.” Eicke rejimi kurallara bağlı değildi. Personele şiddet kullanarak itaat sağlamaları söyleniyor, sonra da canları istediği gibi davranmalarına izin veriliyordu. Hepsi benzer fikirlere sahip oluyor, aynı kamp argosuyla konuşuyor ve kamp kültürünü özümsüyorlardı. Ne yapacaklarını biliyorlardı ve bunun üzerinde pek düşünmüyorlardı (Orth, 2000).</p>

  <p class="calibre1">Franz Hoffman tipik bir kamp muhafızıydı. 1932’de 26 yaşındayken Nazi Partisi’ne ve SS’e katılan yarı vasıflı bir Bavyera işçisiydi. İlk önce karartma sonrası tuvalette bulduğu yaşlıca bir Yahudiyi vurdu, sonra da tutsakları kampın tellerine doğru iteleyip “kaçmaya çalışırlarken” onlara ateş etme sporuna katıldı. Kamplarda 12 yıl geçirdi, yüzbaşılığa yükseldi ve birkaç küçük kampın komutanlığını yaptı. Çingenelerden özellikle nefret ediyordu. Savaştan sonra Yahudiler ve SS kodamanlarının baskısı altındaki “küçük bir adam” olduğunu iddia etti. 1965’te 2.000 cinayette suç ortaklığından ve en az 30 cinayeti bizzat işlemekten ömür boyu hapse mahkûm edildi.</p>

  <p class="calibre1">Muhafızlara mutlak bir iktidar tanınıyor; bu iktidarı tekrar tekrar, vahşiçe kullanarak “suçluların her türlü çekingenliği” üzerinden atması amaçlanıyordu. Aşırı şiddet rutinleşmiş, “eylemlerini hiç düşünmeyen, alışkanlıktan suç işleyen” insanlar yaratmıştı ve bilgi almak için işkenceyle “salt, amaçsız işkence” olarak işkence arasındaki çizgi bulanıklaşmıştı. Terör saçmak, muhafızın kamptaki şahsi sorumluluk hissinin tamamına yayılan (tıpkı Führer ilkesi gibi) bağlayıcı bir grup normu olmuştu. Kontrolü kaldırmadan bu disiplini benimsetmek mümkün değildi. Kamplar genişledikçe koşullar kötüleşti. İyi beslenmiş, şık üniformalı suçlular ile kendini savunamayacak durumdaki bir deri bir kemik kalmış, pis, titreyen, bitli kurbanlar arasındaki toplumsal mesafe iyice açıldı. Tutsaklar muhafızların gözünde bireylikten, insanlıktan çıktılar. Sonra ölüm kamplarında cinayet mecburi bir davranış haline geldi (Sofsky, 1997: 16-24, 223-40).</p>

  <p class="calibre1">Fakat bir yandan da 1.000’e yakın zorunlu çalışma kampı vardı ve bunlar çok daha çeşitliydi. Bazı kamplarda Yahudiler bile muhafızlar ve yöneticilerle bir ortak yaşam tarzı oluşturup sağ kalabilmişti (Straede, 1999). Fakat tüm kamplar mesleki topluluklardı, toplumdan ayrıydı, çok vasıflı olmayan kişilere sağlam meslekler veriyor, onların üzerinde toplumsal denetim kuruyordu. 1941’e kadar teröristçe uygulamalar hakimdi. Ama sonrasında sadece ölüm kamplarında soykırım yapıldı. Yine de yaygın bireysel cinayetler yoluyla şiddetten soykırıma tedricen geçiş için muhafızların büyük bir ahlaki çaba göstermesi gerekmeyebilirdi. 1941’den itibaren üniformalı sıradan Almanlar için kamplar emniyetli, sağlam ve dolgun ücretli sayılırdı ve Doğu Cephesi’ne bin kez tercih edilecek bir yerdi. Bu yüzden kamp rejiminde bağnaz, kariyerist, yoldaşlık duygusuyla hareket eden ve disiplinli katillerin bir karışımının bulunmasını bekleyebiliriz -merkezi kamplarda da şiddet kullanan dengesiz muhafızlara rastlanabiliyordu.</p>

  <p class="calibre1">6. <span class="calibre2">SD.</span> 1935’ten itibaren Kripo (kriminal polis) ve Gestapo’nun (siyasi polis) kontrolü SS’in eline geçti. Bu şubeler SS güvenlik polisi kolu SD çatısı altına alındı. Himmler’in açıkladığı öncelikli amacı, “Bolşevizmin evrensel yıkıcı kuvvetine” karşı “insanlık tarihinin en büyük mücadelelerinden biri” için “halkın yurtiçinde savunulmasıydı”. Gestapo’nun başındaki Werner Best bu örgütü, “milletin siyasi sağlığını” savunan “bir savaş formasyonu” olarak tanımlıyordu (Kershaw, 1998: 541). Darbeden önce az sayıda Kripo ya da Ges-tapo görevlisi Nazi ya da SS üyesiyken (çoğu durumda bu yasadışı olurdu), yüzde 20-40 kadarı Nazi meslek örgütlerinin üyeleriydi. 1933’te az sayıda polis tasfiye edilerek yerlerine eski Naziler getirildi. Fakat polislerin çoğu, polisin işlevleri Nazileştirilirken akıntıya karşı kürek çekmedi (Browder, 1996; Gel-lately, 1990: 50vd.). Her halükarda devleti baltalayan düşmanlar konusunda Nazilerin kaygıları, yeni devlet düşmanlarını ezme özgürlüğüyle coşan pek çok polise uygun görünmüştü. Himmler ve yardımcısı Heydrich (SD’nin başı) de kendi imparatorluklarının parti başlarından bağımsız olmasını istiyor, çoğu durumda siyasete meyilli ya da vahşet potansiyeli taşıyan Naziler yerine etkin, sert polisleri tercih ediyorlardı.</p>

  <p class="calibre1">Heinrich Müller onlar için ideal bir tipti. Birinci Dünya Savaşı’nda bolca madalya alan Münihli bir havacı oldu, sonra da babasının izinden giderek Münih polis kuvvetlerine katıldı. Mahkûmiyet sağlamak için hukuk normlarının dışına taşmaya hazır, ateşli bir komünist karşıtı olarak nam saldı. Solu tacizde uzmanlaşmasına rağmen, herhangi bir siyasi örgütün üyesi değildi ve siyasetle ilgilenmediğini iddia ediyordu. Bunun sebebi, sağcı değerlerin salt hukuki normların üstünde nesnel bir adalet sağlaması gerektiğini düşünmesiydi. Aynı zamanda son derece açık sözlüydü. Kendini bir entelektüel olarak gören SD subayı Schellenberg, anılarında Müller’in “kaba saba Bavyera aksanıyla,” ona dönerek, “bütün entelektüelleri bir kömür madenine sürüp sonra da madeni uçurmak gerek” dediğinde ne kadar şaşırdığını anlatır (1956: 8). Müller sadıktı, yeteneklerinin SS tarafından tam kapasiteyle kullanıldığını görmekten keyif alıyordu. SS tümgenerali sıfatıyla Gestapo’nun başına yükseldi. 1945’te kayboldu, büyük ihtimalle ölmüştü. Sağ kaldığına dair söylentiler çıktı -ilk önce ABD askeri cezaevinde, sonra Güney Amerika’da olduğu duyuldu, fakat kaderi hâlâ bilinmiyor. Artık ölmüş olsa gerek.</p>

  <p class="calibre1">Wilhelm Harster siyasete daha yakındı, ama yine de asker-polis geçmişine sahip insanlarda Nazizmin yansımalarına bir örnek teşkil eder. Münih yakınlarından bir polisin oğluydu, lisede örnek gösterilen bir öğrenciydi ve aynı zamanda Freikorps gençlik hareketine katılmıştı. Hukuk fakültesinden mezun olup 1929’da polis kuvvetlerine katıldı. “İşine bağlı, itaatkar bir kamu görevlisi”, ayrıca otoriterlik yanlısı muhafazakar bir milliyetçi olarak tarif ediliyordu. 1932’de Nazi Partisi’ne ve SA’ya katıldı, darbeyi de sevinçle karşıladı: “Sokak çatışmaları, işsizlik ve Versailles sona ermiş” oluyordu böylece. Derhal Gestapo’ya transfer edildi ve şiddet döngüleri yükselirken hizmet verdi -1930’larda Berlin ve Württemburg’da, <span class="calibre2">Anschluss</span> sırasında ve sonrasında Avusturya’da, 1939’da Polonya’da ve sonra işgal altındaki Belçika ve Hollanda’da göçleri denetleme işinde çalıştı. Savaş sonrası 82.956 kişinin ölümünde suç ortaklığından hüküm giydi (bu kişiler arasmda Anne Frank de vardı). Şahsi zalimliğe, hattâ çok fazla nefrete dair hiçbir kanıt bulunamadı. Yahudi arkadaşlarının da bulunduğunu, fakat “Yahudileri milletten ayırmak gerektiğine” inandığını iddia ediyordu.</p>

  <p class="calibre1">Devletin yargı organı da aynı hastalığa yakalanmıştı. Kıdemli polis memurları, devlet savcıları gibi üniversitede hukuk eğitimi görmüşlerdi ve iki zümre arasmda sıkı bir etkileşim vardı. İki zümre bir arada “idealist”, “etik” Nazileri oluşturmuşlardı. Bunlardan biri Saar’dan Walter Schellenberg’di. Schellenberg Fransı? işgali yüzünden iflas eden bir piyano imalatçısının oğluydu. Ailesi yine de duruma uyum sağlayıp ona mutlu bir yuva sunmuştu. Görgülü ve dindar annesine çok bağlıydı. Başarılı bir öğrenciydi, Fransızcası akıcıydı, kozmopolit bir duruşu ve ihtirasları vardı. 1933’te hukuk fakültesinden mezun olduktan sonra, söylediğine göre, bir yargıç Nazilere katılarak kariyerinde ilerleyeceğini söyledi (bu vesileyle ima ettiğinden daha koyu bir Nazi olabilir). 23 yaşındayken hemen partiye ve SS’e katıldı. Ayrıca SS üniformasının ihtişamından gözlerinin kamaştığını ve “daha iyi türden insanların”, elitlerin arasına katılacağını düşünmenin ona çekici geldiğini de kabul eder. SS’e ideolojik dersler verdi, son derece Katoliklik karşıtı görüşleri Heydrich’in dikkatini çekince de Katolik muhalefetinden endişe eden yerel SD’ye alındı. SD’nin iç istihbarat kanadının en üstüne kadar yükseldi. Burada ana akım Nazi görüşleriyle, ayrıca daha profesyonel ve nesnel devlet istihbarat raporlaması yaratma çabalarıyla tanındı. Bir şekilde hem daha kirli polis işlerinden hem de Himmler’in acayip ırkçılığından ayrı kalabilmişti. Savaş sonrası ifadesinde <span class="calibre2">Einsatzgruppen’a</span> gönderilmekten birkaç kez kurtulduğunu da belirtiyordu. Nazizmi coşkuyla benimsemesine rağmen, cinayet işleyen bir Nazi gibi görünmüyordu. Fakat diğer yandan merkezdeki SD rollerinin onu cinayet alanlarından uzak tutması bakımından şanslıydı. SD üyelerinin çoğunluğu onun kadar şanslı değildi.</p>

  <p class="calibre1">Hukuki sınırlamalar azalırken SD polis işlerinin sert yönünü genişletti. 1939’da pek çok polis başka ülkelerde hukukun ihlali sayılacak süreçlerle bilgi alma ve devlet düşmanlarını “etkisizleştirme” yöntemlerinde deneyim sahibiydi. 1939’dan itibaren <span class="calibre2">düşman</span> sözcüğü ekstra bir savaş zamanı yoğunluğu kazandı. Bu yüzden SS’in başındakiler kanlı <span class="calibre2">Einsatzgruppen</span>'ı oluşturmaya başladığında, çekirdek kadro SD’den geldi -ortamdaki profesyonellik, cinayet için gereken ideolojik, kariyerist ve bürokratik güdüleri kaynaştırabiliyordu.</p>

  <p class="calibre1">7. <span class="calibre2">Ötenazi projesi</span> - T4. Savaş öncesi toplu katliamlar sadece ötenazi projesi çerçevesinde işlendi. Ne Yahudi karşıtı ne Slav karşıtı olan bu proje pek çok ülkeden genetikçilerin, antropologların ve klinik uygulayıcıların benimsediği itibarlı biyo-medikal modellere dayanıyordu. Psikiyatristler ve doktorlar bazı hastaların tedavi edilemez olduğuna inanıyor, bu yüzden de “yaşanmaya değmez yaşamlar” olduğunu kabul ediyorlardı. Hitler tarafından başlatılan T4 sonradan konumunu geliştirdi ve “güç” çalışma şartlarını telafi için primler ödendi. T4, kendi profesyonel uzmanlıklarına ve kariyerlerine değer veren bir Almanya’ya bağlılık duyan idarecileri, doktorları, hemşireleri, idari personeli, hademeleri ve askerleri çekmekte zorlanmadı. Hastaneler, bölgesel tıp otoriteleri ve üniversiteler işe karıştı, ayrıca proje pek çok kadın doktor, hemşire ve memuru da saflarına kattı. Yine bu alanda da bir bölgesel sapma vardı, çünkü bu kurumlar Almanya’nın doğu ve güney ucuna yakındı. T4 ayrıca Nazi hareketine ve Alman halkına meşru cinayet yoluyla Alman Volk’unu temizleme fikrini de getirdi. İdari gizlilik, çok az yazılı emir kullanma, ayıklanmış kayıtlar, yalıtılmış kurumlar ve çok kan dökmeden sessiz, metodik, “bilimsel” cinayet gibi tekniklerin öncüsü T4’tü. Ölüm kampı personeli T4’te eğitildi ve alışkanlıklarını edindi. Personelden yüz kişi yöntemlerini Polonya’daki ölüm kamplarına götürdü ve tekniklerini Yahudiler ile Slavlar üzerinde geliştirmeye devam etti.</p>

  <p class="calibre1">Leipzig’den bir demiryolu müfettişinin oğlu olan Dr. Hans-Bodo Gorgass depresif bir aileden gelmesine rağmen, anlaşıldığı kadarıyla bundan hiç zarar görmemiştir. 1933’te 24 yaşındayken SA’da görevine bağlı bir Naziydi. 1937’den itibaren ötenazinin öncüsü Bernotat’m emrinde devlet hastanelerinde çalıştı ve 1939<sup class="calibre4">!</sup>da yine Bernotat tarafından T4’e önerildi. Baştaki Brack, açıkça, ruh hastalarını öldürmek için “güvenilir bir doktora” ihtiyaç olduğunu söyledi. Gorgass’m söylediğine göre, projeyle bağlantılı prestijli doktorlar onun son tereddütlerini de kaldırmışlardı. Daha sonra Buchenwald’da “doktordan ziyade kasap” gibi davrandı.</p>

  <p class="calibre1">Dr. Georg Renno Alsace göçmeni bir memurun oğluydu. Zaten öğrenciyken</p>

  <p class="calibre1">Nazi gençliğine dahil olmuştu. 1930’da 23 yaşma gelince partiye katıldı ve 1931’de de SS’e dahil oldu. SS bandosunda flüt çalıyordu fakat başka açılardan önplanda değildi. 1930’larda hastaları onun “dost canlısı, insansever bir doktor” olduğunu düşünüyordu. Nazi başhekimi Nitsche’nin dikkatini çekti ve oradaki ilk deneyler için seçildi. Kısa süreliğine Waffen-SS alay doktorluğu yaptıktan sonra 1940’ta resmen T4’e katıldı. Mahkemede şöyle demişti: “O sırada ötenazinin hastalar için hayırlı olduğunu düşünüyordum” ve “devletin hukuk dışı bir yasayı kabul edebileceğini kesinlikle aklım almıyordu”. Daha rahat olduğu bir anda ise, “[gaz] vanaları[nı] açmak hiç zor değildi,” demiştir.</p>

  <p class="calibre1">T4’te pek çok alt düzey çalışan vardı. Paul Reuter (Burleigh’daki Paul R.) önce bir çiftlikte uşaklık yapmış sonra Hassen-Nassau’da bahçıvan olmuştu. 1930’da, kendi iddiasına göre, daha iyi iş imkânları sunulduğu için Nazi oldu. Nürnberg mitinglerine düzenli olarak katılıyordu. İşsiz olduğu 1936’da Nazi sicili sayesinde erkek hemşire eğitimi aldı. Polonya’da hizmet verdikten sonra bir T4 hastanesine transfer oldu. Burada nakil bölümüne girdi. Hastalara “banyoya götürüldüklerini” söylüyor, sonra da zehirli iğnelerin yapılmasında ve mezarların kazılmasında çalışıyordu. Söylediğine göre ona, “Bu Führer’in emridir ve Führer’in emirlerini yerine getirmek zorundayız,” denmişti.</p>

  <p class="calibre1">Pauline Kneissler (Burleigh’daki Pauline K.) 1918’de Bolşeviklerin eline geçen Odesa’dan ailesiyle birlikte kaçmıştı. Westphalia’da küçük bir çiftlik almışlardı ama buhran döneminde satmak zorunda kaldılar. Babası demiryolunda iş buldu ve Pauline de önce terzilik yaptı, sonra hemşire oldu. Nazi Partisi’ne ancak 1937’de, 37 yaşındayken katılsa da, 1934’te Nazi Evanjelik Kilise örgütüne girmişti ve Nazi kadın örgütlerinde küçük yöneticilik rolleri üstlenmişti. Dinin “doğa yasalarıyla” çeliştiğine inanıyordu. Tüm bunlar sayesinde T4’e alındı. Ötenazideki aldatmacadan hoşlanmıyordu ve iddiasına göre merhametsizce cinayet işlemekten sinirleri bozulmuştu, fakat tüm diğer hemşirelerden daha fazla hasta öldürmüştü.</p>

  <p class="calibre1">Sonraki bölümlerde, eli kanlı Nazilerin yasadışılığm kenarlarında bulunan bu birbiriyle bağlantılı şiddet kafeslerinde eğitilip katılaştığını göstereceğim. Bu kafesler Alman toplumunun tüm sınıflarına yayılmıştı. Büyük çoğunluğu tamamen erkeklerden oluşuyordu ve Nazizmin sosyal coğrafyası güney ve doğu ağırlıklıydı. Düşman algıları farklı farklıydı, ama 1930’larm ortasına kadar Bolşevikler, sonra da Yahudiler ağırlıktaydı. Rutin olarak toplu katliam işlemeleri istendiğinde çoğunun zaten uzun bir şiddet deneyimi vardı. Hepsi gerçek Nazi değildi, fakat iş ortamları bağnaz, yoldaşlarına bağlı, disiplinli ve kariyerist katiller üretmeye müsaitti. Çünkü bu ortamlar Nazileşmişti ve kariyerlerin şiddet içeriği giderek artıyordu.</p>

  <p class="calibre1">SIRADAN ALMANLARIN RADİKALLEŞMESİ</p>

  <p class="calibre1">Almanlar arasmda büyük farklar olduğu açıktır. Nazilere oy verme sebepleri ideolojik olabileceği gibi son derece sıradan da olabilirdi. <span class="calibre2">Fascists’te</span> Nazilere destek veren yandaş tabanlarım tanımlamıştım. Smıf ya da cinsiyet bakımından anlamlı bir sapma yoktu. Ana yandaş tabanları şunlardı: asker, polis ya da kamu sektörü geçmişine sahip olanlar; emek ile sermaye arasındaki ana smıf çatışması alanları dışında kalan ekonomik sektörlerde çalışanlar (örn. büyük ölçekli, kentsel imalat ya da madencilik sektörleri dışındakiler); daha eğitimli orta sınıflar; Almanya’nın (ve Avusturya’nın) sınırları çevresindeki kaybedilmiş ya da tehdit altındaki topraklardan olanlar; ayrıca Katoliklerden ziyade Protestanlar. Bu tip geçmişlere sahip olanlar Almanya’nın sorunlarına aşırı milliyetçi ya da devletçi çözümler getirilmesini daha makul buluyorlardı ve bu da onları Nazizme götürüyordu. 1933’ten önce işin toplu katliama varabileceğini düşünenlerin sayısı çok azdı. Fakat böyle geçmişler de <span class="calibre2">bazı</span> sıradan Almanları bu yola itmiş olabilir. Protestan dini dışında durum gerçekten de böyleydi.</p>

  <p class="calibre1">1930’larm ortalarında Almanya’da muhalefet susturulmuştu. 300.000 Alman komünistin yarısı toplama kamplarında kalmıştı. Kimse güvenle aleni muhalefet geliştiremediğinden, sıradan Almanların alenen duyduğu tek ideoloji ırkçılıktı. Nüfusun ruh haline dair en sıkı rehberlerimiz Gestapo’nun ve gizli Sosyalist Parti’nin raporları ile görgü tanıklarının hatıralarıdır (bkz. Ban-kier, 1996; Gellately, 1990; Gordon, 1984; Kershaw, 1984; Kirk, 1996). Kers-haw (1984) bunları şöyle özetler: “Auschwitz’e giden yol nefretten yapılmış, ama kayıtsızlık taşlarıyla döşenmişti.” Hem mağdurlara hem rejime mesafeli durmanın ötesine geçebilen Almanların sayısı çok azdı. Enerjilerini ailelerine, mesleklerine ya da kiliseye yönelterek en fazla özel sohbetlerde, önde gelen Naziler hakkında şakalar yaptılar. Yahudilerin sivil hizmetten, yüksek eğitimden, dükkanlarından ve işletmelerinden atılması -tüm Avrupa’da olduğu gibi— kınanmaktan ziyade onaylandı - kısmen açgözlülükten, kısmen de Almanların neyin yasal olduğunu tanımlayan Nürnberg Yasaları’nm vahşet düzeyindeki Nazi şiddetine bir son vereceğine inanmasından. Almanların çoğu Yahudileri sarı yıldız takmaya zorlayan 1941 kararnamesine olumsuz tepki verdi ve Yahudilere alenen iyi davrandı. <span class="calibre2">Kristallnacht</span> gibi vahşet düzeyindeki şiddet olayları infiale yol açtı. Almanlar aynmcı yasalar yoluyla Yahudi nüfuzunun azaltılmasını istiyorlardı. Zamanı gelince fiziksel olarak ortadan kaldırılmalarına karşı çıkmadılar, fakat Nazilerin çoğu gibi onlar da yasal yolları tercih ediyordu.</p>

  <p class="calibre1">Yine de yeni rejim popülerdi ve Hitler ayağını yere sağlam basıyordu. Nüfusun üçte biri kendi iradesiyle Nazilere oy vermişti; beşte biri de otoriter milliyetçi partileri destekliyordu. Hitler yeni düzen umudu dalgasının üzerinde iktidara yükseldi. Daha sonra Hitler’e suikast planlarına adı karışan bir Gesta-po subayının hatırladığı kadarıyla, “Yeni binyılın ilk umut dolu, sarhoş edici aylarında olduğu gibi bir milletin tüm haklarını ve özgürlüklerini bu kadar kolay teslim ettiği çok nadir görülmüştür” (Gisevius, 1947: 102). Hitler’in askeri <span class="calibre2">Keynesçiliği</span> istihdam ve nizam sağlamış, sokakları temizlemişti. Ekonominin aşırı ısınması 1930’larm sonunda biraz hoşnutsuzluk yaratmıştı, Hitler hakkında ağır şakalar yaygınlaşmış ve pek çok kişi kiliselerine yapılan saldırılardan rahatsız olmuştu. Fakat Gestapo muhbirleri yüzünden muhalefet tehlikeliydi. İşin iyi yanı ise Hitler’in dış ülkelerdeki maceralarının 1936 ile 1941 arasında neredeyse sıfır maliyetle başarı getirmesi, Alman milli gururunu tamir etmesi ve <span class="calibre2">grossdeutsch</span> etnik milliyetçiliğini meşrulaştırmasıydı. 1933’ten itibaren Nazi Partisi’ne ya da SS’e katılanlarm gerekçeleri meşru şahsi kariye-rizmin rahatça eklenebileceği genelleşmiş bir milliyetçi gururu açığa çıkartıyordu. “Yeni Almanya’nın inşasına yardım etmek istemiştim” -sıradan Almanlar Naziler konusunda ne kadar tereddüt ederse etsin, benlik ile ülkenin böyle basitçe eşitlenmesi baskın çıkıyordu.</p>

  <p class="calibre1">Rejim 1939’dan itibaren savaş seferberliğini ve yurtseverliği kendine mâl etti. Yahudilerin düşmanla işbirliği yaptığı, bu yüzden toplanıp hapsedilecek-leri ilan edildi. Almanlardan çoğunun daha acil kaygıları vardı -bombardıman, savaş dönemi kıtlığı, cephedeki akrabaların durumu. Yahudiler propaganda yoluyla kişi olmaktan çıkarılmış, soyutlaştırılmış, sonra da hapsetme ve göç ettirmeyle fiziken gözden uzaklaştırılmıştı. Bankier (1996) kayıtsızlığın psikolojik bir savunma mekanizması olduğunu söyler. Yahudiler hakkında endişelenmek rahatsızlığı, hattâ suçluluğu artıracaktı -bu yüzden tüm bilgiler bastırılmıştı. Bankier’e göre toptan imha başlayınca bu kayıtsızlık da artmıştı. Eve gelen askerler kitlesel ölümleri anlatıyordu, BBC’de ve Müttefiklerin uçaklardan attığı bildirilerde ölüm kamplarından bahsediliyordu. Almanlar bunları biliyor ama zihinlerinden uzaklaştırmaya çalışıyorlardı. Yer yer bu bilginin kendini gösterdiği de oluyordu. Goebbels, Katyn’de Sovyetlerin Polonyalı subayları katlettiğini duyurduğunda SD’nin rapor ettiği mırıldanmalar şu minvaldeydi: “Almanlar bu eylem üzerinden bir söz söyleme hakkına sahip değil... Alman tarafı çok daha fazla sayıda <span class="calibre3">PolonyalIyı</span> ve Yahudiyi ortadan kaldırmıştı.” Yine de pek çoğu Doğu Cephesi’nin Yahudi-Bolşevizme karşı “ölüm kalım savaşı” olduğuna katılıyor, îngilizlerin Alman şehirlerini bombalamasında ise çoğunlukla “Yahudi kapitalizmi” suçlanıyordu. Bu etnik bir iç savaş değildi, ama bombardıman cephe ile cephe gerisi arasındaki ayrımı bulanıklaştırmıştı. Alman olmak sınıftan bağımsız olarak kişinin kaderini belirliyordu. Yahudi olmak ölmek demekti. Etnisite hem sınıfı hem de diğer katmanlaşma eksenlerini aşmıştı.</p>

  <p class="calibre1">1941’den itibaren Almanya’nın büyük bir kısmında yabancı işçilerin varlığı normalleşti. Bu işçilerin acınası durumu pek çok kişide acıma hissi uyandırıyordu. 1942’deki ilk yenilgiler bazılarının aklını başına getirdi. Almanya yenilirse Müttefiklerin misillemesi korkunç olacaktı. Bombardıman akınlarınm doğrudan toplama kamplarına misilleme olduğu düşünülüyordu. Bu yüzden Slav karşıtı ve Yahudi karşıtı hisler nadiren dillendiriliyordu artık: Almanlar öne çıkmamaya çalışıyor, düşüncelerini söylemiyor ve en risksiz olan suskunluğu tercih ediyorlardı. Bu suskunluk da onların Yahudileri ölümü hak edecek kadar ciddi bir düşman olarak görüp görmediklerini anlamayı güçleştiriyor. Fakat rejim sürekli Yahudilerin düşmanlığını vurguladığı, savaş Almanlara ölüm ve yok oluş getirdiği, Yahudiler artık gözden uzak soyutlamalar olduğu için büyük ihtimalle çoğu Alman onların ölümü hak ettiğini düşünüyordu.</p>

  <p class="calibre1">Sonraki bölümlerde karşımıza çıkan sıradan Alman suçluları anlamak için tüm bunlar gereklidir. Almanya 1942’ye kadar Nazi ideolojisine iyice açık hale gelmişti. Hitler’in yurtiçindeki başarılarının ardından çarpıcı jeopolitik kazançlar gelmişti. Sonra da savaş zamanı yurtseverliği onu, savaş zamanı seferberliği de Almanları sarmıştı. Radikal Nazizmin merkezi yandaş tabanları vardı, ama bunun karşısında başka yandaş tabanları yoktu. Irksal etno-milli-yetçilik sınıfa baskın çıkmış, ikinci genel etnik tezimin bir versiyonu meydana gelmişti. Savaş sonunda daha çeşitli davranışlar ortaya çıktı: suçlular ya tutsaklara yaltaklandı ya da geride kalan görgü tanıklarım, çaresizce çekilen askerleri ve öfkeli ama korku içindeki sivil nüfusu yok etmeye çalıştı. Fakat bu sona gelinmeden önce pek çok sıradan Alman radikalleşmiş olmalıdır. Nüfusun neredeyse tamamı dünya savaşı yüzünden itaate itilmişti.</p>

  <p class="calibre1">NİHAİ RADİKALLEŞME: SOYKIRIMA DOĞRU</p>

  <p class="calibre1">Soykırıma varan son dalgalar Nazi hareketi içinde gerçekleşti. Bu aşamada daha geniş bir halk baskısı yoktu. Sıradan Almanlar soykırıma daha sonra katılmışsa da, başlangıcında işe pek karışmamışlardı. Nazi hareketi sürekli radikalleştiği için kesin tarihler saptayamıyoruz. Tarihçiler Nihai Çözüm’ün onaylandığı kesin bir tarih bulmak için büyük enerji harcamışsa da net bir sonuç elde edememişlerdir. Hitler Yahudileri ortadan kaldırmak istiyordu, fakat yer yer şiddet yoluyla tehcire dönüşen baskı yoluyla tehcir 1941’e kadar tercih edilen çözüm olmaya devam etti. 1939 ve 1940’ta Eichmann, Yahudileri Filistin ya da Madagaskar’a gönderme planları yapıyordu. Gideceklerdeki yerde kötü koşullar yüzünden büyük çoğunluğunun sağ kalamayacağı varsayılıyordu. Fakat denizler Ingiltere’nin hakimiyetindeydi ve böyle bir planın gerçekleşmesine izin vermeyecekti. Eichmann başka planların peşine düştü.</p>

  <p class="calibre1">Fakat Yahudiler hakkmdaki kararlar tümden yalıtılmış değildi. 1939’da Yahudilerin kaderi PolonyalIların kaderiyle bağlantılıydı. Geleneksel fetih savaşı söz konusu değildi; çünkü yenilen Polonyalılar Reich’a dahil edilmeyecekti. Hitler şu açıklamayı yapıyordu:</p>

  <p class="calibre1">Aksine <span class="calibre2">volkisch</span> devlet ya bu yabancı ırktan unsurları uzaklaştırarak halkımızın kanının tekrar kirlenmemesi için gereken önlemleri almalı ya da gecikmeden onları ortadan kaldırmalı ve boşalan topraklara da halkımızın yoldaşları aktarılmalıdır. (Kershaw, 2000: 237)</p>

  <p class="calibre1">Goebbels şöyle diyordu: “Führer’in Polonyalılar hakkmdaki kararı toptan imha. İnsandan ziyade hayvanlar... Polonyalılarm pisliği akla hayale sığmaz.” Hitler önceki Alman fatihlerin hatasını tekrarlamayacağını söyledi. Polonya<span class="calibre3">lIları</span> asimile ederek “Slavlaşmış” bir Alman kırması ırk üretmişlerdi. “Şimdi en azından ırkın yasalarını biliyoruz ve ona göre davranıyoruz.” Ülkenin batıdaki üçte birlik kısmı Reich’a dahil edilecekti -fakat PolonyalIlardan ve Yahudilerden temizlenecekti. Ortadaki üçte biri protektora olacaktı. Burada Polonyalılar bulunacaktı, fakat sadece mevsimlik işçi olarak kullanılacak ve ayrı köle mahallelerinde yaşayacaklardı. Yahudiler gettolara doldurulacak, Re-ich Yahudileri de onların yanma konarak Yahudi sorununun nihai çözümünü bekleyecekti. Doğudaki üçte birlik kısım Sovyetler Birliği’ne devredilmişti ve bu yüzden şimdilik Almanların sorunu değildi. Tüm bunlar son derece şiddet dozu yüksek tehcirlerle, artı siyasikırıma yani C planına tekabül edecek şekilde Polonya entelektüellerinin kitlesel olarak öldürülmesiyle yapıldı. Katliamı mazur göstermek için (böyle kanlı eylemlerde alışıldığı üzere) misilleme kılıfı uyduruldu, ama elit kesim bunun yalan olduğunu biliyordu. Etnik Almanlar artık SS tarafından milis kuvvetlerinde örgütleniyordu. Komutanları şöyle konuşmalar yapıyorlardı: “Artık burada efendi ırk sizsiniz... Yumuşak davranmayın, merhamet göstermeyin ve Alman olmayan her şeyi temizleyin.” Ordunun Kurmay Başkanı ve bilinen bir Nazi olan Halder şu beyanatta bulunmuştu: “Führer ve Goering’in niyeti Polonya halkını imha etmek ve soylarını tüketmekti.” Ayrıca, “yapılacakların geri kalanı yazıyla ima bile edilemeyecek kadar kötüydü” (hepsini aktaran Kershaw, 2000. 237-52).</p>

  <p class="calibre1">Fakat bu durum lojistik sorunlar yaratıyordu. Bir milyonun üzerinde Yahudi ve yüz binlerce Polonyalı doğudaki Polonya protektorasma taşınacaktı, ama oradaki Nazi liderliğinin onları barındıracak tesisleri yoktu. Kendi bölgelerinin <span class="calibre2">Untermenschen</span> depolama yeri olarak kullanılmasına karşı çıktılar. Aksi takdirde protektorada düzen sağlama girişimleri baltalanmış olacaktı. Yahudilerin ve Polonyalılarm kaderi konusunda parti içinde sert mücadeleler yaşandı.</p>

  <p class="calibre1">Rusya’nın istilası başlayınca Yahudilerin kaderi bu kez Rusların kaderiyle iç içe geçti. Bu istila bir imha savaşı olarak planlanmıştı. Yahudi-Bolşevik entelektüeller ve ele geçirilen tüm komünistler imha edilecekti. Rusya’nın istilası için başlatılacak Barbarossa Harekatı’mn planlarında bu durum açıkça belirtiliyordu. Gerlach’a göre ordunun gıda ihtiyacı işgal altındaki Beyaz Rusya’dan sağlanacaktı. Böylece yörede kitlesel açlığın başlayacak olması “soykırıma yakın bir niyete” işaret etmektedir. Beyaz Rusya Yahudilerinin çoğu şehirli olduğundan, en çok onlar zarar görecekti. Bu durum “Yahudileri tümden tasfiye etme yönündeki nihai ve kararlı isteğin” işaretiydi (1999: 44-81). Fakat hızlı bir zafer soykırım olmadan da Yahudi sorununu çözebilirdi, çünkü plan tüm Yahudileri ve milyonlarca Polonyalıyı gereken her türlü yola başvurarak doğudaki eski Sovyet topraklarına sürmekti. Göring ya da Himmler üzerinden Heydrich’e, 1941 Ocağı’na kadar “nihai çözüm projesi” için bir plan yapması söylenmişti; fakat yine burada da soykırım değil ülke sınırları içinde tehcir söz konusu görünüyor. Eichmann 5.8 milyon kişiyi hareket ettirmek için planlar yapıyordu. Yine de Göring’in 31 Temmuz’da Heydrich’e gönderdiği mektup bile araçlar konusunda çok ketumdu.</p>

  <p class="calibre1">24 Ocak 1939’da Yahudi sorununa -tehcir ve tahliyenin ötesine geçerek- bir çözüme ulaşmanız için size verilen görevi tamamlamak amacıyla... Avrupa’daki Alman nüfuz alanında Yahudi sorununa tam bir çözüm bulmak üzere... her türlü gereken hazırlığı yapmaktan sizi sorumlu tutuyorum. (Nürnberg Savaş Suçlan Mahkemesi, 1946: <span class="calibre2">Einsatzgruppetı</span> Case, IV Kısım, 133)</p>

  <p class="calibre1">Herhangi bir araç belirtilmemiştir. Fakat yüksek düzeyden Nazi ve SS görevlileri tehcir edilenlerin açlıktan ya da soğuktan ölmesini veya köle işçi olarak çalışmaktan ölmelerini beklediklerini ifade etmişlerdir. Henüz resmi bir soykırım kararı olmadan önce plan soykırıma doğru yaklaşıyordu. Reich Polonyası’m yöneten Naziler, Yahudilerin ve bela çıkarma potansiyeline sahip Slavların kendi bölgelerinden göç ettirilmesini istiyordu; fakat doğu Polonya’yı yönetenler de göç edenlerin oraya gelmesini istemiyordu. Nihayet üzerinde anlaştıkları çözüm, göç edenleri geniş Rus topraklarına sürmekti. Himmler, Barbarossa Harekatı başladıktan iki gün sonra planlamacılardan 31 milyon gibi inanılmaz bir sayıda, çoğu Slav olan insanı doğuya göç ettirmeyi örgütlemelerini istemişti. Fakat planlamacılardan çoğu, Yahudiler ve bela çıkarma potansiyeli olan diğerleri için amacın “hepsini öldürmek, fakat Avrupa dışında öldürmek” olduğunu varsayıyordu -ama bu açıkça dillendirilmiyordu. T4’ün başındaki Brack savaştan sonra, “Yahudilerin yok edileceğinin” artık “yüksek parti çevreleri için sır olmadığını” belirtmişti.</p>

  <p class="calibre1">1941 yazının başında E<span class="calibre2">insatzgruppen</span> subayları Bolşevikleri ve partizanları öldürme emri aldılar. 1939’daki Polonya SS deneyimine dayanarak ordunun belli kesimlerinin sivilleri öldürmeye karşı koyacağı bekleniyordu. Ayrıca istila planı çok iyimserdi: 3.000 <span class="calibre2">Einsatzgruppen’m</span> görevlendirildikleri geniş arazilerdeki tüm Yahudileri öldürmeleri mümkün değildi. Fakat subaylarından bazıları tasfiye edilen, partizanların eylemleri karşısında telaşa kapılan ve Yahudi-Bolşeviklerin düşman olduğu yolundaki Nazi görüşünü benimseyen ordu işbirliği yaptı. Bazıları coşkuyla cinayet işledi (Sterit, 1978). Ağustos ortasında işlenen cinayetlerin sayısı (yer yer on kat) yükseldi. 1942 sonunda E <span class="calibre2">insatzgruppen</span> sayısı 11 katma çıkmıştı ve cinayetlerin sayısı en vahşi göç ettirmelerdeki ölümlerin çok ötesine geçmişti. Yine de ortalıkta hâlâ bir ana plan yoktu. Bazıları genç erkekleri öldürüyordu, bazıları çalışamayacak durumda olanları öldürüyordu. Sayısız kuruluşta -SS, Wehrmacht ve sivil idare- yer alan militanların hepsi yerel özerkliğe sahipti fakat benzer Yahudi karşıtı, Nazi ve kariyerist değerleri paylaşıyorlardı, ayrıca hepsi de gerek Sovyet ve partizan direnişinden gerekse besleyecek çok fazla ağız olmasından dolayı hüsrana uğramıştı. Artık toplu katliam için teknik çözümler -kurşuna dizmek, gazlamak, aç bırakmak- bulmakta rekabete girmişlerdi (Gerlach, 1999; Lower, 2002; Musial, 1999; Pohl, 1996; Sankühler, 1996).</p>

  <p class="calibre1">Yine de Sovyet direnişinin sertleşmesi ve 1941 sonunda cephelerdeki çatışmaların şiddetlenmesi A planının yani Reich’tan göç ettirmenin tüm versiyonlarının öngörülebilir gelecekte imkânsızlaştığı anlamına geliyordu. Yine doğuya göç ettirme ve göç ettirecek yer bulamama çelişkisi yaşanmaya başlamıştı. Bu bağlamda D planı, yani soykırım Yahudileri Alman nüfuz alanından gerçekten çıkaracak tek çözüm haline gelmişti. Bu durumu Nazi iktidarındaki radikal bir hareketlenmeyle ilişkilendirmek mümkün değildir. Belki de yılın sonunda en tepedeki Naziler tarafından kararlaştırılmış ve 1942 Ocağı’ndaki Wannsee Konferansı’nda Alman devlet hiyerarşisinin alt kademelerine yansımıştı. Fakat herhangi bir “suçüstü” belgesi yoktur ve büyük ihtimalle tek bir emir de verilmemiştir. Pratikte doğudaki çok sayıda Alman zaten soykırıma başlamıştı; çünkü Führer’in bunu istediğini düşünüyorlardı.<a id="footnote12"></a><sup class="calibre4"><a href="#bookmark12">12</a></sup> Düzenli bir emirler dizisinden ziyade, ilk planları başarısız olan benzer görüşteki elitlerin genel olarak şiddet dozunu yükselttiği bir süreç yaşanmıştı.</p>

  <p class="calibre1">SONUÇ</p>

  <p class="calibre1">incelediğim vakalar içinde tezlerime en az uyan vaka budur. En devletçisi ve en önceden planlanmışıdır. Devlet de en tutarlısı ve en istikrarlısıdır. Rakipsiz diktatörün önceki ve sonraki planları arasmda son derece az fark vardır. Hitler daha 1919’da, Yahudileri ve Bolşevikleri Büyük Alman Reich’mdan atmak istiyordu. Bu iki tereddütsüz “mutlak değere” ulaşmak için gereken her düzeyde şiddeti kullanmaya daima hazırdı. Asla bir ana planı yokmuş gibi görünse de, art arda gelen planları -baskıyla göç ettirme, sürgün, siyasikırım, soykırım-engelle karşılaştıkça daha ağırına doğru kolayca kaymıştır. Hitler muhalefetle karşılaştığı 1930’lardaki taktik gerekler dışında asla geri çekilme ihtiyacı duymamıştır. Fakat savaş başlayıncaya kadar o da soykırım planlamamış gibi görünmektedir. Diğer büyük devletler birleşerek 1936-9’daki Alman genişlemesini durdurabilseydi, soykırımın asla gerçekleşmeyeceğini görmek üzücüdür. Bu dönemde Goebbels, Himmler, Heydrich ve diğerleri şiddeti artırmayı nefsi müdaafa diye meşrulaştırmışlardır. Alman tarihçileri kısa süre önce, üniversite mezunu Nazilerin genç kuşağının tam olarak aynı değerleri paylaştığına ve çivinin çiviyi sökeceğine aynı ölçüde inandığına vurgu yapmışlardır. D planı, yani soykırım Doğu Cephesi’nde önceki planların başarısız olmasının mantıki sonucudur. Yahudi-Bolşevik düşmana karşı artık savaş ve imha stratejileri birleştirilmişti.</p>

  <p class="calibre1">Bu yüzden, Yahudiler salt güçlü Yahudi karşıtlığı yüzünden imha edilmedi. Toptan imha için radikal Nazilerin gözünde, Almanya’nın daha geniş anlamda etno-milliyetçi ve siyasi düşmanları ile Yahudilerin iç içe geçmesi gerekiyordu. Fakat Nazilerin ve Almanların çoğu için kat edilen mesafe çok daha fazlaydı, zira onlar daha ilk etaptaki A plam’ndan habersizdi -Alman Yahudilerinin çoğu da bundan habersizdi. Nazilerin ve Almanların ihtiyaç duyulan suçlu ordusunu kurmaları için çok daha fazlasına ihtiyaç vardı. Önümüzdeki iki bölümde gerçek soykırım kariyerlerini takip ederken, hangi aşamalardan geçildiği netleşecek.</p>

  <p class="calibre1">SEKİZ</p>

  <p class="calibre1"><a id="bookmark1"></a><a href="#footnote1">1</a></p>

  <p class="calibre1">Reichstag: Alman federal meclisi, <span class="calibre2">-rdn</span></p>

  <p class="calibre1"><a id="bookmark2"></a><a href="#footnote2">2</a></p>

  <p class="calibre1">Toplam ölü sayısını ya da herhangi bir gruptan öldürülenlerin sayısını tam olarak hiç kimse verememektedir. Rummel (1992) pek çok tahmini gözden geçirerek daha akla yakın olanların ortalamasını almamızı önerir. Bu hesaba göre ölenlerin sayısı 21 milyondur.</p>

  <p class="calibre1"><a id="bookmark3"></a><a href="#footnote3">3</a></p>

  <p class="calibre1">Kristallnacht: Nazi Almanyası ve kısmen de Avusturya’da 9-10 Kasım 1938’de gerçekleşen pogromlar ya da Yahudi karşıtı saldırılar dizisine verilen isim, <span class="calibre2">-rdn</span></p>

  <p class="calibre1"><a id="bookmark4"></a><a href="#footnote4">4</a></p>

  <p class="calibre1">Anschluss: Avusturya’nın 1938’de Nazi Almanyası tarafından ilhakına verilen isim, <span class="calibre2">-rdn</span></p>

  <p class="calibre1"><a id="bookmark5"></a><a href="#footnote5">5</a></p>

  <p class="calibre1">Wehrmacht: 1935-1945 arasmda Alman silahlı kuvvetlerine verilen isim, <span class="calibre2">-rdn</span></p>

  <p class="calibre1"><a id="bookmark6"></a><a href="#footnote6">6</a></p>

  <p class="calibre1">Nazi Partisi içinde doğrudan Führer’e karşı sorumlu yüksek makam, <span class="calibre2">-rdn</span></p>

  <p class="calibre1"><a id="bookmark7"></a><a href="#footnote7">7</a></p>

  <p class="calibre1">Wehrverbânde: Weimar döneminin sağcı bir paramiliter grubu, <span class="calibre2">-rdn</span></p>

  <p class="calibre1"><a id="bookmark8"></a><a href="#footnote8">8</a></p>

  <p class="calibre1">Squadristi: İtalya’da kara gömlekliler olarak da bilinen ve Birinci Dünya Savaşı sonrasında oluşan paramiliter grup, <span class="calibre2">-rdn</span></p>

  <p class="calibre1"><a id="bookmark9"></a><a href="#footnote9">9</a></p>

  <p class="calibre1">Dollfuss rejimi: Engelbert Dollfus, 1932’de Avusturya başkam oldu, 1933’te parlamentoyu kapadı. Diktatoryal yetkiler edinerek Şubat 1934’te sosyalist hareketi bastırdı, Avusturya Nazi Partisi’ni de kapattı. 1934’te Nazi ajanlarının da dahil olduğu bir komploda öldürüldü, <span class="calibre2">-rdn</span></p>

  <p class="calibre1"><a id="bookmark10"></a><a href="#footnote10">10</a></p>

  <p class="calibre1">30 Haziran ve 2 Temmuz 1934 arasında gerçekleşen ve Nazi Partisi’nde bir dizi tasfiyeye yol açan siyasi temizlik hareketi.</p>

  <p class="calibre1"><a id="bookmark11"></a><a href="#footnote11">11</a></p>

  <p class="calibre1">Naziler ve SS bazen fırsatçılık da yapabiliyordu. Almanya Japonya’yla ittifak kurunca Japonların ırksal konumu yükseltilmişti. Fakat Avrupa’da fırsatçılığa tenezzül etmediler. Ukraynahlar ve Ruslar konusundaki ırksal görüşlerini yumuşatsalardı komünizme karşı faydalı müttefikler edinebilirlerdi. Ukraynalı ve Beyaz Rus birliklere asla güvenmediler ve onları etkin olarak kullanmadılar.</p>

  <p class="calibre1">Reinhard Operasyonu: Polonya Yahudilerini imha planına verilen kod adı. <span class="calibre2">-rdn</span></p>

  <p class="calibre1"><a id="bookmark12"></a><a href="#footnote12">12</a></p>

  <p class="calibre1">Karar süreci hâlâ tartışmalıdır. Zaten aktardıklarımın yanı sıra şunlar da var: Breitman (1991), Browning (1985, 1992), Frielânder (1995), Gordon (1984), Mayer (1990) ve Nai-mark (2001: 2. Bölüm).</p>
</body>
</html>
