<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><a id="bookmark0"></a><span class="calibre3"><a id="bookmark1"></a>Yugoslavya, II</span></p>

  <p class="calibre1"><a id="bookmark2"></a><span class="calibre3">Cinai Temizlik</span></p>

  <p class="calibre1">TEHLİKEDEKİ SINIRLARDA ŞİDDETİN ARTIŞI</p>

  <p class="calibre1">Önceki bölümde, Yugoslavya’da demokratik süreçler yozlaşırken cinai temizliğin tehlike bölgesine nasıl kayıldığını tartıştık. Fakat bu kaymanın eşiği aşmasını açıklamak için Hırvatistan içindeki Hırvat/Sırp karışımı Krajina bölgelerinde ilk kez şiddet uygulayan silahlı adamlara dönüp bakmalıyız. Sonra da Bosna’nın Müslüman/Sırp/Hırvat karışımı alanları geliyor, 1998’de Kosovalı-lar ve 2001’de Makedonlar çok geride kalıyorlar. Tüm bu çatışmalar üçüncü tezime uyuyor: Tehlike çanları çalıyordu çünkü iki rakip etnik toplum aynı topraklar üzerinde egemenlik iddiasında bulunuyordu, her iki tarafın iddiaları da ahlaken makul ve ulaşılabilirdi. Birisi mevcut devlette çoğunluk nüfusunu oluştururken, diğeri sınır bölgesinde yerel çoğunluğu oluşturuyordu ve zayıf taraf bitişikteki anayurdundan destek görüyordu. Fakat şiddetin daha da artmasında otoriter süreçler değil demokratik süreçler rol oynamıştı.</p>

  <p class="calibre1">Egemenlik iddialarını çözmek kolay değildir. Bu iddialar sıfır toplamlı oyun demektir: “Bu toprak parçasında ya ben egemen olacağım ya sen.” Azınlığın çoğunluk devlet içinde federal özerklik kazanması ya da merkezde oydaşmacı iktidar paylaşma düzenlemeleri yapılması çatışmaları azaltabilir. Fakat egemenlik doğrudan askeri ve ekonomik güç gibi somut konuları da içermektedir: silahları ve işleri kim alacaktır? İlk parlama noktaları Krajina’nm Sırp çoğunluğunun bulunduğu bölgeleriydi. Buralarda hem polislerin çoğu Sırptı, hem de silahların çoğu Suplardaydı. Hırvatistan egemenlik iddiasında bulunduğunda kendi polislerini getirmeye kalktı. Bazı yerelliklerde Sırp radikaller yerel özyönetim ilan ederek, yollara barikat kurarak, eski polislerden milis kuvvetleri örgütleyerek tepki verdi (Cohen, 1995: 132-3). İşler konusunda da sorun çıktı. Yeni Hırvat hükümeti ayrımcılık karşıtı bir yol izleyerek önceden ayrıcalıklı olan Sırpları işten atmaya başlandı. Sektörlerin çoğu hâlâ devletin</p>

  <p class="calibre1">elindeydi. Ayrıca Hırvat yurttaşlığını ispatlayan Domovnica diye bir belge kullanılmaya başladı. Özel işletme açmak, tıbbi yardım almak, ayrıca emeklilik maaşı, pasaport ya da ehliyet <span class="calibre2">başvurusu yapmak için</span> bu belgeyi göstermeniz gerekiyordu. Sırplar bunun hem küçük düşürücü hem de alması zor bir belge olduğunu gördüler, çünkü başvuranın “Hırvat dilini ve Latin alfabesini” bilmesi, “Hırvat kültürünü kabul ettiğini” göstermesi gerekiyordu (Udovicki &amp; Torov, 1997: 95; <span class="calibre2">Vreme,</span> 8 Mart 1993). Sınıfsal çıkar anlayışının yerini etnik çıkar almıştı. Bürolarda ve fabrikalarda insanlar işler için karşı karşıya geldi. Hırvat sınır bölgeleri parçalanıyor, çatışmaları çözmek için rutin usûllerden yoksun olan birbirine düşman yönetimler ortaya çıkıyordu. Bu yönetimler istikrarsız, hizipleşmiş ve radikalleşmişti -beşinci tezime uyuyorlardı.</p>

  <p class="calibre1">Mayısta ve özellikle haziranda düşman polis kuvvetleri arasmda ilk çatışmalar başladı. İlk cinayetlerin çoğu çatışmalarda gerçekleşti ve önceden planlanmamıştı. Yine de milliyetçiler kendi toplumlarında ya da diğer toplumda tanınmış ılımlıları hedef alınca dayak ve ateşli silah kullanımı kasıtlı bir hal aldı. Her türlü şiddet eylemi kendini savunma ya da misilleme olarak gösteriliyordu. Her olayı karşı taraf başlatmış oluyordu. Fakat bu eylemler önceki şiddet eyleminin gerçek suçlularına yönelik olmuyordu genelde. Böylece masum kurbanlar masum kurbanlara misilleme yaptıkça çatışmalar şiddetlendi. Saldırılar ılımlıları susturmuş ve savunmasız toplumlarin kendilerini güvensiz hissetmelerine yol açmıştı. İnsanlar güvenlik ve savunulma kaygısıyla kendi etnik gruplarına sığındılar. İki tarafın da kaçması köyleri ve kasabaları daha tek-etnisiteli hale getirdi. Bunlar da kendi polis güçlerini örgütlüyordu. Bu şiddet ortamında sınıfsal ayrıcalıkların hiçbir değeri yoktu, ancak zenginler sağ kalmak için saldırganlara rüşvet vermeye çalışabiliyordu. İnsanların kaderini etnik kökenleri belirliyordu -etnisitenin sınıfa baskın çıkmasının en etkin şekliydi bu.</p>

  <p class="calibre1">Segregasyon ideolojik güç duvarlarının da yükselmesine yol açmıştı. Sırbistan’dan Hırvatistan ve Bosna’ya telefon hatları kesikti. Radikaller yerel radyo ve televizyon istasyonlarını ele geçirdi. Siyasi alternatifler hakkında bilgilenmek zorlaştı. Mülteciler de silahlı radikallerin koruyuculuğuna sığmıyorlardı. İlk başta olaylar tek bir köyde başlayabiliyordu; fakat buradaki olayların bir örnek oluşturması ve karşılıklı korkular doğurması komşu köylerde de benzer süreçleri başlatıyordu. Yerliler terk edilmiş evleri yağmalıyor ya da başka yerden gelen mülteci akrabalarını bu evlere yerleştiriyordu. Böylece radikallerin temizlik politikalarına daha fazla sıradan ve mağdur edilmiş insan dahil oluyordu. Her iki taraftan küçük radikal gruplar karşılıklı kışkırtma rolü oynayarak yerel etnik temizliği başlatabiliyordu. Aralarında bazı haydutlar olsa da, çoğunluğu kendini tehdit altında hisseden gerçek milliyetçilerdi. Diğer katillerin arasmda Katz’ın (1988) tanımladığı duygu silsilesinden etkilenmişlerdi: Tehdit, aşağılanma, haklı intikam.</p>

  <p class="calibre1">Bazı yerel koşullar şiddetin dozunu artırıyordu. Bu kırsal kesimlerde gençlerin işsizlik oranı yüzde 30’un üzerindeydi. Gençler meydanlarda ve barlarda oyalanıyordu, bol bol vakitleri vardı fakat gelirleri çok düşüktü ve gelecekten pek bir beklentileri yoktu. Etno-milliyetçiler onlara dış/grupların işlerini önerdiler, ya da gençler heyecan ve eğitim veya mesleki başarıya bağlı olmayan statü peşine düştü. Ayrımcılık karşıtı işten çıkarmalar, radikal milliyetçilerin sempatiyle kulak verdiği öfkeli işsiz erkekleri de sayıca artırdı. Sınıfsal çıkarlar etnisiteye kanalize ediliyordu. Bu bölgede silah bulundurmak ataerkil hane kültürünün bir parçasıydı. Erkekler silaha önem veriyor ve yerel barlarda silah taşımanın erdemleri üzerine tartışıyorlardı. Gençler yetişkin topluma girmeye uygun olduklarını göstermek için dövüşüyorlardı. Burada paramiliter milliyetçilik için potansiyel hammadde mevcuttu. Bu bölgede etnik gruplararası evlilik oranı da düşüktü. İnsanlar etnik kimlikleri konusunda pek kuşku duymuyordu ve bu yüzden kendi etnik gruplarının haklı savunusuyla özdeşleşebiliyorlardı. Bu bölgede İkinci Dünya Savaşı mezalimleri daha çok yaşanmıştı. O dönem acı çekmiş anne-babaların ve dedelerin-ninelerin sayısı daha fazlaydı, üstelik “Ustaşa” ve “Çetnik” etiketlerinin hâlâ kullanıldığı oluyordu. O zaman ile bu zaman arasındaki bağlantı kadim düşmanlık mitiyle iç içe geçmişti. Krajina Sırpları “katledilen halktan geriye kalanlar” olduklarını söylüyorlardı. 1945’te intikam için gelen partizanlar bölgeyi kasıp kavurmuş, yerel yönetici grup haline gelmiş, yeni gelen Sırp yerleşimcilerden destek görmüştü. Bu kolonicilerin kendilerini güvensiz hissetmeleri de gerilimi artırıyordu, çünkü bunların toprağı ya çaldığı ya da faşistlerden aldığı düşünülüyordu (Glenny, 1993: 107-8; Silber &amp; Little, 1995: 98-112).</p>

  <p class="calibre1">Diğer koşullar uzlaşmaya müsaitti. Kırk yıldır ciddi etnik çatışma yaşanmamıştı ve Lahey Mahkemesi’ndeki tanıkların ifadesine göre, 1990’dan önce bu topluluklar barış içinde yaşıyordu; kültürel farklarının bilincindeydiler, fakat bu farkların siyasi anlamı olmadığım düşünüyorlardı. 1990 seçimleri etnik kimliği öne çıkarmış olmasına rağmen, aralarında siyasi sorunları şiddet yoluyla çözme yanlısı çok azdı. İnsanların büyük bir kısmı şiddetin çok şey kaybettireceğini biliyordu -zaten 1990’lardaki olaylar da bunu gösterdi. Dengeli bir şekilde işleyen toplumlarda şiddetin akıldışı ve ahlakdışı olduğu normunun aşılması kolay değildi ve Yugoslavya uzun zamandır böyle bir toplumdu. Milliyetçi partiler de kültürel derneklerden doğmuştu ve başlarında şiddete alışık insanlar değil ideologlar vardı -romancılar, şairler, bilim insan-lan, dişçiler, psikiyatristler. Bunların “şiddeti” büyük ölçüde retorikti. Dişçi Babic, psikiyatrist Raskovic ya da Karadzic, biyoloji profesörü Plavsic insanlan öldürmek istemiyordu. Onlann umudu, retorikleri sayesinde kendi toplumla-rını galeyana getirip diğerlerini korkutarak ödün vermeye zorlamaktı.</p>

  <p class="calibre1">199 Tin ilk yarısında bu çelişkili baskılar her etnik toplum <span class="calibre2">içinde</span> hizipleşmeyi yoğunlaştırdı. Bu durum Hırvatistan’da hızlı, Bosna’da daha yavaş gerçekleşti, Kosova’da ise tümden farklı bir ritim izlemişti. Krajina’da daha ılımlı Raskovic’in başını çektiği Sırp hizbi ile Babic ve Martic’in önderliğindeki hizip arasında çatışmalar yaşandı. Sadece Bosna’nın ortasındaki ve doğusundaki Sırp bölgelerinde Radovan Karadzic adlı radikalleşen bir lider partiyi kontrol ediyormuş gibi görünüyordu; fakat vekili olan Koljevic daha şüpheciydi ve Karadzic de henüz dönüşsüz yola girmemişti. Bu ortamda ılımlıların iki başlangıç avantajı vardı -iktidardaydılar ve düzenden yana görünüyorlardı. Ama yine de iktidar parçalanıp dağılıyordu.</p>

  <p class="calibre1">Osijek Slovenya’nm doğusunda Sırp köyleriyle şanlı, esasen Hırvat nüfuslu bir kasabaydı. Yerel bir iç savaş çıkabilirdi ve her iki taraftan bazı kişiler topraklarını silahla korumaktan yanaydı. Böylece sorunlar başlayınca ılımlı Hırvat polis şefi Reichl-Kir silahsız olarak bölgede dolaşmaya, hasım barikatlar arasında ateşkesler ayarlayıp gerilimleri azaltmaya girişti. Her iki taraftan da destek görüyordu; çünkü yerlilerin çoğu iç savaş hortlağı karşısında dehşete kapılmıştı. Yeri değiştirilmiş Sırplann kolonileştiği köylerde sorun çıkma ihtimali on kat fazla, diyordu Reichl-Kir. Onları yatıştırmak için özel bir çaba harcıyordu (Stitkovac, 1997: 160, 170). Osijek’in Hırvat liderleri bela istemiyordu. Sırp SDS lideri Vucevic’in de böyle bir arzusu yoktu. Fakat her iki liderlik de radikal muhalefetle karşı karşıyaydı.</p>

  <p class="calibre1">Böyle ortamlarda üç alternatif senaryo hayata geçebilir. Birincisi, mevcut hukuk ve düzen güçleri ile ılımlı siyasetçiler yeni doğan Hırvat, Sırp ve Bosna devletlerinin yukarıdan baskısıyla yerel radikalleri bastırabilir. Dünyada etnik çatışmaların olağan sonucu budur. Onaltmcı bölümde gördüğümüz gibi, Hindistan ve Endonezya’da polis tüm silahlı taraflara müdahale edince halk ayaklanmaları sona ermiştir. Ayaklananlann ya da silah edinenlerin bastırılması hemen her seferinde mahalli düzenin yeniden kurulması bakımından işe yarar veya en azından bir sonraki şiddet spazmına kadar işe yarar. Ne yazık ki bu senaryonun gerçekleşme ihtimali azalıyordu; çünkü hem Hırvat hem de Sırp devleti tarafsız ya da asgari taraflılıkla hareket etme yetisinden yoksun görünüyorlardı. Kendi etnik gruplarını temsil ettiklerini gururla beyan ediyorlardi. Zaten seçimleri de böyle kazanmışlardı.</p>

  <p class="calibre1">İkincisi, yerel politikacılar ve polisler kendi başlanna bırakılarak çatışmayı çözmeleri beklenebilir. Yerlilerin kendi başlanna hareket ettikleri kısa süre içinde bir taşma faktörü görüyoruz. Aşırılıkçılar asker ya da polis kuvvetinde ezici bir tekel kurmayı başarırsa, ılımlıların düzen tarafı olarak görünme avantajını yok edebilir. O zaman her türlü şiddet büyük ihtimalle kısa vadeli olur ve düşük riskli ilk darbe seçeneğiyle zaferin garantileneceği düşünülür (tez 4b’de olduğu gibi). Çatışmanın ilk günlerinde bu durum sık sık tekrarlanmıştır. Bir etnik grubun askeri üstünlüğe sahip olduğu kasaba ve köy gruplarında radikallerin yerel düzeyde darbe yapma ihtimali artıyordu. Üstelik bu artış başka yerlerde de şiddetin dozunu yükseltiyordu. Muzafferler savunma reçetelerini başka yerlere, askeri üstünlüğü kazanabilecekleri daha sorunsuz toplumlara taşıyorlardı. Krajina’daki Sırp kalesi Knin’deki radikaller Marticevci olarak bilinen paramiliter bir birim oluşturarak kasabanın yönetimini ele geçirdi. Ardından Glina’daki karakola saldırıp burayı da ele geçirdiler. Bu küçük kasabada çok-etnili Hırvat Demokrat Partisi Sırplardan epeyce destek görmüştü. Yani Glina Sırpları zorla kurtarılmıştı (Stitkovac, 1997: 161). Böyle darbelerin yarattığı mülteciler daha emniyetli etnik bölgelerine kaçıyor, intikam hissiyle doluyor, evini geri almak için bir şeyler yapılmasını istiyor ya da yeni evini savunmak için daha kararlı bir davranış sergiliyordu. Böylece yeni yaşam alanlarındaki küçük bir azınlığa ilk darbeyi vurma seçeneğinin taktik avantajı onlara çekici geliyordu. Her toplumda savunmasız olanlar kolayca seçiliyordu.</p>

  <p class="calibre1">Yine de etnik bakımdan dengeli kasaba ve köylerde tam tersi yaşanabiliyordu. Burada radikal argümanlar riskli görünüyordu, çünkü ilk darbeyi vurma girişimi başarısız olabilir ve şiddetin dozu hızla artabilirdi. Osijek, Vitez (Hırvat/Müslüman), Saraybosna ve Bratunac (Müslüman çoğunluklar, ama daha iyi örgütlenmiş Sırplar) gibi dengeli bölgelerde ortak acil durum otoriteleri kuruldu. Daha sonra ayrıntısıyla anlatacağımız Visnjica gibi etnik dengeye sahip köyler düzeni sağlamak için ortak devriye birimleri kurmuştu. Yerel özellikler sorunu azaltıyor ya da artırıyordu. Mostar’ın derin vadisi iki Hırvat ve Müslüman çoğunluk toplumunun arasındaydı. Bir tarafta Hırvatlar, diğer tarafta Müslümanlar bir çırpıda yönetimi devraldı. Taraflar vadinin her iki tarafında silahlı kamplar haline geldiler. Önce birkaç el tüfek atıldı, sonra toplar kullanılmaya başladı. Bu sırada Hırvat milisleri dünyaca ünlü köprüyü yıktılar. Buradaki durum ülkelerarası savaşları andırıyordu.</p>

  <p class="calibre1">İkinci Dünya Savaşı’nda Bosna’daki Hırvat Medjugorje köyü Ustaşa’nm ka-lesiydi. Buradaki Hırvatlar Ustaşa mezalimini hatırlamıyordu, fakat Sırpların savaş sonrası intikamını unutmamışlardı: “Platonun bu tarafında mezalimi sağ salim atlatan tek bir aile kalmamıştı. Hapsetme, işkence, tecavüzler: Bunlar Partizan saltanatının korkunçluklarından bazılarıydı sadece” (Bax, 1995: 74).</p>

  <p class="calibre1">Ustaşa ,çeteleri dağlara kaçıp 12 yıl boyunca direnmişti ve son kalanlar da yurt-dışma kaçmıştı -giderken silahlarını yerli Hırvatlara bırakmışlardı. Tito yerli Hırvatları, “Faşist Baskının Kurbanları” için devasa bir savaş anıtı dikmeye zorlamıştı. Bu heykel Sırp egemenliğinin güçlü bir simgesi olarak kalmıştı. Fakat yerliler duruma ayak uydurmuştu.</p>

  <p class="calibre1">1980’lerde yerli kadınlar ve çocukların Bakire Meryem’i gördükleri duyulunca, köy büyük bir Katolik hac alanı haline geldi. Köyün sülalelerinden biri olan Ostojici -Sırp kökenliydi ama ciddi ölçüde etnik gruplararası evlilik yüzünden artık karışıktı- siyasi nüfuzu sayesinde hac ticaretinin kârını topluyordu. Bu durumun yarattığı hmç Hırvat milliyetçiliğinin de etkisiyle arttı. Hac yerini işleten Fransiskenlerin savaş dönemindeki şüpheli etkinliklerini de onbirinci bölümde anlatmıştım. Yerel Fransiskenler (ama mezhebin tamamı değil) tekrar Hırvat milliyetçiliğiyle özdeşleşmeye başlamıştı. Hatıra dükkanında Katolik simgelerinin yanı sıra Ustaşa ve Nazi simgeleri de satıyorlardı, üstelik Med-jugoıje Bakiresi yeni bir milliyetçi ikonografiye dahil edilmişti. Hırvatistan’ın bağımsızlığı Bakire Meryem’in köyde görülmesinin yıldönümünde ilan edildi. Tudjman’m çevresindeki önde gelen sertlik yanlılarından Susak bu köyde doğmuştu ve burada nüfuz sahibiydi. 1991 Eylülü’nde bölgede kriz patlak verince Ostociji sülalesi Sırp “Çetnikleriyle” temas kurmakla suçlandı. Uyarı amacıyla mezarlıkları havaya uçuruldu -1991’de Yugoslavya’daki çekişmeli bölgelerde yaygın olan bu hareket, karşıt grubun yörede tarihsel köklere sahip olma iddiasının inkarı anlamına geliyordu. Ostociji sülalesi başka yerlerde temizlenen köylerden gelen mültecilerin yardımıyla kendini savundu. 1992’de nihai çözüm geldi; köylüler oradan geçen bir Hırvat HVO ordu birliğinin yardımını aldılar. Çoğunluğu erkek olan neredeyse 100 Ostociji yakalandı, bir çukura götürülüp öldürüldü (Bax, 1995; Selis, 1996: 5. Bölüm).</p>

  <p class="calibre1">Fakat Kosova eyaletinin tamamı ters yönde ilerleyerek şiddeti azaltmayı seçti. Yugoslavya’da, 1970’lerde ve 1980’lerde ciddi çatışmaların patlak verdiği tek bölge burasıydı. Milosevic’in 1989’daki sıkıyönetiminden beri polis devleti olmuştu. Judah’m (2000: 84) belirttiği gibi bu, “iki halkın aynı toprak parçasını kontrol etmek için verdiği bir mücadeleydi temelde”. Yani üçüncü tez<span class="calibre7">im</span> doğrulanıyordu. Yine de 1990’lann sonuna kadar eyalet görece sakin kaldı. Eyaletin yüzde 85’i Arnavut olduğundan, Arnavut toplumu Sırp otoriteleri tarafından kontrol edilemiyordu. Keza bitişikteki anayurt Arnavutluk da müdahale edemiyordu. Amavutluk’un sertlik yanlısı komünist rejimi çoğu Kosova Arnavut’una nahoş görünüyordu; fakat bu rejimin halefi de parçalanmaktaydı. Kosova’daki Arnavut siyasetçiler kendi direniş taktiklerini belirlemekte serbestti. İbrahim Rugova’nm şiddet içermeyen stratejisi baskın çıktı.</p>

  <p class="calibre1">Demokratik Kosova Birliği Sırpların yürüttüğü seçimleri, okulları ve hastaneleri boykot ederek kendi alternatiflerini üretti (Maliqui, 1995). Sırp otoriteleri işleri olunma bırakmıştı. Kosova üzerindeki kontrolleri uluslararası kabul görmüştü ve başka yerlerde o kadar işleri varken burada bela istemiyorlardı. Fakat 1995’deki Dayton Anlaşması Sırpların Kosova’daki kontrolünü meşrulaştırdı. Bu durum Rugova’nm şiddet içermeyen stratejisini zayıflattı ve pek çok Arnavut, Kosova Kurtuluş Ordusu’nun (KKO) savunduğu silahlı mücadeleye yöneldi. 1997’de komşu Arnavutluk çökünce Kosova’ya istemediği kadar silah aktı. Sırp polisi ve askerleri KKO’yu silip atmaya kalkınca 1998 Şubatı’nda son sahne oynanmaya başladı.</p>

  <p class="calibre1">Bu kadar yerel farklılık varken, tarihsel olgu-karşıtı bir soruyu -yerliler farklılıklarını çözsünler diye kendi başlarına bırakılsalar ne olurdu?- cevaplamak kolay değil. Zaten kendi başlarına da bırakılmadılar. Üçüncü senaryo ağırlık kazandı. Dışarıdan etno-milliyetçi silahlı müdahale yüzünden denge bozuldu. Krajina Sırpları içinde SDS lideri Raskovic’e kentsel bölgelerdeki çekirdek seçmen tabanı yüzünden güveniliyordu. Bu bölgelerde Sırpların çoğu Hırvat hükümetiyle müzakereyi benimsiyordu. Raskovic Sırpların hem çoğunluk hem azınlık oldukları yerde onları temsil ettiğinden, Krajina’daki savunmasız konumlarından haberdardı. Hırvatistan’da Sırbistan devleti istemediğini, hattâ Hırvatistan’da özerk bir eyalet bile istemediğini belirtti, sadece yerel iktidar paylaşımına sıcak bakıyordu. Fakat esasen Lika ve Dalmaçya’nm kırsal kesimlerinden çıkma, Knin kasabasına yuvalanmış radikal SDS üyeleri Raskovic’in iktidarına meydan okudu. Knin’de dişçi-belediye başkanı Babic ve polis müfettişi Martic’in başını çektiği bir “Sırp Milliyetçi Meclisi” kurdular. 1990 Ağustosu’nda “Sırp Halkının Egemenliği ve Özerkliği Bildirgesi”nde, Hırvatistan’daki Sırpların “kendi coğrafi, tarihi, toplumsal ve kültürel özgüllükleri temelinde, halkların egemenliğini temin eden tüm haklara sahip bir egemen halk” olduğunu iddia ettiler. Hırvatistan Yugoslav Federasyonu’ndan çekilirse, onlar , da egemenlik isteyeceklerini açıkladılar. Bunu gerçekten de yaptılar ve Krajina Sırp Cumhuriyeti’ni (KSC) kurdular.</p>

  <p class="calibre1">Onlara silah ve gönüllü sağlayan Milosevic, JNA ve SDP güvenlik polisiyle kurdukları temaslar sonucunda cesaretlenmişlerdi. Babic’in ta kendisi (Tanık C-061) ve iki istihbarat yetkilisi Milosevic’in yargılanması sırasında bu temasları kabul etmişti. Dediklerine göre, Knin’de Milosevic “patron” olarak biliniyordu ve güya bağımsız KSC için para ve silah yardımlarım bizzat ayarlıyordu. Yerel bir güç gösterisinden galip çıkacaklarını biliyorlardı. Hırvat içişleri bakam uzlaşmak için geldiğinde, silahlı Sırplardan oluşan öfkeli bir kalabalık toplayıp onu kovaladılar. Knin belediye başkan yardımcısı olan, İngilizce öğretmeni ve yerel radyonun müdürü Macura yerel referandum günü bir harita çıkartmıştı. Bu haritada Hırvatistan’ın geniş kesimleri Sırp hakimiyetinde görünüyordu. Macura böbürleniyordu: “Savaş beklemiyorum, çünkü Hırvatların kazanma şansı yok... Ülke kurmak için kan dökmek gerekir” (aktaran Judah, 1997: 181). Hırvatistan yıkılmazsa, küçük kalelerinde kutlamalar yapan bu radikal Sırplar uzun vadede Krajina’da tutunmakta zorlanacaktı; fakat gerek yerel hakimiyetleri gerekse Milosevic’in vaatleri onları koruyordu.</p>

  <p class="calibre1">Raskovic, kendi deyişiyle Tudjman’ın “modası geçmiş ulusal ve etnik egemenlik iddialarının” tuzağına düştüğünü hissediyordu. Tudjman, “Sırplara bölgesel özerklik verilmesi söz konusu değildir. Böyle bir şeye izin vermeyeceğiz,” diye açıklama yaptı. Fakat Ekim’de ılımlı Sırp doktor Vukcevic’in önderliğindeki SDS delegasyonu ile HDZ arasmda ciddi müzakereler başladı. Söylentilere göre Hırvat delegasyonu tavizler veriyordu. Hırvatistan’ın “ulusal Hırvat devleti” olduğu sözcüğü anayasadan çıkartılacak ve ekonomik sıkıntılarla ilgilenilecekti. Fakat müzakereler devam ederken Raskovic ve Vukce-vic içeriden baltalanıyordu. Knin radikalleri Tudjman’la bir konuşma kaydını basma sızdırdı. Raskovic’in bu konuşmada Sırplardan “deli insanlar” diye bahsettiği duyulabiliyordu -bunun bir pazarlık manevrası olduğu açıktı (“Bazı ödünler vermelisiniz ki benim deli aşırılıkçılara karşı manevra alanım olsun”). Yine de bu kayıt Babic ile Martic’in onu SDS liderliğinden uzaklaştırmasına yetti. Rutin parti içi tartışma ve oylama usûlleri olmadığından, süreç büyük ölçüde zor yoluyla işledi. Rakip Sırp Yenilenme Partisi’ne katılan ılımlı Sırpların da gözü korkutulup sessiz kalmaları sağlandı (Judah, 1997: 168-9; <span class="calibre2">Vreme,</span> 28 Ekim 1991). HDZ’nin taviz vaatleri hiç sınanmadı, çünkü artık müzakere yürütecek kimse kalmamıştı. Hırvatistan, ne olur ne olmaz diye, gizlice savaşa hazırlanmaya başladı, göçmenlerin ve sertlik yanlılarının nüfuzu arttı.</p>

  <p class="calibre1">Osijek kısa süre içinde daha ölümcül baskılar hissetmeye başladı. Susak’m 1 Temmuz 1991’de Dalmaçya’dan gönderdiği silahlı Hırvatlar gelince Reichl-Kir’in uzlaşma girişimleri sona erdi. Yerel radikal HDZ polisi Glavas’m kışkırtmaları hakkında Reichl-Kir bir dosya hazırlamıştı. Yeni gelen Hırvatlar, bu dosyanın ortaya çıkmasından korkan Glavas tarafından bilgilendirildi. Bu adamlar Reichl-Kir’in arabasına 22 el ateş ettiler, hem onu hem de Sırp ve Hırvat yardımcılarını öldürdüler (ölenlerden biri Osijek belediyesinde başkan yardımcısıydı). Hırvat polisinin kontrolü artık Glavas’a ve paramiliter birimine geçmişti (Stitkovac, 1997: 160). Buna karşılık ılımlı SDS’li Vuksevic de Sırp Milliyetçi Meclisi üyeleri tarafından kenara itildi. Hırvatların baskı yoluyla dışarı göç etmesi artık dış köylerde başlamıştı. JNA ordusu ve paramiliter birimler Drina Nehri üzerinde toplanıyordu. 3 Eylül’de havan çatışmaları başladı.</p>

  <p class="calibre1">Osijek Sırpları “kendilerini ordunun çekici ile Hırvat örsü arasında bulmuşlardı” (diyordu <span class="calibre2">Vreme,</span> 2 Aralık 1991). Fakat Sırp askeri baskısı Vukovar’a kaymıştı ve Osijek bir süre huzurlu kaldı.</p>

  <p class="calibre1">Bosnalı Sırp lider Radovan Karadzic tereddütlüydü. Seçimlerden önce, “Bizim Müslümanlarımız pek çok Hıristiyan Avrupa ulusundan daha yakındır bize,” diye açıklama yapmıştı. Seçim kampanyasında her biri kendi toplumuna önderlik eden üç Bosnalı etnik parti arasmda karşılıklı anlayış vardı. Karadzic ve vekili Biljana Plavsic o sırada İzzetbegovic’in, yani en büyük toplumun liderinin Bosna başkanı olmasını desteklemişti. Fakat şimdi gerilimin artmasından etkilenerek görüşlerini değiştirmeye başlamışlardı. Plavsic, “altı milyon Sırp özgür yaşasın diye altı milyon Sırp ölebilir,” beyanında bulundu. Biyoloji profesörü otoritesine dayanarak, etnik temizliğin “doğal bir fenomen” olduğunu ilan etti. “Burada Sırplar savaşa hazır. Birileri onları ulusal azınlık olarak yaşamaya zorlarsa, savaşa hazır olacaklardır. Bu ulus soykırımı [yani İkinci Dünya Savaşı’m] gayet iyi hatırlıyor,” diyordu Karadzic. 1991 Temmuzu’nda şöyle dedi: “İnsanların silahlandığını duyuyorum... fakat Sırpların silahlanmasına gerek yok. Saldırıya uğrarlarsa Yugoslavya saldırıya uğramış olacaktır ve bütün Sırplar ülkeyi savunmak için Yugoslav Halk Ordusu’na (JNA) gönüllü katılacaktır”. JNA’nın arkasında olduğu inancıyla Müslüman vekilleri tehdit etmişti: “Savaşmaya karar verirseniz, yeryüzünden tamamen silinirsiniz.” Düşmanlıklar başlayınca Sırplar ile Müslümanların asla bir arada yaşayamayacağını tekrar tekrar dile getirdi, çünkü Bosnalı Sırplar 70 yıl boyunca “soykırımda imha edilme” tehdidiyle yaşamıştı (Sudetic, 1998: 84; <span class="calibre2">Vreme,</span> 3 Mayıs 1993). Sırbistan’a yakın olmak onu hem cesaretlendiriyor hem de radikalleştiriyordu. JNA kuvvetlerinin Büyük Sırbistan hedefine ulaşabileceğine inanıyordu. 4b numaralı tezime uygun davranıyordu. Ezici askeri güç sayesinde Sırp milliyetçi hedeflerine çok az riske girerek ulaşılabilirdi.</p>

  <p class="calibre1">Milosevic’in SPS’si ve Sırp milliyetçi partiler, Hırvatlar daha bağımsızlık ilan etmeden aylar önce bölgede toplantılar ve gösteriler düzenliyorlardı. Dışarıdan gelen bu kişilerin özel güçleri yoktu. Yerliler yine de dış gruptan komşularıyla seçenekleri tartışabilirdi. Gazeteleri, radyo ve tv’den yayımlanan mesajları farklı şekillerde algılıyorlardı. Saraybosna, Mostar ve Banja Luka’da büyük barış gösterileri düzenlendi. Fakat radikaller artık silah dağıtmaya başlamıştı. Yerli Sırplar silahları çeşitli nedenlerle kabul ediyordu: Milliyetçilik, modern bir silah sahibi olmanın keyfi, silahın verdiği güç duygusu, kabul etmezse iyi bir Sırp ya da gerçek erkek sayılmama korkusu. Birçok Sırp bu tuzağa düşmüştü. Saraybosnalı bir adam şöyle diyordu:</p>

  <p class="calibre1">Aslında ben barış yanlışıyım. Savaş çıkacağını biliyordum, ama kabul etmek istemiyordum. Kafeden eve dönerken tanıdığım SDS’liler beni durdurdu... “Hepimiz silahlanacağız yoksa burada izimiz bile kalmayacak, burası yüzde 80 Müslüman,” dediler... 6 Ocak Ortodoks Noeli’ydi. Çok fazla silah atıldı -sınıyorlardı- ne kadar güçlü olduğumuzu gösteriyorlardı. Tüm dini günlerde insanlar havaya silah sıkıyordu. Bu önemli bir şeydi. Biz onlardan çok daha fazla korkuyorduk. (Aktaran Judah, 1997: 195)</p>

  <p class="calibre1">Üçüncü aşamaya gelinmişti: Etno-milliyetçi militanlar arasmda parlayıp şiddete dökülen silahlı karşı karşıya geliş. Fakat Hırvat hükümetinde ılımlılar vardı, ayrıca hükümet JNA’dan korkuyordu. Toplulukların çoğu tereddüt içindeydi. Bölge üzerinde daha fazla dış etki olmasaydı ve iki grup aşağı yukarı aynı güçte kalsaydı, ortak çıkar ve caydırıcılık sebebiyle şiddet azalabilir ve iki taraf uzlaşmaya ikna olabilirdi. Fakat bu şartların hiçbiri gerçekleşmedi -bu durum iç savaş ve cinai temizliğe doğru kararlı adımlar atılacağı anlamına geliyordu.</p>

  <p class="calibre1">SIRBİSTAN IÇ SAVAŞ VE ClNAl TEMİZLİK BAŞLATIYOR</p>

  <p class="calibre1">Tudjman’m hesabı Milosevic’in geri çekileceği üzerineydi, fakat kendisi geri çekilmeyecekti; çünkü savaş çıkması ihtimaline karşı hazırlıklıydı. Silah kaçırmaya başlamıştı ve uzun vadeli bir çatışmayı bile gerekirse sürdürebilecek durumdaydı. Fakat Milosevic de kolay bir ilk darbeyle zafer kazanmaya yetecek askeri güce sahip olma şansına güveniyordu. Bu yüzden yerel şiddet etnik iç savaşa ve cinai temizliğe dönüştü. Savaş bir kez başlayınca, Hırvatlar kârlı çıkabilecekleri az sayıda bölgede şiddeti artırdı. Fakat bir süre için ana suçlu Sırp hükümetiydi.</p>

  <p class="calibre1">Milosevic 1991 yılının Mart ayında sıkı federalizmden (A planı) vazgeçti, onun yerine Sırpların kontrol ettiği topraklan genişletmek (B planı) için çalışmaya başladı. Tekrar tekrar “Tüm Sırplar tek devlete” sloganını kullandı. B planının kuralı “askeri hat”tı, yani <span class="calibre2">precani</span> Sırp topluluklarını gizlice silahlandırmaktı. 1991 Mayısı’nda SDB’nin en tepedeki liderleri, yani Milosevic’in yakın dostları, Hırvatistan’daki ajanları arasmda ayarlamalar yaparak Kırmızı Bereliler diye bilinen paramiliter bir güç oluşturdular. Bu güç radikal <span class="calibre2">precani</span> Sırplarını silahlandırıyordu -daha sonra da ılımlı Sırpları öldürmüştü (Mili-cevic, yayımlanacak). <span class="calibre2">Precani</span> Sırpları böylece silahlı ve destekli olarak kendi toprak parçalarım kontrol edebilecek, ardından ganimetlerin paylaşılmasını müzakere etmek için ona yönelecekti. Ayrıca onlara arka çıkmak için bir JNA istilası tehdidi de yaratmak istiyordu: Böylece Hırvatistan ve Bosna onun şart-lanna yanaşmak zorunda kalacaklardı. Büyük ihtimalle yaz sonu için de, ne olur ne olmaz diye, gerçek bir JNA istila planı hazırlatmıştı. Bu istila da “kuşatma” ya da “çerçeveleme” anlamına gelen “RAM” kod adıyla anılıyordu (Judah, 1997: 170). Ezici askeri güç Sırbistan’ın sınırlarını çabucak tekrar çizecek, pek çok Hırvat ve Müslümanı kaçmaya zorlayacaktı, çünkü yeni Sırbistan toprakları ancak böyle güvenli olabilirdi. Milosevic bu sürecin sadece ibretlik baskı ve baskıyla dışarı göç ettirme gerektireceğini düşünmüştü; çünkü sonrasında Bosna’yı aralarında paylaşmak için Tudjman’la bir anlaşma yapma beklenti-sindeydi. Lahey Mahkemesi’nde Babic, Hırvatistan’ın “bizimle yeni sınırları belirledikten sonra” federasyondan ayrılabileceğini Milicevic’in ağzından duyduğunu belirtmiştir.</p>

  <p class="calibre1">Milosevic bazı ölümler olabileceğini bekliyordu muhakkak, ama yaşanan mezalimler ölçeğinde bir şey büyük ihtimalle hiç aklından geçmemişti. C planı yanlış hesaplar içeriyordu. İlk etapta Sırp desteğini abartmiştı. 1991 Ağustosu’nda yapılan bir ankete göre Sırpların yüzde 78’i her koşulda barışı korumaktan yanaydı, ama yüzde 55’i de, “savaşa gitmek istemiyorum, ama gitmek gerekiyorsa gidilir” diyordu <span class="calibre2">(Vreme,</span> 18 Kasım 1991). Fakat çok az kişi savaş çıkmasını bekliyordu ve hükümet onları buna hazırlamamıştı. Savaş dönemindeki yurtseverliğin meyvelerini toplamak için zaman ve bir kriz gerekir. Sloven <span class="calibre2">ve</span> Hırvat bağımsızlık ilanları aniden <span class="calibre2">ortaya çıkmıştı.</span> Milosevic derhal seferberlik emri verdi, fakat birkaç gün içinde Sırpların çoğunun gelmeye niyetli olmadığı ortaya çıktı. Birliğine teslim olanların oranı yüzde 50’nin altındaydı, yüzde 30’un biraz üzerinde olduğu tahmin ediliyordu. Belgrad ve Vöyvodina’da sadece yüzde 15-20 oranında bir katılım olduğu söyleniyordu. Şehirlerde anneler oğullarının askere çağrılmasına karşı gösteriler yapıyordu (Gordy, 1999: 126; <span class="calibre2">Vreme,</span> 30 Eylül 1991; Zabka, 1994: 41). Sırplar kendilerini ne kadar tehdit altında hissederlerse hissetsinler, yarısından fazlası bunun karşısında hayatım tehlikeye atmak istemiyordu.</p>

  <p class="calibre1">Milosevic bir bütün olarak Sırplara sırtını dayayamadığı için iki çekirdek seçmen tabanına geri çekildi. Bunlardan birincisi parti-devletti. Bu sefer iki parti söz konusuydu (ayrıntılar şuradan: Williams &amp; Cigar, 1996). Büyük parti Milosevic’in SPS’siydi. 50.000 üyesi devlet kurumlan içinde stratejik noktalarda bulunuyordu ve millileştirilmiş sektörler savaş gücünü artırmak için kullanıldı. Bu parti yetkililerin katılması izin verilen tek diğer partiyle müttefikti: SK-PJ. Güya Komünist Parti olan SK-PJ’nin başında da Milosevic’in karısı Mirjana Markovic bulunuyordu. JNA subayları ve savaşa para akıtan millileştirilmiş sektörlerin patronları arasmda bunun önemi büyüktü. On yıl sonra Milosevic D planının bu kısmım fiilen itiraf etti. Hükümet fonlarım şahsi işleri için zimmetine geçirdiği suçlamalarını reddederken, bu fonların aslında Bosna ve Hırvatistan’daki Sırp ordularını finanse etmekte kullanıldığını söyledi. Avukatı şöyle demişti: “Bugüne kadar Republika Srpska ordusunun ücretleri... o parayla ödenmiştir” <span class="calibre2">(Los Angeles Times,</span> 3 Nisan 2001). Bu finansal işlemlerde Milosevic’in doğrudan rol oynadığını uzman tanık Torkildsen de mahkemede doğrulamıştı.</p>

  <p class="calibre1">Milosevic Sırplardan çoğunun ve bazı devlet yetkililerinin onaylamayacağını düşündüğü için işleri gizli yürütüyordu. Federal yetkililerin büyük bir kısmı bu eylemlerin dışında tutulmuştu. Anahtar kurum Kırmızı Berelileri kontrol eden Sırp İçişleri Bakanlığı’ydı. Fakat seçme JNA generalleri de akşam yemeklerine çağrılıp orada operasyonları tartışıyorlardı. Daha sonra Milosevic savaş sayesinde devletteki kontrolünü artırdı. Rakip Federal içişleri Bakanlığı’nm personelinden üçte ikisi erken emekliliğe zorlandı. 1992 Ekim ayında silahlı Sırp güvenlik polisi binalarını ele geçirdi. Bu iki bakanlık birleştirilip genişletildi, böylece İçişleri Bakanlığı üç tümenlik, yaklaşık 35.000 güvenlik polisine emir vermeye başladı, adeta özel ordusunu kurmuştu <span class="calibre2">(Vreme,</span> 26 Ekim 1992). Bilhassa Kosova’daki temizliklerde bu kuvvetler kilit rol oynayacaktı.</p>

  <p class="calibre1">Fakat Milosevic totaliter bir devletin başında değildi, hattâ çok bürokratik bir devletin başında da değildi. Meclisteki gürültü patırtı devam etti, muhalif medya zorluk çıkarmayı sürdürdü, devlet daireleri ve ordu hizipleşti. <span class="calibre2">Vreme</span> bilhassa ordu başkomutanlığında hizipleşme haberleriyle doluydu; gerçi istifalar, emeklilikler ve tayinler yoluyla ordunun bütünlüğü tedricen artmıştı. Milosevic’in meclisteki tabam yer yer değişen bir partiler koalisyonuydu. 1992 seçimlerinde oyların sadece yüzde 29’unu ve koltukların yüzde 40’ını alabilmişti. Artık çoğunluk sağlamak için Seselj’in ultra-milliyetçi SRS’siyle ittifak kurmak zorundaydı. 1993 seçimlerinde ABD baskısı sonucunda Milosevic Vance-Owen Planı’m destekledi ve Bosnalı Sırpları terk etti. Seselj’in desteğini yitirmişti, fakat karşısında büyük bir merkezci rakip kalmadığı için bu sefer barıştırıcı rolüne soyundu. Oyları yüzde 37’ye yükseldi ve meclisteki koltuklardan yüzde 49’unu ele geçirdi. Devlet himayesini kullanarak muhalefetten birkaç vekile rüşvet verip kendi safına çekti (Gordy, 1999: 43-51). Muarızlarının bölünmelerini ve ikilemlerini sömürerek 2000 yılma kadar her türlü felaketi atlatıp iktidarda kalmayı başardı.</p>

  <p class="calibre1">Ayrıca ikinci bir çekirdek seçmen tabanına da güvenebilirdi: milliyetçi partiler ve paramiliterler. Sırpların çoğu askere alınmaktan kaçınsa da, önemli bir azınlık savaşmaya gönüllüydü. Bu gönüllülerden bazıları doğrudan cepheye giderek JNA birimlerine katılırken, diğerleri yerel güçlere katıldılar, fakat çoğunluğu milliyetçi paramiliterlere katıldılar. Bu paramiliter grupların “Çetnikler”, “Sırp Şövalyeleri”, “Sırp Bekçileri”, “Kudretli Dusan” (ortaçağdan bir Sırp prensi), “Ak Kartallar” ve “Sırp Gönüllü Muhafızlar” (daha iyi bilinen adıyla “Arkan’ın Kaplanları”) gibi isimleri vardı. Gönüllülerin çoğunun taşralı Sırplar, çoğunlukla da <span class="calibre2">precani</span>ler oldukları söylenmiştir. Kimileri gönüllüler arasmda cinayet işleyebilmesi için serbest bırakılmış suçlular da olduğunu iddia eder (Vasic, 1996). Kimileri yoksulluklarına vurgu yapar (Mueller, 2000). Sikavica’ya göre, subaylar küçük burjuva “eski bar sahipleri, serbest çalışan kamyoncular ve depo memurları”dır, en alt kademedekiler ise “altsınıftandır” (1997: 140). Bunların hepsinden şüpheliyim, fakat geçmişlerine dair gerçek verilerden yoksunuz. Tüm erkeklerin zorunlu askerlik yapması ve aktif bir yedek askerlik sistemi, yedeklerin azınlığından bile büyük, deneyimli bir paramiliter kuvvet çıkabileceği anlamına geliyordu. Askeri güç çoğunluklara dayanmıyordu. Farklı gerekçelerle -ateşli yurtseverlik, maceracılık, istihdam, ganimet- toplanan bir halk ordusu oluşturmak için birkaç bin Sırp yeterliydi.</p>

  <p class="calibre1">Milosevic’in aksine paramiliter liderler açıkça temizlik çağrısı yapıyordu. Beyaz Kartallar lideri Mirko Jovic, “Sadece Sırbistan’ı istemiyoruz, hiç caminin ya da imansızın bulunmadığı Hıristiyan, Ortodoks Sırbistan istiyoruz,” diyordu. “Ben kesinlikle ‘temizlik operasyonlarından’ yanayım. Aralarında (Hırvat olmalarına rağmen) yakışıklı gençlerin kahkahalar attığını gördüm. Hiç soykırım yaşamamışlar ve bu yüzden nasıl bir şey olduğunu öğrenme fırsatını bulabilmeliler. Hırvatların soykırımım alkışlıyorum! Bu yüzden onlara silah verilmelidir, ne kadar çok olursa o kadar iyi. Direnişleri uzun sürsün ki biz de onlardan tamamen kurtulma şansını bulabilelim.” Çetnik patronu ve Sırp Radikal Partisi’nin lideri Seselj, “Hırvatların gırtlağını bıçakla değil, paslı kaşıklarla kesmek gerek,” demişti bir açıklamasında. Mecliste Sırp olmayan vekilleri tehdit ediyordu: “Sırbistan’da hükümet değişince hepinizi kovacağımızdan hiç şüpheniz olmasın... Sizi öldürmeyeceğiz, sadece kamyonlara dolduracağız... Hırvatlar bu devletin hudutlarından dışarı çıkmalıdır.” SPS vekilleri, “Kesinlikle çıkmalıdır!” diye haykırarak onu desteklemişti. Bir tanesi de şöyle diyordu: “Amacım sadece Sırplığı savunmak değil, etnik bakımdan arınmış bir devletim olması için topraklarımı temizlemek” (Grmek, 1993: 302-9; <span class="calibre2">Vreme, 9</span> Aralık 1991, 6 Nisan, 1992; Williams &amp; Cigar, 1996: 17).</p>

  <p class="calibre1">Bu iki çekirdek seçmen grubu otoriter komünizmde doğmuş, organik milliyetçilikte yetişmiş bir kültürü paylaşıyordu. Aynı zamanda maddi bakımdan da birbirlerine bağlıydılar. Arkan’ın Kaplanları Sırp içişleri Bakanlığı tarafından, Seselj’in Çetnikleri JNA tarafından silahlandırılıyor ve eğitiliyordu. Arkan’ın sekreteri (tanık B-129) Milosevic’in yargılanması sırasında verdiği ifadede, hükümetten yardım gerektiğinde telefonu açıp Pauk (“örümcek”) dediğini söylemişti. Bu şifreli sözcük onu doğrudan Kızıl Berelilerin başındaki adama bağlıyordu. Arkan’a görevleri ilettiğini ve milyonlarca Alman markıyla dolu çuvallar verdiğini söylemişti. Seselj zaten Milosevic’in yardımları konusunda dürüsttü. BBC’ye şöyle bir açıklama yapmıştı: “Milosevic her şeyi organize ediyordu. Biz gönüllüleri topluyorduk, o bize özel garnizonlar veriyordu... tüm üniformalarımızı, silahlarımızı, askeri teknolojimizi ve otobüslerimizi ayarlıyordu. Bütün birimlerimiz Krajina’mn, Republika Srbska’nm ya da JA’nm komutasmdaydı” (BBC, 1998; Silber &amp; Little, 1995: 230). Ron (2000) paramiliterleri Milosevic’in ihale ettiği görevleri yerine getiren ancak onun bu eylemlerin sorumluluğunu reddetmesine de izin veren “devlet taşeronları” olarak değerlendirir. Ron ayrıca, Sırp devletçiklerinde yerel paramiliterler ile yerel siyasetçileri birbirine bağlayan paralel ağlar olduğunu gösterir. Milicevic de (yayımlanacak) SDP’nin parti paramiliterleri üzerindeki kontrolüne vurgu yapar. Sorun çıkaran liderler gizemli şekillerde öldürülüyordu -eski suçlular Beli ve Giska da 1991’de böyle ölmüştü. İşbirliği yapmayan partinin kurduğu paramiliter gruplar dağılmıştı.</p>

  <p class="calibre1">Gel gelelim, kontroldeki eksiklik kalıcı oldu. Paramiliterlerin büyük bir kısmı sahada JNA komuta yapışma resmen bağlıydı, fakat pratikte kendi başlarına hareket ediyorlar, Milosevic de aşırüıkçılara kâh önayak oluyor, kâh yaptıklarına seyirci kalıyordu. Mülteciler çektikleri eziyetin intikamını almak için giderek daha çok sabırsızlanıyordu. 1992’nin sonunda Sırbistan’da, başka yerlerden temizlenmiş 550.000 mülteci vardı. Bu durum rejimin fena halde çuvalladığınm görünür bir işaretiydi. Milosevic can havliyle onları dağıtmaya çalışıyordu. 1995’te Hırvatistan Krajina’yı geri alınca mültecilerin sayısında tekrar patlama yaşandı. Bu durum Milosevic’in Kosova’yı temizleme planını netleştirmişti; çünkü mülteci sorununun çözümlerinden biri de bu temizlikti. Fakat Hırvat, Boşnak ve Kosova direnişi onu önceden niyet ettiğinden daha radikal planlara itti.</p>

  <p class="calibre1">Babic’e göre her ikisi de Milosevic’e hesap veren iki emir-komuta zinciri vardı. Bunlardan biri JNA, diğeri de güvenlik kuvvetleri ve paramiliterlerdi. Fakat ayrıca bir bağlantı zeminine de ihtiyaçları vardı. JNA olmasa milliyetçi paramiliterlerin top ya da tank desteği olmayacakı. Bunun sonucunda da pat durumu ortaya çıkabilirdi. 1991’deki bir telefon konuşmasında Karadzic Milosevic’ten daha fazla yardım istiyordu.</p>

  <p class="calibre1">MİLOSEVİC: Uzelac’la [kurmay başkam, Saraybosna Ordu Kuvvetleri] konuş. Sorun olursa bana haber ver.</p>

  <p class="calibre1">KARADZİC: Kupre’ler [orta Bosna’da] konusunda sorun yaşıyorum. Oradaki Sırp nüfusunun epeyce bir kısmı isyan ediyor.</p>

  <p class="calibre1">MİLOSEVİC: Merak etme, onun çaresine bakacağız. Sen Uzelac’ı ara... merak etme istediğin her şeyi alacaksın. Gerekli güce sahibiz.</p>

  <p class="calibre1">KARADZİC: Evet, evet.</p>

  <p class="calibre1">MİLOSEVİC: Merak etme. Ordu orada olduğu sürece kimse bize dokunamaz...</p>

  <p class="calibre1">KARADZİC: Bu tamam. Peki ya ... bombalanması...</p>

  <p class="calibre1">MİLOSEVİC: Bugün uçuş için hareket etmeye müsait bir durum yok, çünkü Avrupa Birliği oturum yapıyor... (Aktaran, <span class="calibre2">Vreme,</span> 30 Eylül, 1991).</p>

  <p class="calibre1">Milosevic burada JNA’nm savaş karşıtı “isyancı” Sırpların “epeyce bir kısmına” baskın çıkacağından emin görünmektedir. JNA 1991 Kasımı’nda resmen Hırvatistan’dan çekildikten sonra, yeni Sırp devletçiklerinin orduları JNA birimlerinden oluşuyordu. Fakat resmi adı ne olursa olsun, ordunun performansı hayal kırıklığı ve moral bozukluğundan mustaripti. Daha 1991 Aralık ayında binlerce asker cepheden firar etmişti (Vreme, 9 Aralık 1991, 6 Nisan 1992). Sayısına ve donanımına rağmen, küçük ölçekli fakat kararlı direnişe karşı saldırgan bir piyade muharebesini sürdüremezdi. JNA kesinlikle Waffen-SS kalitesinde değildi, hattâ Wehrmacht kadar bile olamazdı.</p>

  <p class="calibre1">Ama ne yazık ki bu durum işleri daha da kötüleştirdi. Moral o kadar düşüktü ki, JNA hızlı piyade saldırısıyla köyleri ve kasabaları ele geçiremeyecek hale gelmişti. Bu yüzden muazzam topçu üstünlüğünü kullanarak ayrım gözetmeksizin mermi yağdırıyor, pek çok sivili öldürüyordu. Vukovar önünde dört ay boyunca bekleyip şehre ölüm yağdırmışlardı. Bu tür sert muharebe yöntemleri, ABD’nin Vietnam’ı ve tarafsız Kamboçya’yı bombalamasının da gösterdiği gibi, modern savaşlarda yaygındır. NATO’nun 1999’da yüksek irtifadan Sırbistan’ı bombalaması da Yugoslavya’da üstün kaynakların asgari maliyetle kullanımına başka bir örnek teşkil eder. 1991’den 1994’e kadar sadece Sırp liderleri böyle bir düşük riskli aşırı-cinayet stratejisini kullanma seçenekleri olduğuna makul düzeyde inanabilmişti. Cani Suplara dair etnik klişelere ihtiyacımız yok, mezalim taktik bakımdan cazip gelmişti. Bombardıman karşısında direniş en sonunda dağılıp gidince cinayet, tecavüz ve yağma izni verilen paramiliterler gönderilerek işleri tamamen bitiriliyordu. JNA’nm böyle haydutları niçin dağıtmadığı sorulunca bir general şöyle demişti: “Çünkü saldırmaya hazır olan başka kimse yok” <span class="calibre2">(Vreme,</span> 8 Mart 1993). 1993’te Drina Nehri’nin batısında (Sırbistan sınırı) 70.000 paramiliter vardı, yani sayıları JNAnın yarısına ulaşmıştı (Zabka, 1994: 59-60). Milosevic’in C planı bozulmuş, daha şiddetli D planı devreye girmişti.</p>

  <p class="calibre1">JNA subayları arasında görüş ayrılığı vardı. Bazı subaylar mezalimlere karşı çıkıyordu. Yarbay Eremija karargaha gönderdiği bir raporda, “Sırbistan’dan gelen paramiliter birliklerin” ana hedefinin “düşmanla savaşmak değil, kamu malını yağmalamak ve masum Hırvat nüfusunu taciz etmek” olduğunu söylüyordu. Sivillerin işkence edilip öldürülmesiyle ilgili ayrıntılar verdikten sonra, bunların “düzenli birliklerin moralini kötü etkilediğinden yakmıyordu. Raporu biraz tepki yarattı ama bu tepkiler eyleme dökülmedi. Milosevic’in yargılanması sırasında ifade veren, JNA güvenlik hizmetlerinin başındaki General Vasiljevic, kendisinin ve diğer subayların paramiliter ve Kırmızı Berelilerin mezalimini defalarca şikayet ettiğini, fakat hiçbir şey olmadığını belirtmişti. Başka bir subay da, “Ordu bunları [paramiliterleri] tutuklayamazdı... yoksa kendi müttefikini... tutuklamış olurdu” <span class="calibre2">(Vreme,</span> 9 Aralık 1991, 9 Mart 1992) diyordu. Paramiliterler ile düzenli birlikler yer yer karşı karşıya geldi, generaller arasında şiddetli kavgalar oldu. Önde gelen sertlik yanlısı general Adzic, elli akrabasının İkinci Dünya Savaşı’nda Ustaşa tarafından öldürüldüğünü söylüyordu. Küçük bir çocukken bir ağaca tırmanıp saklanmış ve babasının aşağıda öldürülmesini izlemişti. Ilımlı Hırvat siyasetçi Mesic’e, “bizi bir kez katlettiniz, bir daha yapmanıza izin vermeyeceğim,” dediği söyleniyordu <span class="calibre2">(Vreme,</span> 11 Mayıs 1992). Milosevic, 1992 Mayısı’nda 38 generali tasfiye edip ordunun federal özerkliğine son vererek kontrolünü artırmayı başardı. Savaşın “karanlığı ve sisi” nasıl diğerlerine cinayet işleme imkânı tanıdıysa, ona da bu tasfiyeyi gerçekleştirme imkânı tanımıştı. Hırvatistan’ın dörtte biri 1991 Kasımı’na kadar ele geçirildi, Sırp nüfusunun bulunduğu alanların çoğu da buna dahildi. Büyük Sırbistan’ın Hırvatistan kısmı tamamlanmıştı.</p>

  <p class="calibre1">Bu sefer Sırp saldırganlığı Bosna’ya yöneldi. 1991 Şubatı’nda İzzetbegovic tehlikeyi fark edip radikalleşerek şu açıklamayı yapmıştı: “Bağımsız Bosna-Hersek için barışı feda ederim, fakat Bosna’da barış için bağımsızlığı feda etmem” (Silber &amp; Little, 1995: 233). Bosnalı Sırplar 1991 Aralık’mda Bosna’nın Yugoslav Federasyonu’nundan ayrılması yönünde oy verdi, Müslümanlar ve Hırvatlar ise seçimi boykot etmişti. Karadzic bağımsız bir Republik Srbska ilan etti. 1992 Martı’nda Bosnalı Müslüman ve Hırvat vekiller ezici bir ağırlıkla kendi bağımsızlıkları için oy kullandılar. Bu referandumlarda halka fiilen kendi milletlerinden taraf olup olmadıkları soruluyordu, dolayısıyla muhalefet örgütleme cesaretini gösteren pek olmuyordu.</p>

  <p class="calibre1">Sırp kuvvetleri Bosna’da da aynı taktikleri izledi. JNA birimleri 1992 Nisan ayında Bosna kuvvetleriyle çarpışmaya başladı. Mayısta bu birlikler yüzde 80 oranında, kendi topraklarına yönelik tehdide karşı savaşan Bosnalı Sırplardan oluşuyordu. Haziran’da JNA çekildi ve donanımını Republika Srpska ordusu ile yerel Sırp paramiliter kuvvetlerine bıraktı. Yine ordu bombardımanını korkunç talan izledi. Müslümanlarla zayıflıklarından dolayı alay ediyor, imha edilmelerine yol açacak bir savaşa yol açan “Alia”yı (İzzetbegovic) suçlamalarını söylüyorlardı. Saraybosna’da hâlâ 50.000 Sırp varken şehri kuşattılar, sonraki bir yıl boyunca şehirdeki Sırplar dışarıdaki Sırplar tarafından bombalandı.</p>

  <p class="calibre1">Karadzic altı günde şehri alıp savaşı bitirebileceğini düşünmüştü. Denildiğine göre, yakın çevresiyle birlikte Saraybosna’dan tepelere kaçarken yanlarına sadece üç-dört günlük içme suyu almışlardı. Nitekim dokuz ayda Sırp kuvvetleri Bosna’nın <span class="calibre2">yüzde</span> 70’ini işgal etti. Genelde niyetleri soykınm değil, Müslümanları ve Hırvatları korkutup kaçırmak için cinai temizlikti.</p>

  <p class="calibre1">Sefer devam ederken gittikçe korkunçlaştı ve daha organize hale geldi. Srebrenica Bosnalı Sırplar için büyük stratejik değer taşıyan, çoğunluğu Müslüman bir şehirdi. Boşnaklar bu şehri teslim etmezse, Sırpların Sırbistan’a bitişik tam bir toprak bloğu oluşturması mümkün değildi. Bu yüzden Bosnalı Sırp Başkan Karadzic 1995 Mart ayında, kuvvetlerine acımasız “7. talimat”ı gönderdi: “İyi düşünülmüş muharebe operasyonları yoluyla katlanılamaz bir toptan emniyetsizlik durumu yaratın, Srebrenica ve Zepa’da yaşayanların sağ kalma umudu hiç kalmasın.” Kuşatmanın komutanı Albay Ognjenovic 1994 Temmuzu’nda subaylarına ve askerlerine bir mektup gönderdi. “Düşmanın hayatı katlanılmaz kılınmalı, kuşatma içindeki geçici varlıkları imkânsızlaştınlmalıdır ki en kısa zamanda burada hayatta kalamayacaklarını fark ederek kitleler halinde çekip gitsinler” (ICTY Davası IT-98-33/1). Uzun bir kuşatmanın ardından 11 Temmuz 1995’te Sırp kuvvetleri aniden şehre girdi. Müslüman kadınlar, çocuklar ve yaşlılar yakındaki Potocari’de bulunan BM kampına kaçmıştı, erkeklerin çoğu ise (10.000-15.000 kişi ki, bunun 3.000-5.000’i askerdi ve askerlerin de tamamı silahlı değildi) Boşnak cephesine doğru kaçmaya çalıştı. Erkeklerden 7.000-8.000’i yakalandı. Hepsini öldürme kararı ise 13 Temmuz’da, Sırplar esirlerin kimlik belgelerini yığınlar halinde imha edip kimlik tespitini imkânsız hale getirdiği sırada verilmiş olabilir. Sonraki üç gün boyunca Drina Ordu Birlikleri’nin, güvenlik ve askeri polis birimlerinin, ayrıca paramiliterlerin koordinasyonlu çalışmasıyla bu erkekler kitleler halinde <span class="calibre2">Einsatzgruppen</span> tarzında kurşuna dizildi. Ölenler arasmda sadece savaşma çağında olanlar değil, oğlan çocukları ve yaşlı adamlar da vardı. Subaylar açık telefon hatlarında “paketlerin dağıtılmasından”, yani insanların öldürülüp cesetlerinden kurtulmaktan bahsediyordu. Albay Beara, üstü General Krstic’le bir konuşmasında telaşlıydı ve ondan tekrar tekrar yardım istiyordu:</p>

  <p class="calibre1">BEARA: Ne yapacağımı bilmiyorum. Sahiden öyle. Daha dağıtmam gereken üç bin beş yüz paket var ve bir çözüm bulabilmiş değilim.</p>

  <p class="calibre1">KRSTIC: Siktir et, ben bir bakarım.</p>

  <p class="calibre1">Srebrenica saldırısı kesinlikle soykınm niteliğinde bir patlamaydı ve General Krstic daha sonra Lahey’de soykırıma yardım ve yataklıktan mahkûm edildi; çünkü 13 Temmuz’dan itibaren Drina Birlikleri’nin başındaydı, cinayetlere karar verilen toplantılara katılmıştı ve kendi askerlerinin de cinayetlere katılmasına izin vermişti. 46 yıl hapse mahkûm edildi, temyiz indirimiyle 35 yıl ceza aldı. Subaylardan bazıları bu görevden hoşlanmamışsa da, hiçbiri bu kanlı emirleri reddetmemişti görünüşe bakılırsa. Tüm bu cinayetleri Karadzic başlatmıştı ve başka bir olayda doğrudan adı geçiyordu. Lahey’de Bosnalı Sırp yetkili Deronjic 1992 Mayıs ayında Müslüman köyü Glogova’ya yapılan saldırıyla ilgili olarak suçlandı. Bu köyde 60 erkek soğukkanlılıkla idam edilmiş, sayısız ev yakılmış, kadınlar ve çocuklar göç ettirilmişti. Deronjic yaptığı her şeyi üç Bosnalı Sırp lidere bildirdiğini, bunlardan ikisinin Karadzic ve Mladic olduğunu belirtti. Liderler onu alkışlamıştı (Dava IT-02-61).</p>

  <p class="calibre1">Kosova temizliğe maruz kalırken, plan önceden daha iyi hazırlanmıştı. Milosevic’in duruşmasında Tanic adlı tanık, 1997 ortasında Milosevic’in Arnavut liderlerle müzakereden cinai temizliğe yöneldiğini kabul etmişti. Plan birkaç kişiyi öldürmek, pek çok evi yakmak ve Kosova’daki Arnavut sayısını 1.5 milyondan 1 milyonun altına çekecek kadar Arnavutu yurtdışına sürerek yerlerine Sırpları yerleştirmekti. Ordu Kurmay Başkanı Persic, polis kuvvetlerine ordu silahları vermeyi de içeren hazırlıklara karşı çıkınca Milosevic onu görevden almış ve bizzat kontrol edebileceği bir emir-komuta zinciri oluşturmuştu. İngiliz arabulucular ve Ingiliz politikacı Paddy Ashdown’m da araklarında bulunduğu pek çok tanık, 1998’de köylerin temizlendiğine dair ifade vermişti (Drewienkiewicz, Ciaglinki &amp; Ashdown, IT-02-54, Mart-Nisan 2002). Bu yüzden bir KKO ayaklanması çıktı. Milosevic KKO’yu yok etmek için amansız ibretlik baskıyı da devreye sokmuş görünüyordu. Ardından Rambouillet’teki barış müzakerelerinden zaten kendisi çekildi; uzlaşma için pek de teşvik edilmemişti. NATO’nun Sırbistan’ı bombalayacağı söylenmişti; fakat (haklı olarak) sivil kayıplar verildiği zaman NATO ülkelerinin bombardımandan desteğini çekeceğini düşünmüştü. Ama bombardımanın yarattığı fırsattan istifade, Mart-Nisan 1999’da siyasikırım politikası başlatmak yanlış bir hesaptı.</p>

  <p class="calibre1">Milosevic’in yargılanmasında bir düzineden fazla tanık köylere aynı tipte saldırılara dair ifade verdi. Köy önce sarılıyor ve kısa süreliğine top atışları yapılıyordu. Ardından ordu, polis ve paramiliter kuvvetlerden oluşan birlikler köye giriyor, erkeklerden bir kısmını vuruyor ve evleri yakıp herkesi yola çıkarıyordu. Bu iş son derece organize bir şekilde yapılıyordu. Çoğunluğu erkeklerden oluşan 10.000 Arnavut öldürüldü, 500.000 ila 800.000 Arnavut komşu ülkelere kaçtı. Mültecilerin neredeyse tamamı NATO bombardımanından değil Sırp saldırılarından kaçtıklarını söylüyordu (Ball ve diğ., 2002: Ball’ın gösterdiği kanıtlar, Milosevic duruşması, IT 02-54, 13 Mart 2002’dendir; İnsan Hakları Yanlısı Hekimler, 1999: 40-2). Fakat bunun etkisi NATO’daki kararlılığın artması oldu. NATO kamuoyu bombardımandan çok daha fazla Milosevic in cinai temizliği karşısında dehşete kapılmıştı. Sırbistan açısından küçültücü bir barış anlaşmasını imzalamak zorunda bırakıldı. Bu durum iki yıl sonra çöküşüne yol açtı.</p>

  <p class="calibre1">SIRADAN SIRPLAR</p>

  <p class="calibre1">Kaç sıradan Sırbm bu temizlikleri desteklediğini söylemek imkânsız. Yerlilerden biri Bosnalı Sırpların yüzde 30’unun açıkça karşı olduğunu, yüzde 60’ınm ise “ya hak verdiğini ya da bir şey yapmayacak kadar kafası karışık” olduğunu tahmin etmiştir. “Onlara önderlik eden yüzde onluk kesimin ise silahı ve televizyon binaları vardı. Zaten başka bir şeye ihtiyaçları yoktu.” Onunla röportaj yapan muhabir, Edmund Burke’ten alıntı yapar: “Kötülüğün kazanması için tek gereken şey iyi insanların hiçbir şey yapmamasıdır” (Maaş, 1996: 106-8). Mueller’in (2000) iddiasına göre, silahlı haydutlardan oluşan küçük çeteler toplulukların yönetimini ele geçirebilir, onları korkutarak itaate zorlayabilirdi. Visegrad’da Lukic’in çetesi (daha sonra yeniden döneceğiz) sadece 15-20 kişiden oluşuyordu. Müslümanların kaçmasına yardım eden yerel SDS başkan yardımcısını öldürdükten sonra kimse onlara bir şey yapmamıştı. Vlasenica’da imamın söylediğine göre Sırp papaz Müslümanlara yardım etmiş; fakat kendi canından korkmaya başlayınca durmuştu. Müslüman dostlarına yardım eden Sırplar çoğunlukla dövülüyor, bazen de öldürülüyordu. Omarska kampında Sırp siyasi mahkûmlar da bulunuyordu ve bunlardan en az biri öldürülmüştü. Srebrenica’da bir Sırp kadının söylediğine göre aşınlıkçılar, “geceleri bize telefon ediyordu. Her seferinde de, harekete geçmezsek Müslümanların bizi öldüreceğini söylüyorlardı. Fakat ben Müslümanlardan korkmuyorum, o Suplardan korkuyorum.” Müslüman bir tutsak, “iyi insanlar, dürüst Sırplar” olan gardiyanların uzun süre dayanmadığını söylemişti; savaşan bütün taraflardaki genel uygulama uyarınca bu tip insanlar cepheye gönderiliyordu. Bütün ordulardaki subaylar cinayet emrine itaat etmeyen askerleri idam etmeye yetkiliydi. Bu yüzden direniş tekil kalıyordu. Sırp gardiyanlardan biri Müslüman tutsaklara şunları fısıldamıştı: “Gitmenize izin verirdim, ama buna cesaret edemiyorum. Hiçbir zaman bu savaşı istememiştim. Müslüman komşularım var. Onlara savaşmak istemediğimi söylediğimde dayak yedim” (Judah, 1997: 237; Scharf, 1997: 129; Sikavica, 1997: 142; Udovicki &amp; Stitkova, 1997: 188, 209; <span class="calibre2">Vreme,</span> 10 Ağustos 1992; ayrıca ICTY Nikolic ve Erdemovic duruşmaları).</p>

  <p class="calibre1">Gazeteci Peter Maaş bu korkuyu anlamıştı. “Sessiz kalarak kirli bir savaşı destekleyen Sırpları erdemsizlikle suçlayan yalnız ben değildim. Onların yerinde olsam sesimi yükseltirdim. Daha doğrusu onların yerinde oluncaya kadar öyle düşünüyordum.” Başka iki gazeteciyle birlikte bir esir kampı söylentisini araştırıyorlardı. Sırp askerleri onlara bölgeyi terk etme emri vermişti. Emri yok sayarak başka bir yol kullanmayı denediler; fakat arabaları ağır silahlı bir Sırp devriyesi tarafından durduruldu. Başlarına çok kötü şeyler geleceğinden korktular. Köhne bir kahveye götürüldüler. Diğerlerinin “Voja Çetnik” dediği devriye lideri, kahve içen zayıf, orta yaşlı bir Müslüman adama bağırmaya başladı. “Çık git buradan, pislik,” diye haykırıp onu önce bir şişeyle, sonra yumruklarıyla dövmeye başladı. Kanlar içinde kalan Boşnağm göğsüne tüfeğiyle vurdu, sonra da tüfeğin emniyetini açtı. Aniden adamın karısı koşarak geldi ve kocası ile Voja’nın arasına girdi. Göründüğü kadarıyla kadının bu hareketi Voja’mn öfkesini kursağında bırakmıştı. Adama birkaç tekme daha attı, ama sonra sıkılmış görünerek uzaklaştı. Adam sürünerek canını kurtardı. Fakat adamı kurtaran Maaş ve iki meslektaşı değildi, yardım etmek için kıllarını bile kıpırdatmamışlardı. Tıpkı komşularının vurulmasını seyreden Sırplar gibi, diye çaresizce ekliyordu Maaş (1996: 20-1).</p>

  <p class="calibre1">Fakat askeri gücün daha sinsice etkileri de vardı. Tehdit altındaki yerliler kendileri de silahlanıyordu. Silah tüccarları JNA cephaneliğinden yağmaladıkları donanımı satıyorlardı. Muazzam miktarda JNA malzemesi eksilmişti -15.000 tüfek, 600 top parçası, 500 makineli tüfek, 30.000 el bombası vs. (Vreme, 1 Haziran 1992). Yurtsever tüccarlar sadece kendi taraflarına, serbest girişimcilik ruhuyla hareket edenler tüm taraflara satıyorlardı. Sırpların elindeki bir köye gelen tüccar, Sırplara yakındaki Müslümanların gizlice onlara saldırmaya hazırlandığı “bilgisini veriyordu”. Sırpların çoğu ne olur ne olmaz diye silah alıyordu. Ardından tüccar yakındaki Müslümanlara gidip aynı taktiği uyguluyordu (Udovicki &amp; Stitkovac, 1997: 180). Silahlı erkekler silah kullanmaya daha yatkın oluyordu. Bir kasabayı kurtaran Sırplar kimi zaman yerli Sırpları özgürleştirmek için herkese silah dağıtıyorlardı, hattâ suçortağı etmek için kadın ve çocukları bile silahlandırıyorlardı. Silah altına alınanlardan sadakatlerini ispatlamak için (mesela komşusunu) öldürmesi isteniyordu. Müslümanlar bile zaman zaman Sırplara katılıyordu; çünkü ailelerinin evde kalmasının tek yolunu burada görüyorlardı. Bu insanlar bir kere içeri girdikten sonra çıkamıyorlardı ve bazıları vahşeti alışkanlık haline getiriyordu. Ondan sonra itaatsizlik etmek kolay değildi.</p>

  <p class="calibre1">Temizlik bazı yerlerde popülerdi. Az sayıda da olsa kan görmek isteyen kalabalıklar vardı. Bir gazeteci, Müslüman erkek, kadın ve çocuklardan oluşan, Sırp paramiliterlerinin kötü muamele ettiği bir konvoyu takip eden Sırp kalabalığın, ‘“Hepsini kesin! Hepsini kesin!’ diye bağırarak çayırdan aşağı geldiğini” görmüştü (Scharf, 1997: 137). Öfkenin kökeninde daha önce dostlara ya da aileye yapılan mezalime misillemede bulunma arzusu vardı. Yakındaki Bratunac futbol sahasında Müslümanların soğukkanlılıkla öldürülmesiyle ilgili olarak Sudetic’in Kravicalı bir Sırbı sorgulaması aşağıdadır (olayın kendisini sonra açıklayacağım). Sudetic şöyle başlar:</p>

  <p class="calibre1">“Noel saldırısından [Müslümanların saldırısı] sonra, Kravica halkı mülteci olunca... erkekler çok kinlenmişti, öyle değil mi?”</p>

  <p class="calibre1">“Çok öfkeliydiler.”</p>

  <p class="calibre1">“Bölgedeki herkes mi öfkeliydi?”</p>

  <p class="calibre1">“Herkes.”</p>

  <p class="calibre1">“Ne diyorlardı?”</p>

  <p class="calibre1">“İntikam.”</p>

  <p class="calibre1">“Sana ne söylediler?”</p>

  <p class="calibre1">“Dediler ki, ‘... eninde sonunda bizim de beş dakika vaktimiz olacak’.” “Peki Kravica’yı geri aldıklarında tüm cesetleri ve mezarlıktaki açık mezarları gördükten sonra?”</p>

  <p class="calibre1">“Kad tad, kad tad [eninde sonunda].”</p>

  <p class="calibre1">“Ve en sonunda fırsat doğdu.”</p>

  <p class="calibre1">“Evet.”</p>

  <p class="calibre1">“İntikam fırsatı mı?”</p>

  <p class="calibre1">“Evet, kanın hesabını sorma fırsatı.”</p>

  <p class="calibre1">“Sana da geldiler mi?”...</p>

  <p class="calibre1">“‘Silahım al ve futbol sahasına gel’ dediler”...</p>

  <p class="calibre1">“Kravica’dan adamlar gitti mi?”</p>

  <p class="calibre1">“Öldürebilecekleri kadar çok öldürmek istiyorlardı.”</p>

  <p class="calibre1">“Bir daha asla gelemesinler diye mi? Tekrar çatışıp köyü geri alacak eli silah tutan adam kalmasın diye mi?”</p>

  <p class="calibre1">“Hiç gelemesinler diye.”</p>

  <p class="calibre1">[Bu adamın babası o sırada sahaya gittiğini kabul etti. Sudetic ona şöyle sordu:]</p>

  <p class="calibre1">“Hepsini öldürmek onurlu bir iş miydi?”</p>

  <p class="calibre1">“Kesinlikle. Adil bir savaştı. Kesinlikle.” (Sudetic, 1998: 350-2)</p>

  <p class="calibre1">“Adil savaş” silahsız sivillerin kitleler halinde idamının sapkın bir tarifi gibi görünebilir; fakat yaşlı adam önceki mülksüzleştirme ve aşağılamanın hesabını sormanın adil olduğunu söylüyordu aslında. Cemaatin korku ve aşağılanma hissinden doğan toplu öfkeyi tarif ediyordu. Katz’m (1988) ABD’deki pek çok cinayetin özniteliği olarak gördüğü bireysel duygu şiddetlenmesine paralel bir öfkeydi bu. Her iki katil kümesi de cinayet işleyeceklerini çok önceden bilmiyorlardı. Aniden kışkırtıldıklarma inanıyorlardı.</p>

  <p class="calibre1">Thompson (1992: 276), Krajina’nın “bir kışkırtma laboratuvarı” olduğunu söyler. Kanadah bir BM arabulucusu ilk başta “karşımızda bir etnik çatışma olduğunu düşünüyordum. Katolikler Müslümanlardan nefret ediyordu, Müslümanlar da onlardan.” Fakat yaşlı bir Hırvat, Müslüman dostlarına yapılan muamelenin korkunçluğu karşısında intihar edince bu arabulucu fikrini değiştirmişti.</p>

  <p class="calibre1">O andan sonra bunun bir din savaşı olmadığım anladım... yapay bir şeydi; olay çıkarmaya ve şiddet yaratmaya çalışıyor, bu olaylann nefret ve kin duygularını güçlendireceğini, böylece ailelerine ya da dostlarına yapılan mezalimler sonrasında birbirinden nefret eden halkların kontrol edilebileceğini umuyorlardı.... Onlara yapmak istemedikleri şeyler yaptıran yukarıdan bir kuvvetin etkisindeydiler adeta. (Blaskic duruşması, 20 Nisan 1998)</p>

  <p class="calibre1">Radikaller ideolojik iktidar kuramlarını da kontrol ediyordu. Bir yeri ele geçirdiklerinde dış dünyayla medya bağlantısını kesiyorlardı. Basın, televizyon ve radyo yurtsever sansüre ve otosansüre maruz kalıyordu. Savaş zamanı kendi mezalimlerimizi değil, düşmanın mezalimlerini duyarız. Yugoslav medyası mezalimleri ikinci Dünya Savaşı’na odaklı bir anlatıyla sunuyordu. Medyanın haberleri kimi zaman çarpıtılmış, kimi zaman sahteydi. Hırvatların boğazım kesen Sırpların görüntüleri Sırp televizyonunda Ustaşa vahşeti olarak sergileniyordu. ideologlar “Çetnik”, “Ustaşalar”, “Türkler” ve “köktendinciler” gibi etiketleri düşmanın tanımları olarak normalleştiriyordu (Botica ve diğ., 1992: 197; Thompson, 1994). Radikallerin sihirli beyin yıkama gücü yoktu, ama savaş vardı. Kozmopolit meslek sahipleri bile tarafsız kalmakta zorlanıyordu. Bir Sırp mimar, Hırvatistan’ın tarihi kasaba ve anıtlarının yıkılmasını toplu olarak kınamak için meslektaşlarını hareketlendirmeye çalışmıştı. Başarısız oldu. Bir tanesi öfkeyle şöyle demişti: “Onlardan kalan tüm izlerin silinmesi gerek. Ne sanıyorlar ki? Onlar çocuklarımızı keserken biz anıtlarını mı koruyacağız?” “Orta” konum, cinayet ve imhaya karşı olan, ama makineli tüfeklerle dolu bir kilisenin hâlâ kilise olup olmadığını sorgulayan mimarın konumuydu <span class="calibre2">(Vreme,</span> 18 Mayıs 1992).</p>

  <p class="calibre1">Radikaller yerel ekonomik güce de sahipti. Silahlı radikaller JNA’dan, kurbanlarından, yardım kuruluşlarından ve BM askerlerinden aldıkları kaynakların bir kısmını kendilerine ayırıyor, geri kalanını da kendi cemaatlerine dağıtıyorlardı. İşletmeleri, iskanı ve istihdamı onlar kontrol ediyordu. Bu kaynaklara ulaşamayan mültecilerin hayatta kalması zorlaşıyordu. Paramiliter operasyonlara katılmak pek çok erkek ve ailesi için geçim kaynağıydı.</p>

  <p class="calibre1">Bu güçler yerel duygularda karışıklık yaratıyordu. Knin’deki Sırp lideri Babic, gönüllü olmayan erkeklerin kapısını herhangi bir saatte çalmaya ve neden gönüllü olmadıklarını sormaya silahlı gruplar gönderiyordu. Glenny (1993: 20) bunun “Babic’in düzenini garantilemek için yarattığı genel korkunun ikna edici bir resmi” olduğunu söyler. Yine de korku ile utanç iç içe geçmişti (“sen korkak mısın yoksa gerçek bir Sırp mı?”), zira Babic kasabada çok popülerdi. Sırpların egemen olduğu Teslic’te Sırp ve Müslüman/Hırvat cemaatleri ayrışmış olmasına rağmen 1992 Mayısı’na kadar hiç şiddet yaşanmadı. Ardından 23 kişilik bir Sırp paramiliter grup olan “Micas” geldi. Bu kişiler aşırı vahşet uyguladıkları için Sırp otoriteleri tarafından Banja Luka’dan kovulmuştu. Micas Teslic’te terör estirmeye başladı; yağma ve tecavüzle yetinmiyor, Müslümanları ve Hırvatları öldürüyorlardı. Sonra Krajina Cumhuriyeti’ne sadık Sırp kuvvetleri tarafından kovuldular. Mesele yatıştırıldı; fakat kasabaya yığılan Sırp mülteciler bir süre sonra Sırp olmayanlara yeniden saldırmaya başladı. Yine de pek çok Sırp komşularını koruyor, kimileri bu amaçla onlarla evleniyordu. Bir aydan kısa sürede 100 karışık evlilik tüm taraflardan radikallerin küplere binmesine yol açtı.</p>

  <p class="calibre1">Etnik kökeni karışık olanlar için hayat zordu. Saraybosna’dan bir üniversite profesörünün babası Karadağlı, annesi Hırvattı. Profesöre telefon açan bir meslektaşı, “Ustaşa annesine” küfür etmişti. Bir çocukluk arkadaşının da aralarında bulunduğu “bir grup öfkeli ve iri yarı” Sırp onu “Ustaşa”larla temas kurmakla suçlamıştı. Bir tanesi onu öldürmeye kalkmıştı; fakat onun yerine hapse atmaya karar verdiler. “Parmaklıkların öbür tarafında bir vardiyada dövülüp diğer vardiyada beslenen Müslüman tutsaklarla” aynı muameleyi görmüştü. Müslüman bir mahkûm hapishanede “Sırpların, Müslümanların ve Hırvatların ne kadar iyi anlaştığını” görmüştü. “Burada kapalı olanların dışandakilerden daha iyi durumda olduğuna kanaat getirdim. Hattâ karımı ve çocuklarımı da hapishaneye sokmayı düşünmüştüm” (Vreme, 13 Nisan, 29 Haziran, 19 Ağustos 1992).</p>

  <p class="calibre1">Temizlikte küçük bir rol oynayan Dusko Tadic ilk hüküm giyen savaş suç-lusuydu. 1955’te Müslümanların çoğunlukta olduğu Kozarac kasabasında doğan bir Bosnalı Sırptı. Babası, dedesi ve iki amcası İkinci Dünya Savaşı’nda Tito’nun partizanları arasındaydı. Belgrad’da meslek lisesini bitirmiş, inşaat işlerinde çalışmış, sonra Kozarac’a dönüp karate dersleri vermeye ve kafe işletmeye başlamıştı. Sağlam yapılı Tadic’in bir karate öğrencisine ve kendi karısına şiddet uyguladığı biliniyordu. 1989’da 16 yaşındaki yeğeninin Müslüman gençlerin tecavüzüne uğradığını iddia etti. Tadic gecenin üçünde eve girip kızı</p>

  <p class="calibre1">almış, gençleri dövmüş ve merdivenden yuvarlamıştı. Kız daha sonra amcasının onu tecavüz hikâyesini uydurmaya zorladığını itiraf etti. Tadic yeğeninin Müslümanlarla dans edip içki içtiğini görünce kendini kaybetmişti. Fakat polise göre, yerli Müslümanların Sırplara tehdit oluşturduğuna dair kanıt üretmeye çalışıyordu. Üstelik kafeyi kurarken Müslümanlardan borç almıştı. Siyasi gerilimin yükselmesi üzerine 1990’da yerel Sırp SPS’ye katıldı. Çok geçmeden SPS toplantıları onun evinde yapılmaya başladı. Müslümanların kafeye gelmesini yasakladı -mali durumunu düşününce pek araçsal akılcılık göstermediği anlaşılıyordu. 1992 Mayısı’nda Sırp kuvvetleri Kozarac’a saldırdı. Tadic onların hedef tespitine yardım etmiş olabilir. Sırplar kasabayı işgal edince önde gelen Bosnalılann kimliklerini verip kurşuna dizilmelerini sağladı, Kozarac SPS’nin başına geçti ve Sırp polisinde görev aldı. Müslümanlarla evlenen Sırpları ihbar ettiğini sonradan kabul etmişti, ayrıca korkunç Omarska esir kampındaki vahşete de katkı yapmıştı. “Olağanüstü şiddet” kullanarak (yani işkence ederek) beş sivil Boşnağı öldürmüştü. 20 yıl hapisle cezalandırıldı. Tadic özel biri değildi, durumunu iyileştirmeye çalışan bir işçi sınıfı üyesiydi, fakat aynı zamanda şiddete eğilimli ve şiddet kullanma vasfına sahip bir etnik bağnazdı (Dava IT-94-l;Scharf, 1997).    .</p>

  <p class="calibre1">Drazen Erdemovic suçunu itiraf eden ve pişmanlığını dile getiren ilk kişiydi. 1972’de Katolik bir işçi sınıfı ailesinin Bosnalı Hırvat oğlu olarak doğmuştu. Milliyetçi bir geçmişi ya da suç kaydı yoktu. Çilingir olarak yetiştirilmiş fakat iş bulamadığı için 1990’da federal Bosna-Hersek ordusuna katılmıştı. Bir ara Bosnalı Hırvat ordusu HVO’ya geçmiş, sonra Sırp kız arkadaşıyla evlenip onunla birlikte Sırpların elindeki topraklarda yaşamak için tekrar Bosnalı Sırp ordusuna dönmüştü. Sırp birlikleri içinde bir Hırvat olarak üstlerinin baskısına karşı kendini savunmasız hissediyordu. Önce çavuşluğa terfi ettirilmiş, ama bir ay sonra subayına karşı geldiği için rütbesi sökülmüştü. Sonra aynı subay Erdemovic’in birliğine, otobüsler dolusu silahsız Müslüman erkeği Bratunac futbol sahasında öldürme emri verdi. Erdemovic daha önce kimseyi öldürmemişti ve emre itiraz etti: “Sen normal misin? Ne yaptığının farkında mısın?” Subay şöyle dedi: “Eğer istemiyorsan gidip onların yanında dur... seni de onlarla birlikte öldürelim ya da onlara bir silah verelim de seni vursunlar.” Erdemovic evli ve çocuklu olmasa kaçacağını belirtmiştir. Fakat emre itaat etmiş ve o gün 70 kişiyi öldürmüştü. Sona doğru subay dehşet içindeki otobüs şoförlerine de birer kalaşnikof dağıtmış, “sonradan kimse itiraf etmesin diye herkes bir tane öldürmek zorunda,” demişti. Erdemovic daha sonra başka bir Müslüman grubunu öldürmeyi reddetmiş, bu sefer üç asker daha onu desteklemişti. Başka bir Sırp birliğinden, köyleri Müslümanların saldırısına uğrayan on askerin yardımıyla ateş etmeye razı dört kişi çıkmıştı. Subayın elinin altında yeterince gönüllü olduğu için Erdemovic’i rahat bırakmıştı. Erdemovic’in durumu Tadic’inkinden farklıdır -bir ölçüde gönülsüz davranmıştı, inandırıcı tehdit altında hareket ediyordu. Ona da 25 yıl verildi (Honig &amp; Both, 1996: 62-3; IT-96-22; Rohde, 1997).</p>

  <p class="calibre1">Goran Jelisic, Luka esir kampının komutanıydı. Yakınlarda doğmuş, okulu erken bırakmış ve bir çiftlikte tamircilik yapmıştı. 1991’de sahtekarlıktan üç yıla mahkûm edildi. 1992 Mayısı’nda polis üniforması giymiş olarak geri döndü. Tanıkların söylediğine göre, artık “Müslümanları temizlemek ve Sırp halkı için arıtılmış bir ülke yaratmakla görevlendirilmiş biriydi”. Müslüman tutsaklara, “hayatlarınız benim elimde, en fazla yüzde beşiniz ya da onunuz burayı canlı terk edecek,” demişti. “Sürekli etrafta deli gibi koşturup önüne gelene bağırıyordu, bütün dünya onunmuş gibi davranıyordu. Bize gücünü göstermek için tutsaklardan birini karşımıza çıkarttı ve gözümüzün önünde dövdürttü.” Silah taşıyan Müslüman SDA üyelerini ve Boşnakları öldürmüş, geri kalanları korkutmak için gelişigüzel şiddete başvurmuştu; “bize hayvan muamelesi yapıyordu... niyeti bizi korkutmaktı.” Tutsaklara yardım eden bir Sırp gardiyanı vurdu. Jelisic kendisine “Sırp Adolf’ demeyi seviyordu ve akılsızlık edip Lahey Mahkemesi’nde de bunu söyledi. Savaş suçlarından ve insanlığa karşı suçlardan 40 yıla mahkûm edildi, ama soykırımla suçlanmadı. Psikiyatristler onun ruh hastası olmadığını, fakat “derin kişilik bozukluğu, an-ti-sosyal ve narsisist eğilimler taşıdığını” belirtmişti (1T-95-10-A, Özet Karar, 14 Aralık 1999). Radikal savaş zamanı yurttaşlığının meşrulaştırdığı sadist bir suçlu gibi görünüyor.</p>

  <p class="calibre1">Milan Lukic, Visegrad yakınlarında, Bosna’nın Sırbistan sınırındaki ağırlıkla Bosnalı bir köyde doğmuş bir Sırptı. İkinci Dünya Savaşı’nda ailesi aktif Çetniklerdi, dedesinin Ustaşalarca öldürülmesinin intikamını almak için yerli Müslümanları öldürmüşlerdi. 1967’de doğan Milan okulda atletik, yakışıklı ve popülerdi. Liseden mezun olamayınca Belgrad’a gitti. Akrabaları ona Sırp polisinde iş buldular, ama sonra Avrupa’da oradan oraya gitti ve muhtemelen İsveç’te bir mücevher dükkanını soydu. SDB’nin Hırvat göçmenlere karşı seferlerinde küçük bir rolü olmuştu büyük ihtimalle. Kavgalara karıştı, ama bir seferinde Müslüman bir arkadaşını başka bir Sırpm bıçaklı saldırısından korudu. 1992 yılının Nisan ayında gönüllü Sırp paramiliter kuvvetlerinde Visegrad’a döndü. Polisle bağlantıları ve bileğinin gücü sayesinde, paramiliter Beyaz Kartallar çetesinin başına geçti. Şehrin en çok şiddet uygulayan çetelerinden biri olan Beyaz Kartallar Müslüman erkekleri vuruyor ya da suda boğuyor, kadınlara tecavüz ediyor, evleri yağmalayıp yakıyordu. Eskiden üçte ikisi</p>

  <p class="calibre1">Müslüman olan Visegrad, Lukic’in yardımıyla yüzde 96 sırp oldu. Lukic bir Alman arabası aldı ve pizza salonu açtı. Yerli Sırplar onunla ilgili olarak fikir ayrılığına düşmüştü. “Çoğu ondan utanıyordu, fakat diğerleri Müslümanların layık oldukları sona kavuştuklarını söylüyordu,” demişti bir tanesi. Lukic daha sonra bir doktora çok sayıda Müslüman öldürmekten gurur duyduğunu söylemiş, imkân bulursa daha fazlasını öldüreceğini de eklemişti. ICTY tarafından suçlu bulundu, fakat hâlâ yakalanamadı. 2003 yılında gıyabında 20 yıl hapse çarptırıldı. Belgrad’daki bir mahkeme onun ve çetesinin 12 Müslümanı kaçırdığını “işkence yaptığını, kötü muamele ettiğini, sonra da Drina nehri kıyısına getirip öldürdüğünü... çürütülemez bir şekilde kanıtlamış”tı (Uluslararası Af Örgütü, Haber Servisi, 1 Ekim 2003; ICTY, Dava No. IT-98-32, Lukic ve Vasiljevic; Sudetic, 1998: 66, 120-1, 355-6). Lukic işçi sınıfından genç bir erkekti, fiziksel bakımdan güçlüydü, vahşice yeteneklerini kullanarak statü ve maddi kazanç edinmişti.</p>

  <p class="calibre1">102 kilo ağırlığındaki Milan Kovacevic pelteleşmiş bir ağır siklet boksör gibi duruyordu. Hattâ öyle davranıyordu, der Maaş (1996: 36-9). Bebekken Jasenovac’ta, İkinci Dünya Savaşı’nda ana Ustaşa mezbaha kampında kalmıştı. 1992’de Omarska kampını idare ediyor olması korkunç bir ironiydi. Bir açıklamasında, “onlar savaş suçu işledi, şimdi savaş suçuna maruz kalma sıraları geldi,” demişti, iyi eğitim almış ve anestezi uzmanı olmuştu. 1990’da Sırp SDS’ye katıldı ve hızla yükseldi. Ertesi yıl SDS’nin Prijedor Kriz Ekibi’nde başkan yardımcısı oldu. Güvenlik polisinden ve yerel askerlerden sorumluydu. 1992 yılının Nisan ayında Prijedor’daki Sırp darbesinin arkasındaki beyin Kovacevic’ti. Vulliamy onunla 1992’de ve savaş sonrasında 1996’da iki röportaj yapmıştı. 1992’de ABD Deniz Kuvvetleri tişörtü giymiş Kovacevic’in “gözleri şevkle parlıyordu”, kendi tabiriyle “Sırpların tarihinde büyük bir anı” tarif ederken çok heyecanlanmıştı. 1996’da ise kasaba hastanesinin müdürü olarak hâlâ “burayı Sırp toprağı yapmak, Müslümanlardan arındırmak” isteyen “gururlu bir milliyetçiydi”. Kullanılan yollar gerekli miydi, yoksa bir delilik anma mı denk gelmişti, diye sordu Vulliamy. Kovacevic cevap verdi: “Her ikisi de. Zorunlu bir kavga ve delilik anıydı. Başta insanlar kontrolü kaybedince evler yakıldı. Halk normal davranmıyordu.” Röportaj sırasında içtiği brendi yüzünden bir süre sonra dili gevşedi:</p>

  <p class="calibre1">Bizim yaptığımız şeyin Auschwitz ya da Dachau’dan farkı yoktu, ama bu bir hataydı elbette. Orası kamp olarak planlanmıştı, ama toplama kampı değildi... Kontrolün kaybedilmesini açıklayamıyorum. Belki toplu delilik diyebilirsiniz... orada kaç kişinin öldürüldüğünü bilemiyorum. Tanrı biliyor ya, dünyanın bu kısmı rüzgar tüneli gibi, bir o yana bir bu yana kasırgalar esiyor... New York’tan bakınca her şey çok iyi planlanmış gibi duruyor. Ama burada her şey yanıyor, insanların kafasının içinde paramparça oluyor -bu artık psikiyatristlere göre... Birisi bu toplu deliliğin bir parçası olmadığımı söyleyerek beni aklamaya kalksa, ona karşı çıkmam gerekir.... Bu hastanede bir şeyler yanlış gidiyorsa suç benimdir. İnsanları öldürerek bir şey yapman gerekiyorsa... benim kişisel bir sırrım olarak kalsın bu. Artık saçlarım aklaştı. Geceleri uyuyamıyorum. (ICTY duruşması, 13-15 Temmuz 1998; Vulliamy, 1996)</p>

  <p class="calibre1">Bu ifadelerde dürüstlük var gibi görünüyor. Kendi geçmişinde yaralanmış radikal bir milliyetçi Sırpları savunmaya kalkıyordu. Neticede ortaya çıkan toplu katliamı büyük ihtimalle önceden hesaplamamıştı. Kötü şeyler yaptığını ve bunların ona musallat olduğunu kabul ediyordu. 1998 Ağustosu’nda stres kaynaklı şiddetli bir kalp krizi sonucu hücresinde öldü. Kendi kötülüğünü kabul eden bir adam için uygun bir son.</p>

  <p class="calibre1">Zeljko Raznatovic “Arkan” lakabıyla ün yaptı. Karadağ’ın Kosova sınırına yakın bir yerinde 1950’de doğmuştu. Alkolik ve ailesine kötü muamele eden bir ikinci Dünya Savaşı hava kuvvetleri albayının oğluydu. Arkan dokuz yaşındayken evden kaçmış ve 1970’lerde ve 1980’lerde Avrupa’da pek çok suça karışmıştı. Yugoslavya’da 1973’te tutuklandı, ailesinin bağlantıları sayesinde suçlamalar düştü ve gizli polise katılması sağlandı. Avrupa’daki Yugoslav siyasi mültecileri taciz etmek ve öldürmekle görevliydi. 1980’lerin sonunda geri döndü ve Yugoslavya’nın en ünlü futbol takımı Belgrad-Kızıl Yıldız fan kulübünün başına geçti. Futbol fanatiklerini disipline eden biri olduğu için tavsiye edilmişti ve söylendiğine göre fanatikleri etno-milliyetçi Milosevic yanlısı milisler olarak örgütlemişti. Bu futbol fanatikleri Arkan’ın Kaplanları’nm çekirdeğini oluşturdu. Paramiliter kuvvetlerin en kötü ünlüsü olan Arkan’ın Kaplanlan’mn donanımını da SDB sağlıyordu. Arkan 1992’de Kosova Sırpları tarafından meclise seçildi; fakat ertesi yıl koltuğunu kaybetti. Adamlarının vahşetine bizzat katıldığına dair bir kanıt yoktur. Savaşlar sona erdikten sonra Kaplanlar’dan bazıları profesyonelce öldürüldü. Belki de güvenlik polisi vahşetin tanıklarını ortadan kaldırmaya çalışıyordu. Arkan daha uzun süre yaşadı, Armani takımla gezen bir Sırp ünlüsü oldu. Savaştan ve yaptırımlardan edindiği kârla biri futbol kulübü olmak üzere altı şirket açmış ve ünlü bir şarkıcıyla evlenmişti. Dünyaya böyle hoş görünmeye çalışırken düşmanlarına korkunç tehditler yağdırıyordu. NATO 1999 Mayısı’nda onu Belgrad’daki karargahını bombalamakla onurlandırdı. Fakat 1999 Aralık’mda onu vurup öldüren kişi eski bir polis ve Kaplanlar’m (büyük ihtimalle SDB’den para almış olan) bir üyesiydi.</p>

  <p class="calibre1">Ratko Mladic Saraybosna yakınlarındaki minik bir dağ köyünde 1943’te doğan bir Bosnalı Sırptı. Babası Ustaşa tarafından öldürülmüştü ve ifadelerinde bebekken Ustaşa tarafından sakatlanmış bir kadınla dost olduğundan bahsediyordu. Arkadaşları onun bu deneyiminin Hırvatlardan nefret etmesine yol açtığım sölemişti. Askeri okulu bitirdikten sonra başanlı bir subay oldu ve 1991’de yarbaylığa terfi etti, ilk başta Komünist Parti üyesiyken sonradan ateşli bir Sırp milliyetçisine dönüşmüştü. Kendisine Bosna Sırp Ordusu’nun komutanlığını veren Milosevic’le sıkı ilişkisi vardı. Tıknaz (neredeyse şişman), köylü gibi konuşmayı, küfretmeyi ve içmeyi becerebilen, savaştan kâr edenlerin peşini bırakmayan bu adam askerler arasında popülerdi. Ona Sırp savaşçı-kahramanmm simgesi olan “şahin” adım takmışlardı. Çok yetenekli bir komutandı, Bosna Sırp Cumhuriyeti’ni pekiştirmek için toprakları genişletiyordu. Gerekçeleri büyük ölçüde ideolojikti. Kanlı kuşatmanın ardından Srebrenica’ya girince Sırp televizyonuna çıkmıştı: “Bu şehri Sırbistan halkına armağan ediyoruz. Nihayet, Dahijas isyanından sonra bu bölgedeki Türkler-den intikam alma vakti geldi.” Sözünü ettiği “isyan”, Sırpların 1804’te Osmanlı Türklerine başkaldırmasıydı! 1994’te <span class="calibre2">Der Spieğele</span> verdiği bir röportajda Mla-dic şöyle diyordu: “Müslümanlar ve Hırvatlar bir Eskimo devleti bile kursalar kesinlikle umurumda değil... uzaya da çıksalar fark etmez... Sınırlar daima kanla çizilmiştir... Bizim hedefimiz tüm Sırp topraklarının birleştirilmesidir ve öyle kalacaktır.” Anlatılanlara göre, Bosnalı Sırpların hedefe ancak soykırımla ulaşabileceğini de söylemişti. Lahey’de Srebrenica katliamına katılmaktan suçlu bulunan iki Sırp subay Mladic’i suçlamıştı. General Obrenovic, ancak Mla-dic bizzat öldürme emrini verdikten sonra katliamda rol aldığını söylemişti. Dediğine göre, o noktadan sonra emre itiraz etmeye kalkmanın hiçbir manası yoktu. Yüzbaşı Nikolic ise kararın verildiği toplantıyı anlatmıştı. Tugay karargahında düzenlenen bu toplantıda generaller Mladic ile Krstic, ayrıca başka subaylar bulunuyordu. Nikolic, dediğine göre, daha sonra Mladic’in henüz güvenlik vaat ettiği kalabalık Müslüman tutsakları gerçekte nasıl bir kaderin beklediğini sormuştu. Mladic elini düzleştirip kesme hareketi yapmıştı, “sanki ot biçiyordu”. Bu da arkasında bekleyen 250 tutsağın öldürüleceği anlamına geliyordu (Cases IT-98-33/1 ve IT-01-43; Glenny, 1993: 23-6, Kovacevic &amp; Dajic, 1995: 216; Rohde, 1997: 167). Mladic serbest kaldı.</p>

  <p class="calibre1">HIRVATLARIN VAHŞETİ: LASVA VADİSİ</p>

  <p class="calibre1">Hırvat ve Müslüman radikaller daha en baştan birkaç savunmasız Sırp köyüne misilleme yapmıştı. Fakat geri çekilmekte oldukları için o dönemde savaş suçu işleme fırsatları daha azdı. Silahlanıp karşı saldırıya geçtiklerinde durum değişti. Milosevic bu toprakların tamamım savunamayacağım fark edince müzakereler için uluslararası ateşkese razı oldu. Aşırıya kaçmış <span class="calibre2">precani</span> Sırpları-na desteğini azaltmaya koyuldu. Hırvatistan uluslararası arabulucuk operasyonlarının süresinin dolmasını bekledi, sonra saldırıya geçip batı Slovenya’yı geri aldı. 1995 yılının Mayıs ile Ağustos ayları arasmda Hırvat kuvvetleri Krajina’mn tamamını tekrar ele geçirdi. Bütün Hırvat partiler büyük zafer karşısında sevince boğuldu (Pusic, 1997). Hırvat meclisi sözcüsü ve Yüce Divan başkanı hiçbir zaman Hırvat savaş suçlusu olamayacağını, çünkü sadece bir savunma savaşı yürüttüklerini açıklamışlardı. Sözcü etnik temizlikten memnun olduğunu, fakat az sayıda Sırpm kalmasını umduğunu belirtti. Toplam nüfusun yüzde 8’den azını oluşturmaları halinde Hırvat Anayasasına göre “özel statüde olmalarına gerek duyulmuyordu” (Kovacevic &amp; Dajic, 1997: 67, 89, 175, 218; Stitkovac, 1997: 168). BM raporunda Knin bölgesinde yaşayan 135.000 Sırptan sadece 3.000’i orada kalmıştı, yani temizlik oranı yüzde 98’di! Fakat o sırada artık dünya Sırpların ezilmesini pek umursamıyordu. Gel gelelim Boşnakları hâlâ umursuyordu ve artık Hırvatlar ile Boşnaklar arasındaki ittifak bozulmuş, onun yerini çatışmalar almıştı. 1992’deki Vance-Owen Planı Bosna’yı 10 “kantona” bölmüştü. Bir etnik grup tek bir kantonun çoğunluğunu ele geçirebilirse, plana göre siyasi hakimiyeti tanınıyordu, bu yüzden radikaller kantonlardaki kontrollerini pekiştirmeye ve etnik mültecilerini oralara yerleştirmeye çalışıyorlardı. Böylece Hırvatlar Boşnakları, Boşnaklar Hırvatları temizliyordu.</p>

  <p class="calibre1">Yugoslav mezalimlerine dair -aslında tüm temizlik süreçlerine dair- en ayrıntılı kanıt orta Bosna’daki, Saraybosna’nm 30 km kuzeybatısına düşen Lasva Vadisi’ndekiydi. Her iki taraf kontrol ettikleri alanı temizlemeye çalışıyordu. ICTY şu ana kadar yerel Hırvatlara beş ayrı dava açtı. Davalılardan üçü kıdemli yerel yetkililerdi: Vadideki genel askeri komutan Albay Tihomir Blaskic, HDZ parti şefi Kordic ve yerel askeri komutan Çerkez. Alt rütbeden ise altı kişi Ah-mici köyündeki toplu katliamlarla suçlandılar (Kupreskic ve diğ. davası), bir kişi Vitez kasabasındaki tecavüzlerden (Furundzija davası), bir kamp komutanı olan Zlatko Aleksovski ise suç niteliği taşıyan bir kamp rejimi uyguladığı için haklarında dava açıldı. Kurbanları Müslümanlardı. Benim sergilediğim anlatı, büyük ölçüde bu davaların görüşülmesinde sunulan kanıtlara dayanıyor.</p>

  <p class="calibre1">Tanıklara göre 1990 sonundaki seçim kampanyasına kadar yerel etnik topluluklar arasında hissedilir bir gerilim yoktu. Bunların çoğu karışık kasaba ve köylerdi. Çocuklar etnik bakımdan karışık okullara gidiyorlardı, çocuklar askeri hizmetlerini karışık kışlalarda veriyorlardı ve yetişkinlerin çoğu birlikte çalışıyor ve yaşıyordu. Hattâ topluluklar kimi zaman birbirinin Paskalya, Yılbaşı ya da bayramlarına katılıyor, çocuklar kurabiye yiyor, gençler flört ediyordu -belki de dini ya da milliyetçi kimlikten daha büyük öncelikleri vardı.</p>

  <p class="calibre1">Norveçli antropolog Tone Bringa’nın 1988’de incelediği Hırvat/Müslüman karışık Visnjica köyü hakkında etraflı ilgimiz var. Bringa’nm <span class="calibre2">Being Müslim the Bosnian Way</span> (Bosna Tarzı Müslümanlık -1995), adlı kitabına köyde daha sonra olanlar üzerine yorumlar da eklenmiştir. Ocak-Şubat ve Nisan 1993’te köyü filme çeken bir televizyon ekibinin işbirliğiyle bu anlatılar daha da çarpıcı hale gelmişti (Granada TY 1993). Tek bir köyün eşsiz bir önce-ve-sonra karelerinden söz ediyoruz. Bringa’nın araştırması köydeki Müslüman kadınlar üzerineydi; fakat tanıdığı birkaç Hırvat kadın da vardı.</p>

  <p class="calibre1">Etnik kimlik konusunda hiçbir muğlaklıkla karşılaşmadı. Kadınlar kendi etnik/dini kimlikleri konusunda sağlam bir bilince sahipti ve bunu “iki köy cemaati arasmda karşılıklı tanınan ve kabul edilen farklar” içine oturtmuşlardı. Toplumsallaşma genelde cemaatlerin kendi içinde oluyordu, fakat Hırvat ve Boşnak kadınlar birlikte sohbet ediyor, birbirlerine gidip kahve içiyor, hattâ bazen birbirlerinin dini aile ritüellerine katılıyorlardı. Hırvat ve Müslüman tanıklar kendi köy ve kasabalarını benzer şekillerde anlatıyordu. Hırvatlar bazen “Müslümanlığı” “kültürsüzlükle” ve “geri kalmışlıkla” bir tutuyordu, fakat Bosnalı Müslümanların çoğunu daha “modem” ve “çok Müslüman” olmayan kişiler sayıyorlardı. Köyde etnik gruplararası evlilik olmadığı için akrabalık ağları ayrıydı ve çatışmanın ilk aşamaları ayrışmayı artırmıştı. Fakat köyde 18 ay geçiren antropolog Bringa hiçbir etnik gerilim sezmedi. Lasva Vadisi’ndeki etnik ilişkilerin çoğunda düşmanlık değil farklılığın kabulü hakimdi.</p>

  <p class="calibre1">1990’daki seçimde etnik kimlikler keskinleşti, insanlar “etnik kökenlerine göre hareket etmeye ve konuşmaya” başladı (Djdic ve Mujezinovic, Blaskic davası tanıkları). 1991’de seçilen belediye meclislerine iki ana Hırvat ve Boşnak parti, HDZ ve SDA hakim olmuştu. Sırp baskısına karşı koymak için ortak acil durum komiteleri, polis kuvvetleri, devriyeler ve barikatlar kurdular. Ama kendi aralarındaki gerilim de artıyor, silahlanma ve aşırılıkçılık yayılıyordu. Suçlama ve savunma ekipleri çoğu durumda çatışmanın yerel olarak başladığını, dışarıdan müdahalenin fazla olmadığını belirtmişti. DanimarkalI BM arabulucusu Binbaşı Baggesen’in söylediğine göre, şiddet olayları her iki taraftan sarhoş askerlerin 1992 Nisan ve Mayısı’nda ateş etmesi, keskin nişancıların birkaç sivili öldürmesi ve yağma vakaları yüzünden başlamıştı (Blaskic davası, 22 Ağustos 1997). Her iki taraftan bireyler ve küçük gruplar tekrar tekrar kışkırtmalarda bulunmuşlardı. Hırvatlar paramiliter kuvvetler oluşturmuştu ve Bosna-Hersek Ordusu’nun görevde olmayan Boşnak askerlerinin toplu etkinlikleri artmıştı. İlk kıvılcımlar yine egemenlik sembolleri, silahlar ve istihdam yüzünden çıkmıştı. Silahlı provakatörler ve radikal politikacılar Hırvat cemaatlerinde ağırlık kazanmıştı; bunların sayısı daha fazlaydı, daha iyi örgütlenmiş ve silahlanmışlardı. Sırp işgali altındaki başka yerlerden sürekli akan mültecilerin de etkisiyle oluşan baskı ortak otoriteyi parçalamaya başlamıştı.</p>

  <p class="calibre1">Hırvat milliyetçileri dışarıda da gerilimi artırıyordu. Blaskic davasının savcıları bu durumu takip ettiklerinde Zagreb’e ve Başkan Tudjman’a ulaşmışlardı. O sırada İngiliz Liberal Demokrat Partisi’nin lideri olan Paddy Ashdown, 1995 Mayısı’nda Londra’da düzenlenen VE Günü<a id="footnote1"></a><sup class="calibre4"><a href="#bookmark3">1</a></sup> ziyafetinde Tudjman’la yaptığı bir sohbete ilişkin tüyler ürpertici şeyler anlattı (19 Mart 1998’de sunulan kanıt). Ashdown ona 10 yıl içinde Yugoslavya’nın nasıl görüneceğini sormuştu. Tudjman yanıt olarak mönü kartonuna bir harita çizdi (Ashdown bu kartonu mahkemeye gösterdi). Haritada Bosna büyük ölçüde Hırvatistan’a katılmış görünüyordu. Ashdown Müslümanlara ne olacağını sorunca Tudjman şu yanıtı vermişti: “Müslüman bölgesi diye bir şey olmayacak, sadece Hırvat devletinin küçük bir unsuru olarak kalacaklar.” Ardından İzzetbegovic’in “köktendinci ve Cezayirli” olduğunu, oysa Milosevic’in “bizden” olduğunu söylemişti. Müslümanlar aslında Türklere karşı duramayan Hırvatlar ve Suplardı. Tudjman daha sonra bu haritayı çizdiğini kabul etti ve Yugoslavya’daki “Batı ile Doğu” arasındaki bölünmeyi göstermeye çalıştığını söyledi (Kovacevic &amp; Dajic, 1997: 180). Uzman tanık Bianchi yeni Bosna Hırvat Ordusu HVO’nun Zagreb’den Hırvat Ordusu HO tarafından kontrol edildiğini gösteren belgeler de sundu. İki ordu “o kadar iç içe geçmişti ki, siyasi ve askeri açıdan tek bir ordu gibiydiler” (Aleksovski davası, Mayıs 4-9, 1998). Zagreb’den etnik temizliğe yönelik doğrudan emirler gelmemiş olsa da, Hırvat yetkililer Bosna’da Hırvatların yaşadığı yerlerde tahakküm kurmanın peşindeydi.</p>

  <p class="calibre1">Bosnalı Hırvat HDZ Partisi bölünmüştü. Başkanı Kljucic milliyetçiydi, fakat Hırvatların Bosna-Hersek bünyesinde kalarak hedeflerine ulaşabileceğine inanıyordu. Fakat 1991 Ekimi’nde başkan yardımcısı ve süpermarket müdürü Mate Boban, başkan Kljucic’in yokluğunu fırsat bilerek rakip bir “Hırvat Her-sek-Bosna Cemaati”nin kurulduğunu ilan etti. Güya kültürel bir örgüt olan topluluk, Zagreb’de aralıkta yapılan bir toplantıda Kljucic’in muhalefetine rağmen Tudjman’dan yana çıkmıştı (Kordic &amp; Çerkez davası, Karar, paragraf 472). Mate Boban’m Zagreb’le ilişkileri iyiydi. Bu ilişkileri bilhassa Zagreb’deki önde gelen sertlik yanlılarından Susak ve ayrıca silah akışını sağlayan Hırvat göçmenler sayesinde geliştirmişti. 1992 Şubatı’nda Bosna HDZ’nin iki kapalı oturumunun ardından Kljucic istifa etmek zorunda kaldı. Kontrol Boban’a ve yardımcısı Kordic’e geçti. Temmuzda Boban, Grude merkezli bağımsız Hersek-Bosna Cumhuriyeti’ni ilan etti. Muhabir Vulliamy’ye özel bir görüşmede söylediğine göre, Bosna-Hersek “tarihsel Hırvat yaşam alam”ydı. Bosna-Hersek anayasası bireysel hakları garanti etmesine rağmen, Hırvat <span class="calibre2">narod</span>’un (halk/ırk) bir bütün olarak haklarını garanti etmiyordu. Boban Bosna çapında Hırvat genişlemesi olacağını öngörmüştü. Vulliamy’nin yorumu şuydu: “Mate Boban’m öngördüğü her şey [daha sonra] büyük bir etkinlikle hayata geçirildi; her şey tutarlıydı ve plana göre işliyordu. Tek bir emir-komuta zinciri vardı ve işliyordu” (Blaskic davası, 24 Eylül 1998). İki devlet aynı toprak parçası üzerinde egemenlik iddiasında bulunuyordu (3. tez’imde gösterdiğim gibi). Bunlardan biri artık hedefine görece küçük bir bedelle ulaşacak askeri ve paramiliter üstünlüğe sahip olduğunu düşünüyordu (tez 4b).</p>

  <p class="calibre1">Lasva Vadisi’ndeki en büyük kasaba Vitez’di. 1992 yılının Mart ayında SDA ve iki etnik gruptan oluşan Kriz Komitesi, kasabanın HDZ liderinden otoritesine boyun eğme emri aldı. Direnmek beyhude olacak, diye tehdit ediyordu HDZ lideri, çünkü “Vitez’deki Bosnalı Hırvatların yüzde 90’ı silahlıyken, Bosnalı Müslümanların yüzde 10’u silahh”ydı. Ayrıca yerel televizyondan yerel HDZ siyasetçileri Valenta ve Kordic de tehditler savuruyordu, iddialarına göre bunlar Sırp ve Boşnak saldırganlığına karşı savunma amaçlı eylemlerdi. Artık “Müslümanlar Bosna’da olmayacaktı,” çünkü burası “tarihsel Hırvat toprağı”ydı ve “Hırvatlar tarihsel hataları düzeltmeye hazırdı, buralarda sömürülmüş, küçük düşürülmüşlerdi ve şimdi Hırvat halkının haklarını, yani tarihsel haklarını kazanma, bu hakları dayatma gücü ve kudreti ellerindeydi” (Blaskic davası, Mujezinovic’in kanıtı, 20 Ağustos, 1998; Kordic/Cerkez davası, Karar, Prg. 472, 478-9, 522, 525) Yine burada da duygusal tehdit, aşağılanma ve güya savunmacı öfke silsilesini görüyoruz.</p>

  <p class="calibre1">Bosnalı Sırplar kuvvetlerim daha kritik kesimlere çekince Sırplar kitleler halinde bölgeyi terk etti. Gitmeyen Sırplardan biri kalanlar için şöyle diyordu: “Şartların kendisinden <span class="calibre2">ziyade</span> şartlan tanımlayan kişilere güven duyuyorlardı.” Ayrıca kasabaya giren Hırvat mültecilerin diğer Sırplardan gördüğü muamelenin hesabını sormasından korkuyorlardı (22 Ocak 1998). Fakat Hırvat ve Müslüman cemaatler arasındaki mesafe artmaya devam etti. Sokaklarda saldırgan Hırvat devriyeler dolaşıyordu. Yollardaki barikatlarda Boşnaklar dövülüyor ve soyuluyordu. Hırvat parası tek geçer akçe ilan edilmişti. Başka paralar kullanan dükkanlar ve pazar tezgahlarına zarar veriliyordu. Müslüman dükkanlarının ve tezgahlarının yağmalanması ve bombalanması 1993 Martı’nda neredeyse kimse kalmaymcaya kadar yoğunlaşarak devam etti. Arabalar çalındı, zengin Boşnaklar gasp edilip dövüldü. “”Bize Irak’a gitmemizi, Türkiye’ye gitmemizi söylüyorlardı; burası Hırvat Cumhuriyetiymiş ve biz millet olmadığımız için hepimiz öldürülecekmişiz,” diyordu Boşnaklar (Blaskic davası,</p>

  <p class="calibre1">Frustic’in kanıtı, 26 Temmuz 1997). Ardından erkekler tutuklanıp canlı kalkan olarak kullanıldı ya da insanlık dışı koşullarda siper kazdırıldı, kadın ve çocuklar da kötü koşullarda yaşamaya mahkûm edildi. Zaman zaman cinayetler işleniyordu.</p>

  <p class="calibre1">Saldıran tek taraf Hırvatlar değildi. 25 Ocak 1993’te Müslüman kuvvetler, 14 esir Hırvat askerini ve birkaç sivili Dusina köyünde öldürdü, ardından köyde etnik temizliğe girişti. Zenica ve Lasva kasabalarında Hırvatlar baskı altındaydı. Dusina’mn “her şeyi başlatan ilk suç” olduğu iddia ediliyordu. Ondan sonra Hırvatların misilleme yaptığı, kontrol dışı paramiliter kuvvetlerin ve askerlerin “şiddetinin artışından” sorumlu olduğu kabul ediliyordu. Müslümanların güçlü olduğu yerlerde Hırvatlar saldırmıyor, haliyle buralarda da Müslüman mezalimi başlıyordu. Hırvatlar da aslında Hırvatlara saldırma ihtimali en düşük olanlara, yani savunmasız Müslüman mahallelerine misilleme yapıyordu. Ahmici katliamı davasındaki Hırvat tanık Alilovic’in ifadesi, Hırvat ve Boşnak milliyetçilerin aynı temizlik mantığına göre hareket ediyor olabileceğini açığa çıkarmıştı. Boşnaklar yerel JNA silahlarının kontrolünü ele geçirdiklerinde ve Müslüman mülteciler Sırpların temizlediği Jajce kasabasından 1992 güzü sonunda geldiğinde benzer şeyler yaptılar, demişti Alilovic. Şimdi Boşnaklar “bizden güçlü olduklarım, sayıca çok olduklarını hissediyorlardı, dolayısıyla mantık gereği bu toprakları alabileceklerini düşündüler”. Her iki taraf da üstün gelince temizliği mantıklı buluyordu.</p>

  <p class="calibre1">Boban’ın Hersek-Bosna devletçiği işleri kötüleştirdi. Ekimde birkaç köy temizlendi. Hollandalı BM Albayı Morsnik, yerel televizyon ve radyoda Müslümanların sorumlu olduğu suikast ve kundaklamalara dair yalan haberleri yayımlamaktan vazgeçmeleri için Hırvat liderleri boşuna ikna etmeye çalıştığını anlatmıştı. Bu haberler azınlık Hırvat cemaatlerini kaçmaya itmek için yapılıyordu: “HVO ve HDZ’nin amacı Hırvatları kendi hakimiyetlerindeki alanlara toplamaktı” (Blaskic davası, 1 Haziran 1998). Sonra Hırvat milisleri HVO’nun emrine girdi. Paramiliter “Şakacılar” ve “Vitezi”nin yanı sıra yerel olmayan “Mahkûm Birliği” HVO askeri polisine dahil edildi. Faşizme yakın Paraga partisinin oluşturduğu HOS milisleri de HVO’ya eklenmişti (Damon’m ifadesi, 25 Mart 1998; Vulliamy, 24 Nisan 1998; Yüzb. Mcleod, 26 Ocak 1998; Alb. Morsnik, 29 Haziran 1998; Alb. Bowerbath, 29 Haziran 1998; Yüzb. Whitworth, 13 Temmuz 1998 -hepsi Blaskic davası; Tanık “R” 4.10.99 - Kordic/Cerkez davası). Bu birlikler tehditkarca silahlarını sergileyerek yerlileri korkutuyor, güçlerini göstererek eğleniyorlardı. Kimileri onların böyle pervasız olmasının örgütlü bir Hırvat taktiği olduğunu söylüyordu: “HVO onlardan korkmuyordu, fakat yaptıkları işe devam etmelerine izin veriyordu ki... Müslümanlara korkmaları gerektiğini göstermek istiyor ve panik yaratmaya çalışıyorlardı” (Kavazovic, 17 Ağustos 1997; krş. Zeco, 26 Eylül 1997, ikisi de Blaskic davası). Vulliamy şu gözlemi yapar: “Bu savaş sivillere karşıydı... mülteciler savaşın hammaddesi, asıl amacıydı; nüfusu bulunduğu yerden kovma savaşıydı bu.”</p>

  <p class="calibre1">Busovaca kasabasında üç JNA kışlası ve cephaneliği bulunuyordu. 1992 Nisan ayının sonunda HDZ ve SDA cephaneyi eşit bölüşmeye karar verdi; fakat 1993 Mayıs’mda HVO birimleri aniden cephaneliklerden birini ele geçirdi, sonra yerel postaneyi ve belediye meclis binasını işgal etti. Yerel Müslüman lider fena halde dövüldü. Her tarafa Hırvat bayrakları çekildi, Hırvatça tek resmi dil ilan edildi ve devlet memurlukları ve şirket kurullarının çoğundan Boşnaklar tasfiye edildi (Kordic &amp; Çerkez davası, Karar, prg. 494-8). Sırp JNA subayları kasabanın kışlalarını nisan sonunda HVO’ya teslim edince Kiseljak’m kaderi belli olmuştu. Vitez’de 19 Haziran’da HOS birimleri kasabayı ele geçirdi ve damalı bayrağı göndere çekti. Yeni polis şefi şu açıklamayı yaptı: “Vitez’deki Hırvat halkının sorunların çözülmesini beklemeye sabrı kalmamıştır, bundan sonra sorunlarını kendileri halledeceklerdir.” Kasımda devlet dairelerinin yöneticilerine ve şirket müdürlerine Hersek-Bosna ve Hırvatistan Savunma Kon-sey’ine sadakat yemini imzalatıldı. İmzalayanlar arasında olanların bile çoğu görevden atıldı. Tüm bu kasabalarda dayak, yağma, ateşli silah kullanma ve kitlesel sürgün vakaları yaşandı. Yargıçlara göre tüm bunlar “sistematik”, “acımasızca” ve “vahşice” yapılıyordu (Blaskic davası, Mujesinovic’in kanıtı, 20 Ağustos 1998; Kordic &amp; Çerkez Kararı, prg. 506-7, 520, 852).</p>

  <p class="calibre1">Şiddetin son artışı 15 Nisan 1993’te başladı ve Vance-Owen Planı yüzünden de hızlandı (Watters’m kanıtı, 18 Ağustos 1998). Hersek-Bosna devletçiği Boşnak hükümetine Hırvatların ağırlıkta olduğu üç kantondan bütün kuvvetlerini çekmesini söyledi, aksi takdirde HVO derhal “yetkisini kullanacaktı”. Ertesi gün Hırvatlara gizlice şehirden ayrılmaları söylendi. Ondan sonra bombardıman başladı, akabinde piyade hücuma geçti ve çok az direnişle karşılaştı. Bu olay neticesinde Müslümanlar kovuldu ya da öldürüldü ve evleri yakıldı (Blaskic davası, Tanık “AA”, “B”, ve “CC” 16-21 Şubat 1998). Blaskic bölgenin “temizlenmesi” gerektiğini tugay komutanına bizzat yazmıştı, fakat başka yerlerde “aşırılıkçı Müslüman kuvvetlerin bölgede açıkça etnik temizlik yapmasını ve Hırvat halkını soykırıma uğratmasını” önlemek üzere “savunma” talebinde bulunmuştu (ICTY, Blaskic’in ifadesi, 25 Şubat 1999 ve Hüküm, 3 Haziran 2000). Tüm vadide sadece bir minare ayakta kaldı. Saldırı sırasında en çok direnen iki yerde ciddi vahşet yaşandı -yine burada da tam anlamıyla soğukkanlılıkla cinayet işlenmiyor, tehdide cinai bir aşın tepki veriliyordu. Birincisi, Vitez’deki takviye edilmiş bir Müslüman gettosu olan eski çarşıdaki büyük kamyon patlamasıydı. Burada birçok sivil öldü. Diğeri de daha sonra anlatacağımız Ahmici katliamı. Üç hafta sonra Blaskic HVO karargahına şu bilgiyi gönderdi: “emir komuta zinciri işliyor... tam bir koordinasyon ve kontrol var” (Mahkeme Güncellemesi, 86, 20-24 Temmuz 1998).</p>

  <p class="calibre1">Şiddetin bu artışında Hırvatların muhalefetini de aşmak gerekmişti. Müslüman muadiliyle düzenli olarak konuşan ılımlı bir Hırvat kumandan, “en aşırılıkçı” Müslüman karşıtı subayın yönettiği güvenlik polisi birimi tarafından dizginlenmişti (Blaskic davası, 12 Mayıs 1998). Albay Filipovic uzlaşma peşinde olan “dürüst bir adamdı”, Boban ve Blaskic’in saldırganlık polisine alenen küfür ediyordu (Vulliamy’nin kanıtı, 11 Mayıs 1998). Fojnica’daki HVO komutanı Blaskic’in Müslüman kontrolündeki bir köye saldırma emrini reddetmişti, “çünkü hâlâ Boşnaklarla bir anlaşma yapılabileceğini umuyoruz”. Blaskic’e “görevinin bilincinde olduğunu, fakat ölümlere ve savaşa yol açacak emirleri yerine getiremeyeceğini” söyledi. Blaskic onu görevden aldı ve askeri hapishanede 10 ay kalmasını sağladı (Tuka’nm kanıtı, 22-27 Kasım 1999, Kor-dic/Cerkez davası). Paramiliter Şakacılardan biri olan Furundzija davası tanığı “D”, Şakacıların tutukladığı bir Boşnak kadının ailesine yardım ettiği için dövülmüş ve kadının diğer askerler tarafından tecavüze uğramasını izlemek zorunda bırakılmıştı. Şakacıların komutanı Furundzija Lahey’de mükerrer tecavüzlerden suçlu bulundu ve 10 yıl hapse mahkûm edildi. Aşırılıkçılar bu ılımlılara baskın geldiği için vahşet yaşanmıştı. Yukarıdan yardım aldıkları ve şiddete daha yatkın oldukları için bu kadar ağırlık kazanabilmişlerdi.</p>

  <p class="calibre1">Ne Kordic ne Çerkez ne de Blaskic’in aşırılıkçı siyaset ya da etnik önyargı geçmişi vardı (Karar, prg. 523). Fakat etnik temizliğin zorunlu bir savunma yolu olduğunu düşünüyorlardı. Hırvat otoritelerinin hizmetinden yararlanmayı sürdürdüğü Müslüman bir doktor Vitez’deki siyaset üzerine kanıtlar sunmuştu (Blaskic davası, 20 Ağustos 1998; Kordic/Cerkez davası, 10 Mayıs 1999). Yerel lise öğretmeni ve radikal bir milliyetçi risalenin yazarı olan Anto Valenta’nm baş Hırvat ideologu olduğunu, paramiliter Vitezozi’nin komutanı Darko Kraljevic’in de zalim, “huzursuz edici... tepeden tırnağa silahlı” biri olduğunu belirtmişti. HDZ üyesi olan Ivan Santic bir teknolog ve aşırılıkçılar ile “kontrol edilemeyen silahlı adamlar” karşısında kendini çaresiz hissettiği için bocalayan bir siyasetçiydi. “Kasabada iyi bir ün yapmış olan” Hırvat cemaat lideri Silica’nm yaptığı uzlaşma teklifini HDZ duymazdan gelmişti. Radikalleri açıktan eleştiren en az üç Hırvat Sosyalist Parti üyesi dövülerek susturulmuştu: “Bizimle olmayan bize karşıydı ve başına geleceklerden kendisi sorumluydu.” Tanık “T” (Blaskic davası, 20 Ocak 1998), önde gelen HDZ muhaliflerinin dövüldüğünü söylemişti. Vitez’den veteriner Zeco (Blaskic davası, 26 Eylül 1997), sivil polis şefinin ve belediye başkamnın ona yardım etmeye çalıştığını belirtmişti. Fakat polis şefi tehdit alınca vazgeçmiş; ancak belediye başkanı şikayetlerini sürdürünce sert bir ceza olarak cepheye gönderilmişti. Ilımlı Hırvat siyasetçiler Vitez’deki bayrakları indirmiş ve yaz döneminde silahlar ile makamların bir kısmını Boşnaklara geri vermişlerdi. Radikaller burada ancak ekim sonu ve kasım başında zafer kazanabildi. Busovaca’da ılımlı HDZ başkan yardımcısı dövülünce radikaller daha erken zafer kazandı (Kordic &amp; Çerkez Karar, prg. 482). Tanık “JJ” (Blaskic davası, 19 Mart 1998), Kiseljak HVO’su içinde kavga çıktığını söylemişti. Ilımlılar Müslümanları korumuştu; fakat liderlerinden ikisi radikal paramiliter kuvvetlerce öldürülmüştü. Ne yazık ki şiddette uzmanlaşmış olanlar ılımlılar değil radikallerdi.</p>

  <p class="calibre1">Mujezinovici, Hırvat komşularından ya da meslektaşlarından hemen hiçbirinin sorun istemediğini söylemişti. Onu “bugün sokaklardan uzak dur” ya da “güçlü bir patlama duyacaksın, telaş etme” (yani bir kamyon patlayacak) diye uyarıyor ya da çocuklarının “B-H ordusu lehine sloganlar atmamasını” tavsiye ediyorlardı. Bir tanesi ağlayarak, “sen kurtuldun, sesini çıkarma... Sakın sesini çıkarma, kurtuldun,” demişti. Mujezinovici, HVO askerlerinin, öldürmek istedikleri bir yaralıyı almalarına bir Hırvat doktorun izin vermediğini, Hırvat hemşirelerin Ahmici’de yaralananların bakımını yaptıktan sonra ağladığını görmüştü. Veteriner Zeco da “epeyce sayıda” Hırvatm Müslümanlara yardım ettiğini, birkaçının da bu yüzden öldürüldüğünü söylemişti. Bu yüzden çoğu yardım etme cesaretini gösterememiş olmalı. Tanık “X”in (Blaskic davası, 27 Ocak 1998), bir Hırvat arkadaşı ilk başta HVO üniformasını giymeyi reddetmiş, bunun üzerine alternatif bir görev teklifi almıştı. Kamını doyurabilmek için kabul etti. Hapishane gardiyanları Kavazovic’in orada olmasını şaşkınlıkla karşılayan komşuları ve okul arkadaşlarıydı. Ne yapmıştı ki? Sadece Müslüman aşınlıkçılarm hapse atıldığını sanıyorlardı. Gardiyanlardan ikisi ona yapılan muamele için özür dilemiş, biri de ona sigara ikram edip, “işler böyle işte, çok üzgünüm, ne senin ne de benim hatamız,” demişti (Blaskic davası, 26-27 Ağustos 1997). Ahmici’de genç bir adam iki kez öldürme emrini reddedince subay işi kendisi yapmıştı. Genç adam onu durdurmaya çalışmamıştı (Tanık Ahmici, 18 Ağustos 1998). Daha cesur bir adam gizlice BM kuvvetlerini çağırıp yedi kişiyi Şakacıların komutanı radikal Kraljevic tarafından kurşuna dizilmekten kurtarmıştı (Tanık “R”, 4 Kasım 1999). Çok az kişi bu kadar riske girdi.</p>

  <p class="calibre1">Fakat pek çok Hırvat radikalleşmişti. Çoğu temizlikten maddi kazanç sağlamıştı, bazılarının da bundan keyif aldığı anlatılıyordu. Silahlı Hırvatlar sokaklarda kabadayılık ediyor, şarkı söylüyor ve havaya ateş ediyordu. Yollardaki barikatlarda canlarının istediğinden “geçiş ücreti” alıyor, kimilerine canice davranıp kimilerine cömertlik gösteriyorlardı. Her yerde Müslüman mülkleri maskeli adamlar tarafından yağmalanıyordu (Tanık “JJ”ye göre bunlar yerlilerdi). Diğerleri güya Müslüman vahşetinin haklı intikamını aldıklarını iddia ediyorlardı. Radikallerin elindeki medya da bu intikam duygusunu besliyordu. Tanık “E” (Blaskic davası, 26 Eylül 1997), televizyonda bir Hırvat köyünün Müslümanlar tarafından yıkıldığını duyduğunda inandığını, fakat bir ay sonra gittiğinde köyün sapasağlam durduğunu gördüğünü belirtmişti. Egemenlik simgeleri geniş destek buluyordu. Hırvat ilkokul öğretmenleri Hırvatça tek öğretim dili olunca, Hırvat bayrakları ve Tudjman’m resimleri okullara gelince çok sevinmişlerdi. Üniversite mezunu Müslüman bir kadın olan tanık “LL”ye göre, “Hırvatlar ile Müslümanların artık bir arada yaşayamayacağını, Kiseljak’m öteden beri Hırvat toprağı olduğunu ve etnik bakımdan arılaşmasının zorunlu olduğunu, Müslümanların çoğunlukta oldukları kasabalara gitmeleri gerektiğini” söyleyenler “çoğunlukla daha eğitimli olanlar”dı (Blaskic davası, 12 Mayıs 1998). Fakat en kötüsü mültecilerdi. Eve, işe ve mala ihtiyaçları vardı; Sırplar ya da Müslümanlar onlara başka yerde ne yaptıysa burada-kilere aynısını yapmak istiyorlardı. Başka yerlerden kovulmuş Hırvatlar, terk ettikleri evleri karşılığında onların evine yerleşmeyi teklif ediyordu. Boşnaklar da mesajı alıp çabucak kaçıyordu. Profesör Kajmovic’in (Blaskic davası, 17 Ağustos 1997) dediğine göre eski bir öğrencisi gelip şunları söylemişti: “Bunu söylemek çok yakışıksız kaçıyor, biliyorum, müdürüm, ama dairenizden ayrılmanız gerektiğini söylemek için buraya gelmiş bulunuyorum.” Profesör evini terk etmişti.</p>

  <p class="calibre1">Tihomir Blaskic 1960’ta Lasva Vadisi’nde doğmuştu. Babası önce madencilik, sonra şoförlük yapmıştı ve ailenin oğullarını okutacak parası yoktu. Bu yüzden parasız yatılı olarak askeri okula gitti ve profesyonel asker oldu. Yetenekleri sayesinde 1990’da kurmay yüzbaşılığa kadar yükseldi. Kosova’da görev yaparken talep edilen işler hoşuna gitmemişti ve Sırpların kayırılmasına kızmıştı. Yarı zamanlı işletme yüksek lisansına yazıldı, mezun olunca ordudan ayrılmayı düşünüyordu. Tam tezini tamamlamak üzereyken sorunlar başladı. AvusturyalI bir kızla evli olduğu için Avusturya’ya gitti, fakat “ahlaki sorumluluk” duygusu yüzünden dönüp tehdit altındaki anayurduna askeri uzmanlığını sunmaya karar verdi. 1992 yılının Mart ayında geri döndü. Askeri becerisini gösterince albay rütbesiyle Lasva Vadisi HVO’sunun komutanlığına atandı. Temizliğin sonuna kadar komutanlık görevini sürdürdü. Daha sonra general oldu. Kanıtlara bakılırsa az miktarda askeri yeteneği olan sıradan bir Hırvattı ve yeteneklerini görünüşte yurtsever gerekçelerle kullanmıştı. Aşırı milliyetçilik ya da etnik önyargı sicili yoktu, komutanlığı sırasında bu yönde herhangi bir açıktan davranışı olmamıştı. Fakat vadinin etkin bir şekilde temizlenmesini örgütledi. Şahsen kimseyi öldürmediyse de, emirlerinin sonucunu biliyordu ve ICTY ona 45 yıl hapis cezası verdi. Aynı muhakeme Kordic konusunda da yürütüldü ve ona 25 yıl, Çerkez’e ise 15 yıl ceza verildi. Hepsi de Hırvat cemaatinin korunmasının etnik bütünlük gerektirdiğine ve cinai temizliğin zorunlu bir araç olduğuna inanıyordu. Bir İngiliz subayı, Ahmici’nin büyük bir stratejik önemi bulunmadığı yönünde ifade vermişti. Fakat köylüler yolu kesip direnmiş, Hırvat birliklerinin 1992 Ekimi’ndeki ilerleyişini durdurmuşlardı. Beş ay sonra, “vadideki herkese artık hoş karşılanmadıkları ve gitmeleri gerektiği... mesajını vermek için” en uygun yerin bu köy olduğuna karar verilmişti (Bleskic davası, Watters’m ifadesi, <span class="calibre2">18 Ağustos 1998 ve</span> Blaskic, <span class="calibre2">17 Şubat 1999).</span></p>

  <p class="calibre1">Ahmici katliamında 116 Müslüman sivil öldürüldü ve bunların arasmda 30 kadın, 20 çocuk vardı. 180 Müslüman evinin ve iki caminin tamamı yakıldı -Hırvat binalarına dokunulmadı. ICTY Kupreskic davasında altı Hırvatı bu vahşetten dolayı yargıladı. Karara göre bu olayda</p>

  <p class="calibre1">Çok iyi planlanmış ve iyi organize edilmiş bir şekilde etnik bir grubun sivil üyeleri öldürülmüştü.... Katliamın öncelikli amacı Müslümanların pek çoğunu öldürerek, evlerini yakarak, sürülerini keserek, sağ kalanları yasadışı şekilde tutuklayıp başka yere tehcir ederek onları köyden atmaktı. Bu eylemlerin nihai amacı nüfusta dehşet hissi yaratmak, o etnik grup üyelerini bir daha evlerine dönmekten caydırmaktı.</p>

  <p class="calibre1">Mahkemeye göre burada “soykırıma sadece bir adım kalmıştı”. Mahkeme ilk etapta altı sanıktan beşini suçlu, buldu; fakat bunun devede kulak olduğunu da belirtti. En başta gelen suçlu, Vitez’deki HVO askeri polisi dahilindeki Şakacılar birliğinin komutanı Vladimir Santic’ti. Diğer beş sanık 1958 <span class="calibre2">ila 1967</span> doğumlu Ahmici köylüleriydi. Hepsi evliydi, çoğunun çocuğu vardı ve işçi sınıfı üyesiydiler (fabrika işçisi ve ustası, ormancı ve yerel polis memuru). Bu kişiler ya HVO ya da Şakacı birliklerindeydi. Sadece bir tanesinin etno-milliyetçilik sicili vardı, yani bir “Ustaşa ailesindendi”. Diğer dördünün daha önce “dürüst insanlar” oldukları söyleniyordu, fakat sorunlar başlayınca Hırvat milliyetçilerine “dönüşmüşlerdi”. Bir tanesi 1993’e kadar çok-etnili bir folklor topluluğunda etkinliğini sürdürmüştü. Bir tanesi, sorunlu dönemde “tümden değişerek bir fanatik” haline gelmişti. 1991’de Hitler’i övmüştü, “onun Yahudileri ve diğer milletleri yok etmeye yönelik faşist yöntemini benimsiyordu” ve “bunu Hırvatların da yapmasının gerektiğini” düşünüyordu. Ertesi yıl farklı üniformalarla çevrede kabadayılık ediyor ve insanı silahıyla korkutuyordu (Blaskic davası, Ahmiç’in ifadesi, 18 Ağustos 1998). Sanıklar “zayıf’, “baskı altında” ya da “marjinal oyuncular” sıfatıyla “emirlere uydukları”nı söylediler. Halbuki yerel Müslümanlara karşı göz korkutma ve şiddet kullanma eylemlerine daha önce katılmaya başlamışlardı. Değerlerinin yanı sıra eylemleri de radikalleşmişti. Fakat temyizde mahkûmiyetlerden ikisi iptal edildi. Savcılığın ana görgü tanıkları bir çocuk ve ölümden kaçmaya çalışırken çocuğuna sıkı sıkı tutunarak yerde sürünen bir adamdı. Onların ifadesi güvenilir bulunmamıştı; çünkü suçluları doğru düzgün tespit edemeyecek kadar meşgul olabilirlerdi. Temizlik güvenilir tanıklar bırakmayacak kadar iyi yapılmış olabilir.</p>

  <p class="calibre1">Busovaca yakınlarındaki toplama kampı Kaornik’te Müslüman tutsaklar öldürülmüş, işkence görmüş ve Hırvat hudutlarında canlı kalkan olarak kullanılmaya götürülmüştü. Genç kamp komutanı Zlatko Aleksovski 1960’ta, etnik MakedonyalI fakat Hırvat yurttaşı olarak doğmuştu. Sosyoloji bölümünden mezun olmuş, suç ve sapkınlıkta uzmanlaşmış, sonra da Bosna-Hersek hapishane müdürlüğünde çalışmıştı. İddiasına göre tutsaklar profesyonel bir ceza uzmanının müdürlük yapmasından dolayı şanslı sayılırdı. Vahşetin suçunu savaşta aile üyelerini kaybetmiş gardiyanların ve HVO askerlerinin misillemelerine atfetmişti. İçeriden tanıklara göre sarhoş HVO askerleri hiçbir engelle karşılaşmadan kampa giriyor, başka yerlerdeki vahşetin intikamım almak için tutsakları dövüyordu (ICTY Dava IT-95-14, özellikle Yüzb. McLeod’un ifadesi, 6 Ocak 1993). Aleksovski sadece yedi yıl ceza aldı.</p>

  <p class="calibre1">Tone Bringa’nın incelediği, ayrıca 1993 Şubatı’nda Granada televizyonu ekibi tarafından filme çekilen köye dönmek istiyorum. Köylülerden biri kameraya umutla şöyle diyordu: “Şimdi bile komşular arası ilişkiler iyi. Aklı başında hiç kimse vahşete başvurmaz. Birlikte yaşamak zorundayız”. Fakat Bringa, daha önce Katolikler ile Müslümanların sadece kendi etnik gruplarının önünde “Allahaısmarladık” ya da “Isa yolunu açık etsin” gibi ifadeleri kullandıklarını fark etmişti. Kamusal alanlarda ise insanlar birbirlerine “iyi günler” gibi daha dünyevi ifadelerle sesleniyordu. Fakat artık Hırvatlar alenen dini selamlama ifadeleri kullanıyordu, adeta köyün kamusal alanının kendilerine ait olduğunu vurguluyorlardı (Bringa, 1995: 56). Film yapımcısı Debra Chrisie, “belli bir gerilim olduğunu” fark etmişti, “fakat Müslümanlarla Hırvatlar hâlâ birbirlerinin evine gidiyor, çay ya da kahve içiyordu. Orada bulunduğumuz üç hafta içinde durum değişti”. Hırvat-Müslüman köy devriyesinin yerine Hırvat HVO devriyesi geçirilmişti ve köyü “beş-on dakikada bir” baştan başa kat ediyordu. Yetersiz silahlanmış bazı Müslümanlar gece devriyesini almak istemiş fakat kovalanmışlardı. HVO zaman zaman sokakları boşaltmaya ve Müslümanların dükkanlarını birkaç saatliğine kapatmaya başlamıştı. Böylece orasının “kendi” köyleri olduğunu gösteriyorlardı. Müslüman dükkanlarına zarar verilmeye başladı. Köyü gören yerlere Hırvat mevzileri kuruldu. Bazıları köylülerle akraba olan mülteciler geldi ve başka yerlerdeki vahşeti anlatmaya başladı: “Kardeşim kapı komşusu tarafından öldürüldü.” Müslümanlardan biri kameraya, “evet, bizim Hırvatlar. İşimizi bitirmeye karar verdiler. Komşular... işte böyle insanlar. Babam dükkana gittiği zaman eskiden selam verenler başını çevirip başka yere bakıyor. İşte onlar böyle. Daha önce hep idare ettik. İşlerin nasıl bu hali aldığını anlayamıyoruz.” Kırk yıldır arkadaş olan Müslüman Nasratta ile Hırvat Slavka artık birbirinden uzak duruyordu. Nasratta, “Evden çıkmadan vazgeçiyorum. Artık gidip onu görmek hoş olmuyor. Gitmemek gerektiğinden değil. Artık daha zor bir hal almış olmasından. Belki casusluk yapmaya geldiğimi düşünür, ama niyetim bu değil. Davet etseydi giderdim.”</p>

  <p class="calibre1">Film ekibi oradan ayrıldı ve kısa süre sonra, 23 Nisan’da BM askerleriyle birlikte geri döndü. Köy temizlenmiş, yarı yarıya yıkılmış ve onlara düşman olmuştu. Slavka 18 Nisan’da “yabancı”, “dışarıdan gelmiş” Hırvat askerlerin Müslümanlara saldırdığını söyledi. “Biz yapmadık,” dedi, ama sonra köyden beş altı Hırvatm onlara yardım ettiğini anlattı. Artık mülteci olan Müslüman köylüler de Hırvat köylülerin bombardımanı önceden haber aldığını, fakat Müslümanların hazırlıksız yakalandığını söylemişlerdi. 12 kişi ölmüştü ve geri kalanların neredeyse tamamı kaçmıştı. Evleri yağmalanmış ve yakılmıştı (Christie’nin kanıtı, Blaskic davası, 27 Nisan 1998). Bringa, önceki saha çalışmasının bu sismik kaymayı açıklayıp açıklayamayacağının sık sık sorulduğunu belirtiyor kitabında. Şu yanıtı veriyor:</p>

  <p class="calibre1">Cevabım hayır. Ne elimdeki malzemeler, ne de bu kitap savaşı açıklayabilir ya da açıklamaya kalkabilir. Bunun sebebi savaşın bu anlatının odağındaki köylüler tarafından çıkarılmamış olmasıdır. İçlerinde yaşadığım ve çalıştığım insanların temsil edilmediği, seslerinin duyulmadığı yerlerde savaş çıkarıldı. Neticede bu köylüler de bir yıl kadar direndikten sonra savaşın bir parçası oldular; ilk başta kendi evlerini ve ailelerini savunmak için karışmışlardı savaşa. (1995: 5)</p>

  <p class="calibre1">Değişim köye “yukarıdan ve dışarıdan” gelmiş, esasen “milliyetçi propaganda” biçiminde içeri sızmıştı. Bringa yine de hatırlatır: “Savaş insanları çok fazla değiştirebilir. Kendilerine ve kim olduklarına dair algılarını değiştirir, başkalarına ve onların kim olduklarına dair algılarını da değiştirir” (1995: 5). Kupreski davasında kanıt olarak şunu eklemişti: “Yugoslavya dağılırken ve milliyetçi ideoloji hakim olurken, farklı dinlerden komşulara dair anlayış da tedricen değişti.” Aynca köylü bir kadından şu sözleri aktarmıştı: “Çatışmalar köye yaklaşıp da tanıdığımız insanlar ölmeye başlayınca değiştik.” Bringa’mn yorumu, “değişmenin anlamı insanın kendi milli grubunun güvenliğine sığınmasıdır, çünkü kimsenin hangi gruba ait olduğunu ispatlaması gerekmiyordu.” Etnik savaş seferberliği bu köyü uçurumun kıyısına sürüklemişti.</p>

  <p class="calibre1">Bringa yukarıdan-aşağı açıklamasında aşırıya kaçmış olabilir. Araştırması etnik temizlik sürecini analiz etmeye yönelik değildi. Müslüman bir aileyle yaşayan bekar bir kadın olarak, büyük ölçüde Müslüman kadınlarla sınırlı bir deneyimi olmuştu. Müslüman erkekleri hakkında çok az, Hırvat erkekleri hakkında hiçbir şey söylemez ki, bu erkeklerden bir kısmı köyün temizlenmesine yardım etmişti. Bu yüzden köy ile dış dünyada büyüyen milliyetçilik arasındaki uçurumu abartmış olması mümkündür. Yerel ekonominin cinsiyetlere göre ayrıştığını belirtir, kadınlar ev ve tarım işleriyle uğraşırken erkekler başka yerlerdeki daha kentsel ortamlarda çalışıyor ve askerlik yapıyordu. Bazen erkekler uzun süreliğine uzakta kalabiliyordu. Kadınlar, özellikle de Müslüman kadınlar Yugoslav siyasetinden daha uzaktı. Köylüler fazlasıyla tecrit edilmiş durumda olduğu için bu köyü seçmesini eleştiren genç bir Müslüman din adamını Bringa bizzat zikreder. Burada kadınlar “kitap okumuyordu ve bu yüzden hiçbir şey bilmiyordu” (1995: 51-2, 61, 93, 224). Bringa taşralı Müslüman kadınların temizliği bombardımanla yaşamasını belgelendirir. Fakat erkeklerin dış güçlerin elinde oyuncak olduğunu ispatlayamaz. Daha önce gördüğümüz gibi Grude, Zagreb ve Saraybosna’daki askeri/parti hiyerarşilerinden gelen radikal baskılar vardı, fakat bu baskılar yerel partilerin radikalleşmesine paralel ortaya çıkmıştı -ayrıca radikallerin daha fazla silahı vardı. Artık bu bildik bir hikâyedir.</p>

  <p class="calibre1">MÜSLÜMAN MEZALİMLERİ</p>

  <p class="calibre1">Bosnalı Müslümanlar ve Kosovalı Arnavutlar bu çatışmalardaki en zayıf etnik gruplar oldukları için genelde kurban rolündeydiler. Esasen en çokkültürlü ve Batı’nın müdahalesine en açık kesim olan Bosnalı yetkililer kendi silahlı adamlarını daha fazla kontrol altında tutmaya çalışıyordu. Kosovalı Arnavut yetkililerin artık işleri bu kadar sıkı tutmadığı görülmektedir, pek çok silahlı adam Kosova’da kalan Sırplardan intikam almaya çalışmaktadır -bunların daha önceki vahşetlerde rol alma ihtimali en düşük olan Kosovalı Sırplar olduğunu hatırlamak gerek.</p>

  <p class="calibre1">Celebici köyündeki eski JNA tesisi, Hırvat ve Müslüman kuvvetler tarafından orta Bosna’da 1992 Mayıs’mda temizlenen Konjic bölgesindeki Sırpları hapsetmek için kullanılıyordu. Çoğunluğu Müslüman olan Celebici gardiyanları Sırp tutsakları dövmüş, işkence etmiş, cinsel saldırıda bulunmuş ve öldürmüştü. Kamp komutanı Bosnalı Hırvat Zsravko Mucic, 1998’de dokuz cinayet ve diğer insanlık dışı eylemlerdeki sorumluluğundan dolayı sadece yedi yıl hapse çarptırıldı. Mahkemeye göre, Müslümanlara komuta eden bir Hırvat olarak kendini emniyette hissetmiyordu ve onları disipline edememişti. Müslüman gardiyan Hazim Delic o yöredendi, HVO askeri polisine katılmadan önce çilingirlik yapıyordu. Daha önce cinayetten hüküm giymişti. Evliydi ve iki çocuğu vardı. ICTY ona iki cinayet, pek çok işkence ve tecavüz vakasından dolayı 20 yıl verdi. Kararda “acı vermekten sadistçe bir haz aldığı”, “merhamet dilenenlere kahkahalarla güldüğü” belirtiliyordu. En sevdiği laf, “ne yapsan gebereceksin” di. Bir tecavüz sırasında, “her şey Çetniklerin başının altından çıkıyor,” demişti ve “Çetnik anneme küfretmeye başlamıştı.” Müslüman gardiyan Esad Landzo üç cinayet ve “canice bir yaratıcılık ve ciddi bir vahşetle” işkence yapmak suçundan 15 yıl yedi. Cezasının azlığı “son derece genç” olmasından kaynaklanıyordu (19 yaşındaydı), ayrıca “yoksul bir aileden geliyordu”, disiplin görmemişti, kendini tutamıyordu ve çok toydu. Sırp bombardımanında kaybettiği sevdiklerinin intikamını almak istemişti. Dördüncü sanık Müslüman Zejnil Delacic beraat etti. Savaş zamanındaki karanlık “yurtsever işadamlarından” biriydi. Boşnak devletine ve kampına erzak tedarik etmişti, muhtemelen Sırplara da satış yapıyordu. Kapitalist kâr güdüsü etno-milliyetçi-liği bastırabiliyordu (Celebici, Dava IT-96-21-T).</p>

  <p class="calibre1">Konjic çevresindeki savaş sert olmuştu; çünkü stratejik bakımdan önemliydi ve birkaç JNA tesisi barındırıyordu. Sayısı en az olanlar Suplardı fakat silah üstünlüğü onlardaydı. Boşnaklar ile Hırvatlar kasabaya sıkışıp kalmış, çevre köylerden temizlenmiş mültecilerle takviye yapmıştı. Sırplar kasabayı bombalamaya başladı; fakat Boşnak-Hırvat ittifakı karşı saldırıya geçti, bazı Sırp köylerini işgal etti ve esirler aldı. Galipler çok öfkeliydi ve intikam istiyordu. Sırplar daha kampa ulaşmadan dövülmeye başlamıştı. Ardından Celebici kampında “ağır dayak, işkence ve aşağılama tutsaklara karşı bir norm haline geldi”. “Kimse tutsakların sağ kalmasını umursuyor gibi görünmüyordu.” Gelip geçen askerler bu etkinliklerde kamp personeline katılıyordu. Hırvat ve Boşnak cemaatleri daha önce nasıl aşağılandıysa Sırpları da öyle aşağılamaya yönelik “haklı” öfke ve gereksiz zalimlikti bu.</p>

  <p class="calibre1">Naser Oriç 1967’de Bosna’nın Srebrenica yakınlarındaki kırsal kesiminde doğmuştu. Dedesi bir Ustaşa savaşçısıydı. Liseden madeni eşya işleme sertifikasıyla mezun olmuş fakat iş bulamamıştı. İri yarı bir halterci ve karateci olduğundan Belgrad’a taşınıp bir gece kulübünde korumalık yapmaya başladı. Sonra güvenlik polisine katılıp Milosevic’in koruması oldu; fakat savaş başlayınca etnik sadakat duygusu baskın çıktı. Bosna’ya dönüp Saraybosna polisi oldu. Boşnak yetkililer onun niteliklerini fark edince kendi köyüne milisleri örgütlemeye gönderdiler. Böylece Srebrenica’daki paramiliter direnişin en etkin örgütçüsü, bir Müslüman kahramanı oldu. Yine de misilleme saldırılarında 50 Sırp köyünün yakılması ve talan edilmesiyle, ayrıca esirlerin kurşuna dizilmesiyle suçlandı. Üstelik otoritesine karşı gelen Müslümanları da şiddet yoluyla susturmuştu. Oriç ve yaverleri, “HollandalI arabuluculara, mültecilere dehşet salan ve savaştan büyük kâr elde eden haydutlar gibi görünmüştü”. Ayrıca Hollandalılarm bulunduğu yerden ateş açarak Sırpların HollandalI arabuluculara ateş etmesini sağlamaya çalışmıştı. 2003’te yakalandı ve Lahey’de savaş suçlarından yargılandı (Hakanowicz, 1996: 77; Honig &amp; Both, 1997: 132-3; ICTY Dava IT-03-68-I; Sudetic, 1998: 150-1). Şiddet kullanmakta başarılı olanlar etnik savaş patlayınca tüm cemaatlerde yükselmişti.</p>

  <p class="calibre1">“Caco” diye bilinen Musan Topalovic 1950 civarında doğmuştu. Saraybosna’da bir gece kulübünde şarkı söylüyordu ve ayrıca yasadışı işlerle uğraşıyordu. 1990’da etnik sadakat hissi yüzünden Müslüman siyasetçiler ve polislerle bağları kuvvetlendi. 1991’de savaş tehdidi ortaya çıkınca gizli Müslüman paramiliter Yurtsever Birlik’in ve Yeşil Bereliler’in örgütlenmesine yardım etti. Müslüman paramiliter birliklerin başını suç kaydı olan yaklaşık 20 kişi çekiyordu. 1992 baharında çatışmaların ilk haftalarından sonra Bos-na-Hersek Ordusu’nun 10. Dağ Tuğayı’na komuta etti. Saraybosna sakinleri, Caco ve Kaplanları olmasa bugün Müslümanlara şehirde hiç yer kalmayacağını kabul etmektedir. Fakat pek çoğu aynı zamanda ondan korkuyordu. Komşularına mutlak bir iktidar uyguluyor, zorla asker topluyor, kaçakçılık ve karaborsayla uğraşıyor, zenginleri kaçırıyor ve fidye istiyor, tecavüzler organize ediyor, boş evlere el koyuyor, Sırp savaşçıları ve sivilleri kurşuna diziyordu (bunların sayısı büyük ihtimalle 400’ün üzerindeydi). Eski Kaplanlardan biri, “Caco’nun sağ kalırsa Lahey’deki en çok aranan savaş suçluları listesine gireceğinden hiç şüphem yok,” demişti. Fakat 1993 Ekimi’nde Bosna hükümeti BM’nin zorlaması ve bir cenazevi soygunu neticesinde nihayet onu korumayı bıraktı. Özel polis ve ordu birlikleri karargahına saldırdı. Caco ya çatışma sırasında ya da sonradan işkence altında öldü. 1996’da Bosna Muharipler Birliği tarafından tekrar cenazesi düzenlendi. Törene 5.000’den fazla insan katıldı (Domovina Net, 10 Haziran 1999).</p>

  <p class="calibre1"><a id="bookmark3"></a><a href="#footnote1">1</a></p>

  <p class="calibre1">VE günü (Victory in Europe Day): İkinci Dünya Savaşı’mn sonunun ve zaferin kutlandığı gün (8 Mayıs), <span class="calibre2">-rdn</span></p>
</body>
</html>
