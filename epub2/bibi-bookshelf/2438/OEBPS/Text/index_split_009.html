<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_16" id="calibre_pb_8">YAKIŞIKLI</h1>

  <p class="block_4">&nbsp;</p>

  <p class="block_4">&nbsp;</p>

  <p class="block_4">&nbsp;</p>

  <p class="block_15">Tony uzun boylu, esmer ve yakışıklıydı. Biçimli yüzünde hiçbir zaman değişmeyen soylu bir ifade vardı. Claire Belmont kapının aralığından ona korku ve üzüntüyle baktı.</p>

  <p class="block_15">«Olmaz, Larry. Onu eve alamam.» Felce uğrayan kafasıyla daha uygun bir gerekçe bulmaya çalışıyordu. «Olmaz, Larry!»</p>

  <p class="block_15">Larry Belmont karısına soğuk bir tavırla baktı. Gözlerinde Claire’in beceriksizliğini yansıtan o sabırsızca ifade belirmişti. «Bu işi yapmak zorundayız, Claire. Şimdi bu işten vazgeçmene izin veremem. Şirket beni bu yüzden Washington’a yolluyor. Böylece terfi edeceğim. Robot’un son derece zararsız olduğunu sen de biliyorsun. Onun nesini istemiyorsun?»</p>

  <p class="block_15">Claire çaresizlikle kaşlarını çattı. «Beni ürpertiyor. Ona dayanamayacağım.»</p>

  <p class="block_15">«O da senin ve benim gibi bir insan. Yani... hemen hemen. Onun için saçmalamayı bırak da odadan çık artık.» Larry karısını arkasından itti.</p>

  <p class="block_15">Genç kadın kendini oturma odasında bulmuş titriyordu. O bu odadaydı işte. Claire’de nezaketle bakıyordu. Sanki üç hafta ona ev sahibeliği edecek olan genç kadını bakışlarıyla tartıyordu.</p>

  <p class="block_15">Dr. Susan Calvin de oradaydı. İnce dudaklarını büzmüş, bir koltukta dalgın dalgın oturuyordu.</p>

  <p class="block_15">Claire beceriksizce, «Merhaba...» diye mırıldandı.</p>

  <p class="block_15">Larry ise oldukça neşeli bir tavır takınarak durumu idare etmeye çalıştı. «Gel Claire, senin Tony’le tanışmanı istiyorum. Harika bir genç o. Tony, dostum, işte bu karım Claire.» Kolunu dostça bir tavırla robotun omzuna attı.</p>

  <p class="block_15">Tony, «Nasılsınız, Bayan Belmont?» dedi. Claire onun kalın ve tatlı sesini duyunca irkildi.</p>

  <p class="block_15">Genç kadın, «Ah, Tanrım!» diye bağırıverdi. «Sen konuşuyorsun?»</p>

  <p class="block_15">«Neden olmasın? Konuşmayacağımı mı sanıyordunuz?»</p>

  <p class="block_15">Claire yalnızca bitkince gülümseyebildi. Ne beklediğini o da bilmiyordu. Yan gözle robotu süzdü. Tony’nin saçları simsiyah, cildi esmerdi. Genç kadın kendini zorlayarak, konuşmaya başlayan Dr. Calvin’i dinlemeye çalıştı.</p>

  <p class="block_15">«Bayan Belmont, bu deneyin ne kadar önemli olduğunu anladığınızı umarım. Kocanız bana, size biraz bilgi verdiğini söyledi. Ben de ABD Robot ve Makine Adamlar Şirketinin psikoloğu olarak sizi biraz daha aydınlatacağım. Tony bir robot. Şirket dosyalarında adı TN-3 diye geçiyor. Ama onu Tony diye çağırdığınız zaman size cevap verir. O İkinci Dünya Savaşı sırasında geliştirilen bir hesap makinesi olmadığı gibi bir canavar da değil. Tony’nin neredeyse bizimkiler kadar karmaşık pozitronik bir beyni var. Gerekli bilgiler ona yerleştirildi.</p>

  <p class="block_15">«Şimdiye kadar ABD Robot Şirketi daha çok endüstride kullanılan modelleri geliştiriyordu. İnsanların çalışmalarının pek pratik olmadığı yerlerde onların işlerini görmek için. Örneğin, çok derin maden kuyularında ve denizin altında. Ancak şimdi diğer gezegenlerdeki kentlere ve evlere erişmek istiyoruz. Bunun için de sıradan kadın ve erkeklerin robotları korkusuzca kabul etmeleri gerekiyor. Bu bir deney olduğu için korkulacak bir şey olmadığını biliyorsunuz, değil mi?»</p>

  <p class="block_15">Larry heyecanla atıldı. «Gerçekten korkulacak bir şey yok, Claire! Bana inan. Tony’nin bize bir zarar vermesi imkânsız. Yoksa onu seninle yalnız bırakmazdım.»</p>

  <p class="block_15">Claire usulca Tony’e bir göz attıktan sonra başını eğdi. «Ya onu kızdırırsam?»</p>

  <p class="block_15">Dr. Calvin sakin sakin, «Fısıldamanıza gerek yok,» dedi. «Tony size kızamaz, yavrum. Birinci Robot Yasası bunu engeller. Bütün robotlar bu yasaya uygun biçimde yapılırlar. Bir robotu zorlasanız da bir insana zarar veremez. Tony’le sizin ilk denemeyi bize yardım için yapmanızı istiyoruz. O sırada Larry, Washington’da Hükümet kontrolünde yasal testler yapılmasını sağlayacak.»</p>

  <p class="block_15">«Yani bu yasal değil mi?»</p>

  <p class="block_15">Larry öksürdü. «Henüz değil ama bu da önemli sayılmaz. Tony evden çıkmayacak. Sen de başkalarının onu görmelerine izin vermemelisin. Hepsi bu kadar... Claire, aslında seninle kalabilirdim ama robotlar konusunda fazla bilgim var. Onu bu konuda hiçbir deneyimi olmayan birinin denemesi gerekiyor.»</p>

  <p class="block_15">Claire, «Pekâlâ,» diye konuştu. Sonra da aklına bir şey geldi. «Peki, bu robot ne yapıyor?»</p>

  <p class="block_15">Dr. Calvin kısaca, «Ev işi,» dedi. Gitmek için kalktı. Larry de onu kapıya kadar geçirdi.</p>

  <p class="block_15">Claire odada kalmıştı. Genç kadın şöminenin yukarısındaki aynada kendini gördü. Bir fareninki gibi küçük yüzünden, biçimsiz saçlarından bıkmıştı. Sonra Tony’nin kendisine baktığını fark edince az kalsın gülümsüyordu. Ama onun yalnızca bir makine olduğunu anımsadı...</p>

  <p class="block_15">Larry Belmont havaalanına giderken bir ara gözü Gladys Clatfern’e ilişti. Kusursuz bir kadındı ve iyi giyinmeyi biliyordu. Hafifçe gülümsüyor, ardından nefis bir parfüm kokusu bırakıyordu. Larry bu genç kadını gördüğünde mutlaka belirsizce bir öfke duyuyordu. Claire, Gladys’in grubuna girebilseydi! Bunun bana çok yararı olurdu. Ama ne yararı var? Claire! O küçük budalanın Gladys’le her karşılaşmasında dili tutulur sanki. Larry bu konuda hayale kapılmıyordu. Tony’nin denemesi eline geçen en büyük fırsattı ve bu iş Claire’e kalmıştı artık. Bunu Gladys Clatfern gibi biri yapsaydı sonucu güvenle beklerdim.</p>

  <p class="block_15">Claire ikinci günün sabahı yatak odasının kapısına hafifçe vurulmasıyla uyandı. Kafası karmakarışıktı. Sonra sanki dondu. İlk gün Tony’e hiç yaklaşmamış, onu görünce hafifçe gülümseyerek uzaklaşmıştı.</p>

  <p class="block_15">«Sen misin... Tony?»</p>

  <p class="block_15">«Evet, Bayan Belmont. İçeri girebilir miyim?»</p>

  <p class="block_15">Galiba genç kadın, «Evet,» demişti. Tony aniden sessizce içeri girdiğinde Claire robotun elindeki tepsiyi farketti. «Kahvaltı mı?»</p>

  <p class="block_15">«Evet, efendim. Lütfen...»</p>

  <p class="block_15">Claire kahvaltıyı reddetme cesaretini gösteremedi. Ağır ağır doğrulup oturdu. Tepside rafadan yumurta, yağ sürülmüş kızarmış ekmek ve kahve vardı. Tony, «Şekerle sütü ayrı getirdim,» diye açıkladı. «Zamanla neleri tercih ettiğinizi öğreneceğim. Hem bu, hem de başka konularda.»</p>

  <p class="block_15">Claire bekledi.</p>

  <p class="block_15">Odada dimdik duran Tony bir dakika sonra, «Kahvaltınızı yalnız başınıza mı etmek istersiniz?» diye sordu.</p>

  <p class="block_15">«Evet... Yani bir sakıncası yoksa...»</p>

  <p class="block_15">«Daha sonra giyinirken yardıma ihtiyacınız olacak mı?»</p>

  <p class="block_15">«Ah, ne münasebet!» Claire yorganı telaşla yakalarken, az kalsın kahveyi deviriyordu. Tony dışarı çıkıncaya kadar kımıldamadı. Sonra öylece yastıklara dayanıp kaldı.</p>

  <p class="block_15">Claire daha sonra kendini zorlayarak kahvaltı etti. Sonuçta bir makine o... Ama bir makineye daha fazla benzeseydi belki bu kadar korkmazdım... Ya da yüzündeki anlam biraz değişseydi. O siyah gözlerinden neler düşündüğü anlaşılmıyor.</p>

  <p class="block_15">Claire giyindikten sonra doğru mutfağa gitti ne de olsa burası onun eviydi. Ve mutfağı temiz tutmaktan hoşlanırdı.</p>

  <p class="block_15">Ama Claire içeri girdiği zaman mutfağın bir dakika önce fabrikadan getirilerek monte edilmiş olduğunu sandı. Bir an şaşkınlıkla baktı. Sonra topuklarının üzerinde döndü. Az kalsın Tony’e çarpıyordu.</p>

  <p class="block_15">Robot, «Size yardım edebilir miyim?» diye sordu.</p>

  <p class="block_15">Claire öfkesini yenmeye çalıştı. «Tony yürürken biraz gürültü etmelisin. Arkamdan sessizce gelmen hoşuma gitmiyor... Bu mutfağı kullanmadın mı?»</p>

  <p class="block_15">«Kullandım, Bayan Belmont.»</p>

  <p class="block_15">«Ama her şey yerli yerinde.»</p>

  <p class="block_15">«Daha sonra ortalığı topladım. Her zaman böyle yapılmıyor mu?»</p>

  <p class="block_15">Claire gözlerini iri iri açtı. Bu söz karşısında ne denilebilirdi ki? Dolapları açarak görmeyen gözlerle düzgünce yerleştirilmiş olan tencerelere baktı. «Çok iyi.»</p>

  <p class="block_15">Tony o anda hafifçe gülümseseydi, Claire de belki robota ısınacaktı. Ama onda hâlâ bir İngiliz Lordu havası vardı. Robot, «Teşekkür ederim, Bayan Belmont,» dedi. «Şimdi oturma odasına gelir misiniz?»</p>

  <p class="block_15">Claire o odaya geçti ve sonra durakladı. «Eşyaları mı cilaladın?»</p>

  <p class="block_15">«İyi olmuş mu, Bayan Belmont?»</p>

  <p class="block_15">«Ama bunu ne zaman yaptın? Eşyaları dün cilalamadığını biliyorum.»</p>

  <p class="block_15">«Bunu gece yaptım tabii.»</p>

  <p class="block_15">«Bütün gece ışıkları yaktın öyle mi?»</p>

  <p class="block_15">«Ah, hayır. Buna gerek yoktu ki. Benim içimde bir morötesi ışın kaynağı var. O ışıkta çevreyi görebiliyorum. Tabii uyumama da gerek yok.»</p>

  <p class="block_15">Ama Tony’nin kendine hayranlık duyulmasına ihtiyacı vardı. Claire bunu farketti. Robot onu memnun edip etmediğini öğrenmek zorundaydı. Ama kadın onu bu açıdan memnun etmedi. Yalnızca ekşi ekşi, «Senin gibiler hizmetçilerin işsiz kalmalarına neden olacaklar.» dedi.</p>

  <p class="block_15">«Dünyada çok daha önemli işler var. Bu sıkıcı işten kurtulduktan sonra onlarla ilgilenebilirler. Sonuçta benim gibi makineler yapılabilir, Bayan Belmont. Ama hiçbir şey sizinki gibi bir insan beyninin yaratıcılık ve yeteneklerini taklit edemez.» Tony’nin yüzü ifadesizdi ama sesinde huşu ve hayranlık vardı.</p>

  <p class="block_15">Claire kızararak, «Benim beynim...» diye mırıldandı, «Al, senin olsun.»</p>

  <p class="block_15">Tony genç kadına yaklaştı. «Böyle bir şey söyleyebildiğinize göre çok mutsuz olmalısınız. Benim yapabileceğim bir şey var mı?»</p>

  <p class="block_15">Claire az kalsın gülecekti. Çok gülünç bir durumdu bu. Karşısındaki otomatik bir halı süpürgesi, bulaşıkçı ve eşya cilalayıcısıydı. Fabrikada yapılmıştı ama şimdi ona sırdaşlık etmek ve akıl vermek istiyordu. Ne çare ki Claire yine de üzüntüyle, «Evet,» dedi. «Bay Belmont kafasız olduğumu düşünüyor... Galiba haklı da.» Az kalsın ağlayacaktı. «Son zamanlarda böyle oldu. Öğrenciyken ve işe yeni başladığı zaman her şey yolundaydı. Ama ben önemli bir adamın karısı olamam. Larry ise önemli biri olma yolunda. Benim G-G-Gladys Clatfern gibi olmamı istiyor!» Burnu iyice kızarmıştı. Başını çevirdi.</p>

  <p class="block_15">Ama Tony ona bakmıyordu. Odayı incelemekteydi robot. «Evi yönetmenize yardım edebilirim.»</p>

  <p class="block_15">Genç kadın öfkeyle, «Bunun yararı yok,» dedi. «Buraya bende olmayan bir şeyler gerekli. Ben yalnızca evi rahat bir hale sokabilirim ama dergilerde fotoğrafları çıkan o yerlere benzetemem.»</p>

  <p class="block_15">«Öyle bir ev mi istiyorsunuz?»</p>

  <p class="block_15">«İstemenin ne yararı var?»</p>

  <p class="block_15">Tony kadına bakıyordu. «Size yardım edebilirim.»</p>

  <p class="block_15">«Dekorasyondan anlıyor musun?»</p>

  <p class="block_15">«Bu iyi bir kâhyanın bilmesi gereken bir şey mi?»</p>

  <p class="block_15">«Ah, evet.»</p>

  <p class="block_15">«Öyleyse bende bunu öğrenme yeteneği var. Bana bu konuda birkaç kitap bulabilir misiniz?»</p>

  <p class="block_15">Her şey böylece başladı.</p>

  <p class="block_15">Claire, Tony’nin Genel Kitaplıktan aldığı dekorasyonla ilgili kitaplardan birini karıştırmasını izliyordu. Robot parmaklarını çok ustaca kullanıyordu. Genç kadın dayanamayarak Tony’nin elini kendine doğru çekti ama robot karşı koymadı. Claire’in elini incelemesine izin verdi.</p>

  <p class="block_15">Kadın, «Olağanüstü,» dedi. «Tırnakların bile insanlarınkinden farksız.»</p>

  <p class="block_15">Tony, «Tabii özellikle böyle yapıyorlar,» dedi. «Cildim esnek plastikten, iskeletim de hafif bir maden alaşımından. Bu sizi eğlendiriyor mu?»</p>

  <p class="block_15">«Ah, hayır.» Claire kıpkırmızı olmuştu. «Seni böyle incelediğim için biraz utandım. Sen bana böyle sorular sormuyorsun.»</p>

  <p class="block_15">«Beyin kanallarımda bu tür bir merak yok. Ben çizilmiş olan sınırların içinde hareket edebilirim.»</p>

  <p class="block_15">Claire ondan sonraki sessizlik sırasında içinde bir sızı hissetti. Neden onun makine olduğunu unutuyorum, diye düşündü. Bunu kendisi bana anımsatmak zorunda kalıyor. İlgiye çok ihtiyacım olduğu için bir robotu insan gibi mi düşünüyorum.</p>

  <p class="block_15">Tony’nin hâlâ kitabın sayfalarını çevirdiğini farketti ve birdenbire kendini daha üstün hissederek rahatladı. «Okuma bilmiyorsun değil mi?»</p>

  <p class="block_15">Tony ona baktı. «Kitabı okuyorum ya, Bayan Belmont. Okumam fotoğrafiktir.»</p>

  <p class="block_15">O akşam Claire yatmaya gittiği sırada, Tony bu kez de ikinci kitabı okuyordu. Genç kadın tam uykuya dalacağı sırada onun ellerini anımsadı. Sıcak ve yumuşaktı. Tıpkı bir insanın eli gibi... Fabrikadakiler çok kurnazlar...</p>

  <p class="block_15">Tony ondan sonraki günlerde Genel Kitaplıktan başka eserler de istedi. Renk uyumu. Makyaj. Döşemecilik. Moda. Sanat. Giyim Tarihi.</p>

  <p class="block_15">Robot hafta sona ermeden Claire’in saçlarını kesmekte ısrar etti. Kaşlarını biraz aldı. Dudak boyası ve pudrasının tonlarını değiştirdi. Claire yarım saat onun usta parmaklarının altında kaygılanarak titredi ve sonra aynaya baktı.</p>

  <p class="block_15">Robot, «Daha yapılabilecek çok şey var,» dedi. «Özellikle giyim konusunda. Bu başlangıcı nasıl buluyorsunuz?»</p>

  <p class="block_15">Claire hemen cevap veremedi. Aynadaki o güzel yabancıyı seyrediyordu. Sonra boğulurcasına, «Evet. Tony,» diye fısıldadı. «Başlangıç için çok güzel...»</p>

  <p class="block_15">Genç kadın mektuplarında Larry’e bunlardan hiç söz etmedi. Kocasının her şeyi bir anda görmesini istiyordu. Bu sürprizin zevkini çıkaracaktı. Bunun bir tür intikam olacağının farkındaydı.</p>

  <p class="block_15">Tony bir sabah, «Artık alış verişe başlamanın zamanı geldi,» dedi. «Benim evden çıkmama izin yok. Gerekenlerin bir listesini yaparsam siz alabilir misiniz? Perde, döşemelik kumaş, duvar kâğıdı, halı, boya, elbiseler... ve başka ufak tefek şeyler.»</p>

  <p class="block_15">Claire kararsızca, «Ama bunun için para ister, Tony,» diye konuştu. «Ben bu kadar parayı nereden bulurum?»</p>

  <p class="block_15">Robot başını salladı. «Hiç endişelenmeyin. Önce ABD Robot Şirketine uğrayıp Dr. Calvin’i görün. Ona bütün bunların deneyle ilgili olduğunu söyleyin. Ben de bir not yazarım.»</p>

  <p class="block_15">Claire de öyle yaptı. Dr. Calvin onu ilk karşılaştıkları günkü kadar korkutmadı nedense. Belki yeni suratı ve yeni şapkasıyla bambaşka bir Claire olduğu için. Psikolog genç kadını dikkatle dinledi. Bir iki soru sordu, sonra da, «Olur,» der gibi başını salladı. Claire ABD Robottan çıktığında artık her istediğini satın alabilecek durumdaydı.</p>

  <p class="block_15">Genç kadın kentin en büyük, en lüks mağazasına gitti. Paranın sağlayamayacağı hiçbir şey yoktu. Harika bir şeydi bu.</p>

  <p class="block_15">Claire bir ara telefona giderek evi aradı. «Merhaba, Tony. Pusulaya ne yazdığını bilmiyorum ama çok etkili oldu. Sağol. Sen...» Uygun bir söz bulmaya çalıştı, «... müthişsin.»</p>

  <p class="block_15">Telefondan döndüğü zaman Gladys Clatfern’le burun buruna geldi. Kadın başını yana eğmiş, hafif bir şaşkınlık ve alayla ona bakıyordu.</p>

  <p class="block_15">«Bayan Belmont?»</p>

  <p class="block_15">Claire’in bütün sevinci söndü. Başını bir kukla gibi aptal aptal sallamayı başarabildi yalnızca.</p>

  <p class="block_15">Gladys büyük bir küstahlıkla gülümsedi. «Bu mağazadan alışveriş ettiğinizi bilmiyordum.» Sanki dükkân artık gözünden düşmüş gibi konuşuyordu.</p>

  <p class="block_15">Claire alçakgönüllülükle, «Pek etmem,» diye mırıldandı.</p>

  <p class="block_15">«Saçınıza bir şey mi yaptınız? Bu... çok değişik... Ah, affedersiniz, kocanızın adı Lawrence değil miydi?»</p>

  <p class="block_15">Claire dişlerini sıktı ama bir açıklama yapması gerekiyordu. «Tony, kocamın arkadaşı! Bazı şeyleri seçmeme yardım ediyor.»</p>

  <p class="block_15">«Anlıyorum. Bu konuda çok iyi davranıyor sanırım.» Gladys gülerek uzaklaşırken Claire’in dünyasının ışık ve sıcaklığını da birlikte götürdü.</p>

  <p class="block_15">Claire teselliyi Tony’de aradı. Buna şaşmadı, çünkü on gün içerisinde eski isteksizliğini unutmuş. Şimdi robotun önünde ağlayabilirdi. Ağlayıp öfkeyle bağırabilirdi.</p>

  <p class="block_15">Sırsıklam kesilmiş olan mendilini çekiştirerek, «Tam bir b... budala gibi davrandım,» diye kekeledi. «O kadın beni kötü etkiliyor ve bunun nedenini de bilmiyorum. Onu yere yatırıp üstünde tepinmem gerekirdi.»</p>

  <p class="block_15">Tony şaşırdı. «Bir insandan böylesine nefret edebilir misiniz? İnsanların kafalarının bu yönünü bilmiyorum...»</p>

  <p class="block_15">Claire, «Suç Gladys’te değil.» diye inledi. «Ben de sanırım... O tam benim olmak istediğim gibi bir kadın... Hiç olmazsa dış görünüşü bakımından... ama öyle olmam imkânsız.»</p>

  <p class="block_15">Tony usulca, «Pekâlâ öyle olabilirsiniz, Bayan Belmont,» dedi. «Olabilirsiniz. Daha on günümüz var. Bu sürede ev eskisinden çok farklı olacak. Bunu birlikte planlamadık mı?»</p>

  <p class="block_15">«Ama bana bunun... o kadın açısından... ne yararı olacak?»</p>

  <p class="block_15">«Onu ve arkadaşlarını buraya çağırın. Ben... ben buradan ayrılmadan bir akşam önce yapın bunu.»</p>

  <p class="block_15">«Gladys gelmez.»</p>

  <p class="block_15">«Gelir... Hiç olmazsa sizinle alay etmek için yapar bunu... o zaman size gülemez.»</p>

  <p class="block_15">«Gerçekten böyle mi düşünüyorsun? Ah, Tony, bunu yapabilir miyiz dersin?» Claire robotun ellerini avuçlarının arasına almıştı. Ne var ki sonra durakladı... «Ama bunun ne faydası olur? Bunu başaran ben olmam ki. Senden böyle yararlanamam.»</p>

  <p class="block_15">Tony, «Hiç kimse tek başına yaşayamaz,» diye fısıldadı. «Bu bilgiyi kafama yerleştirdiler. Sizin ya da başkalarının Gladys Clatfern’de gördükleri gerçek kadın değil. O toplumdaki mevkii ve parasından yararlanıyor. Ama bunu yaparken kuşkuya kapılmıyor... Siz neden kapılasınız?.. Olaya şu açıdan bakın, Bayan Belmont. Ben itaat edecek biçimde oluşturuldum. Fakat bu itaatin derecesini kendim belirtiyorum. Verilen emirleri her şekilde uygulayabilirim. Sizin için her zaman cömertçe davranacağım. Çünkü bana gerçek insanların sizin gibi olması gerektiğini öğrettiler. Siz iddiasız, şefkatli ve dost canlısı bir kadınsınız. Bana anlattığınız Bayan Clatfern’in ise sizin gibi olmadığı belli. Şunu söylemeliyim ki onun emirlerine size yaptığım gibi cömertçe uymazdım. Aslında bütün bunları yapan sizsiniz, Bayan Belmont. Ben değil.»</p>

  <p class="block_15">Tony ellerini çekti. Claire robotun yüzüne baktı ve sonra birdenbire bambaşka bir korkuya kapıldı.</p>

  <p class="block_15">Claire ertesi gün Tony’den biraz kaçtı. Onu dikkatle izliyor, neler olacağını düşünüyordu. Bir süre hiçbir şey olmadı.</p>

  <p class="block_15">Tony çalışıp duruyordu. Duvara kâğıt geçirmek ya da çabuk kuruyan boyaları kullanmak zordu. Ama Tony’nin halinden anlaşılmıyordu bu. Robot ellerini güven ve ustalıkla kullanıyordu.</p>

  <p class="block_15">Robot bütün gece çalışıyordu. Claire onun sesini hiç duymuyor ama sabahları yepyeni bir sürprizle karşılaşıyordu.</p>

  <p class="block_15">Claire, Tony’e bir kez yardıma çalıştı. Ama insanca beceriksizliği her şeyi berbat etti. O sıra Tony yan odadaydı ve Claire de robotun işaret ettiği yere resim asmaya çalışıyordu. Ama sinirliydi genç kadın. Ya da el merdiveni sallanıyordu. Tam duvara uzanırken merdivenin devrildiğini farkederek haykırdı. Aynı anda Tony orada belirerek kadını tuttu.</p>

  <p class="block_15">Sakin bakışlı siyah gözleri ifadesizdi. Ama «Yaralanmadınız ya, Bayan Belmont?» derken sesi çok tatlıydı.</p>

  <p class="block_15">Claire aniden robotun onu omzundan ve dizlerinin altından tuttuğunu farketti. Tony sıkıca tutuyordu onu.</p>

  <p class="block_15">Claire robotu iterek tiz bir sesle bağırdı. Ondan sonraki saatlerde de odasından hiç çıkmayıp kapının tokmağının altına bir iskemle yerleştirmişti.</p>

  <p class="block_15">Claire davetiyeleri göndermişti. Tony’nin söylediği gibi herkes kabul etti bunu. Artık Tony’nin evde geçireceği son akşamı beklemekten başka yapılacak bir şey yoktu.</p>

  <p class="block_15">Tabii sayılı gün çabuk geçti ve o akşam da geldi. Claire evini son kez dolaştı. Her oda değişmişti. Kendisi de önceden giymeye cesaret edemeyeceği bir kıyafetteydi. İnsan böyle bir şey giydiği zaman kendine olan güveni artıyordu.</p>

  <p class="block_15">Claire aynanın önünde kendine aşağılamayla karışık bir alayla bakmayı denedi. Aynadaki hayali de bunu ustalıkla tekrarladı.</p>

  <p class="block_15">Claire, Larry ne diyecek, diye düşündü. Ama nedense bunun önemi yoktu artık. O heyecanlı günleri Larry sağlamamıştı. Ne var ki Tony’nin gidişiyle o süre de sona erecekti. İşte bu çok garipti. Claire üç hafta önceki gibi düşünmeye çalıştı ama bunu başaramadı.</p>

  <p class="block_15">Saat sekizi çalarken Claire’in soluğu kesildi sanki. Hemen robota döndü. «Neredeyse gelirler, Tony. Sen bodruma in. Seni görebilirler...» Bir an şaşkın şaşkın baktı. Sonra bitkince, «Tony...» diye mırıldandı. Sesi güçlendi. «Tony!» Sonunda bağırdı. «Tony!»</p>

  <p class="block_15">Ama robot ona sıkıca sarılmış, yüzünü onunkine yaklaştırmıştı. Genç kadını amansızca kucaklıyordu. Claire bir duygu fırtınası arasında onun sesini duydu.</p>

  <p class="block_15">«Claire, anlam veremediğim pek çok şey var. Herhalde bu da onlardan biri. Yarın gideceğim, ama istemiyorum. İçimde sizi memnun etme isteğinden başka şeyler var. Ne garip değil mi?»</p>

  <p class="block_15">Tony yüzünü daha da yaklaştırdı. Dudakları sıcaktı ama soluk almıyordu. Çünkü makineler soluk almazlardı. Tony’nin dudakları Claire’inkilere dokunmak üzereydi.</p>

  <p class="block_15">...Ve kapı çaldı.</p>

  <p class="block_15">Claire bir an soluk soluğa çırpındı. Sonra Tony birdenbire ortadan kayboldu. Zil yine çok tiz bir sesle çaldı.</p>

  <p class="block_15">Ön pencerelerdeki perdeler açılmıştı. Oysa Claire onların on beş dakika önce kapalı olduklarını biliyordu.</p>

  <p class="block_15">«Öyleyse her şeyi gördüler! Her şeyi görmüş olmalılar!»</p>

  <p class="block_15">Konuklar grup halinde kibarca içeri girdiler. Kurtlar ulumaya gelmişlerdi. Sert bakışlı gözleriyle her şeyi inceliyorlardı. Claire, evet, her şeyi görmüşler, diye düşündü. Yoksa Gladys neden anlamlı anlamlı Larry’i sorsun?</p>

  <p class="block_15">Claire çaresiz ama pervasızca meydan okur gibi bir tavır takındı. «Evet, Larry burada değil... Yarın dönecek sanırım... Hayır, hiç yalnızlık hissetmedim... Çok heyecanlı günler geçirdim.» Ve kadınların yüzüne güldü. Bunu yapmaması için bir neden var mıydı? Claire kendi kendine, onlar bana ne yapabilirler diyordu. Olay Larry’nin kulağına gittiğinde ne olduğunu anlar.</p>

  <p class="block_15">Ama kadınlar Claire’le alay edemediler.</p>

  <p class="block_15">Gladys Clatfern’in gözlerindeki öfkeli ifadeden de anlaşılıyordu bu. Yalancı bir neşeyle konuşmasından, erkenden gitmek istemesinden de. Grup uzaklaşırken Claire fısıltıyla söylenen birkaç sözü de duydu.</p>

  <p class="block_15">«... böyle bir şey hiç görmedim... ne kadar da yakışıklıydı...»</p>

  <p class="block_15">Genç kadın o zaman neden onlara meydan okuyabildiğini anladı. Belki onlar Claire Belmont’tan daha güzeldiler... Daha sosyetik, daha zengindiler. Ama hiçbirinin de o kadar yakışıklı bir âşığı olamazdı. Hiç birinin!</p>

  <p class="block_15">Sonra Claire, Tony’nin yalnızca bir makine olduğunu tekrar anımsadı. Tekrar... tekrar. Ve tüyleri diken diken oldu.</p>

  <p class="block_15">Boş odada, «Git artık!» diye bağırdı. «Yakamı bırak!» Koşarak kendini yatağına attı. Bütün gece sabaha kadar ağladı.</p>

  <p class="block_15">Ertesi sabah daha şafak sökmeden bir araba evin önünde durdu ve Tony’i alıp götürdü.</p>

  <p class="block_15">Lawrence Belmont koridorda ilerlerken Dr. Calvin’in kapısının önünden geçti. Sonra içinden gelen sese uyarak döndü ve kapıya vurdu. Psikoloğun yanında matematikçi Peter Bogert vardı. Ama genç adam ona aldırmadı.</p>

  <p class="block_15">«Claire bana evde yapılan bütün yeniliklerin parasını ABD Robot Şirketinin ödediğini söyledi.»</p>

  <p class="block_15">Dr. Calvin, «Evet,» dedi. «Deneyin değerli ve gerekli bir bölümü olarak masrafları üslendik. Artık Baş Mühendis olduğunuz için bu yenilikleri sürdürebilirsiniz sanırım.»</p>

  <p class="block_15">«Beni endişelendiren o değil. Washington testlerin yapılmasını kabul etti. Belki ileride bir gün biz de evimizde robotları çalıştırmak için izin alabileceğiz.» Gitmek istiyormuş gibiydi ama kararsızca döndü. Sonra aynı kararsızlıkla konuşmaya çalıştı.</p>

  <p class="block_15">Dr. Calvin kısa bir sessizlikten sonra, «Ne var, Bay Belmont?» diye sordu.</p>

  <p class="block_15">Larry, «Acaba...» diye başladı. Durdu. «Evde neler olduğunu merak ediyorum... O... yani Claire... eskisinden çok farklı. Yalnız görünüşü değil. Ama açıkçası davranışları beni çok şaşırttı.» Sinirli sinirli güldü. «Sanki Claire... benim karım değil... ne düşündüğümü anlatamıyorum.»</p>

  <p class="block_15">«Neden anlatmaya çalışmıyorsunuz? Karınızın değişikliği sizi hayal kırıklığına uğrattı mı?»</p>

  <p class="block_15">«Tersine! Ama bu beni biraz korkutuyor. Çünkü...» «Ben sizin yerinizde olsaydım, kaygılanmazdım, Bay Belmont. Karınız bu deneyde çok iyi davrandı. Açıkçası böyle ayrıntılı, eksiksiz bir sonuç alabileceğimizi hiç sanmıyordum. Artık TN modelinde ne gibi değişiklikler yapılması gerektiğini biliyoruz. Tabii bütün bunları Bayan Belmont’a borçluyuz. Dürüstçe konuşmamı istiyorsanız şöyle söyleyeceğim; sizin değil, karınızın terfi ettirilmesi gerekirdi.»</p>

  <p class="block_15">Larry fena halde irkildi. İnandırıcı olmayan bir neşeyle, «Eh, aileden biri olsun da...» diye mırıldanarak odadan çıktı.</p>

  <p class="block_15">Susan Calvin arkasından baktı. «Bunun onu yaraladığını umarım... Tony’nin raporunu okudun mu, Peter?»</p>

  <p class="block_15">Bogert, «Başından sonuna kadar,» dedi. «TN-3 modelinin değiştirilmesi gerekmiyor mu?»</p>

  <p class="block_15">Calvin sertçe, «Demek sen de öyle düşünüyorsun?» diye sordu. «Hangi nedenlerle?»</p>

  <p class="block_15">Bogert kaşlarını çattı. «Nedenlere gerek yok ki. Her şey ortada. Bir robotun hanımına ilanı aşk etmesine izin veremeyiz.»</p>

  <p class="block_15">«İlanı aşk etmesine mi? Peter, midemi bulandırıyorsun! Ah, sen durumu hiç anlamamışsın. Tony denilen o makine Birinci Yasaya uymak zorundaydı.»</p>

  <p class="block_15">«Bunu söylemene bile gerek yok.»</p>

  <p class="block_15">«Bırak da konuşayım. Tony bir insanın zarar görmesine izin veremezdi. Claire Belmont kendini yetersiz gördüğü için acı çekiyor yani zarar görüyordu.»</p>

  <p class="block_15">«E, sonra?»</p>

  <p class="block_15">«İşte Tony bu yüzden âşık olmuş gibi davrandı. Hangi kadın bir makinede ihtiras uyandırdığı için sevinmez? Düşün, ruhu olmayan soğuk bir makine ona âşık oluyor! Tony konukların gelecekleri o akşam özellikle ön pencerelerdeki perdeleri açtı. Diğer kadınların o aşk sahnesini görmeleri ve Claire’i kıskanmaları için. Üstelik bu sahnenin Claire’in evliliğine bir zarar vermesi imkânsızdı. Bence Tony bu konuda çok zekice davrandı...»</p>

  <p class="block_15">«Öyle mi? Bunun bir rol olduğunu söylüyorsun. Rol ya da değil bu önemli mi? Tony’nin bu davranışı yine de korkunç, dehşet verici bir etki yaptı. O raporu tekrar oku. Bayan Belmont o olaydan sonra robottan kaçıp onu görmemeye çalıştı. Tony ona sarıldığında ciyak ciyak bağırdı ve gece de hiç uyuyamadı. Sinir krizleri geçirdi. Açıkçası böyle şeylere izin veremeyiz.»</p>

  <p class="block_15">«Ne kadar körsün, Peter! Başlangıçta ben de senin gibi davrandım. TN modeli tümüyle değiştirilecek ama senin ileri sürdüğün nedenler yüzünden değil. Tersine... Tersine...» Dr. Calvin’in gözlerinde düşünceli bir ifade belirdi……………………....</p>

  <p class="block_11">………………………………………………………………………………………………………………………… Birkaç satır eksik…</p>

  <p class="block_4">&nbsp;</p>
</body>
</html>
