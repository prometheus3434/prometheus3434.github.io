<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>BRONX NEŞESİ</h2>

    <p>Al, üzerinde golf kazağıyla, golf oynamaya her zaman hazır, dışarıda dikilip dururdu. Bu yüzden gidip onunla konuştum. Bana, “Golf oynamaya hazır mısın?” dedi. Ben de, “Pek sayılmaz. Bodrumumda bir el bilardoya ne dersin?” dedim.</p>

    <p>Yaptığımız şey buydu. Aşağıya indik ve bodrumun yarısını kaplayan büyük masada oynamaya başladık, ama bilardo masasının yanında, üst katları destekleyen ahşap bir sütun vardı. Bu uzun bilardo ıstakalarından birini kullanmaya çalıştığım her an ıstaka ahşap sütuna çarpıyordu.</p>

    <p>Al’e, “Sütun yüzünden bu atışı yapamıyorum,” dedim. Al de, “Neden sopaları kesmiyorsun?” dedi. “İyi fikir,” dedim ve öyle yaptım.</p>

    <p>Sonra aklıma daha iyi bir fikir geldi. “Al, belki de bu sütunu yok edip yerine çelik bir direk koymalıyız,” dedim. “Bu harika bir fikir,” dedi.</p>

    <p>Böylece Al, ben ve çocuklar benim steyşın arabama bindik ve ev için bu altı metrelik direği almaya Yüz Otuz Sekizinci Sokak ve Morris Bulvarı’nın köşesine gittik. Direk o kadar uzundu ki steyşın arabadan dışarı çıktı. Aşağı yukarı zıplayarak yere vurup, kıvılcımlar ve dumanlar çıkarıp durdu. Bir süre sonra çocuklar, “Hey, baba, baksana! Direk yanıyor!” dedi.</p>

    <p>Al ve ben bakındık ve durup direği soğutmamız gerektiğine emin olduk. Eve varır varmaz direği garaj yoluna koyduk. Sonra da, “Bu koca direği eve nasıl sokacağız?” diye meraklandık.</p>

    <p>Beton duvarda yarım metrelik bir delik açmamız gerektiğini söyledim. Ardından direği bodrumun tavanına kaydırabilirdik.</p>

    <p>Böylelikle delik açtık. Al’e çelik direği dikmeden önce evi krikolar ve ahşap destek sütunlarıyla desteklememiz gerektiğini söyledim. Eski ahşap sütunu çıkarmadan evin çökmesini istemezdik.</p>

    <p>Gece yarısına kadar çalıştık. O zamana kadar tamamen tükenmiştik, bu yüzden eve gittim. Ertesi sabah, saat altıya doğru Al’den bir telefon aldım. “Yardım et!” dedi. “Galiba bir şey yanlış gitti. Merdivenlerden su akıyor, çocuklar da tuvaletin ve yatak odalarının kapılarını açıp dışarı çıkamadıkları için bağırıyor!”</p>

    <p>Koşarak yolun karşısına geçtim, Al orada golf sopalarıyla ve golf kazağıyla evin önüne dikilmiş, çocuklara bağırıyordu: “Suyu kapatın! Sifonu çekmeyin! Anneniz aşağı kattaki masanın üstünde avizeyi ve tavanı tutuyor!”</p>

    <p>Elbette, eve gittiğimde gördüğüm şey tam da buydu. Arlene, masanın üstünde, düşmemeleri için avizeyi ve tavanı tutmaya çalışıyordu. Al bunun ardından üst kata koştu ve çocukları dışarıya çıkarmak için kapıları açtı. Ben aşağı kata, bodruma koştum ve suyu kapattım. Arkamı döndüğümde duvarda açtığımız deliğe sincapların girip çıktığını gördüm. Kısa, kesilmiş çubuklar hâlâ masadaydı ve sincaplar onlarla bilardo oynuyor gibi görünüyordu!</p>

    <p>Üst kata çıktığımda karım orada evlilik yıldönümümüz olduğunu söyleyerek bana bağırıyordu. “Kanada’da rezervasyonumuz vardı,” diyordu bana, unuttum mu diye soruyordu. “Çabuk, çabuk, gitmemiz gerek!”</p>

    <p>Önce Al’e, sonra sırılsıklam olmuş Arlene’e, ondan sonra da tırabzandan kayan Al Jr.’a ve basamakları dizleri üstünde geri çıkan ve yine sırılsıklam olmuş Keith’e baktım. Üst katta kızlar bağırıyordu. “Giysilerim nerede! Bütün giysilerim ıslak!”</p>

    <p>O zaman en yüksek sesimle bağırdım. “Durun! Arlene’i masadan alalım ve bu pisliği temizleyelim ki Al gidip golf oynayabilsin.”</p>

    <p>Ona şöyle dedim: “Evlilik yıldönümüm için yola çıkmam gerek, ama döndüğümde her şeyi düzelteceğim.”</p>

    <p>Elbette geri döndüğümde Arlene tavanı duvar kâğıdıyla kaplamıştı. Benden duvar kâğıdını yapıştırmamı ve ardından evin geri kalanını boyamamı istedi, ben de öyle yaptım. Ama hâlâ ne olduğunu merak ediyordum, Al de bana, “O gün sen eve gelmeden önce kapıları tavanı bel veren eve göre kesip zımparalaması için bir marangoz çağırdım.” Ben bunu bilmiyordum, bu yüzden, doğal olarak, evi krikolarımız ve desteklerimizle dengelediğimizde onu düzeltmiştik, bu yüzden kimse kapıları açamamıştı.</p>

    <p>Bunun normal bir ev olmadığını anlamalısınız. Pencerelerden bakan kırk çocukla <em>The Old Lady that Lived in a Shoe</em><a class="si-noteref epub-type_noteref" href="#f31" id="ref_f31">31</a> şarkısından fırlamış gibiydi. Ama elbette bu Al’in umurunda değildi. Arlene’e, “Duvarları yapıştırıp boyamayı unutma. Rengi seçip uyku vaktinden önce çocukların karnını doyurmayı unutma. Golf oynamaya gidiyorum,” dedi. O da, “Tamam,” dedi, ama her nedense, tamam dediği her an başka bir çocuk beliriyordu. Her yerde çocuklar vardı.</p><cite>JOE RIZZO<span>Bronx, New York</span></cite>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f31">
      <a class="si-backref" href="#ref_f31">31.</a> <span class="si-footnote-text">(İng.) Ayakkabıda Yaşayan Yaşlı Kadın. Eski bir çocuk şarkısı. (Ç.N.)</span>
    </div>
  </div>
</body>
</html>
