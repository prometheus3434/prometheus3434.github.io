<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>DUVAR</h2>

    <p>Sınıfa girdiğimde beni bekliyordu. Yüzünü çevreleyen beyaz kolalı başlığı, uçuşan siyah cübbesinin ve belinden sarkan simsiyah tespih tanelerinin yanında iyice göze çarpıyordu. Sıcak, kara gözleri ve konuştuğunda titreyen hafif bıyığıyla seksenlerinde ufak tefek bir Fransız rahibeydi.</p>

    <p>“<em>Fermez la porte, s’il vous plaît</em>,”<a class="si-noteref epub-type_noteref" href="#f69" id="ref_f69">69</a> dedi bana, kapıyı göstererek. İngilizce konuştuğunda o kadar koyu bir aksanı vardı ki Fransızca söylediklerini anlamak aynı ölçüde kolay ya da daha kolaydı.</p>

    <p>Lisedeki son yılımdan hemen sonraki yazdı, ben de Illinois eyaletinin Lake Forest kentinde Kutsal Kalbin Rahibeleri tarafından yürütülen küçük bir Katolik okulu olan Barat Okulu’ndaki bir Fransızcaya giriş dersine kaydolmuştum. Sınıftaki tek öğrenciydim, bu yüzden epey ilerleme kaydettik. Çoğu zaman Fransızca konuştuk, ama ayrıca birçok jest ve mimik de kullandık, birlikte geçirdiğimiz saatler her zaman neşe ve kahkahayla noktalanırdı. Ne zaman Fransızca dilbilgisinde bir kuralsızlığa dikkatini çeksem gülümseyen gözlerle bana bakar ve koyu Fransız aksanıyla bana, “Canım, İngilizcede neden <em>box</em>’ın çoğulu için <em>boxes</em>, <em>ox</em>’un<a class="si-noteref epub-type_noteref" href="#f70" id="ref_f70">70</a> çoğulu için <em>oxen</em> diyorsunuz? Şimdi devam ediyoruz!” diye cevap verirdi.</p>

    <p>Bir sabah şişmiş gözlerle uyandım, boynum ve boğazım epey şişmişti. Ancak ölümcül görünen durumlarda doktor çağıran annem bile okula gitmeyip evde kalmama karar verdi. Zonklayan bir baş ağrısı ve çok yüksek ateşle günlerce yatakta kaldım. Bir gece anne babama, kendimi uykuya teslim edersem sabaha çıkamayacağımdan korktuğumu söyledim. Annem hiç önemsemedi, ama toplu taşımayla Chicago’ya gitmek için sabahın beşinde kalkmak zorunda olan babam bütün gece başımda kalıp bana kitap okudu. Ne okuduğunu hiç anlamıyordum, ama o delilik ânı içinde kendimi neredeyse ortadan ikiye ayrılmış uzun bir taş duvarın üzerinde dikilirken gördüm. Tamamen ortadan ikiye ayrılırsa ruhumla bedenimin de ayrılacağını biliyordum. Fransızca öğretmenim elini bana uzatarak yarığın öteki tarafında duruyordu. Elini tuttum, yarığın öte yanına geçtim ve onun yanına gittim. Sonrasında derin bir uykuya daldım ve güvende olacağımı anladım. Ertesi sabah, babam işe gitmeden önce anneme, “Bir doktor çağır,” dedi.</p>

    <p>Laboratuvar testleri bende “mono” yani yeni tanınmış bir virüs hastalığı olduğunu belirledi. Antibiyotik aldım ve yazın büyük kısmını uyuyarak geçirdim. Bir sabah yenilenmiş ve canlanmış hissederek ve birdenbire dışarıda kuşların öttüğünü fark ederek uyandım. Barat Okulu’nda sevgili öğretmenimle Fransızca derslerime yeniden başlamak için hemen oraya koştum, ama rahibeler bana onun hastalığım sırasında öldüğünü söyledi. Bu dünyayı, duvarın öte yanından bana yardım ettiği gece terk etmişti.</p><cite>VICKY JOHNSON<span>Great Falls, Montana</span></cite>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f69">
      <a class="si-backref" href="#ref_f69">69.</a> <span class="si-footnote-text">(Fr.) Lütfen kapıyı kapatın. (Ç.N.)</span>
    </div>

    <div class="si-footnote html5_aside epub-type_footnote" id="f70">
      <a class="si-backref" href="#ref_f70">70.</a> <span class="si-footnote-text">(İng.) Sırasıyla; kutu ve öküz. (Y.N.)</span>
    </div>
  </div>
</body>
</html>
