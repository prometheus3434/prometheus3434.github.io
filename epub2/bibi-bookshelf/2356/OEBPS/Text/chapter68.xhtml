<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>HAVAALANI HİKÂYESİ</h2>

    <p>Arkadaşlarım Lee ve Joyce, Vermont eyaletinin Kuzey Shrewsbury kentinde, Boston’daki Logan Uluslararası Havalimanı’ndan arabayla dört saat uzaklıkta yaşıyorlar. 1970’lerde Joyce’un amcalarından biri Chicago’da vefat etti. O da arabayla Logan’a gidip cenazeye oradan uçakla gitmeye karar verdi.</p>

    <p>Green Dağları’ndan geçip doğuya doğru yol aldı, sonra boş bulunarak sağa sapacağına sola saptı ve hatasını fark edene kadar yarım saat boyunca yanlış yolda ilerledi. Geç kaldığı için biraz paniklediğinden, geri dönüp Vermont’u geçip New Hampshire eyaletinin sınırına ulaştı, artık Logan’dan arabayla yalnızca yaklaşık yarım saatlik uzaklıktaydı. Havalimanı için büyük bir çıkış tabelası gördü ve harekete geçti. Havalimanını gösteren tabelaları takip ederek sonunda oraya vardı; birkaç hangarın bulunduğu geniş, çimenli bir alandı burası. Meğerse New Hampshire eyaletindeki Manchester kentinin yerel havaalanı tabelalarını takip ediyormuş.</p>

    <p>Artık uçağı kaçırmaması için gerçekten koşturması gerekiyordu. Hızla otoyola çıktı, güneydeki Logan’a saptı, hızla otoparka girdi ve uçağının kalkmak üzere olduğunu söyleyerek bilet gişesindeki yolculara sıranın önüne geçmek için yalvardı. Yolcular diğer gişe memuruna gitmesine izin verdiler. Joyce ona Chicago’ya gidecek bir sonraki uçağa binmesi gerektiğini söyleyip çek defterini çıkardı ve defterde hiç çek kalmadığını fark etti.</p>

    <p>Sahip olduğu tek kredi kartı bir benzin istasyonu zincirine aitti.</p>

    <p>Bütün parası tek bir dolardı. Bilet almasına olanak yoktu.</p>

    <p>Umutsuz ve ağlamaya hazır bir halde cebindeki son doları çıkarıp cenazeyi kaçıracağını söylemek için akrabalarını aramaya karar verdi. Gözlerinden oluk gibi akan yaşlar içinde telefon kulübesi için bozukluk alabileceği bir makine gördü. Bir doları makineye soktu ve içinden Massachusetts eyalet piyangosu için iki bilet çıktı. Doları yanlış makineye sokmuştu. Gözyaşlarına boğulurken oradan geçen bir adam omzunu sıvazladı ve, “Endişelenmeyin hanımefendi. Bu, satın aldığınız en iyi şey,” dedi.</p>

    <p>Artık Joyce’un tek istediği yalnız kalıp huzur içinde ağlamaktı. Kadınlar tuvaletine gitti.</p>

    <p>Oradakilerin hepsi ödemeli tuvaletti.</p>

    <p>Umurumda değil, dedi kendi kendine. Zerre gururum kalmadı. Yalnızca tek başıma ağlamak istiyorum. Ellerinin ve dizlerinin üstüne çöktü ve metal kapının altından içeriye sürünmeye başladı.</p>

    <p>Yolun yarısındayken bir kadının kendisine şöyle dediğini duydu: “Kusura bakma tatlım. Bu tuvalet dolu.”</p><cite>RANDY WELCH<span>Denver, Colorado</span></cite>
  </div>
</body>
</html>
