<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>KAYIPLAR ÜLKESİ</h2>

    <p>Üniversitede ders veriyorum, ama önceki yaşamlarımdan birinde çoğunlukla televizyon programlarında konuk oyunculuk yapan bir aktristim. 1970’lerde cumartesi sabahları <em>Land of the Lost</em><a class="si-noteref epub-type_noteref" href="#f43" id="ref_f43">43</a> adındaki bir çocuk programının bir bölümüne çıktım. Programdaki küçük kızın büyümüş halini canlandırdım, yaşayacağı tehlike hakkında onu uyarmak için geçmişe dönüyordum. İkimizin de uzun saçları vardı, ben uçuşan yeşil bir elbise giymiştim.</p>

    <p>Beş yıl kadar sonra Burma’ya yolculuk yaptım. Turistler ülkeye yalnızca yedi günlük vizeyle giriş yapabiliyordu. Bangkok’tan kalkan uçak salı günleri iniş yapıyordu, ben de Rangoon’dan Mandalay’e, oradan da Shan eyaletlerine seyahat ederken birkaç Batılı gördüm. Rangoon’ un geniş bulvarları Britanya sömürgeciliğinin kalıntıları dışında Myanmar, Batı etkisinden ya da modern dünyanın tuzaklarından uzak kalmış görünüyordu. Myanmar’ın güzelliği ve halkının nazik cana yakınlığı beni büyüledi.</p>

    <p>Bir öğleden sonra kırmızı cüppeli rahipleriyle, altın Buddha heykelleriyle ve ziyaretçilerin, ailelerin ve hacıların bitmeyen akınıyla Shwedagon Pagodası’ndan geçerek yürüyordum. Tütsü kokusu her yeri sarmıştı. Bir Buddha heykeline beğeniyle bakarak durmuşken bir adam yanıma gelip bana heykeli anlatmaya başladı. İngilizcesi kusursuzdu. Belli ki iyi eğitimliydi, ben de anlattığı hikâyeye kendimi kaptırdım. Soyadı çok uzun olduğu için ona Dr. P. diye hitap etmemi söyledi. Dr. P. bana tarih ve politika, Budizmin öğretileri, Myanmar halkının ruhçuluk ve kadercilik anlayışı hakkında bilgiler anlatırken saatler akıp gitmişti.</p>

    <p>Sonra anlattıklarına ara verdi. “Öğle yemeği vakti,” dedi ve bana, ailesiyle tanışmam için birlikte evine gitme teklifinde bulundu. Elbette ona eşlik ettim. Dr. P.nin karısı bizi nezaketle kapıda karşıladı, biz de çocukları ve torunlarıyla dolu olan evine girdik. Torunlarının arasında sekiz ya da dokuz yaşlarında olan bir kız beni dikkatle inceliyor gibiydi. Sonunda büyükbabasına Myanmar dilinde bir şey söyledi.</p>

    <p>“Torunum onda bir fotoğrafınız olduğunu söylüyor,” dedi bana Dr. P.</p>

    <p>“Öyle mi?” diyerek hoşgörüyle ona gülümsedim.</p>

    <p>“Evet,” dedi Dr. P., “onu size göstermek istiyor.”</p>

    <p>Çocuk odadan çıktı ve bir dakika sonra mukavva levhaların üzerinde çerçevelenmiş slaytlardan üç boyutlu görüntüler gösteren Görüntü-Ustası adlı plastik bir oyuncakla geri döndü. Bunlardan birini yıllar önce Giant Redwood Ormanı’ndaki hediyelik eşya dükkânında görmüştüm. Çocuk bana oyuncağı verdi. Gözümü cam lense yerleştirdiğimde şaşkınlıktan donakaldım: <em>Land of the Lost’</em>un setindeki uçuşan yeşil elbisenin içindeki fotoğrafıma bakıyordum.</p>

    <p>Dr. P.nin oğlu bir ticaret gemisinde tayfa olarak çalışmıştı. Gemi New York’a demir attığında kızı için bu oyuncağı almıştı ve ne tesadüf ki oyuncakta <em>Land of the Lost</em>’un benim yer aldığım bölümü vardı. Sonra ne tesadüf ki ben Myanmar’a seyahat etmiş ve ne tesadüf ki beni torununun tesadüfen tanıyacağı evine götüren Dr. P.yle tanışmıştım. Şaşkınlıktan afalladım. Ama en şaşırtıcı şey ailenin tepkisiydi. Hiç şaşırmamışlardı. Fotoğrafım onlarda olduğu için kaderin beni kapılarına kadar getirmesinin tamamen doğal olduğunu düşündüler.</p><cite>ERICA HAGEN<span>Batı Hollywood, California</span></cite>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f43">
      <a class="si-backref" href="#ref_f43">43.</a> <span class="si-footnote-text">(İng.) Kayıplar Ülkesi. (Ç.N.)</span>
    </div>
  </div>
</body>
</html>
