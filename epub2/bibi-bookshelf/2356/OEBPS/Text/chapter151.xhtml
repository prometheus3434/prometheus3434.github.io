<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>SABAH SAAT 4.05</h2>

    <p>Çoğu zaman deliksiz uyurum ve sabah kalkmak için nadiren çalar saate ihtiyaç duyarım. Rüyalarım genellikle işle ilgilidir, onları olabildiğince çabuk unutmaya çalışırım. Hatırlamak istediğim rüyaları genellikle hatırlayamam. Hayatımda yalnızca birkaç kez kâbus gördüm.</p>

    <p>Rüya basit bir şekilde başladı. Kansas’taki paralı yolda bir kamyon sürüyordum. Hiç kamyon kullanmadım, o sırada Kansas City’de yaşamama karşın paralı yolda hiç bulunmadım. Rüyada geceydi, yalnızca direksiyondaki ellerimle kamyonun farlarının aydınlattıklarını görebiliyordum. Birdenbire karşıma far ışıklarında parlayan bir insan kolu çıktı. Korkmuş bir halde çılgınca frene basmaya çalışırken ona çarpmamak için direksiyonu kırdım, ama kamyonu yavaşlatamadım ve bir beden parçasını geçer geçmez karşımda bir başkası belirdi. Ne kadar uzağa gitsem o kadar çok parçalanmış beden görüyordum. Hızla bana doğru geliyorlardı, ta ki birbirine korkunç bir darbeyle çarpana kadar. Bir an sonra yatakta bağırarak doğruldum.</p>

    <p>Bir kâbus gördüğümü anladım. Derin bir nefes aldım ve saatin kaç olduğunu merak etmekten çok, kendimden emin olmak için saate baktım. Saat sabah 4.05’ti.</p>

    <p>Cumartesi gününün tadını çıkardım ve rüyayı unuttum. Pazar günü gazetenin hafta sonu baskısını aldım ve her zamanki telaşsız halimle okudum. İlk bölümün sonuna doğru Kansas’taki paralı yolda yatan bir cesedi ezen bir kamyon sürücüsüyle ilgili iki paragraflık bir makale vardı. Kaza cumartesi sabah 4.05’te olmuştu.</p><cite>MATTHEW MENARY<span>Burlingame, California</span></cite>
  </div>
</body>
</html>
