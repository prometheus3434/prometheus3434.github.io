<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>TORTELLINI’NİN PÜF NOKTALARI</h2>

    <p>Brian ve ben ilişkimizin ilk birkaç ayındaydık ve hâlâ onun için yemek yapmamıştım. Eğitimli bir aşçıydı ve bu da beni çok korkutuyordu. Gerçi ben beğenisini gösteren bir izleyiciydim ve aşçılığıyla beni cezbetmek için <em>wok</em> tavası, bıçakları ve tencereleriyle evime geldiğinde benim için hazırladığı her şeyi denerdim. Ama bir aşçı için yemek yapma fikri beni korkutuyordu. Bunun en büyük nedeni, yapmayı bildiğim yemeklerin bir tencerenin içine atıp adına yemek dediğimiz teneke kutular, kavanozlar ve yarım kilo seçimimize göre etten ibaret olmasıydı. Güveç. Lazanya. Ya da oda arkadaşımın kremalı mantar çorbasının içinde soslu domuz eti parçalarından oluşan spesiyalitesi. Güney Ohio’da büyürken yediğimiz standart yemek. Ama elbette California’lı bir aşçıya sunulacak bir şey değil.</p>

    <p>Ama suçluluk duymaya başlıyordum. Bu yüzden bir çarşamba günü, benim için pişirdiği yemeklerin birinden sonra ona cumartesi akşamı yemeği hazırlayacağımı duyurdum. Etkilenmiş göründü ve saat yedide geleceğini söyledi.</p>

    <p>Marketten bir İtalyan yemekleri kitabı satın aldım ve yapılabilir görünen bir tarif buldum: tortellini. Her şeyi sıfırdan yapacaktım.</p>

    <p>Cumartesi öğlen iç malzemeyi hazırladım. Sorunsuz. Unun ortasında açtığım çukurdaki yumurtayla başlayarak hamuru yaptım, bu da şaşırtıcı bir şekilde koca bir hamur tepeciği haline dönüştü. Kendime güvendiğimi hissetmeye başlamıştım. Hatta açıkçası burnum büyümüştü.</p>

    <p>“Keryn, şu merdane nerede?” diye seslendim akşam yemeği için ortadan kaybolma sözü vermiş olan oda arkadaşıma.</p>

    <p>“Hangi merdane?” diye bağırdı oturma odasından.</p>

    <p>“Bilirsin işte,” dedim, “tahta olan.”</p>

    <p>“Merdanemiz yok bizim,” diyerek seslendi.</p>

    <p>Gözlerimi yummak için durup nerede olduğunu hatırladım. Annemin mutfağında. Üç bin kilometre uzakta. Ve saat akşam altı buçuktu.</p>

    <p>Hırlayarak küfrederken mutfağa bakındım. Gözüme akşam yemeği için satın aldığım bir şişe şarap takıldı. Yalnızca bir tutacağı olduğu için annemin merdanesi kadar iyi değildi, ama işe yaramalıydı. Klima açık olduğu halde ter dökerek olabildiğince muntazam yuvarladım. Sonra hamuru bir su bardağıyla kestim ve buradan itibaren yine doğru yola girdim. Bir pişirme kâğıdını muntazam yerleştirerek ve şekil vererek tortellini’lerle doldurdum.</p>

    <p>Bitirmek üzereyken zil çaldı. Hamurla dolu tepsiyi buzdolabına tıktım ve giysilerimden unlar dökülürken, yüzüm parlak ve kızarmış bir halde konuğumu karşıladım. O da bu daveti kutlamak için bir şişe köpüklü şarap ve bir gül getirmişti.</p>

    <p>Bir kadeh şampanyanın ardından tortellini’yi pişirmeye başlamak için yeterince güç toplamıştım. Su dolu tencere kaynamaya başladı. Ben buzdolabından pişirme kâğıdını çıkarırken beni ilgiyle izledi ve sıra halinde küçük kıvrık şekilleri gördüğünde gözleri yuvalarından fırladı. “Bunları sen mi yaptın? Ellerinle mi yaptın? Ben bile böyle yapmıyorum, makarna makinem var.”</p>

    <p>Makarnaları kaynayan suya attım ve ardından masaya getirdim. Güzel görünüyorlardı. Oturduk ve onun bir lokmayı ağzına atıp çiğnemesini izledim. Daha da çiğnedi. Daha da çiğnedi. Ben de bir tane denedim. Silgi kadar katıydılar.</p>

    <p>Bitmişti. Biliyordum bunu. İyi bir ilişkim olmuştu ve şimdi yemekten sağ salim kurtulacak, baş ağrısı yüzünden erkenden izin isteyecek ve bu yaz akşamında görünürden kaybolacak, bıçak seti ve tavaları benim dairemde bir daha asla kalmayacaktı.</p>

    <p>Ama o makarnaları yedi. Evet, biraz kalın olduklarını kabul ederek, ama o kadar da kötü olmadıklarını söyleyerek son lokmaya kadar yedi. Bu yüzden merdane hikâyesini itiraf ettim ona. Gülmedi. Yüzündeki ifade bana aradığım adamın o olduğunu söyledi.</p>

    <p>İnsanlar aramızdakinin aşk olduğunu ne zaman anladığımızı sorduklarında Brian onlara, “Benim için ilk yemek yaptığında. Bana tortellini yaptı, hem de sıfırdan,” der. Bense, “Ona ilk kez yemek yaptığımda, pişirdiğim tortellini’yi yedi,” derim.</p><cite>KRISTINA STREETER<span>Napa, California</span></cite>
  </div>
</body>
</html>
