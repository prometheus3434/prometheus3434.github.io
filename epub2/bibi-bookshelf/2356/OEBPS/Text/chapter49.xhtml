<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>ÇİFTE ÜZÜNTÜ</h2>

    <p>“Martha için sürekli endişeleniyorum,” dedi annem hastane koridorunda oturup babamın doktor muayenesinden geçmesini beklerken. “Onu bahçede oynarken bıraktık ve nereye gittiğimizi söylemedik. Umarım bir yerde oturmuş ağlamıyordur.”</p>

    <p>Yanaklarımdan süzülen gözyaşlarını sildim. “Ama Martha benim. Hemen yanındayım,” diyerek ona güven vermeye çalıştım.</p>

    <p>“Hayır, sen değilsin,” diye yanıtladı annem. “Küçük Martha’m.”</p>

    <p>Babamın ani rahatsızlığına alışmaya alışırken geçmişin ve bugünün terk edilme korkuları bizi kuşatmıştı.</p>

    <p>Haber bir önceki gece geldi. Babam düşüp kalçasını kırmıştı; kalça ekleminin yenileneceği ameliyat ertesi sabaha ayarlanmıştı. Gece annemin yanında bir arkadaş kalacaktı. “Olabildiğince çabuk geleceğim, sabahın ilk uçağıyla,” diyerek söz verdim.</p>

    <p>Elli sekiz yıldır evli olan annem ve babam, annemin son aylarda kafasının iyice karışmasına karşın daha önce hiç acil bir durum yaşamamıştı. “Peki, annen hâlâ hayatta mı?” diye sormuştu son ziyaretimde; daha önce hiç görmediği genç kadına nezaketen yakınlık göstererek. Artık günlük düzeni bozulmuş ve babamın neredeyse sürekli arkadaşlığı ortadan kalkmışken kafa karışıklığı daha da ciddileşmişti.</p>

    <p>“Ama Martha için endişeleniyorum,” dedi annem yine, eve dönüp öğle yemeği için masaya oturmuşken. “Onu aramaya çıkacağım.”</p>

    <p>“Ama ben Martha’yım,” dedim yeniden deneyerek. “Küçük Martha büyüdü ve bana dönüştü.”</p>

    <p>“Çok saçma,” dedi annem. Ön kapıyı çekerek açtı, sokağa çıktı ve sabah gördüğünden emin olduğu küçük kızı görebilmek için sağa sola bakarak gergin bir halde durdu. Görünürde hiç kimse yoktu. Ardından evin arkasına ve arka bahçeden karşı sokağa. “Oradaki insanlara Martha’yı görüp görmediklerini soracağım.” Gittikçe çileden çıkmaya başlayan annem, trafiğin ortasına dalıp işlek sokağı geçmeye hazırdı.</p>

    <p>“Hadi eve gidip kiliseyi arayalım,” diye yalvardım ona. “Belki orada biri bize yardım edebilir.”</p>

    <p>Eve dönüş yolunda annem, “Bana bir şey söylemeden böyle gitmek Martha’nın huyu değil. Keşke bir not bıraksaydı,” dedi.</p>

    <p>Bir not! Annemin gerginliğini azaltmak için bir yol bulduğumu anladığımda eve gider gitmez bir not yazdım ve bir dakika sonra bulunabilecek bir yere bıraktım. “Anne,” diye yazıyordu notta, “birkaç gün için Mary Ann’le kalmam gerek. Lütfen endişelenme. İyiyim. Martha.”</p>

    <p>“Bak,” dedim, “burada bir not var. Ne diyor?” Annem yavaşça ve sesli olarak okudu ve hemen o anda sakinleşmeye başladı.</p>

    <p>“Çok şükür,” dedi. “Durumu iyi. Mary Ann’le birlikte.” Gerginlik kaybolunca oturup öğle yemeğimizi bitirdik ve evde huzur içinde bir öğleden sonra geçirdik.</p>

    <p>O akşam hastanede annem, babama Martha’nın birkaç gün için Mary Ann’le kalmaya gittiğini ama onun için endişelendiğini söyledi. Babam, “Başka Martha arama. Bizde bir tane var, bu kadarı yeterli,” dedi.</p>

    <p>Ertesi gün Martha’nın yokluğu hâlâ annemin aklını meşgul ediyordu. “Ne yapıyor olabilir?” diye düşündü. “Çok önceden program yapmadan gittiği olmamıştır. Bir de, babasını görmek için hastaneye gitmesini istiyorum.”</p>

    <p>Annemi kızının eve en kısa zamanda geleceğine ikna ettim. “Bir de,” dedim, “Martha akıllı kızdır. Kendi başının çaresine bakabilir.”</p>

    <p>“Pazar günü kilise için düzgün giysilere ihtiyacı var,” dedi annem.</p>

    <p>“Daha perşembe,” dedim. “Çok zaman var.”</p>

    <p>“Mutfakla böyle başa çıkmayı nereden öğrendin?” diye sordu annem ben akşam yemeğini hazırlarken. “Gelip benimle kalman çok ince bir davranış. Bir ailen var mı?” Kız çocuğu olarak olmasa da arkadaş olarak kabul edilerek annemle dostane bir ilişki kurabildim.</p>

    <p>Cuma sabahı kuaföre, fizik tedaviye ve markete gittik. Kuaför Lynn’in anneme, “Kızının gelip seninle kalması çok hoş,” dediğini duydum.</p>

    <p>“Bu benim kızım değil,” diye itiraz etti annem, “adı aynı, ama kızım değil.” Lynn aramızdan birini yanlış anlamış olabileceğini düşünerek hemen bana baktı, ben de ona pişmanlık duygusuyla dolu bir gülümsemeyle karşılık verdim.</p>

    <p>Eve dönüş yolunda annem, “Lynn seni kızım sandı,” dedi.</p>

    <p>“Dert etmiyorsun, değil mi?” diye sordum.</p>

    <p>“Hayır,” dedi.</p>

    <p>Cumartesi erkek kardeşim gelene kadar ailenin bir parçasıymışım gibi görülmüyordum. “Bob bu yatakta yatacak, sen de eski yatağında uyuyabilirsin,” dedi annem o gece. Yeniden meşru olmak güzel bir duyguydu.</p>

    <p>“Bak,” dedi babam ertesi gün, “Martha baştan beri buradaydı. Endişelenmeye gerek yok.”</p>

    <p>“Ama bir not vardı!” diye feryat etti annem.</p>

    <p>“Notu ben yazdım,” diyerek durumu açıkladım. “Çok kaygılı olduğun zaman seni yatıştırmak için yazdım onu,” dedim ve annemin ağır ağır feri sönen gözlerinde bir anlığına her şeyi kavradığını gösteren bir işaret yanıp söndü.</p><cite>MARTHA RUSSELL HSU<span>Ithaca, New York</span></cite>
  </div>
</body>
</html>
