<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>SAYISAL AFRODİZYAK</h2>

    <p>John’la sık sık ayrıldığımız günlerde birbirimizi yalnızca ara sıra görmeye karar verdik. Çıkmak sorun değildi, haftada birden fazla değil. Ayrı hayatlar sürecek, içimizden geldikçe ara sıra buluşacak, ama birbirimize bağlanma kaygısı duymayacaktık.</p>

    <p>Bu dönemin başlarında bir gün, John’un tek odalı dairesinde, yerde oturuyorduk. Kendine bir kazak örüyordu, ben de <em>Fermat’s Last Theorem</em><a class="si-noteref epub-type_noteref" href="#f63" id="ref_f63">63</a> adlı kitabı okuyordum. Ara sıra ona kitabımdan bölümler okumak için örgü örmesini bölüyordum.</p>

    <p>“Bağdaşık sayıları hiç duydun mu? Tam sayılara benziyorlar, ama kendi bölenlerinin toplamı olmak yerine birbirlerinin bölenlerinin toplamı oluyorlar. Ortaçağ’ da insanlar meyve parçalarının üzerine bağdaşık sayıları kazırdı. İlk parçayı kendileri yerdi, sonra diğerini sevgililerine yedirirlerdi. Bu matematiksel bir afrodizyaktı. Buna bayıldım; sayısal afrozidyak.”</p>

    <p>John buna ilgi göstermedi. Matematiği pek sevmez. Benim kadar değil. Birlikteliğimizin bağlayıcı olmayışının bir nedeni de buydu.</p>

    <p>Noel bu döneme denk gelmişti ve alışveriş yapmaktan nefret ettiğim için John’u listemden çıkarmaktan memnundum. Birbirimize hediye almayı gerektirmeyecek kadar geçici bir ilişkimiz vardı. Ama büyükannem için alışveriş yaparken bir kare bulmaca kitabı gördüm ve onu John’a aldım. Sık sık <em>The Nation</em> dergisinin arkasındaki bulmacaları çözerdik, bu beş dolarlık kitabı ona verebileceğimi düşündüm.</p>

    <p>Noel geldiğinde paketlenmiş haliyle geçiciliğin sıradanlığıyla kitabı John’a verdim. Bana hiçbir şey vermedi. Şaşırmadım, ama umursamamam gerekse bile duygularım biraz incindi.</p>

    <p>Ertesi gün John beni dairesine davet etti. “Noel hediyeni aldım,” dedi. “Geç olduğu için üzgünüm.”</p>

    <p>Bana tuhaf bir şekilde sarılmış bir tomar uzattı. Açtığımda dikdörtgen bir el örgüsü dokuma kucağıma düştü. Onu yerden aldım ve baktım, kafam karmakarışık olmuştu. Örgünün bir yüzüne 124.155 sayısı işlenmişti; diğerine 100.485. Yeniden John’a baktığımda artık heyecanını daha fazla tutamıyor gibiydi.</p>

    <p>“Bunlar bağdaşık sayılar,” dedi. Bir bilgisayar programı yazdım ve on iki saat boyunca çalıştırdım. Bunlar bulduğum en büyük sayılardı, sonra da onları çift örgü yaptım. Bu bir tencere tutma bezi. Bunu dün gece veremedim çünkü nasıl dokuyacağımı bir türlü bulamamıştım. Biraz inek öğrenci işi gibi, ama sevebileceğini düşündüm.”</p>

    <p>O Noel’den sonra çok şey olduk ama ilişkimiz geçici olmadı. Kadim sayısal afrodizyak yine işe yaramıştı.</p><cite>ALEX GALT<span>Portland, Oregon</span></cite>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f63">
      <a class="si-backref" href="#ref_f63">63.</a> <span class="si-footnote-text">(İng.) Fermat’ın Son Teoremi. (Ç.N.)</span>
    </div>
  </div>
</body>
</html>
