<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>BİRLİK ORDUSU’NDAKİ<a class="si-noteref epub-type_noteref" href="#f46" id="ref_f46">46</a><br />
    EN HIZLI ADAM</h2>

    <p>Büyük büyükbabam John Jones, Missouri eyaletinin Green City kentinden uzun bacaklı, mavi gözlü bir köy çocuğuydu. İçsavaş başladığında yalnızca yirmi yaşındaydı. Annesine gidip köleliğe karşı olduğunu ve Birlik’in parçalandığını görmek istemediğini söyledi. Annesi ona On Sekizinci Missouri Gönüllüleri’ne katılması için izin verdi. Birlik’i savaşın en korkunç çarpışmalarından bazılarının merkezindeydi.</p>

    <p>Bir noktada alay, bir demiryolu hattını korumakla görevlendirilmişti. Demiryolunu çevreleyen birkaç hendek kazdılar ve sabahın erken saatlerinde Konfederasyon Ordusu’nun<a class="si-noteref epub-type_noteref" href="#f47" id="ref_f47">47</a> bir süvari taburu, mevzilerine ateş açtı. Cephanelikleri bitene kadar mevzilerini korudular. John Jones, düşmanın hendekte ilerlediğini görebiliyordu, öncü konumdaki Birlik askerleri toprak siperlerinden sürünüp ayağa kalktıklarında kafaları kılıç sallayan Konfederasyon süvarilerince kesildi. John Jones ayağa fırladı ve koşmaya başladı. Birçok Güneyli askerin, “Bu Yankee benim!” diye bağırdığını duydu. Omzunun üzerinden baktı ve elbette birçok süvari dörtnala onun arkasından geliyordu. Kendi kendine dedi ki, “Tanrı bana uzun bacaklar verdiyse bu an içindir.” Hayatı için koştuğunu biliyordu ve her nasılsa takipteki süvarilerin önünde kalmayı başardı. Bir çalılık gördü, içine daldı ve diğer tarafından koşarak çıktı. Atlar çalılığa geldiklerinde yavaşlamak zorunda kaldılar ve John Jones kurtuldu.</p>

    <p>Savaşta hayatta kalanlar ilk kez bir adamın bir atı geçtiğini gördüklerini söyledi.</p><cite>MICHAEL KURETICH<span>Glendale, California</span></cite>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f46">
      <a class="si-backref" href="#ref_f46">46.</a> <span class="si-footnote-text">Amerikan İçsavaşı’nda Kuzey eyaletlerinin ordusu. (Ç.N.)</span>
    </div>

    <div class="si-footnote html5_aside epub-type_footnote" id="f47">
      <a class="si-backref" href="#ref_f47">47.</a> <span class="si-footnote-text">Amerikan İçsavaşı’nda Güney eyaletlerinin ordusu. (Ç.N.)</span>
    </div>
  </div>
</body>
</html>
