<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>SONBAHARDA BİR ÖĞLEDEN SONRA</h2>

    <div class="entry html5_section">
      <p>Erkek kardeşim, Georgia eyaletindeki Columbus kentinde eğitim gören Seksen İkinci Hava Bölüğü’nün bir üyesiydi. Onun Kuzey Afrika’da bulunmuş olduğunu biliyorduk; ama ölüm haberini aldığımızda 21 Ağustos 1944’te Fransa’da öldürüldüğü söylendi bize.</p>

      <p>O korkunç olayı öğrendiğim öğleden sonrayı şöyle hatırlıyorum.</p>
    </div>

    <p>O gün ne olacağına dair herhangi bir hissim ya da tahminim olduğunu söyleyemem. Okul otobüsü beni yolumuzun ucunda bıraktıktan sonra evimize girdim; beni neyin bekliyor olduğuna dair hiç fikrim yoktu. Yılın en iyi zamanı olduğunu, yazın henüz bittiği, sonbaharın hızla geldiği o altın sarısı günlerden biri olduğunu hatırlıyorum. Ağaçlardaki yapraklar, biz önümüzdeki karanlık mevsime doğru ilerlemeden önce hayat dolu son şarkılarını söylemeye hazırlanarak renk değiştirmeye başlamışlardı.</p>

    <p>1944’tü ve lisedeki ikinci yılıma henüz başlıyordum. Annem ve ben çoğu zaman şehir dışında, babamın anne ve babasından bizim ailemize kalan eski evde yalnızdık. Birkaç dönümlük arazimiz, New York’un dışındaki mandıraların ortasındaydı. Babam Barge Kanalı’nda çalışıyordu ve kısmen söz konusu mesafe, ama ayrıca uygulanan katı benzin tasarrufu nedeniyle yalnızca hafta sonları gelebiliyordu. Liseden mezun olur olmaz paraşütçü asker olarak orduya yazılan erkek kardeşim o yıl mart ayında denizaşırı göreve gönderilmişti. Bize yazdığı mektuplar Kuzey Afrika’dandı, ama kısa sürede yer değiştireceğini de ima ediyordu.</p>

    <p>Mutfaktan eve doğru yürürken uğraşların kesintiye uğramış olduğu belliydi. Ocaktaki büyük bir demlikten ince bir buhar yükseliyordu, masaya serilmiş kurulama bezinin üstüne dizilmiş ve doldurulmayı bekleyen boş kavanozlar vardı. Diğer mutfak aletleri, bıçaklar, kepçeler ve huniler mutfağa dağılmıştı. Kavanozları sıkılaştırmak için kullanılan kırmızı lastikleri sakladığımız kutu açılmıştı. Bazı lastikler masaya saçılmıştı. Sanki odadaki bütün hareketlilik bir saniye önce duraklamıştı. Neden her şey bu kadar sakindi? Annem neredeydi? Eve geldiğimde beni hep mutfakta karşılardı. Evde onu aramaya başladığımda parlak bir öğleden sonra güneşi huzmesinin bir sepet domatese vurduğunu fark edişimi hatırlıyorum. Kıpkırmızı parlıyorlardı.</p>

    <p>Yemek salonumuz evin kuzey tarafındaydı ve her zaman karanlıktı. Loş ışıkta masada duran buruşmuş bir sarı kâğıt gördüm ve korkunç bir anda her şey benim için açıklığa kavuştu. Kâğıtta savaş yıllarının en korkutucu sözcükleri yazıyordu: “Üzülerek bildiriyoruz ki...”</p><cite>WILLA PARKS WARD<span>Jacksonville, Florida</span></cite>
  </div>
</body>
</html>
