<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>ÖLÜNÜN BLÖFÜ</h2>

    <p>Ben büyürken Queens’te küçücük bir apartman dairesinde yaşardık. Boş arazilerle çevrili yeni bir binaydı. Babam New York’ta şu anda Gotham’ın en gözde yeri olan Aşağı Doğu Yakası’ndan kaçmak için bizi bu çorak topraklara getirmişti. Doğumum bizi banliyönün yakınına getirmek için itici güç olmuştu. Her cuma gecesi babamın arkadaşları bize iskambil oynamaya gelirdi. Oturma odası hareketli bir sokak köşesine dönüşürdü. İki kız kardeşimle iki yatak odalı bir dairede yaşayan ben her zaman oturma odasında uyurdum. Cuma günleri, günün erken saatlerinde <em>pinochle</em><a class="si-noteref epub-type_noteref" href="#f65" id="ref_f65">65</a> oynarken, on yaşında biri için epey geç yatardım. Babam mutfakta madensuyu, soda, viski ve çavdar birasının bulunduğu geçici bir bar kurardı. Şişelerin yanında bir buz tepsisi. Bir bardak altlığı alabilir ya da içkinizi karıştırabilirdiniz. Annem bir ananas kesip sarı dilimleri kırmızı kirazlarla çerçeveleyerek tabağı süslerdi. Yelken açmaya hazır bir tekne gibi görünecek hale getirirdi tabağı.</p>

    <p>Öğretmenlerin öğreteceği her şeyi yalayıp yutmaya hazır bir öğrenci gibi erkeklerin etrafında dolanırdım. Oyun masasının üzerinde büyük bulutlar halinde duman tüterdi. Leo Gold her zaman bu dingin, ağır çekim duman halkalarını üfürürdü. Halkalar bozulup uzaklaştığında oyun başlardı. Kartlar dağıtılır dağıtılmaz herkes kartlara yumulurdu. O kadar sessizleşirlerdi ki bardaklardaki buzların eridiğini duyabilirdiniz. Babamın kartlarla oynayışını izlemeye bayılırdım. Becerikli parmakları kusursuz bir isabetle karıştırıp dağıtırken kartlar onun elinde canlanırdı. Sesler ve ritimler her seferinde beni hipnotize ederdi. Leo Gold, duman halkaları üfüren adam, babamın en sevdiği <em>pinochle</em> eşiydi. Babam yirmi yıldan uzun süredir Leo’yla iskambil oynuyordu.</p>

    <p>Büyüdüm, evlendim, bir aile kurdum; babam da güçten düşmüş yaşlı bir adam oldu. Nihayet bir huzurevine kabul edildi. Onu ziyarete gittiğimde, çok yorgun değilse iskambil oynardık. Babamın eriyip gittiğini görmek bana acı veriyordu, ama iskambil oyunu hayat boyu sürdürdüğü bir şey olmuştu. Bir cumartesi günü, öğleden sonra oynadığı pokerin ardından, babam mutlu görünüyordu. Onu öptüm ve vedalaştım. Ertesi gün öldü.</p>

    <p>Cenaze töreni uzak bir mesafede, Long Island’daydı. Babamın cenaze arabasını bir limuzinle takip ettik. Lüks içinde oturmak için tuhaf bir zaman. Sıcak ve güzel bir yaz günüydü. Arkadaşları ve akrabaları babamın mezar yerinde toplandılar. Çamdan yapılmış tabutu yere indirildi. Tabutunun üzerine bir kürek dolusu toprağı ilk ben attım. Mezardan kafamı kaldırıp yukarı baktığımda güneş ışığı gözlerime girdi. Gözlerimi kırptım. Sonra babamın mezarının yanındaki mezar taşında Leo Gold adının yazılı olduğunu gördüm. Bu kişi iskambil oyunundaki Leo olabilir miydi? Annemin dikildiği yere doğru geriye bir adım attım ve ona yaslandım. “Leo Gold burada,” diye fısıldadım.</p>

    <p>Gözyaşlarıyla kalabalığa bakındı. “Leo nerede?” diye sordu. “Onu görmüyorum.”</p>

    <p>“Hayır, anne,” dedim, “babamın yanında yatıyor.”</p>

    <p>Granitin üzerine kazınmış Leo Gold adı babamdan bir metre kadar uzakta, her ikisi de hiçliğin ortasında bir mezarlıkta yan yana yatıyorlardı.</p>

    <p>Annem, “Bu bizim Leo’ysa baban orada pek yalnız hissetmeyecek. En azından iskambil oynarlar!” diyerek bağırdı.</p>

    <p>Hayatın şaşırtmacalarını düşünerek gülümsedim. Ya da ölümün şaşırtmacaları mıydı bunlar? O akşam annem Leo Gold’un numarasını çevirdi. Karısından Leo’nun altı ay önce öldüğünü ve gerçekten de aynı mezarlığa defnedildiğini öğrendik.</p><cite>JOEL EINSCHLAG<span>Queens, New York</span></cite>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f65">
      <a class="si-backref" href="#ref_f65">65.</a> <span class="si-footnote-text">Bir tür iskambil oyunu. (Y.N.)</span>
    </div>
  </div>
</body>
</html>
