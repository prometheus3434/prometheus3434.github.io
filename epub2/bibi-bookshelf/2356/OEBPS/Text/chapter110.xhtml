<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>BİR SİLAHŞOR FARENİN İTİRAFLARI</h2>

    <p>On iki yaşımdayken gerçek Silahşor Fareler’den biri olmuştum. Walt Disney bana, “Doreen, bir Silahşor Fare olmak muhtemelen hayatında yapacağın en büyük şey,” dedi.</p>

    <p>Yıllar sonra Vietnam Savaşı sırasında, dünyanın her yerindeki Amerikan askerî tesislerinde düzenlenen USO<a class="si-noteref epub-type_noteref" href="#f56" id="ref_f56">56</a> eğlencelerinde çalıştım. Sonunda 1968’deki Tet Taarruzu sırasında Saygon’a varınca “dost ülke”ye gelmiş oldum. İşgalciler adında Filipinli bir müzik topluluğuyla gösteri yaptım ve Siyah At adındaki Yedinci Ordu Süvari Birliği için çalmak üzere yola çıktığımızda bir aydır her gün sahneye çıkmış ve artık tükenmiştik.</p>

    <p>Helikopter inişe geçerken sahneyi andıran bir açık kasa kamyonun önünde üniformalılarla dolu bir saha gözlemlenebiliyor. Pervanenin dönmesi durmadan önce, müzik aletlerimizi yere indiriyoruz. Bir hemşire, kostümümü değiştirebileceğim ve makyajımı tazeleyebileceğim kışlaya kadar bana eşlik ediyor. Birkaç dakika sonra mini etek, üzerime yapışan bir tişört, dizime kadar beyaz çizmeler giyinmiş ve platin renkli saçlarım uzun ve dağınık bırakılmış bir halde yeniden beliriyorum.</p>

    <p>Attığım her adım beyaz go-go çizmelerini<a class="si-noteref epub-type_noteref" href="#f57" id="ref_f57">57</a> kırmızı çamura gömüyor. Açık kasa kamyonun basamaklarını çıkarken arkamda çamur topakları kalıyor. Kalabalık çıldırıyor. Mikrofonu ayağından alıyorum, onu yeniden kapmak ve yüksek sesle “Hold On, I’m Coming”<a class="si-noteref epub-type_noteref" href="#f58" id="ref_f58">58</a> şarkısını söylemek için kabloyu zamanında yakalayarak havada sallıyorum. Kalabalık yine heyecandan deliye dönüyor. Ön sıradaki askerlerden bazıları hemşirelerden birkaçıyla dans etmeye başlıyor. Müzik devam ettiği sürece savaşın gerçekliği unutuluyor.</p>

    <p>Bir süre sonra bazıları epey sarhoş oluyor. Dişleriyle bira kutularını açıyorlar, her bir yudum arasında isterik kahkahalar atıyorlar. Bir adamın dudağı açık bir bira kutusuyla kesiliyor. Kanamayı dudağına bira çarparak durdurmaya çalışırken kan fışkırıyor. Bana kanlı dişlerini göstererek derme çatma sahneye doğru gülümsüyor.</p>

    <p>Son numaramız “We Gotto Get out of This Place”<a class="si-noteref epub-type_noteref" href="#f59" id="ref_f59">59</a> şarkısı dinleyicileri çılgınlığa sürüklüyor. Topluluk ve ben selam verirken alkışlar sağır edici bir hal alıyor. Sonra gözucuyla sıralarda elden ele geçirilen bir çift Silahşor Fare kulağı görüyorum. Orta sıralarda hoş görünümlü bir adam Miki Fare kulaklarını kafasına takıyor. Sonra “sihirli anlar” başlıyor. Bu, dinleyici kitlesi yek vücut olduğu zaman olur. İsterseniz buna elektrik enerjisi deyin, ya da ânın heyecanı. Fare kulaklı asker ayağa kalkıyor ve Miki Fare Kulübü’nün tanıtım müziğini söylemeye başlıyor. Dinleyiciler tek tek ayağa kalkmaya başlıyor; sonunda bütün dinleyiciler ayağa kalkıp hazır olda duruyor. Artık hepinize hoşça kal deme vakti geldi, M-İ, en kısa zamanda görüşeceğiz, K-İ, çünkü sizi seviyoruz, F-A-R-E!” Bu yetişkin adamları bu kadar saygı içinde şarkı söylerken izlediğimde ağlıyorum. Dünyanın yarısı kadar yol gelmiştim, ama hâlâ geçmişten kaçamamıştım.</p>

    <p>Miki Fare her yerdeydi.</p><cite>DOREEN TRACEY<span>Burbank, California</span></cite>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f56">
      <a class="si-backref" href="#ref_f56">56.</a> <span class="si-footnote-text">(United Service Organizations) Amerikan askerleri ve asker aileleri için burs, yardım ve eğlence hizmetleri veren kurum. (Ç.N.)</span>
    </div>

    <div class="si-footnote html5_aside epub-type_footnote" id="f57">
      <a class="si-backref" href="#ref_f57">57.</a> <span class="si-footnote-text">1960’lı yıllarda moda olan hafif topuklu kadın çizmesi. (Ç.N.)</span>
    </div>

    <div class="si-footnote html5_aside epub-type_footnote" id="f58">
      <a class="si-backref" href="#ref_f58">58.</a> <span class="si-footnote-text">(İng.) Bekle, Geliyorum. (Ç.N.)</span>
    </div>

    <div class="si-footnote html5_aside epub-type_footnote" id="f59">
      <a class="si-backref" href="#ref_f59">59.</a> <span class="si-footnote-text">(İng.) Buradan Gitmeliyiz. (Ç.N.)</span>
    </div>
  </div>
</body>
</html>
