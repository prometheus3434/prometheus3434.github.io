<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>BEN VE BEBE RUTH</h2>

    <p>1947 yazında bir cumartesiydi. Ertesi gün Cleveland’ın eski Belediye Stadyumu’nda Indians<a class="si-noteref epub-type_noteref" href="#f40" id="ref_f40">40</a> takımının maçından önce bir eski yıldızlar beyzbol maçı oynanacaktı. On üçüme yeni girmiştim. Cumartesileri sıklıkla yaptığım gibi babamla birlikte, raflarda dizili buluşlarla zaman öldürmek için babamın kent merkezindeki patent hukuku bürosuna gittim.</p>

    <p>Öğle vakti babam beni yolun karşısındaki Hollenden Oteli’ne ikimiz için sandviç almaya yolladı. İçeri girdiğimde Bebe Ruth’u<a class="si-noteref epub-type_noteref" href="#f41" id="ref_f41">41</a> hemen tanıdım. Gerçek Bebe Ruth, efsanenin ta kendisi, gerçeğin ötesinde. Bir masada başka iki adamla birlikte oturuyordu.</p>

    <p>Düşünemeyecek kadar gergin ve heyecanlıydım. Yanımda kalem, kâğıt yoktu, bu yüzden yanına yaklaşıp <em>onun</em> kalemi olup olmadığını sormak yerine sokağın karşısına geçtim ve babamın bürosuna doğru dört katı uçarak çıktım.</p>

    <p>“Baba,” diye bağırdım, “az önce Bebe Ruth’u gördüm! Bana kâğıt kalem ver!” O da benim kadar heyecanlandı, kalemini ve bir yazı kâğıdını titreyen elime sıkıştırdı.</p>

    <p>Bir dakika sonra kafenin kapısından içeri daldım. Bebe hâlâ oradaydı, artık tek başına oturuyor ve gazetesine göz gezdiriyordu. Ona doğru atıldım ve, “Mr. Ruth, imzanızı alabilir miyim?” diyerek ciyakladım.</p>

    <p>Bana döndü ve gülümsedi. “Elbette ufaklık,” dedi. Ardından benim için o bilindik, eski tarzdaki güzel imzasını atarken ekledi: “Beş dakika önce burada olmalıydın ufaklık. Ty Cobb ve Tris Speaker’ı<a class="si-noteref epub-type_noteref" href="#f42" id="ref_f42">42</a> da yakalayabilirdin.”</p><cite>SAUL ISLER<span>San Rafael, California</span></cite>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f40">
      <a class="si-backref" href="#ref_f40">40.</a> <span class="si-footnote-text">Cleveland Indians; Cleveland kentinin beyzbol takımı. (Ç.N.)</span>
    </div>

    <div class="si-footnote html5_aside epub-type_footnote" id="f41">
      <a class="si-backref" href="#ref_f41">41.</a> <span class="si-footnote-text">Babe Ruth 1914-1935 yılları arasında oynamış efsanevi beyzbol oyuncusu. (Ç.N.)</span>
    </div>

    <div class="si-footnote html5_aside epub-type_footnote" id="f42">
      <a class="si-backref" href="#ref_f42">42.</a> <span class="si-footnote-text">Ünlü beyzbol oyuncuları. (Ç.N.)</span>
    </div>
  </div>
</body>
</html>
