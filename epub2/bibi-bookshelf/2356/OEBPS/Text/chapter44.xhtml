<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>“PUT YOUR LITTLE FOOT”<a class="si-noteref epub-type_noteref" href="#f19" id="ref_f19">19</a></h2>

    <p>Annemin saçıma kurdele bağlamasından nefret ederdim. Sarı saçlarım çok inceydi ve ikimiz de akşam bitmeden kurdelenin kayıp gideceğini bilirdik. Kurdeleleri ve elbiseleri sevmezdim, onları yalnızca zorla giyerdim.</p>

    <p>Bu gece farklıydı. Bir ahır dansına<a class="si-noteref epub-type_noteref" href="#f20" id="ref_f20">20</a> gidiyordum. Kafamdaki hayalî müzikle sallanmaya başlamıştım. Kuzenim Emma’ymışım gibi yaparsam bunu atlatacağıma kanaat getirdim.</p>

    <p>“Kıpraşma. Elbisenin kuşağını düzleştirmem gerek. Bu gece davranışlarına dikkat etmeni ve ağabeyinle ‘Put Your Little Foot’ şarkısında dans etmeni bekliyorum.”</p>

    <p>“Aman anne, neden Raymond’la dans etmek zorunda olduğumu anlamıyorum. Küçük kız kardeşiyle dans ederken görülmek istemiyor. Üstelik bütün kuzenlerimiz izleyip bizimle dalga geçecek.”</p>

    <p>Annem günlerce bize “Put Your Little Foot” şarkısını çalıştırdı. Pek zekâ gerektirmeyen kolay bir dans olduğunu düşünüyordum, çok çalışmaya da hiç gerek yoktu. Annemin bunu neden bu kadar büyüttüğünü anlamadım. Tek yapman gereken şey, yan yana durmak ve müziğin eşliğinde soldan sağa hareket etmekti. Sağ ayağını ayak bileğinin üzerinde çapraz yapıyor ve yere indiriyordun, sonra adımları diğer tarafa çeviriyordun. Raymond ve ben en başından meseleyi kapmıştık ve dansla ilgili sıkıntı duymamızın tek nedeni birbirimizi düşürmeye ve itmeye çalışmamızdı.</p>

    <p>Anne babaların sahneye çıkmasına izin vermedikleri kuzenlerimin alay edip kıkırdayacaklarını biliyordum. Ama annem açık konuşmuştu. Gece geç yatmamızın ve geç vakit akşam yemeği yememizin bedeli “Put Your Little Foot” olacaktı. Ağabeyim ve ben el sıkıştık ve annemi utandırmayacağımıza söz verdik. Ayrıca kuzenlerimiz bizimle dalga geçerse ertesi gün birlik olup onları dövmek için sözleştik.</p>

    <p>Büyük bir ahır dansıydı. İnsanlar çevredeki çiftliklerden ve kasabalardan geliyordu. Bütün konuk odaları ve işçi yatakhanesi doluydu. Uzun zamandır bir ahır dansı olmamıştı. 1942’de benzin vesikayla dağıtılıyordu ve birçok erkek, savaştaydı. Ancak bu yıl çok sayıda erkek izinle eve gelmişti ve teyzemle eniştem, askerler, kovboylar, akrabalar ve hatta çocuklara kadar herkesin bir partiye ihtiyacı olduğuna karar verdiler. Büyük bir “hem yemek hem sohbet” partisiydi.</p>

    <p>İnsanlar çoktan gelmeye başlamıştı ve selamlaşmaları duyabiliyordum. “Ne haber! İyi ki hepiniz geldiniz. Ahır dansı için ne güzel bir gece.” Kemancı kemanını akort ediyordu, hanımların bazıları da ahırın zeminini son bir kez süpürüyordu. Kuzenim Emma’nın ahıra girdiğini gördüm ve arkasından gittim.</p>

    <p>“Emma, Emma, beni bekle.”</p>

    <p>Emma döndü, elimi tuttu. “Koşma Anna Bess. Terleyip güzel elbiseni mahvedeceksin.” Sonra eğilip bana, “Ayrıca annen kurdelenin saçından düşmesinden hiç hoşlanmaz,” diye fısıldadı.</p>

    <p>Kuzenim Emma’yı çok severim. Beni her zaman güldürür ve onun dünyadaki en güzel, en mükemmel insan olduğunu düşünürdüm. Ahıra girerken elimi sıkı sıkı tuttu.</p>

    <p>“Git ve arkadaşlarını bul Anna Bess. Ben Betty Sue’ yu görmeye gidiyorum,” dedi. Genç yetişkinlere dalgın dalgın baktım, ama çocuklarla oturmamın beklendiğini biliyordum. Ancak köşedeki çocukların arasına katılmak için yürürken Emma’ymışım gibi davrandım.</p>

    <p>Müzik başladı. Dansçılar ayağa fırladı, dans tam gaz başladı. Dul annem, her dansta pistteydi. Annemi dans ederken hiç görmemiştim, muhteşemdi. Her zaman bir kavalyesi vardı ve salon danslarında hiç hata yapmıyordu. “Texas Star”<a class="si-noteref epub-type_noteref" href="#f21" id="ref_f21">21</a> dansı benim favorimdi. Onun adımlarıyla dans ediyormuşum gibi yaptım. Ritme göre ayaklarımı vuruyor ve oturduğum yerde duramıyordum. Müziği duyana dek “Put Your Little Foot”u tamamen unutmuştum. Annemin beni görmeyeceğini ya da ağabeyimin beni bulamayacağını umarak kafamı olabildiğince öne indirdim. Yaklaşan adımlar duydum, ama kafamı eğik tuttum. Ağabeyimin yılışık yüzüne bakmak zorunda kalmak istemiyordum.</p>

    <p>Derinden gelen bir ses, “Anna Bess, dans etmek ister misin?” dedi. Kurdelenin hâlâ saçımda olması umuduyla kafamı kaldırdım, karşımda büyükbabamın en iyi arkadaşlarından biri olan Mr. Hillary Bedford duruyordu. Bana selam verdi, elimi tuttu ve beni dans pistine götürdü. Sonra gülümsedi, kolunu omzuma attı, dans etmeye başladık.</p>

    <p>Ağır vals temposu kusursuzdu. Mr. Bedford çok zarifti. Dans etmenin böyle hissettirdiğini bilmiyordum. Buz pateni gibi yumuşak ve kolaydı. Mr. Bedford, kendimi dünyadaki en muhteşem dansçıymışım gibi hissedene kadar beni zarifçe yönlendirip döndürdü. Herkes durup bizi izledi. Mr. Bedford cemaatimizin en önemli adamlarından biriydi ve benimle dans ediyordu.</p>

    <p>Çok geçmeden genç kızlar babalarıyla, amcalarıyla ya da büyükbabalarıyla dans etmeye başladı. Mr. Bedford ve ben kıvrılarak kuzenlerimizden biriyle dans eden ağabeyimin önünden geçtik. Annem büyükbabamla dans ediyordu. Ortasında Mr. Bedford’la benim olduğum çember, herkes dans pistine çıkana dek genişleyip durdu. Müzik durduğunda herkes alkışlayıp neşeyle bağırdı. Herkes birbirine sarıldı. Özel bir an içerisinde hepimiz aynı ailenin bir parçasıydık. Bu kadar sevginin ortasında olduğum için çok mutlu oldum. Kendimi çocuk gibi hissetmemiştim. Dans edebilen bir yetişkin gibi hissetmiştim.</p><cite>ANNA THORSON<span>Sarasota, Florida</span></cite>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f19">
      <a class="si-backref" href="#ref_f19">19.</a> <span class="si-footnote-text">(İng.) “Küçük Ayağını Koy.” Bu çocuk şarkısının müziği <em>Arzu Tramvayı</em> filminde de yer yer yinelenir ve Varsovienne (Varşovalı kadın) adlı dansta da kullanılmıştır. (Y.N.)</span>
    </div>

    <div class="si-footnote html5_aside epub-type_footnote" id="f20">
      <a class="si-backref" href="#ref_f20">20.</a> <span class="si-footnote-text">Kırsal kesimde ahırlarda yapılan, ama artık uygun salonlarda da gerçekleştirilen Amerikan halk danslarının genel adı. (Y.N.)</span>
    </div>

    <div class="si-footnote html5_aside epub-type_footnote" id="f21">
      <a class="si-backref" href="#ref_f21">21.</a> <span class="si-footnote-text">(İng.) Teksas’ın Yıldızı. (Ç.N.)</span>
    </div>
  </div>
</body>
</html>
