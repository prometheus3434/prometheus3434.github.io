<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>ABLAMLA AYNI YAŞTAYDI</h2>

    <p>Neredeyse altmış yedi yaşındayım; ama mevsimin döndüğü her ekim ayında on bir yaşıma dönüyorum.</p>

    <p>Savaşın son yılında Hollanda’da sonbahar soğuk ve ıslaktı. Ocaklar yanmıyordu, kömür yoktu. Odayı ılık gösteren lambalar yoktu, elektrik yoktu. Adını anmaya değecek akşam yemekleri yoktu. Aşevinden gelen, tuzsuz suda patates kabukları ve lahana yaprakları karıştırılarak yapılan çorba eve ulaştığında soğumuş oluyordu.</p>

    <p>O ekim günü hava kararmaya henüz başlamışken, daha önce pek çok kez yaptıkları gibi ordu kamyonları yolumuzu kapattı ve bir müfreze Alman askeri ev ev erkekleri aramaya başladı.</p>

    <p>“<em>Raus! Raus!</em>”<a class="si-noteref epub-type_noteref" href="#f48" id="ref_f48">48</a> Hoparlör, askerler tavan aralarını ve dolapları kurcalayarak evlerimize girip çıkarken bizi kaldırımda durmamız için dışarıya çıkarıyordu. “<em>Raus! Raus!”</em> Küçük erkek kardeşlerim paltolarını almayı unutmuştu. Jacob’un küçük bedeni beni ısıtıyordu.</p>

    <p>Sokağımız kadınlarla ve çocuklarla dolmuştu. Askerler Hollandaca anlamadıkları için rahatça konuşabiliyorduk, ama sesimizi alçaltmıştık. Espriler havada uçuşuyordu. Neden burada bu kadar az erkek vardı? Bakire doğumdan haberiniz yok muydu? Neden söz ettiklerini anlamıyordum, ama kahkahalar hoşuma gitmişti. Sonra haberler paylaşıldı. Maastricht’teydiler! Neden kuzeye gelmiyorlardı?</p>

    <p>Hava soğumaya başlamıştı. Askerler neredeyse sokağın sonuna kadar gelmişti ve hiçbir erkek bulunamamıştı. Sessizleştik. Ve sonra birinin ağladığını duyduk. Bütün anneler döndü. Ağlayan bir çocuğun sesiydi bu. Meneer van Campen’in evinin eşiğinde bir asker oturuyordu, tüfeği hemen yanına yaslanmış, yüzü paltosunun içinde saklanmıştı. Hıçkırıklarını yutmaya çalıştı, ama sonra vazgeçti.</p>

    <p>Bir anne yaklaştı ve onunla yumuşak bir sesle Almanca konuştu. “Sorun nedir?” diye sordu kadın. Asker konuşurken kadın ona doğru eğildi ve sözü bittiğinde kadın ayağa kalkıp bize, “Bu savaş neredeyse bitiyor olmalı. Bu asker on altı yaşında ve bugün hiçbir şey yememiş.” İki ya da üç anne topluluktan ayrıldı ve evlerine gitti. Bir Alman subayı sokağın yarım blok ötesinden yürüyerek geldi. Korkmuştum ve çok üşümüştüm. Anneler zamanında gelmeyi başardı. Soğuk bir haşlanmış patates, bir parça ekmek, suyu çekilmiş bir elma, topluluktakiler tarafından çocuğa verildi. Subay yaklaştı. Çocuk yeniden bir askere dönüştü. “<em>Danke,</em>”<a class="si-noteref epub-type_noteref" href="#f49" id="ref_f49">49</a> dedi ve ayağa fırlayıp tüfeğini kavradı.</p>

    <p>Kamyonların motoru çalıştı. İçeri girebilirdik. Savaşın geri kalanında, hayatımın geri kalanında o ağlayan askeri hatırladım. Ablamla aynı yaştaydı.</p><cite>MIEKE C. MALANDRA<span>Lebanon, Pennsylvania</span></cite>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f48">
      <a class="si-backref" href="#ref_f48">48.</a> <span class="si-footnote-text">(Alm.) Dışarı. (Ç.N.)</span>
    </div>

    <div class="si-footnote html5_aside epub-type_footnote" id="f49">
      <a class="si-backref" href="#ref_f49">49.</a> <span class="si-footnote-text">(Alm.) Teşekkürler. (Ç.N.)</span>
    </div>
  </div>
</body>
</html>
