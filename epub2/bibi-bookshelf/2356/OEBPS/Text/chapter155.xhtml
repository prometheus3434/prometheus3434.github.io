<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>YARIM TOP</h2>

    <p>Ellili yılların başında dokuz yaşımdayken, erkek kardeşlerim ve ben boş zamanımızın çoğunu “yarım top” dediğimiz bir oyun oynayarak geçirdik. İçi hava dolu bir lastik topla (tercihen üzerinde bir yıldız olan beyaz, kabarcıklı bir top) başlarsınız ve onu ortadan ikiye kesersiniz. “Saha”mız Boston’daki iki ailelik evimizin küçücük arka bahçesi olduğu için topu gizlice fırlatırdık ve hızlı fırlatmak yasaktı.</p>

    <p>Ama yavaş fırlatınca bile o topu dans ettirebilirdik. Avucunuza düzgün bir şekilde oturtursanız top havalanır ve yere düşerken uzaklaşır; yükselerek ayağınızın dibine bile düşebilir. Topun, vuruşu yapan oyuncudan hızla uzaklaştığını görmek, oyuncunun beyzbol sopası olarak kullandığımız kesilmiş hokey sopasını havaya savuruşunu izlemek harika bir duyguydu.</p>

    <p>Sayı alma, topu üç katlı evin ne kadar yükseğine vurmayı başardığınıza göre belirlenirdi – gerçi ilk katta yaşayan büyükanneme hep yalan uydurur, ona eve vurmaya çalışmadığımızı söylerdik. İlk kat tek sayı, ikinci kat iki sayıydı ve böyle gidiyordu.</p>

    <p>Bir yaz günü ikinci kattaki balkonda durup ağabeyimi arkadaşlarıyla bir oyun oynarken izledim. Onlar büyük çocuklardı, ergenlik çağında çocuklar; biz küçük çocuklar da onlar oynarken genellikle top toplamakla görevlendirilirdik.</p>

    <p>Benim işim ikinci kattaki balkona çarpan topları toplamaktı, balkondan yuvarlanıp etrafındaki yağmur oluğuna takılanlar dahil. Balkonun demirinde sürekli zıplıyor, demir çubukların birini sıkıca kavrıyor ve topu yağmur oluğundan çıkarmak için öne eğiliyorduk.</p>

    <p>O sabah bunu çok kez yaptım, ama sonra bir şey oldu. Balkon demirlerindeki bir çubuk gevşedi ve elimde kaldı. Ağırlığım beni yana ittirdi ve bendeniz tahta merdivenlere ve oradan da üç buçuk metre aşağıdaki beton girişe doğru inerek yere düştüm.</p>

    <p>Ama garip olan şey, bunun olduğunu hiç anlamamış olmamdı. Başka bir dünyaya gitmiştim. Düştüğümde bile, hatırladığım kadarıyla, rüya görüyor olmam gerektiğini düşünüyordum.</p>

    <p>Her bir hareketin ağır ağır ve dikkatle üzerinden geçerek, bunu rüyamda görüp görmediğime karar vermeye çalışarak o sabah yaptığım her hareketi gözden geçirdim. Sonunda sakince aslında rüya görmediğim sonucuna vardım. Bu konuda bir şey yapamadan önce yere çakıldım.</p>

    <p>Bütün bunlar bir saniyeden uzun sürmüş olamaz, ama bana on dakika gibi gelmişti.</p>

    <p>Sağ omzum beton giriş yoluna indi. Kalçam tahta merdivenlere çarptı, bu da çizgi şeklinde, tuhaf görünümlü bir yaraya neden oldu. Şansıma kafam, betonu ucundan ıskaladı.</p>

    <p>Annem doktora gitmemde diretti, ama kırığım yoktu. Doktor rüya gördüğümü sandığım için ciddi bir yaralanmadan kurtulduğumu söyledi. Bedenim düşüş sırasında rahatmış, dedi bana ve yere düştüğümde “sekmişim”.</p>

    <p>O sırada bunu pek düşünmedim. Fena yaralanmadığım için memnundum, hepsi bu. Ama şimdi bunu şaşkınlıkla hatırlıyorum. Neden rüya gördüğümü sanmıştım? Bilinçaltım, bilincim düşüşün gerçekten olmayabileceği fikriyle meşgul olursa korunacağımı “biliyor” muydu? Zihnim bunu yapabiliyorsa, bedenimi düştüğüm yeri değiştirecek şekilde hareket ettirebilir miydi? Bu şans mıydı, yoksa kafamı betona çarpmamı engelleyen başka bir şey miydi?</p><cite>JACK EDMONSTON <span>Doğu Sandwich, Massachusetts</span></cite>
  </div>
</body>
</html>
