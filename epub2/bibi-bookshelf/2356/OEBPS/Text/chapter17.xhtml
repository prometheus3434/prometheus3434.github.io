<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>RADYO GEZGİNİ</h2>

    <p>Bu olay başıma radyo gezginliği günlerimde geldi. Mart 1974’te Omaha’da WOW kanalında haber spikeri olarak işe başladım ve ani bir fren yapmak zorunda kaldığım anda Volkswagen böceğimle ailemin Denver’daki evinden ayrılıyordum. Bir tekerlek tepeden aşağıya yuvarlanarak iniyordu ve tam önümden geçti. Şiirsel adalet, diye düşündüm ve yola çıktım.</p>

    <p>İki ay sonra Portland’daki KGW’de o çok istediğim iş için ilan çıktı ve Omaha’daki işi bu kadar çabuk bırakıp bırakmamayı düşünürken dairemin penceresinden dışarı baktım ve otoparkta yuvarlanan bir tekerlek gördüm. Tekerlek konuştu, diye düşündüm ve Portland’daki işe başvurdum.</p>

    <p>Bir yıl geçiyor, Portland’daki işim yolunda; o kadar ki, Seattle’daki merkez istasyon KING’e terfi teklifi alıyorum. Ama o gece arabamla On Üçüncü Cadde ve West Burnside’ın kesiştiği noktadan geçerken sisin içinden bir tekerlek belirip sokakta yuvarlanıyor.</p>

    <p>Ama burada bitmiyor. Başka bir yıl, artık 1976, şirket beni haber müdürü ve sabah haberleri sunucusu olarak Portland’a, KGW’ye geri göndermek istiyor. Bu kez yuvarlanan tekerlek, aslında yalnızca bir tekerlek jantı, Alaska Yolu Viyadükü’nde güneye doğru yol alırken ortaya çıkıyor. Sol şeritte.</p>

    <p>77’nin sonu. Yine yoldayım, San Francisco’daki KYA’ ya doğru. Müzik setim, kedim ve bütün eşyalarım eski Volkswagen’ime yüklenmiş ve otobana çıkmak üzereyim. Hiç yuvarlanan tekerlek görmemiştim, ama bu sefer arabanın arkasından bir gıcırdama sesi duyuyorum, kaydığımı ve arabanın yoldan çıktığını düşünüyorum. Korkutucu. Tam da kendi arabamın sağ arka tekerleğinin çıktığını ve yolda yuvarlanıp bir hendeğe oturduğunu göreceğim anda frene asılıyorum. Bir tamirci dingil pimini yerleştirmeyi unutmuş. Yuvarlanan lastik benim lanet olası tekerleğimmiş!</p>

    <p>Böylece yuvarlanan tekerlek zinciri kırılmış oldu. Ya da bana öyle geldi, ta ki 1984’e kadar. Yine Seattle’a geri dönmüştüm, artık önemli bir radyo müdürüydüm, ama hâlâ bir iş gezginiydim ve Teksas eyaletinin Houston kentinde çok para veren bir işi kabul ettim. Kent duygularım, artık iki küçük çocuğumun olması ve onları Kuzeybatı Pasifik bölgesinde yetiştirmek isteyişim gibi her içgüdü, bu seçimimin karşısındaydı. Ama önerilen sözleşme ve para, muhakeme gücümü bulandırdı. İşe başlamak için oraya uçtum, karım da arabayla arkamdan geldi. Kuzey Portland’dan çıkıp Interstate 5’e<a class="si-noteref epub-type_noteref" href="#f5" id="ref_f5">5</a> vardığı anda bir <em>çatırtı</em>: Karımın Volvo arabasının motor kapağı çevreyolunun üzerinden geçen yoldan gelen bir şeyin çarpmasıyla sarsıldı. Bu şey arabaya çarpıp zıpladı, başka iki arabaya çarptı ve orta şeritte durdu. Sarsılan ama yaralanmayan karım bakınca ne olduğunu gördü: büyük ve iri bir kamyon tekerleği.</p>

    <p>Houston’a gittik ama her şey berbattı. Oradaki hayatımız yalnızca bir yıl sürdü, ardından çocuklarımızı yetiştirmek için memnuniyetle Portland’a geri döndük. Huzursuz ayaklara, radyo gezginliğine, yuvarlanan tekerleklere son.</p><cite>BILL CALM<span>Lake Oswego, Oregon</span></cite>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f5">
      <a class="si-backref" href="#ref_f5">5.</a> <span class="si-footnote-text">ABD’nin Pasifik kıyısı boyunca uzanan otoban. (Ç.N.)</span>
    </div>
  </div>
</body>
</html>
