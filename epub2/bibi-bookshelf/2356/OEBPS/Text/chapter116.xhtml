<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>BİR YER</h2>

    <p>Yirmi yaşındayken kırk üç yaşında bir adama âşık oldum. Yıl 1959’du ve haber, ailemdeki herkes için sarsıcı oldu. Hemşirelik öğrencisiydim, John da hastalanıp bizim ünitemizde yatmıştı. Annem ve babam beni, <em>o adamı</em> görmekten vazgeçmezsem eğitimime verdikleri mali desteği kesmekle tehdit ettiler.</p>

    <p>Bir evlilik geçirmiş ve boşanmıştı, hiç çocuğu yoktu. Benim için John, erkekliğin özüydü; Gary Cooper ve Randolph Scott’ın bir araya gelmiş haliydi. Colorado’da yaşıyorduk ve onunla ilgili her şey, görünüşü, konuşması ve toprağa karşı sevgisi Vahşi Batı’ya ait gibi görünüyordu. Kendini bilen ve kimseye özür borcu olmayan birinin özgüvenli adımlarına sahipti. Çıkık çenesine bayılıyordum, küçük ve havalı kalçalarına bayılıyordum. Hiçbir erkek blucin giymişken daha tahrik edici görünemezdi.</p>

    <p>Ne zaman bana gülümsese ve ne zaman düşüncelerini o Batı aksanıyla ifade etse eriyeceğimi sanırdım.</p>

    <p>Bir gün, mahallenin mezarlığına paralel olan yoldan arabayla geçerken, “Ha, bu arada, bugün bir mezar yeri satın aldım. Nerede olduğunu bilmek istersin belki,” dedi.</p>

    <p>“Ne yaptın?” dedim.</p>

    <p>“Hmmm,” dedi ağır ağır, “bugün kapıya biri geldi ve bu yeni parselden yerler satıyordu. İsa ve Meryem heykelinin hemen yanında bir yer vardı. Anneme çok yakın olduğu için burada gömülme fikrinden çok hoşlandım.”</p>

    <p>Bu yaşında ölümü düşünmesi karşısında afalladım. Bildiğim kadarıyla sağlığı çok iyiydi. Buna bir anlam veremedim.</p>

    <p>“Bak tatlım,” dedi, “çok heyecanlanma. Benim bir şeyim yok. Fiyat bana uygun geldi, adam tam karşımdaydı, konumunu beğendim, yani neden olmasın ki?”</p>

    <p>O zaman bir yıldır çıkıyorduk ve biliyordum ki bir kere karar verirdi, o kadar. Kararını gözden geçirmesi mümkün değildi. Onun da huyu böyleydi.</p>

    <p>Bir yıl daha geçti ve her yerden gelen baskı üzerimde yoğunlaştı. Annemle babam, beni yaşıtım olan adamlarla çıkmaya ikna etmeleri için okul arkadaşlarımın, rahibimin, en sevdiğim teyzemin ve kız kardeşlerimin yardımını istediler. John’un bana gerçekten âşık olduğunu da biliyordum. Bunun bende ve ailemde neden olduğu bütün çalkantıyı görebiliyordu, bu yüzden günün birinde belki de kısa bir süreliğine ayrı kalmamız gerektiğini söyledi. Günlerce ağladım, ama sonunda kabul ettim. Bir süre sonra aynı hastaneden yaşıma daha yakın bir hastane çalışanıyla çıkmaya başladım. Annem ve babam mutluluktan uçuyorlardı.</p>

    <p>Üç ay boyunca birbirimizle görüşmeme konusunda anlaşmıştık. Hiç bağlantı kurmamamız gerekiyordu, ama John, gerçek aşkım, sık sık aradı; hâlâ telefonda konuşuyorduk.</p>

    <p>Üç ay bitmeden önce hamile olduğumu fark ettim; John’un bebeği değildi. Yıl 1960’tı. Seçenekler yalnızca evlenmek ya da bebeği evlatlık vermekti. Evlenmeye karar verdim. John’a mektup yazdım ama bana cevap yazmadı.</p>

    <p>Bebek eylülde doğacaktı. 25 Ağustos’ta gazeteyi aldım ve John’un I-25 otobanındaki bir araba kazasında öldüğünü okudum. Bir gün önce defnedilmişti.</p>

    <p>Mezar yerinin nerede olduğunu biliyordum, bu yüzden dosdoğru mezarlığa gittim.</p>

    <p>Bu kırk yıl önce olmuştu. Bundan yirmi yıl sonra, babam öldü, annem de John’unkinin hemen köşesinde onun için bir mezar yeri seçti. John’un yakınında gömülü olduğu hakkında hiç fikri yoktu, ben de babamın ölümünün bir yıl öncesine kadar mezar yeri hakkında bir şey bilmiyordum.</p>

    <p>Her Anma Günü’nde<a class="si-noteref epub-type_noteref" href="#f62" id="ref_f62">62</a> onun mezarına tek bir gül bırakırım.</p><cite>BEV FORD<span>Aurora, Colorado</span></cite>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f62">
      <a class="si-backref" href="#ref_f62">62.</a> <span class="si-footnote-text"><em>Memorial Day</em> Amerika’da şehit askerleri anma günü. (Ç.N.)</span>
    </div>
  </div>
</body>
</html>
