<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>SUSAN’IN KUTLAMA KARTLARI</h2>

    <p>Yirmilerinde bekâr bir kadın olarak Noel’de fotoğraflı tebrik kartları göndermeyi alışkanlık haline getirmiştim. Yıl boyunca kendi fotoğraflarımı birçok pozda çeker ve kartta kullanılacak en iyi fotoğrafı seçerdim.</p>

    <p>Bu fotoğraflarda her zaman çıplak olurdum.</p>

    <p>Birçok hayran kazandım. Erkekler beni görünce durup, “Susan’ın Kutlama Kartları mı?” derdi. Altı yıl boyunca bu Noel kartlarını gönderdim ve son yıla gelince listem 250 isme ulaşmıştı.</p>

    <p>Bir abonem, arabamı tamir eden Ted’di. Benden otuz yaş büyüktü ve sıkı içiciydi, ama çok iyi bir tamirciydi. Ayrıca altın bir kalbi vardı. Kız arkadaşlarının olduğunu biliyordum, ama onlarla hiç tanışmadım.</p>

    <p>Ted’e ihtiyacım vardı, bu yüzden her yıl ona bir kart gönderdim. O da bana fotoğraflı tebrik kartları göndermeye başladı, ama fotoğraflarında her zaman elinde kocaman bir balık olurdu.</p>

    <p>Kentten taşındıktan sonra Ted’e çok nadiren rastladım, ama ben bırakana kadar birbirimize kart göndermeyi sürdürdük.</p>

    <p>Yirmi üç yılı hızla ileri sarın. Eski mahallemdeyim, arabama radyo taktırıyordum. Bekleme odasındayken bir adam bana gelip, “Susan mı? Ben Paul, Ted’in oğlu,” dedi.</p>

    <p>“Ah, tabii,” dedim, “nasılsın?”</p>

    <p>Paul bana Ted’in sonbaharda öldüğünü söyledi. O ve kız kardeşi babalarına gömülürken giydirecekleri takım elbiseyi seçmeye çalışıyorlarmış.</p>

    <p>Kız kardeşi bir çorap gözünü açınca orada benim Noel fotoğrafını görmüş. “Hey,” demiş Paul’e, “bu babamın yanında olmalı.” Böylece fotoğrafı takım elbisenin göğüs cebine atmış. Bu da demek oluyor ki, Ted göğsünün üzerinde benim çıplak görüntümle birlikte gömülmüş. Böyle olsun isterdi.</p>

    <p>Bir hafta sonra Ted’in kartlarından birini evimde buldum. Balık tutan ve bana gülümseyen fotoğrafıydı. Kartın köşelerini fareler yemişti.</p>

    <p>Kartı çevirdim ve orada, Ted’in elyazısıyla şunu okudum: “Susie, on yedi yıldır aklımda ve kalbimdesin. Umarım iyisindir, en iyi dileklerimle, sevgiler, Ted.”</p><cite>SUSAN SPRAGUE<span>Willamina, Oregon</span></cite>
  </div>
</body>
</html>
