<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>“JILL”</h2>

    <p>Ali’yle bir yaz internette tanıştım ve o zamandan beri neredeyse her gün internette konuştuk. Tartışma konularımız okuldan (o lise üç öğrencisiydi, ben dört) tiyatroya, bir e-posta grubunda paylaştığımız yazılara kadar değişirdi.</p>

    <p>Geçmişteki o yaz, bir gece Ali bana intihar planlarının ana hatlarını gösteren bir e-posta gönderdi. Söylediğine göre hayatı artık canına tak ediyordu ve arabasını yoldan çıkaracağı gece üzerine ne giymeyi planladığını tarif ederek devam ediyordu. Hemen ona mesaj gönderdim ve kararından vazgeçirmeye çalıştım. Hiç kimseye anlatmamam için bana yalvarsa da yardım edeceği umuduyla en yakın arkadaşıyla bağlantıya geçtim.</p>

    <p>Tam tamına üç saatimi Ali’yle sohbet ederek geçirdim. Bir seferinde ben de intihar etmeye yaklaşmıştım ve onunla mesajlaşmak benim için yorucu ve sarsıcı bir deneyimdi. Nihayet onu arkadaşının ellerine bırakıp uyumaktan başka seçeneğim kalmamıştı.</p>

    <p>Uykuya dalarken Ali’nin arabasını yoldan çıkarması zihnimde canlandı. Kendimi rahatlatmak için arabanın önüne kendi görüntümü koydum ve ellerimi kaldırarak onu durdurmaya çalıştım. Uykuya daldığımda bu görüntü zihnimde kaldı. Keşke gerçek dünyada da onun üzerinde aynı etkiyi yapabilseydim, diye düşündüm.</p>

    <p>İntihar notu kendisini öldürmeyi planladığı tarihi belirtiyordu. O gün geldi ve onun hâlâ ortalıkta olduğunu görmek beni rahatlattı. Tek kelime etmedi, ama bir hafta sonra e-posta grubumuza gönderdiği bir mesajda bunu kurmaca bir hikâye olarak anlattığını gördüm. Hikâyede adımı “Jill” olarak değiştirmiş ve Virginia’dan internet aracılığıyla görüşmüyormuşuz da Florida’da ona yakın bir yerde yaşıyormuşum gibi anlatmıştı.</p>

    <p>Ancak asıl şok, üç saatlik o konuşmayı yaptığımız gece gördüğü rüyayı tarif edişiydi. Rüyada kendini tam arabayla yoldan çıkma aşamasına gelmişti ki “Jill” gaipten, arabanın önüne atladı ve onu durdurmaya çalıştı. Rüya onu uyandırmıştı, diyordu ki, şok ve korku intihar düşüncelerini yeniden düşünmesine yetmişti.</p><cite>KARA HUSSON<span>Williamsburg, Virginia</span></cite>
  </div>
</body>
</html>
