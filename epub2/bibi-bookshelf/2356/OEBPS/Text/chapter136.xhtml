<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>EN İYİ ARKADAŞIM</h2>

    <p>Kan bağımız olmasa da Patty Minehart’ı kız kardeşim olarak görürdüm. İlk kez 1943’te, ikimiz de Victory Lisesi’nde ikinci sınıf öğrencisiyken tanışmıştık. En başından beri ruh ikiziydik. Her zaman aramızda birimizin bir ihtiyacı olduğu anda diğerinin haberdar olmasını sağlayan bir şey vardı. 1996’da felç geçirdiğinde mahvolmuştum. Üç gün sonra onda ölümcül bir hastalık bulduklarında kendi hayatımın sona erdiğini düşündüm.</p>

    <p>Hastanede yattığı sırada aile üyeleri ve ben, yanında sırayla refakatçi olarak kaldık. Bir pazartesi günü kızı Barbara’nın sırasını almak üzere ertesi gün saat ikide orada olmaya söz verdim. Ama salı sabahı, duş alıp giyindikten sonra aşırı derecede huzursuzluk duydum. Evde amaçsızca yürüdüm; herhangi bir şey yapmak için dikkatimi toparlayamıyor gibiydim. Sonra, saat on birde, hastaneye gitmek için güçlü bir dürtü hissettim.</p>

    <p>Onkoloji katına vardığımda Patty’nin ablası Thurza bekleme salonunda oturuyordu. Beni görünce zıpladı ve, “Ah, seni aramışlar!” dedi.</p>

    <p>“Hayır,” diye yanıtladım, “aramadılar. O aradı.”</p>

    <p>“Ama numaranı çeviremeyecek kadar güçsüz,” dedi Thurza.</p>

    <p>“Ama telefonla aramadı,” dedim ona.</p>

    <p>Thurza şaşkın bir biçimde baktı. Birlikte Patty’nin odasına yürüdük.</p>

    <p>O gün öğleden sonra daha geç saatlerde, Patty’nin kız kardeşi Becky, “Bütün sabah seni aramak için onun yatağının başucundan ayrılmaya çalıştım, ama saat on bir gibi Patty, ‘Boş ver, ben hallettim,’ dedi,” diye anlattı bana.</p>

    <p>Her zamanki gibi Patty’nin mesajını almıştım.</p><cite>OLGA HARDMAN<span>Clarksburg, Batı Virginia</span></cite>
  </div>
</body>
</html>
