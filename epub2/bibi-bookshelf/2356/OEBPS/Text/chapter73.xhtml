<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babamın Tanrı Olduğunu Sandım</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h2>YETMİŞ DÖRDÜNCÜ SOKAK’TA DANS ETMEK</h2>

    <p class="date">Manhattan, Ağustos 1962</p>

    <p>Sıcak bir öğleden sonra, buradaki üçüncü günüm. Stüdyo daire sıcaktan yanıyor. Bir çekiç ve tornavidayla tek pencereden boya söküyorum. Sonra, güçlü bir hamleyle pervazı tepeye kadar ittim ve kafamı kesintisiz bir çizgi halindeki kırmızı tuğla binalara çevirdim.</p>

    <p>Kapı komşularım olan dudağını büküp belini arkaya atmış esmer tenli bebek ile ona memesini uzatmadan önce dudağını yeniden düzelten annesi, sundurmada yelpazeleniyor. Anne, turkuvaz renkli bir pantolon ve şeffaf plastik ayakkabılar içinde bacak bacak üstüne atmış, ayakkabısını topuğunda sallandırarak oturuyor, kadınla sıcaktan çatlayacak bir halde olan beton arasında sadece bir gazete var. Bebek meme emerken anne ince bir puro ve bir şişe <em>cerveza</em><a class="si-noteref epub-type_noteref" href="#f32" id="ref_f32">32</a> arasında gidip geliyor.</p>

    <p>Üzerinde atlet olan baba bir elinde radyo, diğerinde bir çalı süpürgesini sürükleyen, yeni yürümeye başlamış bir çocukla racon kesiyor. Çocuk sundurmayı süpürmeye başlıyor ama sonra fikrini değiştirip bunun yerine süpürgenin kıllarını tıngırdatıyor. Mutfak sandalyeleri altı kutuluk pakette Tab, 7Up ve Rheingold’la birlikte dışarıya taşınıyor.</p>

    <p>Merdivenin altındaki Japon fırınından siyah fasulye ve safranlı pilavın kokusu olduğum yere kadar geliyor. Anne iddialı kızıl saçlarını topluyor, bebeği Gristedes Marketi’nden aldığı bir kutunun içine atıyor ve elleri belinde, yavaşça bükülüyor. Duruyor, kocasına doğru eğiliyor ve dizleriyle adamın kasığını dürtüyor. Karayipler’in sesi eşliğinde birbirine sürtünen çift yana doğru eğiliyor, hızla birbirlerine sarılıyor, bükülüyor, devriliyor. Çocuk tahta kâse ve kaşıkla onlara eşlik ediyor; babası onaylayarak ve parlayan altın ön dişini göstererek gülümsüyor. Yeni doğmuş bebek karton kutuda uyurken bongo çalgıcıları kaldırımda diziliyor.</p>

    <p>Ben ve yirmi yaşlarında, Nevada’dan geleli bir yıl olan genç kız, donakalmış bir halde olanları izliyoruz. Birdenbire parlayan altın dişli baba başını kaldırıp cehennemden benim pencereme doğru bakıyor.</p>

    <p>“Hey, <em>muchacha!</em>”<a class="si-noteref epub-type_noteref" href="#f33" id="ref_f33">33</a> diye bağırıyor bana. “Sigaran var mı?”</p><cite>CATHERINE AUSTIN ALEXANDER<span>Seattle, Washington</span></cite>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f32">
      <a class="si-backref" href="#ref_f32">32.</a> <span class="si-footnote-text">(İsp.) Bira. (Ç.N.)</span>
    </div>

    <div class="si-footnote html5_aside epub-type_footnote" id="f33">
      <a class="si-backref" href="#ref_f33">33.</a> <span class="si-footnote-text">(İsp.) Genç kadın. (Ç.N.)</span>
    </div>
  </div>
</body>
</html>
