<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>HARCANABİLİR</title>
</head>

<body>
  <h1><a id="a50"></a>HARCANABİLİR</h1>

  <p>Adam ön verandaya çıkıp günü inceledi. Hava açık ve soğuktu, çimenlerde çiğ vardı. Paltosunu ilikleyip elini cebine soktu.</p>

  <p>Adam basamaklardan aşağı inerken posta kutusunun yanında bekleyen iki tırtıl aniden kıpırdadı.</p>

  <p>&ldquo;İşte gidiyor&rdquo; dedi ilki. "Raporunu yolla.&rdquo;</p>

  <p>Diğeri antenlerini döndürmeye başlarken adam durup hızla döndü.</p>

  <p>&ldquo;Bunu duydum&rdquo; dedi. Ayağıyla iki tırtılı duvardan aşağı sıyırıp ezdi.</p>

  <p>Sonra patikadan hızla kaldırıma yürüdü. Yürürken çevresine bakındı. Kiraz ağacında bir kuş sekiyor, parlak gözlerle kirazları gagalıyordu. Adam kuşu inceledi. Zararsız mıydı? Yoksa - Kuş uçtu. Kuşlar idare ederdi. Onlardan zarar gelmezdi.</p>

  <p>Devam etti. Köşede çalılardan telefon direğine gerilmiş örümcek ağına sürtündü. Örümcek yavaşça çalılardan aşağı inerek ağının uğradığı zararı yokladı.</p>

  <p>Örümcekler konusunda bir şey söylemek zordu. Anlaşılmaları güçtü. Daha fazla bilgi gerekliydi, henüz bir temas yoktu.</p>

  <p>Isınmak için ayaklarını yere vurarak otobüs durağında bekledi.</p>

  <p>Otobüs geldiğinde bindi, kayıtsızca ileriye bakan sıcak, sessiz insanlarla bir arada otururken birden keyiflendi. Bir parça güvende hissetti kendini.</p>

  <p>Günlerdir ilk kez rahatlayarak sırıttı.</p>

  <p>Otobüs caddenin aşağısına ilerledi.</p>

  <p>Tirmus heyecanla antenini salladı.</p>

  <p>&ldquo;O halde oylamaya geçelim.&rdquo; Yanlarından aceleyle geçip tümseğe çıktı. &ldquo;Ama başlamadan önce dün söylediğim şeyi söyleyeyim.&rdquo;</p>

  <p>&ldquo;Hepsini biliyoruz zaten&rdquo; dedi Lala sabırsızca. &ldquo;Harekete geçelim. Planları hazırladık. Bizi tutan ne?"</p>

  <p>&ldquo;Konuşmam için bu iyi bir neden.&rdquo; Tirmus toplanmış tanrılara göz gezdirdi. "Bütün Tepe söz konusu deve karşı yürümeye hazır. Neden? Diğerleriyle iletişime geçemeyeceğini biliyoruz - bu mümkün değil. Titreşim tipi, kullandıkları dil, fikirlerini aktarmasını imkânsız kılıyor, hakkımızda beslediği ve hakkımızda...&rdquo;</p>

  <p>&ldquo;Saçmalık.&rdquo; Lala öne çıktı. &ldquo;Devler yeterince iyi iletişim kurabiliyor."</p>

  <p>&ldquo;Bir devin hakkımızda bildiklerini açığa vurduğu kayıtlarda görülmemiş bir şey!&rdquo;</p>

  <p>Ordu huzursuzca kıpırdandı.</p>

  <p>"Durmayın&rdquo; dedi Tirmus. &ldquo;Ama bu boşa gidecek bir çaba. Adam zararsız - diğerleriyle iletişimi yok. Ne diye bunca zamanı harcayıp...&rdquo;</p>

  <p>&ldquo;Zararsız mı?&rdquo; Lala ona baktı. &ldquo;Anlamıyor musun? Biliyor!&rdquo;</p>

  <p>Tirmus tümsekten uzaklaştı. &ldquo;Ben gereksiz şiddete karşıyım. Gücümüzü boşa harcamamalıyız. Bir gün ihtiyacımız olacak."</p>

  <p>Oylama yapıldı. Beklendiği gibi oldu deve karşı harekete geçme taraftarıydı. Tirmus içini çekip, topraktaki planları takip etmeye başladı.</p>

  <p>&ldquo;Bu gittiği yol. Gün sonunda burada ortaya çıkması beklenebilir. Benim görebildiğim kadarıyla...&rdquo;</p>

  <p>Yumuşak toprakta planlan çizmeye devam etti.</p>

  <p>Tanrılardan biri diğerine doğru eğildi, anteni diğerine dokundu. &ldquo;Bu dev. Hiç şansı yok. Bir bakıma onun için üzülüyorum. Nasıl oldu da bu işe karıştı?"</p>

  <p>&ldquo;Kaza.&rdquo; Diğeri sırıttı. &ldquo;Bilirsin her işe burunlarını sokarlar.&rdquo;</p>

  <p>&ldquo;Yazık olmuş ama."</p>

  <p>Akşam olmuştu. Sokak karanlık ve boştu. Adam koltuğunun altında gazetesi, kaldırım boyunca ilerledi. Etrafına bakarak aceleyle yürüyordu. Kaldırım kenarında büyüyen büyük ağacın çevresinden dolanıp çevik bir hareketle caddeye atladı. Karşıya geçti. Köşeyi dönerken çalıyla telefon direği arasına gerilmiş ağa takıldı. Farkında olmadan onunla boğuşup üzerinden silkeledi. Ağın ipleri koparken kulağına titreşen metalik bir uğultu geldi.</p>

  <p>&ldquo;...bekle!"</p>

  <p>Duraksadı.</p>

  <p>&ldquo;...bekle... içeride... dikkatli..."</p>

  <p>Adam dişlerini birbirine kenetledi. Son ipler de elinde koptu ve yürümeye devam etti. Arkasında örümcek ağın kalan parçasında yürüyüp onu izledi. Adam arkasına baktı.</p>

  <p>&ldquo;Kaybol&rdquo; dedi. &ldquo;Orada bağlanmış durup riske girecek değilim.&rdquo;</p>

  <p>Kaldırım boyunca patikasına doğru yürümeye devam etti. Kararan çalılara girmekten kaçınarak üzerinden atladı, patikasından yukarı yürüdü. Verandada anahtarını bularak kilide soktu.</p>

  <p>Duraksadı. İçeri mi girseydi? dışarıda, özellikle de gece dışarıda olmaktan iyiydi. Gece kötü bir zamandı. Çalıların altı fazla hareketliydi. Hayra alamet değil. Kapıyı açıp içeri girdi. Önündeki halı karanlık bir havuz gibi duruyordu. Karşı tarafında bir lambanın karanlık hatlarını seçebiliyordu.</p>

  <p>Lamba dört adım ötedeydi. Ayağını kaldırdı. Durdu.</p>

  <p>Örümcek ne demişti? Bekle? Dinleyip bekledi. Sessizlik.</p>

  <p>Çakmağını çıkarıp yaktı. Karınca halısı ona doğru sel gibi kabardı. Kenara, verandaya sıçradı. Karıncalar yarı karanlıkta zemini tırmalayarak süratle hücuma geçtiler.</p>

  <p>Adam toprağa atlayıp evin yan tarafına gitti. İlk karıncalar verandayı bastığında musluğu çevirip hortumu toplamaya başlamıştı bile.</p>

  <p>Suyun patlaması karıncaları havaya kaldırdı, dağıttı, uzağa savurdu. Adam hortum başını ayarladı, buğuda gözlerini kıstı. Tazyikli suyu sağa sola çevirerek ilerledi.</p>

  <p>&ldquo;Lanet olsun size&rdquo; dedi kenetli dişleriyle. "İçerde beklemek...&rdquo;</p>

  <p>Korkmuştu. Daha önce hiç - içerde görmemişti onları. Gece gece yüzünü soğuk ter bastı. İçerde. Daha önce hiç içeri girmemişlerdi. Belki bir iki pervane, elbette sinekler. Ama onlar zararsızdı. Gürültü çıkarıp pırpır etmekten başka...</p>

  <p>Bir karınca halısı!</p>

  <p>Safları dağılana ve çimenliğe çalılara, evin altına kaçana kadar vahşice su fışkırttı üzerlerine.</p>

  <p>Hortum elinde, tepeden tırnağa titreyerek kaldırıma oturdu.</p>

  <p>Ciddiydiler. Bu kızgın ve istikrarsız bir öfke baskını değildi, planlı, üzerinde düşünülmüş bir saldırıydı. Onu beklemişlerdi. Bir adım daha atmış olsa.</p>

  <p>Tanrı örümcekten razı olsun.</p>

  <p>En sonunda hortumu kapatıp ayağa kalktı. Çıt çıkmıyordu, her yer sessizdi. Çalılar ansızın hışırdadı. Böcek? Siyah bir şey hızla koşuşturdu, ayağını üzerine bastırdı. Muhtemelen bir ulaktı. Hızlı koşucu. Çakmağıyla yolunu aydınlatarak dikkatle karanlık eve girdi.</p>

  <p>Sonradan masasına oturdu, dayanıklı çelik ve bakırdan püskürtücü tabanca yanında duruyordu. Nemli yüzeyine parmaklarıyla dokundu.</p>

  <p>Saat yediydi. Arkasında radyo alçak sesle çalıyordu. Uzanıp masa lambasını zemini aydınlatacak bir yere koydu.</p>

  <p>Bir sigara yaktı, bir parça kâğıtla dolma kalem aldı. Düşünerek duraksadı.</p>

  <p>Demek onu gerçekten istiyorlardı. Planlayacak kadar çok. Tatsız bir çaresizlik duygusuyla dolup taştı içi. Yumruklarını sıkıp iskemlesinde dimdik oturdu.</p>

  <p>Örümcek yanına masaya kaydı. &ldquo;Affedersin, umarım şiirdeki gibi korkmadın."</p>

  <p>Adam örümceğe baktı. "Sen o musun? Köşedeki? Beni uyaran?&rdquo;</p>

  <p>&ldquo;Hayır. O başka biri. Bir Eğirici. Ben safkan Parçalayıcıyım. Çenelerime bak.&rdquo; Ağzım açıp kapadı. &ldquo;Onları ısırırım.&rdquo;</p>

  <p>Adam gülümsedi. "Aferin sana.&rdquo;</p>

  <p>"Elbette. Kaç tane olduğumuzu biliyor musun, diyelim ki bir akrede. Tahmin et.&rdquo;</p>

  <p>"Bin tane.&rdquo;</p>

  <p>"Hayır. İki buçuk milyon. Her türden. Benim gibi Parçalayıcılar ya da Eğiriciler ya da Sokucular.&rdquo;</p>

  <p>&ldquo;Sokucular mı?&rdquo;</p>

  <p>&ldquo;En iyileri. Bir bakalım.&rdquo; Örümcek düşündü. &ldquo;Örneğin sizin verdiğiniz adla kara dul. Çok değerli." Duraksadı. "Sadece tek bir şey."</p>

  <p>"Neymiş o?"</p>

  <p>&ldquo;Sorunlarımız var. Tanrılar...&rdquo;</p>

  <p class="p22"><span class="t26">&nbsp;</span></p>

  <p>"Tanrılar mı!&rdquo;</p>

  <p>&ldquo;Sizin verdiğiniz adla karıncalar. Liderler. Bizi aşıyorlar. Büyük talihsizlik. Tatları berbat - mide bulandırıyor. Onları kuşlara bırakıyoruz mecburen.&rdquo;</p>

  <p>Adam ayağa kalktı. &ldquo;Kuşlar mı? Onlar...&rdquo;</p>

  <p>&ldquo;Şey, bir anlaşmamız var. Bu yüzyıllardır sürüyor. Sana hikâyeyi anlatayım. Biraz zamanımız var.&rdquo;</p>

  <p>Adamın kalbi sıkıştı. &ldquo;Zamanımız var mı? Ne demek istiyorsun?</p>

  <p>"Hiçbir şey. Daha sonra biraz bela çıkacak anladığım kadarıyla. Sana geçmişi anlatayım." Bildiğini sanmıyorum.&rdquo;</p>

  <p>"Devam et. Dinliyorum.&rdquo; Ayağa kalkıp ileri geri yürüdü.</p>

  <p>"Milyarlarca yıl önce dünyayı gayet iyi yönetiyorlardı. Görüyorsun ya insanlar başka bir gezegenden geldi. Hangisi? Bilmiyorum. İndiler ve dünyanın onlar tarafından oldukça iyi geliştirildiğini gördüler. Bir savaş oldu.&rdquo;</p>

  <p>&ldquo;Yani biz istilacıyız&rdquo; diye mırıldandı adam.</p>

  <p>"Elbette. Savaş iki tarafı da barbarlığa itti, onları da sizi de. Nasıl saldıracağınızı unuttunuz, onlar da kapalı toplumsal gruplara bölündü, karıncalar, haşeratlar...&rdquo;</p>

  <p>&ldquo;Anlıyorum.&rdquo;</p>

  <p>&ldquo;Hikâyenin tamamını bilen son insan grubu bizi devreye soktu. Bizlerin üremesi..." Örümcek, örümceklere has bir biçimde kıkırdadı. &ldquo;Bizler bu değerli amaç için üretildik. Onları gayet iyi bastırıyoruz. Bize ne diyorlar biliyor musun? Yiyiciler. Hoş değil ha?"</p>

  <p>İki örümcek daha ağ iplerinden aşağı masaya indi. Üç örümcek bir araya toplandı.</p>

  <p>"Düşündüğümden daha ciddi" dedi Parçalayıcı hiçbir şey olmamış gibi. &ldquo;Bütün hikayeyi bilmiyordum. Buradaki Sokucu...&rdquo;</p>

  <p class="p22"><span class="t26">&nbsp;</span></p>

  <p>Kara dul masanın kenarına geldi. &ldquo;Dev" dedi metalik tiz bir sesle. "Seninle konuşmak istiyorum.&rdquo;</p>

  <p>"Devam et&rdquo; dedi adam.</p>

  <p>"Burası birazdan karışacak. Harekete geçtiler. Buraya doğru geliyorlar, çok sayıdalar. Bir süre seninle kalmayı düşündük. İşe karışmayı.&rdquo;</p>

  <p>"Anlıyorum.&rdquo; Adam başını salladı. Dudaklarını ıslattı, titreyen parmaklarını saçından geçirdi. "Ne diyorsunuz... sizce şansımız...&rdquo;</p>

  <p>&ldquo;Şans mı?&rdquo; Sokucu kıvrılıp büküldü. &ldquo;Şey uzun bir süredir bu işteyiz. Neredeyse bir milyon yıldır. Sanırım dezavantajlarımıza rağmen onlara karşı üstünlüğümüz var. Kuşlarla ve elbette kurbağalarla olan anlaşmamız..&rdquo;</p>

  <p>"Sanırım sizi kurtarabiliriz&rdquo; dedi Parçalayıcı neşeyle. "Aslına bakarsan, böyle olayları dört gözle bekliyoruz.&rdquo;</p>

  <p>Döşeme tahtalarının altından, uzaktan bir tırmalama sesi geldi, uzakta hafifçe titreşen çok sayıda küçük pençe ve kanadın gürültüsü. Adam gürültüyü işitti. Omuzlan çöktü.</p>

  <p>&ldquo;Kesinlikle emin misiniz? Yapabilir misiniz?" Dudaklarındaki teri sildi, dinlemeyi bırakmadan Püskürtücü tabancayı eline aldı.</p>

  <p>Sesin şiddeti artıyordu giderek, zeminden geliyor, ayaklarının altında büyüyordu. Evin dışında çalılar hışırdadı ve birkaç pervane pencereye doğru uçtu. Ses giderek yükseldi, ileride, aşağıdaydı. Her yerdeydi, öfke ve kararlılıkla yükselen bir mırıltı. Adam bir o yana bir bu yana baktı.</p>

  <p>&ldquo;Yapabileceğinizden emin misiniz?&rdquo; diye mırıldandı. &ldquo;Beni gerçekten kurtarabilir misiniz?&rdquo;</p>

  <p>&ldquo;Ah" dedi Sokucu utanarak. &ldquo;Onu demek istememiştim. Seni değil... Türü, ırkı kastetmiştim.&rdquo;</p>

  <p class="p22"><span class="t26">&nbsp;</span></p>

  <p>Adam ağzı açık ona baktı, üç Yiyici tedirginlikle kıpırdandı. Pencereye birkaç pervane daha çarptı. Altlarındaki zemin kıpırdayıp kabardı.</p>

  <p>&ldquo;Ah anlıyorum&rdquo; dedi adam. &ldquo;Kusura bakmayın yanlış anladım.&rdquo;</p>

  <p>&nbsp;</p>
</body>
</html>
