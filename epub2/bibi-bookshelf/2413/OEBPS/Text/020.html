<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>ORMANDAKİ KAVALCI</title>
</head>

<body>
  <h1><a id="a46"></a>ORMANDAKİ KAVALCI</h1>

  <p>"Pekâlâ Onbaşı Westerburg&rdquo; diye sordu Doktor Henry Harris nazik bir sesle. "Tam olarak neden bir bitki olduğunuzu düşünüyorsunuz?"</p>

  <p>Harris konuşurken çalışma masasının üzerindeki karta tekrar baktı. Üs kumandanından geliyordu, Cox&rsquo;un güçlü elyazısıyla yazılmıştı: <span class="t23">Doktor bu sana sözünü</span> ettiğim delikanlı. Onunla konuş ve bu sanrıyı nereden edindiğini bulmaya çalış. Yeni garnizondan Asteroit Y3&rsquo;teki <span class="t23">Kontrol</span> İstasyonu&rsquo;ndan geliyor <span class="t23">ve orada bir</span> terslik olsun istemiyoruz. Özellikle de böyle <span class="t23">aptalca bir</span> <span class="t23">ş</span><span class="t23">ey!</span></p>

  <p>Harris kartı bir kenara iterek karşısında oturan gence baktı. Genç adam tedirgin görünüyordu. Harris&rsquo;in ona sorduğu soruyu cevaplamaktan kaçınıyor gibiydi. Harris kaşlarını çattı. Westerburg bir gözünü kapatan gür sarı saçları olan hoş bir gençti. Hatta devriye üniforması içinde yakışıklı bile sayılırdı. Uzun boyluydu, neredeyse bir doksan vardı. Güçlü kuvvetli sağlıklı bir genç. Eğitimden çıkalı yalnızca iki ay olmuştu kartta yazdığına göre. Detroit&rsquo;te doğmuştu. Dokuz yaşında kızamık geçirmişti. Jet motorlarına, tenise ve kızlara meraklıydı. Yirmi altı yaşındaydı.</p>

  <p>&ldquo;Pekâlâ Onbaşı Westerburg&rdquo; dedi Doktor Harris. "Neden bir bitki olduğunu düşünüyorsun?&rdquo;</p>

  <p>Onbaşı utangaç bir biçimde gözlerini kaldırdı. Boğazını temizledi. "Efendim yalnızca düşünmüyorum, ben gerçekten bir bitkiyim. Birkaç gündür bitkiyim."</p>

  <p class="p22"><span class="t26">&nbsp;</span></p>

  <p>"Anlıyorum.&rdquo; Doktor başını salladı. "Yani her zaman bir bitki değildin, onu mu demek istiyorsun?&rdquo; "Hayır efendim, yeni bitki oldum.&rdquo;</p>

  <p>&ldquo;Peki, bitki olmadan önce neydin?&rdquo;</p>

  <p>&ldquo;Şey efendim sizin gibiydim.&rdquo;</p>

  <p>Sessizlik oldu. Doktor Harris kalemini eline alarak birkaç satır çiziktirdi, ama aklına önemi olabilecek bir şey gelmedi. Bir bitki? Hem de böyle sağlıklı görünen bir genç! Harris tel gözlüklerini çıkarıp mendiliyle parlattı.</p>

  <p>Gözlüğünü tekrar takıp, arkasına yaslandı. &ldquo;Sigara ister misin onbaşı?&rdquo;</p>

  <p>"Hayır efendim.&rdquo;</p>

  <p>Doktor kendisine bir sigara yakarak, kolunu iskemlesinin kenarına yasladı. &ldquo;Onbaşı, bitki olan insan sayısının pek az olduğunu anlıyor olmalısın, özellikle de bu kadar kısa sürede. İtiraf etmeliyim, bana böyle bir şey söyleyen ilk kişi sensin.&rdquo;</p>

  <p>&ldquo;Evet efendim bunun ender bir durum olduğunu anlıyorum.&rdquo;</p>

  <p>&ldquo;O zaman neden merak ettiğimi de anlayabilirsin. Bitki olduğunu söylerken hareket yeteneğinden yoksun olduğunu mu kastediyorsun? Yoksa bir hayvan değil de bir sebze olduğunu mu? Ya da tam olarak nedir?&rdquo;</p>

  <p>Onbaşı gözlerini kaçırdı. "Size daha fazlasını söyleyemem" diye mırıldandı. &ldquo;Özür dilerim efendim.&rdquo; &ldquo;Peki, bana nasıl bitki olduğunu söylemenin bir sakıncası var mı?&rdquo;</p>

  <p>Onbaşı Westerburg duraksadı. Önce yere sonra pencereden dışarı uzay limanına, sonra da masanın üzerindeki bir sineğe baktı. En sonunda yavaşça ayağa kalktı. &ldquo;Size bunu bile söylemem efendim&rdquo; dedi.</p>

  <p class="p22"><span class="t26">&nbsp;</span></p>

  <p>&ldquo;Söylemez misin? Neden ama?&rdquo;</p>

  <p>&ldquo;Çünkü, çünkü söylememeye söz verdim.&rdquo;</p>

  <p>Oda sessizdi. Doktor Harris de ayağa kalktı, ikisi karşılıklı durdular. &ldquo;Onbaşı tam olarak kime söz verdin?&rdquo;</p>

  <p>"Size bunu bile söyleyemem efendim, özür dilerim.&rdquo;</p>

  <p>Doktor bunu düşündü. En sonunda gidip kapıyı açtı. &ldquo;Tamam Onbaşı. Şimdi gidebilirsin. Zaman ayırdığın için teşekkürler.&rdquo;</p>

  <p>&ldquo;Yardımcı olamadığım için özür dilerim.&rdquo; Onbaşı ağır adımlarla dışarı çıktığında Harris kapıyı ardından kapadı. Sonra ofisindeki görüntülü telefona gitti. Kumandan Cox&rsquo;un armasına dokundu. Bir saniye sonra iri yarı üs kumandanının babacan yüzü ekranda belirdi.</p>

  <p>"Cox, ben Harris. Onunla konuştum. Tek söylediği, bir bitki olduğu. Başka ne var? Nasıl bir davranış kalıbı?"</p>

  <p>&ldquo;Şey&rdquo; dedi Cox. "İlk fark ettikleri hiç çalışmaması olmuş. Garnizon amiri Westerburg&rsquo;un dışarda dolaştığını ve bütün gün oturmaktan başka bir şey yapmadığını bildirdi. Yalnızca oturuyormuş.&rdquo;</p>

  <p>"Güneşte mi?&rdquo;</p>

  <p>"Evet. Güneşte oturuyormuş. Sonra gece tekrar içeri giriyormuş. Jet tamiri binasında neden çalışmadığı sorulduğunda güneşin altında olması gerektiğini söylemiş. Sonra da demiş ki...&rdquo; Cox duraksadı.</p>

  <p>&ldquo;Evet? Ne demiş?"</p>

  <p>&ldquo;O işin doğaya aykırı olduğunu söylemiş. Zaman kaybı. Yapmaya değer tek şey dışarıda oturup düşünmekmiş."</p>

  <p>"Sonra ne oldu?&rdquo;</p>

  <p>"Sonra bu fikri nereden edindiğini sormuşlar, o zaman onlara bir bitki olduğunu açıklamış.&rdquo;</p>

  <p>&ldquo;Anlıyorum. Onunla tekrar konuşmak zorundayım" dedi Harris. &ldquo;Devriyeden daimi olarak azledilmek üzere başvurmuş. Öyle mi? Buna ne gerekçe gösterdi?&rdquo;</p>

  <p>&ldquo;Aynısı, artık bir bitki olduğu ve Devriye olmakla ilgilenmediğini. Tek yapmak istediği güneşte oturmak. Bu duyduğum en tuhaf şey.&rdquo;</p>

  <p>&ldquo;Tamam. Sanırım onu kışlada ziyaret edeceğim.&rdquo; Harris saatine baktı. "Akşam yemeğinden sonra oraya giderim.&rdquo;</p>

  <p>"İyi şanslar&rdquo; dedi Cox kasvetli bir biçimde. &ldquo;Ama bir insanın bitki olduğu nerede duyulmuş? Bunun mümkün olmadığını ona söyledik ama bize gülümsemekle yetindi."</p>

  <p>"Nasıl gittiğini sana haber veririm&rdquo; dedi Harris.</p>

  <p>Harris yavaşça koridordan aşağı yürüdü. Saat altıyı geçiyordu, akşam yemeği sona ermişti. Aklında belli belirsiz bir fikir oluşmaya başlamıştı, ama henüz emin olmak için çok erkendi. Adımlarını hızlandırdı, koridorun sonundan sağa döndü. İki hemşire aceleyle yanından geçti. Westerburg&rsquo;un, bir jet patlamasında yaralanmış ve neredeyse tamamen iyileşmiş bir oda arkadaşı vardı. Harris yatakhaneye geldiğinde kapıların üzerindeki numaraları kontrol etmek için durdu.</p>

  <p>&ldquo;Yardımcı olabilir miyim efendim?&rdquo; dedi ona doğru sessizce kayan robot hizmetli.</p>

  <p>"Onbaşı Westerburg&rsquo;un odasını arıyorum."</p>

  <p>"Sağdan üçüncü oda.&rdquo;</p>

  <p>Harris yürümeye devam etti. Asteroit Y-3&rsquo;teki garnizon yeni kurulmuş ve personel yeni yerleşmişti. Burası dış uzaydan sisteme giren gemilerin durdurulup tetkik edildiği ana kontrol noktası haline gelmişti. Garnizon, gemilerde sisteme yayılabilecek herhangi bir tehlikeli bakteri, mantar ya da benzeri bir şeyin gelmediğine bakıyordu. Güzel bir asteroitti. Sıcak, bol suyu olan, ağaçlara, göllere sahip, bol güneşli bir yer. Üstelik dokuz gezegendeki en modern garnizona sahipti. Başını sallayarak üçüncü kapıya geldi. Durdu, elini kaldırarak kapıyı çaldı. &ldquo;Kim o?" diye seslendi biri kapının arkasından.</p>

  <p>&ldquo;Onbaşı Westerburg&rsquo;u görmek istiyorum.&rdquo;</p>

  <p>Kapı açıldı. Elinde bir kitap tutan kemik çerçeveli gözlük takmış hantal bir genç dışarı baktı. &ldquo;Siz kimsiniz?"</p>

  <p>&ldquo;Doktor Harris."</p>

  <p>&ldquo;Affedersiniz efendim. Onbaşı Westerburg uyuyor.&rdquo;</p>

  <p>&ldquo;Uyandırmanın sakıncası var mı? Onunla konuşmayı çok isterim.&rdquo; Harris içeri kaçamak bir bakış fırlattı. Bir çalışma masası, halı, lamba ve iki ranza. Ranzalardan birinde Westerburg gözleri sımsıkı kapalı, kollarını göğsünde kavuşturmuş yüzüstü yatıyordu.</p>

  <p>&ldquo;Efendim&rdquo; dedi hantal genç. "Korkarım ne kadar istesem de sizin için onu uyandıramam.&rdquo;</p>

  <p>""Uyandıramaz mısın? Neden?"</p>

  <p>"Efendim, onbaşı Westerburg uyanmıyor, güneş battıktan sonra. Sadece uyanmıyor işte. Uyandırılamıyor."</p>

  <p>&ldquo;Kataleptik mi? Gerçekten mi?&rdquo;</p>

  <p>&ldquo;Ama sabah güneş yükselir yükselmez, yataktan fırlayıp dışarı çıkıyor. Bütün günü dışarıda geçiriyor.&rdquo;</p>

  <p>"Anlıyorum" dedi doktor. "Yine de teşekkür ederim." Koridora dönerek kapıyı arkasından kapadı.</p>

  <p class="p22"><span class="t26">&nbsp;</span></p>

  <p>&ldquo;Bu iş sandığım kadar basit değil.&rdquo; Geldiği yoldan geri döndü.</p>

  <p>Sıcak güneşli bir gündü. Gökyüzü neredeyse bulutsuzdu ve nazik bir rüzgâr ırmak kıyısı boyunca sedir ağaçlarının arasında dolaşıyordu. Hastane binasından akarsuya giden yokuş aşağı bir yol vardı. Akarsunun üzerindeki küçük bir köprüden karşı kıyıya geçiliyordu. Sabahlıklarına sarınmış birkaç hasta köprüde durmuş amaçsızca suya bakıyordu.</p>

  <p>Westerburg&rsquo;u bulmak Harris&rsquo;in birkaç dakikasını aldı. Genç adam diğer hastalarla birlikte değildi, köprünün çevresinde ya da yakınında da yoktu. Daha ileriye, sedir ağaçlarının ötesine gitmişti. Her yerde gelinciklerle otların büyüdüğü güneşle aydınlanmış bir çayırlık arazideydi. Akarsu kıyısında düz gri bir taşın üzerine oturmuştu. Ağzı aralık, bedeni geriye yaslanmış bir halde yukarıya bakıyordu. Doktor&rsquo;u neredeyse yanına kadar gelene kadar fark etmedi.</p>

  <p>&ldquo;Merhaba&rdquo; dedi Harris yumuşak bir sesle.</p>

  <p>Westerburg gözlerini açtı. Gülümseyerek yavaşça ayağa kalktı. Onun cüssesindeki birinden beklenmeyecek kadar zarif akıcı bir hareketti bu. "Merhaba Doktor. Sizi buraya hangi rüzgâr attı?&rdquo;</p>

  <p>&ldquo;Hiçbir şey. Biraz güneşte olmak istedim.&rdquo;</p>

  <p>&ldquo;Gelin, kayamı paylaşabiliriz.&rdquo; Westerburg ona yer açtığında Harris pantolonunun paçalarının kayanın keskin kenarlarına takılmamasına dikkat ederek oturdu. Bir sigara yakarak, sessizce suya baktı. Yanında Westeıburg tekrar garip pozisyonunu aldı, ellerine dayanarak, geriye kaykıldı. Gözleri kapalı yukarı baktı.</p>

  <p>"Güzel bir gün&rdquo; dedi Doktor.</p>

  <p>"Evet.&rdquo;</p>

  <p class="p22"><span class="t26">&nbsp;</span></p>

  <p>&ldquo;Her gün geliyor musun buraya?"</p>

  <p>&ldquo;Burayı içeriden daha çok seviyorsun.&rdquo;</p>

  <p>&ldquo;İçeride duramıyorum&rdquo; dedi Westerburg.</p>

  <p>&ldquo;Duramıyor musun? Ne demek istiyorsun?&rdquo;</p>

  <p>&ldquo;<span class="t22">Hava</span> olmadan ölürdünüz değil mi efendim?" dedi Onbaşı.</p>

  <p>&ldquo;Sen de güneş olmadan mı ölürdün?&rdquo;</p>

  <p>Westerburg başını salladı.</p>

  <p>&ldquo;Onbaşı sana bir şey sorabilir miyim? Hayatının geri kalanında da bunu mu yapmayı planlıyorsun? Yani düz bir kayanın üzerinde güneşin altında oturmayı? Başka bir şey yok mu?&rdquo;</p>

  <p>Westerburg başını salladı.</p>

  <p>&ldquo;Ya işin ne olacak? Devriye polisi olmak için yıllarca okudun. Devriye polisi olmayı çok istiyordun. Güzel bir derece ve birinci sınıf bir mevki aldın. Bütün bunlardan vazgeçmek sana ne hissettiriyor? Tekrar geri dönmek zor olacaktır biliyorsun. Bunun farkında mısın?"</p>

  <p>&ldquo;Farkındayım.&rdquo;</p>

  <p>&ldquo;Gerçekten her şeyden vaz mı geçeceksin?&rdquo;</p>

  <p>&ldquo;Doğru."</p>

  <p>Harris bir süre konuşmadı. En sonunda sigarasını söndürüp gence döndü. &ldquo;Tamam, diyelim ki işini bırakıp güneşte oturdun. Peki o zaman ne olacak? İşi senin yerine bir başkasının yapması gerekecek. Bu doğru değil mi? İşin yapılması gerek, işinin yapılması gerek. Eğer sen yapmazsan, başka birinin yapması gerek.&rdquo;</p>

  <p>&ldquo;Sanırım.&rdquo;</p>

  <p>"Westerburg, herkesin senin gibi hissettiğini farzet? Farzet ki herkes bütün gün güneşin altında oturmak istedi. Ne olurdu? Dış uzaydan gelen gemileri kimse kontrol etmezdi. Bakteri ve toksik kristaller sisteme girer, kitle ölümlerine ve acılara yol açardı. Bu doğru değil mi?&rdquo;</p>

  <p>"Herkes benim gibi hissetseydi, dış uzaya gitmezlerdi.&rdquo;</p>

  <p>"Ama gitmek zorundalar. Ticaret yapmak, mal ve yeni bitkiler getirmek zorundalar.&rdquo;</p>

  <p>"Neden?&rdquo;</p>

  <p>&ldquo;Toplumun devamı için.&rdquo;</p>

  <p>&ldquo;Neden?&rdquo;</p>

  <p>&ldquo;Şey...&rdquo; Harris eliyle işaret etti. "İnsanlar toplum olmadan yaşayamaz."</p>

  <p>Westerburg buna karşılık vermedi. Harris onun yüzünü izledi ama genç adamdan bir karşılık gelmedi.</p>

  <p>&ldquo;Doğru değil mi?" dedi Harris.</p>

  <p>"Belki de... Garip bir durum Doktor. Biliyor musunuz Eğitim&rsquo;den geçmek için yıllarca çabaladım. Çalışmak ve kendi masraflarımı ödemek zorundaydım. Bulaşık yıkadım, mutfaklarda çalıştım. Geceleri çalıştım, eğitim aldım, sınavlara çalıştım, hiç durmadan çalıştım. Ya şimdi ne düşünüyorum biliyor musunuz?&rdquo;</p>

  <p>"Ne?&rdquo;</p>

  <p>"Keşke daha önce bitki olsaydım.&rdquo;</p>

  <p>Doktor Harris ayağa kalktı. "Westerburg içeri geldiğinde, büroma uğrar mısın? Sakıncası yoksa sana bir iki test yapmak istiyorum."</p>

  <p>&ldquo;Şok kutusu mu?" Westerburg gülümsedi. &ldquo;Sırada bunun olduğunu biliyordum. Elbette, sakıncası yok.&rdquo;</p>

  <p>Harris huzursuz bir ruh hali içinde kayadan ayrıldı ve biraz uzaktaki kıyıya yürüdü. "Üç civan onbaşı?"</p>

  <p>Onbaşı başını salladı.</p>

  <p class="p22"><span class="t26">&nbsp;</span></p>

  <p>Harris tepeden yukarı patikaya, hastane binasına doğru ilerledi. Olayı yavaş yavaş kavramaya başlıyordu. Hayatı boyunca çalışıp didinmiş bir çocuk. Maddi güvensizlik. İdealleştirilmiş bir hedef olan devriye görevi elde etme. En sonunda ona ulaştığında ise bu sorumluluk çok ağır gelmişti. Asteroit Y-3&rsquo;te bütün gün bakılabilecek kadar çok bitki vardı. Asteroidin florasıyla ilkel özdeşleşme ve yansıtma. Hareketsizlik ve kalıcılığın içerdiği güvenlik fikri. Değişmeyen orman.</p>

  <p>Binaya girdi. Bir robot hizmetli hemen onu durdurdu. "Kumandan Cox görüntülü telefonda acilen sizinle konuşmak istiyor.&rdquo;</p>

  <p>&ldquo;Teşekkürler." Harris uzun adımlarla ofisine gitti. Cox&rsquo;un armasını tuşladığında Cox&rsquo;un yüzü hemen görüntüye girdi. &ldquo;Cox? Ben Harris. Dışarıda çocukla konuşuyordum. Artık durum şekillenmeye başladı. Kalıbı anlayabiliyorum, uzun süre çok fazla yük. En sonunda istediğine kavuşuyor ve idealleştirme bu yükün altında parça..."</p>

  <p>&ldquo;Harris!&rdquo; diye kükredi Cox. &ldquo;Kapa çeneni de dinle. Y-3&rsquo;ten az önce bir rapor aldım. Buraya ekspres roket yolluyorlar. Şu anda yolda.&rdquo;</p>

  <p>"Ekspres roket mi?"</p>

  <p>&ldquo;Westerburg gibi beş vaka. Hepsi de bitki olduklarını söylüyor! Garnizon şefi deli gibi kaygılı. Ne olduğunu hemen bulmamız gerektiğini söylüyor yoksa Garnizon dağılacak. Beni anladın mı Harris? Ne olduğunu bul!&rdquo;</p>

  <p>"Evet efendim&rdquo; diye mırıldandı Harris. &ldquo;Evet efendim.&rdquo;</p>

  <p>Hafta sonuna gelindiğinde yirmi vaka daha vardı, elbette hepsi de Asteroit Y-3'tendi.</p>

  <p class="p22"><span class="t26">&nbsp;</span></p>

  <p>Kumandan Cox ve Harris tepede durmuş, umutsuzca aşağıdaki akarsuyu süzüyorlardı. On altı erkek ve dört kadın kıyı boyunca güneşin altında oturuyordu, hiçbiri hareket etmiyor hiçbiri konuşmuyordu. Cox ve Harris geleli bir saat olmuştu, tüm bu zaman boyunca da yirmi kişi yerinden kıpırdamamıştı.</p>

  <p>&ldquo;Anlamıyorum" dedi Cox başını sallayarak. "Kesinlikle anlamıyorum. Harris, bu sonun başlangıcı mı? Her şey çevremizde çökmeye mi başlayacak? Bu insanları güneşlenirken, sadece oturup güneşin altında yayılırken, güneş banyosu yaparken görmek bana son derece tuhaf bir his veriyor.&rdquo;</p>

  <p>&ldquo;Aşağıdaki şu kızıl saçlı adam kim?&rdquo;</p>

  <p>"Ulrich Deutsch. Garnizonda yardımcı kumandandı. Şimdi haline bak! Oturmuş gözleri kapalı, ağzı açık pinekliyor. Bir hafta önce bu adam en tepeye tırmanıyordu. Garnizon amiri emekliye ayrıldığında onun yerini alacaktı sözde. En fazla bir yıl sonra. Hayatı boyunca orayı hedef alıp yükselmişti.&rdquo;</p>

  <p>&ldquo;Şimdiyse güneşte oturuyor&rdquo; diye tamamladı Harris.</p>

  <p>"Şu kadın. Kısa saçlı, esmer. Kariyer kadını. Garnizondaki ofis personelinin başı. Ve yanındaki adam. Bina sorumlusu. Şuradaki sevimli küçük kız. Büyük göğüslü olan. Okuldan yeni mezun olmuş sekreter. Her çeşit insan. Bu sabah üç kişinin daha geleceğini söyleyen bir not aldım.&rdquo;</p>

  <p>Harris başını salladı. &ldquo;Tuhaf olanı gerçekten de orada oturmak istiyorlar. Tamamen mantıklılar, başka bir şey yapabilirler, ama umurlarında değil."</p>

  <p>"Eee?&rdquo; dedi Cox. "Ne yapacaksın? Bir şey buldun mu? Sana güveniyoruz. Anlat bakalım.&rdquo;</p>

  <p class="p22"><span class="t26">&nbsp;</span></p>

  <p>&ldquo;Onlardan net bir şey öğrenemedim&rdquo; dedi Harris. "Ama şok kutusundan ilginç sonuçlar aldım. İçeri girelim de sana göstereyim.&rdquo;</p>

  <p>&ldquo;Pekâlâ." Cox hastaneye doğru yürümeye başladı. &ldquo;Bulduğun her şeyi göster. Durum ciddi. Hıristiyanlık Roma soyluları arasında yayılmaya başladığında Tiberius&rsquo;un neler hissettiğini şimdi anlıyorum.&rdquo; Harris ışığı kapadı. Oda zifiri karanlığa gömüldü. &ldquo;İlk film bobinini oynatacağım. İlk denek garnizondaki en iyi biyologlardan biri. Robert Bradshaw. Dün geldi. Bradshaw&rsquo;un yüksek derecede ayrımlaşmış bir zihni olduğu için şok kutusundan iyi sonuç aldım. Sezgisel nitelikte büyük miktarda bastırılmış duygular var. Olağandan fazla.&rdquo;</p>

  <p>Bir düğmeye bastı. Projektör vızıldadı. Karşı duvarda üç boyutlu renkli bir imge belirdi. Görüntü o kadar gerçekti ki adamın kendisi odada belirmiş gibiydi. Robert Bradshaw elli yaşlarında, tıknaz bir adamdı. Çelik grisi saçları, kare biçiminde bir çenesi vardı. Kollarını koltuğun kenarlarına dayamış, boynuna ve bileklerine bağlı elektrotlara aldırmadan sakin bir tavırla oturuyordu. "İşte başlıyorum&rdquo; dedi Harris. "İzle."</p>

  <p>Filmde Harris&rsquo;in görüntüsü belirerek Bradshaw&rdquo;a yaklaştı. &ldquo;Şimdi Bay Bradshaw&rdquo; dedi Harris. "Bu hiç canınızı yakmayacak ve bize epeyi yardımı olacak." Görüntü şok kutusunun üzerindeki kontrollerle oynadı. Bradshaw gerildi, çenesi kasıldı ama bunun dışında başka bir tepki vermedi. Harris&rsquo;in görüntüsü onu bir süre izledikten sonra ayarlardan uzaklaştı.</p>

  <p>"Beni duyabiliyor musunuz Bay Bradshaw?" dedi görüntü.</p>

  <p>&ldquo;Evet.&rdquo;</p>

  <p>&ldquo;Adınız nedir?&rdquo;</p>

  <p class="p22"><span class="t26">&nbsp;</span></p>

  <p>&ldquo;Robert C. Bradshaw.&rdquo;</p>

  <p>&ldquo;Göreviniz nedir?"</p>

  <p>"Y-3&rsquo;teki denetim istasyonunda baş biyolog."</p>

  <p>&ldquo;Şu anda orada mısınız?&rdquo;</p>

  <p>&ldquo;Hayır, Dünya&rsquo;ya geri döndüm. Hastanedeyim.&rdquo;</p>

  <p>&ldquo;Neden?&rdquo;</p>

  <p>&ldquo;Çünkü Garnizon amirine bitki olduğumu itiraf ettim.&rdquo;</p>

  <p>&ldquo;Bu doğru mu? Bitki olduğunuz yani.&rdquo;</p>

  <p>&ldquo;Evet biyolojik olmayan bir anlamda. Elbette bir insanın fizyolojisini koruyorum.&rdquo;</p>

  <p>&ldquo;O halde bitki olduğunuzu söylerken ne kastediyorsunuz?&rdquo;</p>

  <p>&ldquo;Weltanschauung&rsquo;u<a id="a47"></a><a href="../Text/notes.html#a67"><span class="t31">{1}</span></a> davranışsal tepkiyi kastediyorum."</p>

  <p>"Devam edin."</p>

  <p>&ldquo;Sıcak kanlı bir hayvanın, bir üst primatın bir dereceye kadar bir bitkinin psikolojisini benimsemesi mümkündür."</p>

  <p>"Evet?&rdquo;</p>

  <p>&ldquo;Bunu kastediyorum."</p>

  <p>&ldquo;Ya diğerleri? Onlar da mı bunu kastediyor?"</p>

  <p>&ldquo;Evet.&rdquo;</p>

  <p>&ldquo;Bu nasıl oldu, bu tutumu benimsemeniz yani?&rdquo;</p>

  <p>Bradshaw&rsquo;un görüntüsü dudaklarını bükülerek tereddüt etti. &ldquo;Gördünüz mü?&rdquo; dedi Harris, Cox&rsquo;a.</p>

  <p>"Güçlü çatışma. Bilinci tamamen yerinde olsaydı devam edemezdi.&rdquo;</p>

  <p>"Ben..."</p>

  <p>"Evet?"</p>

  <p>&ldquo;Bana bitki olmam öğretildi."</p>

  <p>Harris&rsquo;in görüntüsü şaşkın ve ilgili görünüyordu. &ldquo;Bitki olmak öğretildi derken ne demek istiyorsunuz?&rdquo; &ldquo;Sorunlarımı fark ettiler ve bana bitki olmayı öğrettiler. Şimdi onlardan kurtuldum, sorunlardan.&rdquo; &ldquo;Kim? Size kim öğretti?&rdquo;</p>

  <p>&ldquo;Kavalcılar."</p>

  <p>"Kim? Kavalcılar mı? Kavalcılar kim?&rdquo;</p>

  <p>Karşılık yoktu.</p>

  <p>&ldquo;Bay Bradshaw, kavalcılar kim?"</p>

  <p>Uzun acı dolu bir sessizlikten sonra ağır dudaklar aralandı. "Ormanda yaşıyorlar...&rdquo;</p>

  <p>Harris projektörü kapadı ve ışıklar yandı. İki adam gözlerini kırpıştırdı. &ldquo;Bütün öğrenebildiğim buydu&rdquo; dedi Harris. &ldquo;Ama bunu öğrenebildiğim için bile şanslıyım. Kesinlikle söylememesi gerekiyordu. Hepsinin söylememeye söz verdiği şey buydu, onlara bitki olmayı kimin öğrettiği. Asteroit Y-3&rsquo;teki ormanlarda yaşayan kavalcılar."</p>

  <p>&ldquo;Yirmisi de aynı hikâyeyi mi anlattı?&rdquo;</p>

  <p>&ldquo;Hayır.&rdquo; Harris yüzünü buruşturdu. "Çoğu çok fazla direndi. Onlardan bu kadarını bile alamadım.&rdquo; Cox düşündü. "Kavalçılar. Eh? Ne yapmamızı öneriyorsun? Bütün hikâyeyi öğrenene kadar beklemek mi? Planın bu mu?&rdquo;</p>

  <p>&ldquo;Hayır&rdquo; dedi Harris. &ldquo;Kesinlikle hayır, Kavalcıların kim olduğunu öğrenmek için bizzat Y-3&rsquo;e gideceğim.&rdquo;</p>

  <p>Küçük devriye gemisi dikkat ve hassasiyetle inişini gerçekleştirdi, jet motoru boğularak son bir sessizliğe gömüldü. Kapağı kayarak açıldığında Doktor Henry Harris kendini güneşin altında kavrulmuş kahverengi bir iniş alanına bakarken buldu. Alanın sonunda yüksek bir işaret kulesi vardı. Alanın çevresinde gri binalar yükseliyordu. Burası Garnizon Denetim istasyonuydu. Yakında bir Venüs kruvazörü park etmişti, dev bir misket limonuna benzeyen, geniş bir tekne. İstasyon teknisyenleri başına üşüşmüş, tekne gövdesine yapışmış olabilecek ölümcül canlı türlerini ve zehirleri bulmak için karış karış üzerini kontrol edip inceliyorlardı.</p>

  <p>&ldquo;Tamam efendim&rdquo; dedi pilot.</p>

  <p>Harris başını salladı. İki bavulunu kavrayıp dikkatle aşağı indi. Ayağının altındaki zemin sıcaktı, parlak güneşin altında gözlerini kırpıştırdı. Jüpiter gökyüzündeydi, güneş ışınları dev gezegenden asteroide yoğun bir biçimde yansıyordu.</p>

  <p>Harris bavulunu taşıyarak alanda yürümeye başladı. Bir alan görevlisi devriye gemisinin istif bölmesini açıp sandığını çıkarmakla meşguldü. Görevli, sandığı bekleyen iki tekerlekli yük arabasına indirdi, küçük kamyonu bezgin bir beceriyle kullanarak Harris&rsquo;i izledi.</p>

  <p>Harris işaret kulesinin girişine geldiğinde çit geriye kaydı. İri yarı, zinde, yaşça Harris&rsquo;ten büyük bir adam belirdi. Beyaz saçlı, kendinden emin bir yürüyüşü olan bir adamdı.</p>

  <p>&ldquo;Nasılsınız Doktor?" dedi, elini uzatarak. &ldquo;Lawrence Watts, Garnizon Amiri."</p>

  <p>Tokalaştılar. Watts, Harris&rsquo;e tepeden bakarak gülümsedi. İri yarı bir ihtiyardı, lacivert üniforması içinde hâlâ etkileyici ve dimdikti, omuzlarında sırma apoletleri pırıl pırıl parlıyordu.</p>

  <p>&ldquo;Yolculuğunuz iyi geçti mi?" diye sordu Watts. "İçeri girin, size bir içecek hazırlatayım. Yukarıdaki büyük ayna burayı epeyi ısıtıyor."</p>

  <p>&ldquo;Jüpiter mi?&rdquo; Harris adamın arkasından binaya girdi. İşaret kulesinin serinlik ve karanlığı insana hoş gelen bir ferahlık veriyordu. "Neden yerçekimi</p>

  <p class="p22"><span class="t26">&nbsp;</span></p>

  <p>Dünya&rsquo;nınkine bu kadar yakın? Kanguru gibi uçmayı bekliyordum. Yapay mı?&rdquo;</p>

  <p>&lsquo;'Hayır. Asteroidin bir tür yoğun çekirdeği var, bir tür metalik birikinti. Bu nedenle diğerleri arasından bu asteroidi seçtik. İnşaat sorununu çok daha kolaylaştırdı, bu aynı zamanda asteroidin doğal hava ve suya sahip olmasını da açıklıyor. Tepeleri görüyor musunuz?"</p>

  <p>&ldquo;Tepeler mi?&rdquo;</p>

  <p>&ldquo;Kulenin yukarısına çıktığımızda binaların üzerinden görebileceğiz. Orada tam bir doğal park var, bildik orman ve bir park, isteyebileceğin her şeyi eksiksiz bulacağın bir yer. Buraya gel Harris. Burası benim bürom.&rdquo; Yaşlı adam hızlı adımlarla bir köşeyi dönerek geniş, güzel döşenmiş bir daireye girdi. &ldquo;Hoş değil mi? Buradaki son yılımı mümkün olduğu kadar dost canlısı bir ortamda geçirmeye niyetliyim." Kaşlarını çattı.</p>

  <p>&ldquo;Elbette Deutsch olmadığına göre, burada ebediyyen kalabilirim. Ah her neyse." Omuz silkti. "Otur, Harris.&rdquo;</p>

  <p>&ldquo;Sağ olun." Harris bir koltuğa oturup bacaklarını uzattı. Watts&rsquo;ın koridora açılan kapıyı kapamasını izledi.</p>

  <p>&ldquo;Bu arada başka vaka var mı?&rdquo;</p>

  <p>&ldquo;Bugün iki tane daha.&rdquo; Watts ümitsizdi. &ldquo;Tamamı otuz kişi oldu. Bu istasyonda üç yüz adamımız var. Bu hızla giderse..."</p>

  <p>"Komutan, asteroitte bir orman olduğundan söz ettiniz. Personelin istedikleri zaman ormana gitmesine izin veriyor musunuz? Yoksa yalnızca bina ve araziyle mi kısıtlıyorsunuz?"</p>

  <p>Watts çenesini ovuşturdu. &ldquo;Şey bu zor bir durum Harris. Bazen adamların garnizon arazisini terk etmesine izin vermek zorundayım. Orman binalardan görülebiliyor, gözünün önünde yayılıp rahatlayabileceğin güzel bir yer varsa, yapacak fazla bir şey olmuyor. On günde bir tam gün dinlenmeleri var. O zaman dışarı çıkıp aylaklık edebiliyorlar.&rdquo;</p>

  <p>&ldquo;Ondan sonra mı oluyor?&rdquo;</p>

  <p>&ldquo;Evet öyle sanıyorum. Ama ormanı görebildikleri sürece oraya gitmek isteyecekler. Buna karşı çıkamam.&rdquo;</p>

  <p>&ldquo;Biliyorum. Sizi suçlamıyorum. Pekâlâ teoriniz nedir? Onlara orada ne oluyor? Ne yapıyorlar?&rdquo;</p>

  <p>"Ne mi oluyor? Oraya bir kez gidip bir süre rahatladıklarında geri dönüp çalışmak istemiyorlar. Sadece abesle iştigal etme. Kaçmak. Çalışmak istemiyorlar, bunun için gidiyorlar.&rdquo;</p>

  <p>&ldquo;Ya bu bitki olma sanrısı?&rdquo;</p>

  <p>Watts babacan bir tavırla güldü. &ldquo;Dinle, Harris. Bunun saçmalık olduğunu sen de benim kadar iyi biliyorsun. Senin benim kadar bitki onlar da. Sadece çalışmak istemiyorlar, hepsi bu. Askeri lisede öğrenciyken insanları çalıştırmak için birkaç yöntemimiz vardı. Keşke eskiden olduğu gibi sırtlarına birkaç tane indirebilsek.&rdquo;</p>

  <p>"Yani bunun basit bir aldatmaca olduğunu mu düşünüyorsunuz?"</p>

  <p>"Sen öyle düşünmüyor musun?&rdquo;</p>

  <p>&ldquo;Hayır" dedi Harris. "Gerçekten bitki olduklarına inanıyorlar. Onlara yüksek frekanslı şok tedavisi uyguladım, şok kutusu. Bütün sinir sistemleri felce uğramış, bütün engellemeler durdurulmuş bir halde. O zaman doğru söylüyorlar ve hep aynı şeyi söylediler, daha fazlasını da.&rdquo;</p>

  <p>Watts ellerini arkasında kavuşturarak ileri geri yürüdü. "Harris sen bir doktorsun, herhalde neden söz ettiğini biliyorsundur. Ama buradaki duruma bir bak. Bir garnizonumuz var, modern bir garnizon. Muhtemelen sistemdeki en modern donanıma sahibiz. Bilimin üretebileceği her yeni araç gereç burada. Harris bu garnizon dev bir makine. Adamlar onun parçaları, her birinin görevi var, Tamir Ekibi, Biyologlar, Ofis Ekibi, Yönetim Kadrosu.&rdquo;</p>

  <p>"Bir kişi işinden uzaklaşırsa ne olduğuna bak. Her şey sarsılmaya başlar. Makinelere kimse bakmazsa arızalan gideremeyiz. Kimse rapor yazıp envanter çıkarmazsa ekiplere verilecek yemeği sipariş edemeyiz. Komutan yardımcısı dışarı çıkıp bütün gün güneşte oturmaya karar verirse herhangi bir faaliyeti yürütmemiz mümkün değil.</p>

  <p>&ldquo;Otuz kişi Garnizonun onda biri, ama onlar olmadan işleri yürütemeyiz. Garnizon bu şekilde inşa edildi. Destekleri çıkarırsan bütün bina çöker. Kimse terk edemez. Hepimiz buraya bağlıyız, bu insanlar da bunu biliyor. Buna hakları olmadığını öylece kendi kendilerine kaçıp gidemeyeceklerini biliyorlar. Artık kimsenin böyle bir şeye hakkı yok. Birdenbire kafamıza eseni yapamayacağımız kadar birbirine bağlı her şey. Bu geri kalana, çoğunluğa karşı haksızlık.&rdquo; Harris başını salladı. "Komutan, bir şey sorabilir miyim?&rdquo;</p>

  <p>&ldquo;Nedir?"</p>

  <p>&ldquo;Asteroitte yaşayanlar var mı, yerliler?&rdquo;</p>

  <p>&ldquo;Yerliler mi?" Watts düşündü. "Evet. Orada yaşayan bir tür aborijinler var.&rdquo; Elini belli belirsiz pencereye doğru salladı.</p>

  <p>"Neye benziyorlar? Onları gördünüz mü?"</p>

  <p>"Evet. Gördüm. En azından buraya ilk geldiğimizde gördüm. Bir süre bizi seyrettiler, sonra da ortadan kayboldular."</p>

  <p class="p22"><span class="t25">&nbsp;</span></p>

  <p class="p22"><span class="t26">&nbsp;</span></p>

  <p>"Öldüler mi? Bir çeşit hastalıktan?&rdquo;</p>

  <p>"Hayır, sadece ortadan kayboldular. Ormanlarına gittiler. Hâlâ orada bir yerdeler.&rdquo;</p>

  <p>&ldquo;Ne tür insanlardı?&rdquo;</p>

  <p>&ldquo;Şey anlatıldığına göre Mars&rsquo;tan gelmişler. Ama Marslılara benzemiyorlar. Esmerler, bakırımsı bir tenleri var. Zayıflar. Kendilerine has bir çeviklikleri var. Avlanıyorlar, balıkçılık yapıyorlar. Yazılı dilleri yok. Onlarla fazla ilgilenmiyoruz.&rdquo;</p>

  <p>&ldquo;Anladım.&rdquo; Harrris duraksadı. &ldquo;Komutan, Kavalcılar diye bir şey duydunuz mu?&rdquo;</p>

  <p>"Kavalcılar mı?&rdquo; Watts kaşlarını çattı. &ldquo;Hayır. Neden?&rdquo;</p>

  <p>&ldquo;Hastalar Kavalcılar denen bir şeyden söz etti. Bradshaw&rsquo;a göre bitki olmayı onlar öğretmiş. Bitkiliği onlardan öğrenmiş, bir tür öğreti.&rdquo;</p>

  <p>"Kavalcılar mı? Onlar da nedir?&rdquo;</p>

  <p>"Bilmiyorum&rdquo; diye itiraf etti Harris. &ldquo;Sizin bilebileceğinizi düşündüm. Elbette ilk varsayımım yerliler olabileceğiydi. Ama tanımınızı duyduktan sonra artık o kadar emin değilim."</p>

  <p>"Yerliler, ilkel vahşiler. Kimseye öğretecek bir şeyleri yok, özellikle de üst düzey bir biyologa.&rdquo; Harris duraksadı. &ldquo;Ormana gidip çevreye bakmak istiyorum. Bu mümkün mü?"</p>

  <p>&ldquo;Elbette. Senin için ayarlayayım. Etrafı göstermek için adamlardan birini yanına veririm.&rdquo;</p>

  <p>&ldquo;Yalnız gitmeyi tercih ederim. Herhangi bir tehlike var mı?"</p>

  <p>&ldquo;Hayır, bildiğim kadarıyla yok. Yalnızca...&rdquo; "Kavalcılar dışında" diye bitirdi Harris. &ldquo;Biliyorum. Eh onları bulmanın bir tek yolu var, o da bu. Şansımı denemek zorundayım.&rdquo;</p>

  <p class="p22"><span class="t26">&nbsp;</span></p>

  <p>&ldquo;Dümdüz gidersen&rdquo; dedi Komutan Watts. &ldquo;Altı saat içinde kendini tekrar Garnizon&rsquo;da bulacaksın. Burası çok küçük bir asteroit. Birkaç akarsu ve göl var, düşme.&rdquo;</p>

  <p>"Yılanlar ya da zehirli böcekler peki?"</p>

  <p>&ldquo;Böyle bir şey rapor edilmedi. Başta orada epeyi dolanıp yeşilliği çiğnedik ama artık eski haline dönerek tekrar büyüdü. Tehlikeli bir şeyle karşılaşmadık.&rdquo;</p>

  <p>&ldquo;Sağ olun Komutan&rdquo; dedi Harris. El sıkıştılar. "Gece bastırmadan görüşürüz.&rdquo;</p>

  <p>&ldquo;İyi şanslar.&rdquo; Komutan ve iki silahlı muhafızı geri döndüler, yokuşu katettiler, diğer tarafından inerek Garnizona ilerlediler. Sonra Harris dönüp ağaçların arasına yöneldi.</p>

  <p>Çevresindeki orman sessizdi. Dört bir yanında ağaçlar yükseliyordu, okaliptüs benzeri dev koyu yeşil ağaçlar. Ayaklarının altında toprak, dökülen ve çürüyüp toprağa karışan sayısız yaprakla yumuşaktı. Bir süre sonra yüksek ağaçlar geride kaldı, kuru bir çayırda buldu kendini. Yabani otlar güneşin altında sararmıştı. Kuru otların saplarından yükselen böcekler çevresinde vızıldıyordu. Anteni titreyerek deli gibi kaçan, sayısız bacaklı top şeklinde gri bir böcek gördü.</p>

  <p>Çayırlık alan bir tepenin başında sona erdi. Yukarı çıkıyordu, giderek daha yükseğe. Önünde ucu bucağı olmayan bir yeşillik belirdi, dönümlerce yabani bitki. En sonunda güçlükle yukarı tırmandı, soluk soluğa durdu.</p>

  <p>Devam etti. Şimdi artık yine aşağı inmeye başlamıştı, derin bir vadiye dalıyordu. Neredeyse ağaç yüksekliğinde eğrelti otlarının bulunduğu, jura döneminden kalma canlı bir ormana giriyordu. Eğrelti otları uçsuz bucaksız önünde uzanıyordu. Dikkatle yürüyerek aşağı indi. Hava soğumaya başladı. Vadinin tabanı nemli ve sessizdi, ayağının altında toprak enikonu ıslaktı. Düz bir alana çıktı. Burası dört bir yanda büyüyen eğrelti otlarıyla karanlıktı, sık otlar, sessiz ve kıpırtısızdı. Doğal bir patikaya, eski bir dere yatağına ulaştı, burası engebeli ve taşlıktı ama takip etmesi kolaydı. Hava ağır ve boğucuydu. Eğrelti otlarının ilerisinde, bir sonraki tepenin kenarını, yükselen yeşil bir kırı görebiliyordu.</p>

  <p>İleride gri bir şey vardı. Kayalar, üst üste yığılmış iri kaya parçaları, oraya buraya dağılmış ve kümelenmiş. Dere doğrudan onlara doğru gidiyordu. Burası bir zamanlar derenin çıktığı bir tür göl olmalıydı. Kaya yığınlarının ilkine el yordamıyla beceriksizce tırmandı. Tepede mola vererek tekrar dinlendi.</p>

  <p>Henüz şansı yaver gitmemişti. Yerlilerden biriyle karşılaşmamıştı. Eğer gerçekten böyle bir şey varsa, adamları çalan gizemli Kavalcıları onlar aracılığıyla bulacaktı. Yerlileri bulabilir, onlarla konuşabilirse, belki bir şeyler öğrenebilirdi. Ama henüz başarılı olamamıştı. Çevresine bakındı. Orman sessizdi. Eğrelti otlan hafif bir esintiyle hışırdıyordu, ama onun dışında çıt çıkmıyordu. Yerliler neredeydi? Muhtemelen kulübelerden oluşan açıklık bir yerleşim yerleri vardı. Asteroit küçüktü, gece bastırmadan onları bulabilirdi.</p>

  <p>Kayalardan aşağı inmeye başladı. Önünde kayaların devamı vardı, onlara da tırmandı. Birden durup dinledi. Uzaktan bir ses, su sesi geliyordu. Bir tür göle mi yaklaşıyordu? Sesin nereden geldiğini bulmaya çalışarak devam etti. Kayalardan aşağı indi, yukarı tırmandı, uzaktan gelen suyun sesi dışında her yer sessizdi. Belki bir çağlayan, akıntılı bir su, bir dere. Dereyi bulursa yerlileri de bulabilirdi.</p>

  <p>Kayalar sona erdi ve dere yatağı tekrar başladı, ama bu kez ıslaktı, dibi çamurlu ve yosunla kaplıydı. Doğru yoldaydı, muhtemelen yağmurlu bir mevsimde akan bu dere kısa bir süre önce durgunlaşmıştı. Eğrelti otları ve sarmaşıkların arasından geçerek derenin yanından yukarı çıktı. Altın rengi bir yılan yolundan hızla kaçtı. İleride bir şey parlıyordu, eğrelti otlarının arasından ışıldayan bir şey. Su. Bir göl. Sarmaşıkları kenara iterek acele etti, aralarından sıyrılıp onları geride bıraktı.</p>

  <p>Gölün kıyısında duruyordu. Burası gri kayadan bir oyuğa göçmüş derin bir göldü, çevresi eğrelti otlan ve sarmaşıklarla sanlıydı. Su temiz, berrak ve hareketliydi, en uçta bir şelale halinde aşağı akıyordu. Güzeldi, hayret ederek, el değmemişliğine hayran kalarak izledi. Burası tamamen bakirdi. Muhtemelen her zaman olduğu gibiydi. Asteroit var olduğundan beri bozulmadan kalmıştı. Onu gören ilk insan mıydı? Belki de. Eğrelti otlarının gizlediği saklı bir yerdi burası. Ona garip bir duygu veriyordu, neredeyse bir sahiplik duygusu. Suya doğru bir iki adım attı.</p>

  <p>Kızı o zaman fark etti.</p>

  <p>Kız gölün uzak kıyısında oturmuş, suya bakıyordu. Başını, göğsüne çektiği bir dizinin üzerine yaslamıştı. Sudan çıkmıştı, bunu ilk bakışta görebiliyordu. Bakirimsi bedeni hâlâ ıslaktı ve nemle parlıyor, güneşin altında ışıltılar saçıyordu. Onu görmemişti. Durdu, soluğunu tutup onu izledi.</p>

  <p>Omuzlarına ve kollarına dolanan uzun siyah saçlarıyla güzel, çok güzeldi. Bedeni ince uzundu ama anatominin çeşitli biçimlerine aşina olduğu halde gözlerini ayıramamasına yol açan yumuşak bir zarafeti vardı. Ne kadar da sessizdi! Sessiz ve hareketsiz, suya bakıyordu. Kızı izlerken zaman geçti, garip, her şeyin donmuş gibi kaldığı bir süre. Kayanın üzerinde oturmuş suya bakan kızla, arkasındaki manzaranın içine resmedilmiş kadar cansız duran sıra sıra dev eğrelti otlarıyla zaman durmuş bile olabilirdi.</p>

  <p>Kız birden başını kaldırdı. Harris izinsiz giren bir yabancı olduğunun bilinciyle kıpırdandı. Geriledi. "Özür dilerim" diye mırıldandı. &ldquo;Garnizondanım. Sizi rahatsız etmek istemedim.&rdquo;</p>

  <p>Kız konuşmadan başını salladı.</p>

  <p>&ldquo;Sakıncası yok mu?" diye sordu Harris en sonunda.</p>

  <p>"Hayır.&rdquo;</p>

  <p>Demek dünya dilini konuşuyordu. Gölün yanından kıza doğru bir iki adım attı. "Sizi rahatsız ettiğim için kusura bakmazsınız umarım. Asteroitte uzun kalmayacağım. Buradaki ilk günüm. Dünya&rsquo;dan yeni geldim.&rdquo;</p>

  <p>Kız hafifçe gülümsedi.</p>

  <p>"Ben doktorum, Henry Harris.&rdquo; Kıza, güneş ışığında parlayan ince bakirimsi bedenine, kollarını ve kalçalarını kaplayan hafif nem tabakasına baktı. &ldquo;Neden burada olduğumu bilmek isteyebilirsiniz." Duraksadı. &ldquo;Belki bana yardım bile edebilirsiniz."</p>

  <p>Biraz başını kaldırdı. &ldquo;Ah!&rdquo;</p>

  <p>&ldquo;Bana yardım etmek ister misiniz?&rdquo;</p>

  <p>Kız gülümsedi. &ldquo;Evet. Elbette."</p>

  <p>&ldquo;Bu iyi. Oturmamın sakıncası var mı?&rdquo; Çevresine bakınıp kendisine düz bir kaya buldu. Yavaşça oturarak yüzünü kıza çevirdi. &ldquo;Sigara?"</p>

  <p>&ldquo;Hayır."</p>

  <p class="p22"><span class="t26">&nbsp;</span></p>

  <p>&ldquo;Peki, ben bir tane içeceğim.&rdquo; Sigarasını yakarak derin bir nefes çekti. "Anlıyorsun ya garnizonda bir sorunumuz var. Adamlardan bazılarına bir süredir bir şeyler oluyor ve bu şey görünüşe göre yayılıyor. Buna neyin neden olduğunu bulmak zorundayız yoksa garnizonu çekip çeviremeyiz.&rdquo;</p>

  <p>Bir an bekledi. Kız hafifçe başını salladı. Ne kadar da sessizdi! Sessiz ve hareketsiz. Eğrelti otları gibi.</p>

  <p>&ldquo;Şey onlardan birkaç şey öğrenebildim ve ilginç bir bilgi öne çıkıyor. Bu durumlarına neden olan şeyin Kavalcılar denen bir şey olduğunu söyleyip duruyorlar. Kavalcıların onlara öğrettiği...&rdquo; Durdu. Kızın koyu, küçük yüzünden garip bir ifade geçmişti. &ldquo;Kavalcıları biliyor musun?&rdquo;</p>

  <p>Kız başını salladı.</p>

  <p>Harris ani bir memnuniyetle doldu. &ldquo;Biliyor musun? Yerlilerin bileceğinden emindim.&rdquo; Tekrar ayağa kalktı. &ldquo;Kavalcılar gerçekten varsa bileceklerinden emindim. O halde gerçekten varlar değil mi?&rdquo; Harris kaşlarını çattı. &ldquo;Burada, ormandalar mı?&rdquo; "Evet.&rdquo;</p>

  <p>&ldquo;Anladım.&rdquo; Sabırsızca sigarasını söndürdü. &ldquo;Beni onlara götürebilme gibi bir şansın yoktur herhalde?&rdquo; Kız başını salladı.</p>

  <p>"Peki beni onlara götürecek misin?&rdquo;</p>

  <p>Kız sessizdi. Uzun bir süre başı dizine dayalı suya bakarak oturdu. Harris sabırsızlanmaya başladı. Bir ileri bir geri kıpırdadı, ağırlığını önce bir bacağına sonra diğer bacağına verdi.</p>

  <p>"Pekâlâ, götürecek misin?&rdquo; dedi tekrar. &ldquo;Bu bütün garnizon için önemli. Ne diyorsun?&rdquo; Ceplerini yokladı. &ldquo;Belki sana bir şey verebilirim. Bir bakalım neyim var..." Çakmağını çıkardı. "Sana çakmağımı verebilirim.&rdquo;</p>

  <p class="p22"><span class="t26">&nbsp;</span></p>

  <p>Kız ayağa kalktı. Yavaşça zarifçe, herhangi bir hareket yapmadan, zorlanmadan. Harris&rsquo;in ağzı bir karış açık kalmıştı. Tek bir hareketle ayaklarının üzerine süzülürken ne kadar da yumuşak ve esnekti! Harris gözlerini kırpıştırdı. Hiç çaba göstermeden görünüşte hiç <span class="t23">de</span><span class="t23">ğ</span><span class="t23">i</span><span class="t23">ş</span><span class="t23">meden</span> ayağa kalkmıştı. Bir anda oturmak yerine ayakta duruyor, küçük yüzü ifadesiz, sakince adama bakıyordu.</p>

  <p>&ldquo;Götürecek misin" dedi.</p>

  <p>&ldquo;Evet. Benimle gel.&rdquo; Dönüp eğrelti otu sıralarının arasına doğru gitti.</p>

  <p>Harris kayaların üzerinden sendeleyerek aceleyle kızı izledi. &ldquo;İyi&rdquo; dedi. &ldquo;Çok teşekkür ederim. Bu Kavalcıları görmeyi çok istiyorum. Beni nereye götürüyorsun? Köyüne mi? Gece olmasına ne kadar var?&rdquo;</p>

  <p>Kız karşılık vermedi. Eğrelti otlarının arasına girmişti bile. Harris onu kaybetmemek için adımlarını hızlandırdı. Ne kadar da sessizce süzülüyordu!</p>

  <p>&ldquo;Bekle&rdquo; diye seslendi. &ldquo;Beni bekle.&rdquo;</p>

  <p>Kız onu bekleyerek duraksadı. İnce ve güzeldi, konuşmadan arkasına bakıyordu.</p>

  <p>Harris, kızın peşinden aceleyle eğrelti otlarının arasına daldı.</p>

  <p>&ldquo;Olur şey değil!&rdquo; dedi Kumandan Cox. &ldquo;Fazla uzun sürmedi doğrusu.&rdquo; Basamakları ikişer ikişer indi. &ldquo;Dur sana yardım edeyim."</p>

  <p>Ağır valizlerini çeken Harris sırıttı. Onları yere bırakarak rahat bir soluk aldı. &ldquo;Hiç değmiyor&rdquo; dedi. &ldquo;Yanıma bu kadar çok şey almaktan vazgeçeceğim."</p>

  <p>&ldquo;İçeri gel. Asker ona yardım et." Bir devriye polisi aceleyle yaklaşıp bavullardan birini aldı. Üç adam içeri girerek koridorun aşağısından Harris&rsquo;in dairesine ilerledi. Harris kapının kilidini açtı, devriye polisi elindeki valizi içeri bıraktı.</p>

  <p class="p22"><span class="t26">&nbsp;</span></p>

  <p>&ldquo;Sağ ol&rdquo; dedi Harris. Diğer valizi de yerdekinin yanına bıraktı. &ldquo;Kısa bir süre için de olsa geri dönmek güzel.&rdquo;</p>

  <p>"Kısa bir süre mi?&rdquo;</p>

  <p>&ldquo;Sadece işlerimi halletmeye geldim. Yarın sabah Y-3&rsquo;e dönmek zorundayım.&rdquo;</p>

  <p>&ldquo;O halde sorunu çözmedin&rdquo;</p>

  <p>&ldquo;Çözdüm ama tedavi etmedim. Geri dönüp hemen üzerinde çalışmaya başlayacağım. Yapılması gereken bir sürü şey var.&rdquo;</p>

  <p>&ldquo;Ama ne olduğunu öğrendin, değil mi?&rdquo; &ldquo;Adamların söylediği şey. Kavalcılar.&rdquo;</p>

  <p>&ldquo;Kavalcılar gerçekten var mı?"</p>

  <p>&ldquo;Evet.&rdquo; Harris başını salladı. &ldquo;Gerçekten varlar.&rdquo; Paltosunu çıkarıp sandalyenin arkasına koydu. Sonra gidip pencereyi açtı. Odaya ilkbahar havası doldu. Yatağa oturup arkasına yaslandı.</p>

  <p>&ldquo;Kavalcılar var, ancak sadece Garnizon ekibinin zihninde, Ekip için Kavalcılar gerçek. Ekip onları yarattı. Toplu hipnoz, bir grup yansıtması şu ya da bu derecede oradaki bütün adamlarda bu var.&rdquo; &ldquo;Nasıl başladı?&rdquo;</p>

  <p>&ldquo;Y-3&rsquo;teki adamlar yetenekli, yüksek eğitimli, istisnai becerilere sahip insanlar oldukları için oraya gönderildi. Hayatları boyunca karmaşık modern toplum tarafından eğitildiler, yüksek tempo ve insanlar arasında yüksek bütünleşme içinde yaşadılar. Bir hedefe, yapılması gereken bir işe yönelik süreğen baskıyla.</p>

  <p>&ldquo;Bu adamlar birdenbire yerlilerin tamamen bitki hayatları yaşadığı, en ilkelinden bir varoluşu sürdürdüğü bir asteroide yerleşiyorlar. Amaç kavramı, hedef kavramı ve dolayısıyla plan yapma becerisi yok. Yerliler hayvanlar gibi günlük yaşıyor, uyuyor ve ağaçlardan yiyecek topluyor. Çatışma ya da mücadelenin olmadığı bir tür Cennet Bahçesi.&rdquo;</p>

  <p>&ldquo;Yani? Ama...&rdquo;</p>

  <p>"Garnizon personeli yerlileri gördüğünde bilinç dışında yaşamının ilk yıllarını düşünüyor, çocuk olduğu, modern topluma katılmadan önce hiçbir kaygısının, sorumluluğunun olmadığı zamanı. Güneşte yatan bir bebek olduğu zamanları.</p>

  <p>&ldquo;Ama bunu kendisine itiraf edemiyor! Yerliler gibi yaşamak istediğini bütün gün yatıp uyumak istediğini. Bu nedenle Kavalcıları uyduruyor, ormanda yaşayan, onu tuzağa düşürüp kendi yaşadıkları türden bir yaşamı öğüt veren gizemli bir grup fikrini. Böylece kendini değil, onları suçlayabiliyor. Kavalcılar ona ormanın bir parçası olmayı &lsquo;öğretiyor&rsquo;."</p>

  <p>&ldquo;Ne yapacaksın? Ormanları mı yaktıracaksın?"</p>

  <p>&ldquo;Hayır.&rdquo; Harris başını salladı. "Çözüm bu değil. Ormanın kendisi zararsız. Çözüm adamlara psikoterapi uygulamak. Bu nedenle hemen geri dönüyorum, böylece çalışmaya başlayabilirim. Kavalcıların içlerinde olduğunu, onları sorumluluklarını bırakmaya çağıran bilinçdışı sesleri olduğunu görmeleri gerek. En azından kendileri dışında Kavalcılar diye bir şeyin olmadığını anlamaları sağlanmalı. Ormanlar zararsız, yerlilerin de kimseye öğretecek bir şeyi yok. Yazılı bir dile bile sahip olmayan ilkel vahşiler. İşlerini bırakıp bir süre rahat yaşamak isteyen bir garnizon dolusu adamın psikolojik yansıtmasını görüyoruz.&rdquo; Oda sessizdi.</p>

  <p>&ldquo;Anladım" dedi Cox en sonunda. &ldquo;Mantıklı geliyor.&rdquo; Ayağa kalktı. &ldquo;Umanın oraya döndüğünde adamlar için bir şey yapabilirsin.&rdquo;</p>

  <p>&ldquo;Ben de öyle umuyorum&rdquo; diye katıldı Harris. &ldquo;Sanırım yapabilirim. Ne de olsa bu yalnızca öz bilinçlerini yükseltme sorunu. Bunu yaptıklarında Kavalcılar ortadan kaybolacak.&rdquo;</p>

  <p>Cox başını salladı. &ldquo;Pekâlâ bavulunuzu açmaya devam edin, Doktor. Akşam yemeğinde görüşürüz. Belki yarın gitmeden önce.&rdquo;</p>

  <p>Harris kapıyı açtığında Kumandan koridora çıktı. Harris adamın arkasından kapıyı kapatarak odanın diğer ucuna gitti. Bir an elleri cebinde pencereden dışarı baktı. Akşam oluyordu, hava serinlemeye başlamıştı. Güneş alçalıyordu, hastaneyi çevreleyen binaların arkasında kayboluyordu. Güneşin batışını izledi.</p>

  <p>Sonra iki bavulunun yanına gitti. Yolculuk onu yormuştu, çok yormuştu. Üzerine büyük bir bitkinlik çöküyordu. Yapacak çok şey vardı, korkunç derecede çok şey. Hepsini yapmayı nasıl umabilirdi? Asteroide dönüş? Ya sonra?</p>

  <p>Gözleri kapanarak esnedi. Ne kadar çok uykusu vardı! Yatağına baktı. Sonra kenarına oturup ayakkabılarını çıkardı. Ertesi gün yapacak bir yığın şey.</p>

  <p>Ayakkabılarını odanın köşesine koydu. Sonra eğilip bavullardan birinin yayına basarak gevşetti. Bavulun kapağını açtı. İçinden şişkin bir çuval çıkardı. Çuvalın içindekileri dikkatle yere döktü. Toprak, zengin, yumuşak toprak. Oradaki son saatlerinde topladığı, dikkatle bir araya getirdiği toprak.</p>

  <p>Toprak yere dağıldığında ortasına oturdu. Arkasına uzanarak yayıldı. Tam anlamıyla rahat ettiğinde ellerini göğsünde kavuşturup gözlerini kapadı. Yapacak ne kadar çok iş vardı ama daha sonra, elbette yarın. Toprak ne kadar sıcaktı...</p>

  <p>Bir saniye içinde derin bir uykuya daldı.</p>

  <p>&nbsp;</p>
</body>
</html>
