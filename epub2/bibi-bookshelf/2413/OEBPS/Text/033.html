<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>ELFLERIN KRALI</title>
</head>

<body>
  <h1><a id="a61"></a>ELFLERIN KRALI</h1>

  <p>Yağmur yağıyor, hava kararıyordu. Benzin istasyonunun kenarında sıralanan pompalar boyunca sular fışkırıyordu, otoyolun karşısındaki ağaç rüzgârın önünde eğiliyordu.</p>

  <p>Shadrach Jones küçük binanın hemen kapı eşiğinde, bir yağ bidonuna yaslanmış duruyordu.</p>

  <p>Kapı açıktı, ahşap zemine rüzgârın savurduğu damlalar düşüyordu. Güneş batmıştı, hava da soğumaya başlıyordu. Shadrach paltosuna uzanıp purosunu çıkardı. Bir ucunu ısırıp tükürdükten sonra kapıya sırtını dönerek dikkatle yaktı.</p>

  <p>Karanlıkta puro sıcak ve parlak bir ateşle canlandı. Shadrach derin derin içine çekti. Paltosunu ilikleyip kaldırıma çıktı.</p>

  <p>&ldquo;Allah kahretsin&rdquo; dedi. &ldquo;Ne gece!&rdquo; Yağmur ona kırbaç gibi çarptı, rüzgâr orasından burasından çekiştirdi. Gözlerini kısarak otoyolun aşağısına yukarısına baktı. Görünürde hiç araba yoktu. Başını sallayıp benzin pompalarını kilitledi.</p>

  <p>Binaya geri dönüp kapıyı arkasından sıkı sıkı kapadı. Yazarkasayı açıp gün içinde gelen parayı saydı. Çok değildi.</p>

  <p>Çok değildi, ama ihtiyar yalnız bir adam için yeterliydi. Kırk yılda bir geçen otomobilleri beklerken rahat etmesini sağlayacak tütünü, odunu ve dergiyi almasına yeterdi. Artık otoyoldan fazla araba geçmiyordu. Otoyol bakımsızlıktan dökülmeye başlamıştı, kuru pürüzlü yüzeyinde bir sürü çatlak vardı, çoğu araç tepelerin arkasındaki büyük eyalet otoyolunu tercih ediyordu.</p>

  <p>Derryville&rsquo;de onların ilgisini çekecek, bu tarafa dönmelerini sağlayacak hiçbir şey yoktu. Küçük bir kasabaydı, büyük sanayiyi çekemeyecek kadar küçük, kimse için önemi olmayacak kadar küçük.</p>

  <p>Bazen saatler boyunca bir tane bile...</p>

  <p>Shadrach gerildi. Parmakları paranın üzerine kapandı. Dışarıdan bir ses geliyordu, kaldırım boyunca gerili olan işaret kablosunun melodik tınlaması.</p>

  <p class="p42"><span class="t23">Dinggg!</span></p>

  <p>Shadrach parayı kasaya bırakıp çekmeceyi kapadı. Yavaşça ayağa kalktı, kapıya giderek dinledi. Kapıda ışığı söndürüp karanlıkta bekleyerek dışarı baktı.</p>

  <p>Dışarda araba yoktu. Yağmur rüzgârla döne döne bardaktan boşanırcasına yağıyor, pus bulutları yol boyunca sürükleniyordu. Pompaların yanında ise bir şey duruyordu</p>

  <p>Kapıyı açıp dışarı çıktı. Önce bir şey seçemedi. Sonra yaşlı adam tedirginlikle yutkundu.</p>

  <p>Yağmurun altında iki küçük şekil aralarında bir tür platform tutarak duruyordu. Belki bir zamanlar giysileri parlak ve cıvıl cıvıldı, ama şimdi sırılsıklam üzerlerinden dökülüyordu. Shadrach&rsquo;a gönülsüzce baktılar. Küçük yüzlerinde yol yol su izleri, büyük damlalar vardı. Giysileri rüzgârla uçuşup kıvrılıyordu.</p>

  <p>Platformun üzerinde bir şey kıpırdadı. Küçük bir baş yorgun argın dönüp Shadrach&rsquo;a baktı. Loş ışıkta yağmurla yol yol olmuş bir miğfer donuk donuk parlıyordu.</p>

  <p>&ldquo;Siz de kimsiniz?" dedi Shadrach.</p>

  <p class="p22"><span class="t26">&nbsp;</span></p>

  <p>Platformun üzerindeki figür doğruldu. &ldquo;Ben Elflerin kralıyım ve ıslağım.&rdquo;</p>

  <p>Shadrach ağzı bir karış açık bakakaldı.</p>

  <p>&ldquo;Doğru&rdquo; dedi taşıyıcılardan biri. "Hepimiz ıslağız.&rdquo;</p>

  <p>Küçük bir Elf grubu darmadağın çıkagelip krallarının çevresinde toplandı. Perişan bir halde sessizce birbirlerine sokuldular. &ldquo;Elflerin Kralı&rdquo; diye yineledi Shadrach. &ldquo;Yok daha neler!&rdquo;</p>

  <p>Doğru olabilir miydiP Ufak tefek olduklarına kuşku yoktu, su damlayan giysileri farklı ve garip renklerdeydi.</p>

  <p>Ama <span class="t23">Elfler?</span></p>

  <p>&ldquo;Hadi canım sen de. Pekâlâ, her neyseniz böyle bir gecede dışarıda olmamalısınız.&rdquo;</p>

  <p>&ldquo;Elbette&rdquo; diye mırıldandı Kral. &ldquo;Bizim suçumuz değil. Bizim suçumuz...&rdquo; Boğulurcasına öksürmeye başladığında sözleri yarım kaldı.</p>

  <p>Elf askerler endişeyle platforma baktı.</p>

  <p>"Onu içeri getirmeniz daha iyi olur belki&rdquo; dedi Shadrach. &ldquo;Evim yolun ilerisinde. Yağmurda kalmamalı.&rdquo;</p>

  <p>&ldquo;Böyle bir gecede keyiften mi dışarıdayız sanıyorsun&rdquo; diye mırıldandı taşıyıcılardan biri. &ldquo;Ne tarafta? Bize tarif et."</p>

  <p>Shadrach yolun ilerisini işaret etti. &ldquo;Şurada. Beni takip edin. Ateşi yakayım.&rdquo;</p>

  <p>Yolda ilerleyerek, Phineas Judd ile yazın döşedikleri düz taş basamaklardan ihtiyatla yürüdü. En üst basamakta durup arkasına baktı. Platform yavaşça, bir sağa bir sola sallanarak ilerliyordu. Arkasında giysilerinden sular damlayan mutsuz ve üşümüş Elf askerleri sessiz bir sıra halinde dikkatle yürüyorlardı.</p>

  <p>&ldquo;Ateşi yakayım" dedi Shadrach.</p>

  <p class="p22"><span class="t26">&nbsp;</span></p>

  <p>Elf Kralı bir yastığa sırtını dayayıp bitkin bir halde yattı. Sıcak çikolata içtikten sonra rahatlamıştı ve ağır solukları kuşku verici biçimde horlamayı andırıyordu.</p>

  <p>Shadrach tedirgin bir biçimde kıpırdandı.</p>

  <p>"Affedersin" dedi Elf Kralı aniden, gözlerini açarak. Alnını ovuşturdu. &ldquo;Dalmış olmalıyım. Nerede kalmıştım?&rdquo;</p>

  <p>&ldquo;Dinlenmelisiniz Majesteleri&rdquo; dedi askerlerden biri uykulu bir sesle. &ldquo;Geç oldu, zor günler geçiriyoruz.&rdquo;</p>

  <p>"Doğru&rdquo; dedi Elf Kralı başını sallayarak. &ldquo;Çok doğru.&rdquo; Şöminenin önünde elinde bir bardak birayla dev gibi dikilen Shadrach&rsquo;a baktı.</p>

  <p>&ldquo;Ölümlü, konukseverliğin için minnettarız. Normalde insanları rahatsız etmeyiz."</p>

  <p>&ldquo;Troller yüzünden&rdquo; dedi koltuktaki minderlerden birinin üzerine kıvrılmış bir diğer asker.</p>

  <p>&ldquo;Doğru&rdquo; diye onayladı bir başkası. Kılıcına el atarak doğruldu. &ldquo;O leş kokulu, toprağı kazıp gaklayan..."</p>

  <p>&ldquo;Görüyorsun" diye devam etti Elf Kralı, &ldquo;birliğimiz Büyük Alçak Basamaklar üzerinden Kale&rsquo;ye Yüksek Dağların oyuğuna yönelmişti ki..."</p>

  <p>&ldquo;Sugar Tepesi demek istiyorsun&rdquo; dedi Shadrach yardımcı olmak için.</p>

  <p>&ldquo;Yüksek Dağlar. Yavaşça yol aldık. Bir yağmur fırtınası koptu. Yolumuzu kaybettik. Birden bir grup Troll çalıları ezerek ortaya çıktı. Ormandan çıktık, Sonsuz Patika&rsquo;da sığınacak bir yer aradık...&rdquo;</p>

  <p>&ldquo;Otoyol. Otoyol 20."</p>

  <p>&ldquo;Bu nedenle buradayız.&rdquo; Elf Kralı bir an sustu. &ldquo;Yağmur şiddetlendikçe şiddetlendi. Soğuk ve sert rüzgâr çevremizde esti. Uzun bir süre nereye gittiğimizi bilmeden, bize ne olacağını bilmeden yürüdük durduk."</p>

  <p>Elf Kralı gözlerini Shadrach&rsquo;a kaldırdı. &ldquo;Tek bir şeyi biliyorduk: Trolller arkamızdaydı ormanın içinden sürünerek, yağmurun altında yürüyerek önlerindeki her şeyi ezerek bize yaklaşıyorlardı.&rdquo;</p>

  <p>Elini ağzına götürdü, öne eğilerek öksürdü. Elfler endişeyle öksürüğünü bitirmesini beklediler. Kral doğruldu.</p>

  <p>&ldquo;Bizi içeri aldığın için çok naziksin. Sana uzun süre zahmet vermeyeceğiz. Elflerin adeti...&rdquo;</p>

  <p>Elini yüzüne kapatarak tekrar öksürdü. Elfler kaygıyla ona sokuldu.</p>

  <p>En sonunda kral canlandı. İçini çekti.</p>

  <p>&ldquo;Ne oldu&rdquo; diye sordu Shadrach. Kralın ince elindeki sıcak çikolata kupasını almaya gitti. Elf Kralı gözleri kapalı arkasına yaslanmış yatıyordu.</p>

  <p>&ldquo;Dinlenmesi gerek&rdquo; dedi askerlerden biri. "Odan nerede? Uyuduğun yer?&rdquo;</p>

  <p>&ldquo;Yukarıda&rdquo; dedi Shadrach. &ldquo;Size göstereyim.&rdquo;</p>

  <p>O gece geç saatlerde Shadrach karanlık ve boş oturma odasında tek başına oturup derin derin düşündü.</p>

  <p>Elf Kralı yatakta, diğerleri halıya kıvrılmış uyuyordu.</p>

  <p>Ev sessizdi. Dışarda yağmur hiç durmayacakmışçasına yağıyor, evin camlarına çarpıyordu. Shadrach ağaç dallarının rüzgârda çatırdadığını duyabiliyordu. Ellerini kenetleyip açtı. Ne tuhaf işti &mdash; yaşlı, hasta kralları ve tiz sesleriyle bütün bu Elfler. Ne kadar da kaygılı ve fevriydiler!</p>

  <p>Üzerlerinden patır patır damlayan sularla küçük ve ıslak, üstlerinden dökülen sırılsıklam neşeli giysileriyle aynı zamanda da acınası.</p>

  <p>Trolller - onlar neye benziyordu? Çirkin ve biraz da pis olmalıydılar. Kazma, kırıp dökme, ormanda ağaçları yararak ilerlemeyi içeren bir şeyler...</p>

  <p>Shadrach birden utanarak güldü. Bütün bunlara inanmak, nesi vardı böyle?</p>

  <p>Purosunu kızgınlıkla söndürdü, kulakları kıpkırmızıydı. Neler oluyordu? Bu nasıl bir şakaydı böyle?</p>

  <p>Elfler? Shadrach kızgınlıkla homurdandı. Derryville&rsquo;de Elfler? Colorado&rsquo;nun ortasında? Avrupa&rsquo;da Elfler olabilirdi. Belki İrlanda&rsquo;da. Bunu duymuştu, ama burada. Kendi evinde, üst katta yatağında uyuyan Elfler?</p>

  <p>&lsquo;&lsquo;Yeterince dinledim&rdquo; dedi. "Aptal da değilim herhalde.&rdquo;</p>

  <p>Karanlıkta tırabzanı yoklayarak, merdivenlere yöneldi. Basamakları çıkmaya başladı.</p>

  <p>Yukarıda ansızın bir ışık yandı. Bir kapı açıldı.</p>

  <p>İki Elf yavaşça sahanlığa çıktı. Aşağı baktılar. Shadrach yarı yolda durdu. Elflerin yüzünde gördüğü ifadeydi onu durduran.</p>

  <p>&ldquo;Ne oldu?&rdquo; diye sordu tereddütlü.</p>

  <p>Karşılık vermediler. Ev soğumaya başlamıştı, dışardaki yağmurun ve içerdeki bilinmeyenin soğukluğuyla soğuk ve karanlıktı.</p>

  <p>&ldquo;Ne oldu?&rdquo; dedi yine. "Neyiniz var?&rdquo;</p>

  <p>&ldquo;Kral öldü&rdquo; dedi Elflerden biri. &ldquo;Birkaç dakika önce öldü."</p>

  <p>Shadrach faltaşı gibi açılmış gözlerle yukarı baktı. &ldquo;Öldü mü? Ama...&rdquo;</p>

  <p>&ldquo;Çok üşümüş ve yorgundu.&rdquo; Elfler dönüp odaya girerek kapıyı yavaşça, sessizce arkalarından kapadılar.</p>

  <p>Shadrach&rsquo;ın nasırlı, ince ve güçlü parmaklan trabzanda durdu.</p>

  <p class="p22"><span class="t26">&nbsp;</span></p>

  <p>Boş boş bakarak başını salladı.</p>

  <p>&ldquo;Anladım&rdquo; dedi kapalı kapıya. "Öldü."</p>

  <p>Elf askerleri çevresinde resmiyet içinde toplandı. Oturma odası güneş ışığıyla apaydınlık, sabahın erken saatlerinin göz kamaştırıcı soğuk beyazlığıyla doluydu.</p>

  <p>&ldquo;Ama bekleyin&rdquo; dedi Shadrach. Boyun bağını çekiştirdi. &ldquo;Benzin istasyonuna gitmeliyim. Eve döndüğümde konuşamaz mısınız?&rdquo;</p>

  <p>Elf askerlerinin yüzleri ciddi ve endişeliydi.</p>

  <p>&ldquo;Dinle&rdquo; dedi içlerinden biri. &ldquo;Lütfen söyleyeceklerimizi dinle. Bizim için çok önemli.&rdquo;</p>

  <p>Shadrach ileriye baktı. Pencereden günün sıcağında buharı tüten otoyolu ve biraz ötede ışıl ışıl parlayan benzin istasyonunu görebiliyordu. İzlediği sırada bir otomobil benzin istasyonuna yanaşıp tiz, sabırsız kornasını çaldı. İstasyondan dışarı çıkan olmayınca araç yoluna devam etti.</p>

  <p>&ldquo;Yalvarırız&rdquo; dedi bir asker.</p>

  <p>Shadrach çevresini saran halkaya, sıkıntı ve tasayla çizgilenmiş endişeli yüzlere baktı. Tuhaf bir biçimde Elfleri her zaman tasasız dertsiz, umursamadan anlamadan oradan oraya uçuşan yaratıklar olarak düşünmüştü hep.</p>

  <p>&ldquo;Anlatın&rdquo; dedi, "dinliyorum.&rdquo; Büyük koltuğa geçip oturdu. Elfler çevresinde toplandı. Bir süre kendi aralarında konuştular, belirsizce fısıldayıp mırıldandılar. Sonra Shadrach&rsquo;a döndüler.</p>

  <p>Yaşlı adam kollarını kavuşturmuş bir halde bekledi.</p>

  <p>&ldquo;Kralımız olmadan olmaz&rdquo; dedi askerlerden biri. &ldquo;Hayatta kalamayız. Bu zamanda yapamayız.&rdquo;</p>

  <p>&ldquo;Trolller&rdquo; diye ekledi bir başkası. &ldquo;Çok hızlı çoğalıyorlar. Korkunç canavarlar. Ağır ve hantallar, kaba ve pis kokulular...&rdquo;</p>

  <p>&ldquo;Kokuları korkunç. Toprağın altında, kör bitkilerin sessizce beslendiği karanlık ve rutubetli, çok çok aşağıda, güneşin değmediği yerlerden geliyorlar.&rdquo; &ldquo;Eh o zaman bir kral seçmeniz gerekiyor&rdquo; diye önerdi Shadrach. "Bunda ne zorluk var anlamadım.&rdquo; &ldquo;Elflerin Kralı seçilmez&rdquo; dedi bir asker. "Eski kralın halefini söylemesi gerekir.&rdquo;</p>

  <p>&ldquo;Haa&rdquo; diye karşılık verdi Shadrach. &ldquo;Şey bu yöntemde de bir yanlış yok.&rdquo;</p>

  <p>"Eski kralımız ölüm döşeğindeyken, dudaklarından birkaç belirsiz sözcük döküldü" dedi bir asker. &ldquo;Korkmuş ve mutsuz bir halde eğilip dinledik.&rdquo; "Önemli olduğu doğru&rdquo; diye onayladı Shadrach. &ldquo;Ne söylediğini kaçırmak istemezdiniz tabii.&rdquo;</p>

  <p>&ldquo;Bize önderlik edecek kişinin adını söyledi.&rdquo;</p>

  <p>&ldquo;İyi. Duyabildiniz demek. Ee, sorun nedir?&rdquo; &ldquo;Söylediği - senin adındı.&rdquo;</p>

  <p>Shadrach afalladı. <span class="t23">"Benim ad</span><span class="t23">ı</span><span class="t23">m</span> mı?&rdquo;</p>

  <p>&ldquo;Kralımız ölürken: &lsquo;Uzun boylu faniyi kralınız yapın. Eğer Trolller karşısında Elflere liderlik edersen pek çok yol açılacak. Elf İmparatorluğumun eski zamanlardaki gibi yükseldiğini görüyorum tıpkı kehanette...'&rdquo;</p>

  <p>&ldquo;Ben!&rdquo; Shadrach ayağa fırladı. &ldquo;Ben? Elflerin Kralı?&rdquo;</p>

  <p>Shadrach ellerini cebine sokup bir aşağı bir yukarı yürüdü. &ldquo;Ben, Shadrach Jones, Elflerin Kralı.&rdquo; Hafifçe sınttı. &ldquo;Hiç aklıma gelmezdi."</p>

  <p>Şöminenin üzerindeki aynaya gidip kendini inceledi. Seyrelen karyağdılı saçlar, parlak gözler, esmer ten ve büyük adem elmasıydı gördüğü.</p>

  <p>&ldquo;Elflerin Kralı&rdquo; dedi. &ldquo;Elflerin Kralı. Phineas Judd bunu duyunca ne diyecek bakalım. Hele bir ona söyleyeyim!&rdquo;</p>

  <p class="p22"><span class="t26">&nbsp;</span></p>

  <p>Phineas Judd kesinlikle şaşıracaktı!</p>

  <p>Benzin istasyonun tepesinde güneş açık mavi gökyüzünde yükselmişti.</p>

  <p>Phineas Judd eski Ford kamyonunda oturmuş gaz pedalıyla oynuyordu. Motor hızlanıp yavaşladı.</p>

  <p>Phineas uzanıp kontağı kapadı, sonra pencereyi sonuna kadar açtı.</p>

  <p>&ldquo;Ne dedin?&rdquo; diye sordu. Gözlüklerini çıkarıp metal çerçevesini elinde tutarak yılların alışkanlığıyla beceri kazanmış ince parmaklarla camları temizledi. Gözlüklerini burnuna yerleştirip seyrek saçlarını düzeltti.</p>

  <p>&ldquo;Ne vardı, Shadrach?&rdquo; dedi. &ldquo;Bir daha söyle bakayım.&rdquo;</p>

  <p>"Elflerin kralı oldum&rdquo; diye yineledi Shadrach. Marşpiyerin üzerindeki ayağını diğeriyle değiştirdi. &ldquo;Kimin aklına gelirdi ki? Ben, Shadrach Jones, Elflerin Kralı.&rdquo;</p>

  <p>Phineas ona baktı. "Ne kadardır - Elflerin Kralısın, Shadrach?&rdquo;</p>

  <p>&ldquo;Bir gece önceden beri.&rdquo;</p>

  <p>&ldquo;Anladım. Bir geceden beri." Phineas başını salladı. &ldquo;Anladım. Peki sakıncası yoksa geçen gece ne oldu sorabilir miyim?&rdquo;</p>

  <p>&ldquo;Elfler evime geldi. Yaşlı kral ölürken onlara demiş ki...&rdquo;</p>

  <p>Bir kamyon gümbürtüyle yaklaştı, sürücüsü dışarı atladı. &ldquo;Su!&rdquo; dedi. &ldquo;Hortum hangi cehennemde?&rdquo;</p>

  <p>Shadrach isteksizce döndü. &ldquo;Getireyim.&rdquo; Phineas&rsquo;a döndü yeniden. "Belki akşam kasabadan dönüşte konuşabiliriz. Sana hikâyenin geri kalanını anlatmak istiyorum. Çok ilginç.&rdquo;</p>

  <p>"Tabii" dedi Phineas, küçük kamyonetini çalıştırarak. &ldquo;Tabii, Shadrach. Dinlemek çok ilgimi çeker.&rdquo;</p>

  <p class="p22"><span class="t26">&nbsp;</span></p>

  <p>Yolda ilerledi.</p>

  <p>Gün içinde, daha sonra, Dan Green külüstür arabasıyla benzin istasyonuna geldi.</p>

  <p>&ldquo;Hey, Shadrach" diye seslendi. &ldquo;Buraya gel. Sana bir şey soracağım."</p>

  <p>Shadrach elinde bir paçavrayla küçük evden çıkageldi.</p>

  <p>&ldquo;Ne oldu?&rdquo;</p>

  <p>&ldquo;Buraya gel.&rdquo; Dan pencereden sarktı, ağzı kulaklarına varıyordu. &ldquo;İzin ver de bir şey sorayım olur mu?&rdquo;</p>

  <p>&ldquo;Tamam."</p>

  <p>"Doğru? Gerçekten Elflerin Kralı mı oldun?&rdquo;</p>

  <p>Shadrach biraz kızardı. &ldquo;Galiba öyle" diye itiraf etti gözlerini kaçırarak. "Evet, Elflerin Kralıyım doğru.&rdquo;</p>

  <p>Dan&rsquo;in yüzündeki gülümseme kayboldu. &ldquo;Hey, benimle dalga mı geçiyorsun? Gülünç bir şey yok bunda.&rdquo;</p>

  <p>Shadrach kızdı. &ldquo;Ne demek istiyorsun? Elbette, Elflerin Kralıyım. Olmadığımı söyleyen biri olursa..."</p>

  <p>&ldquo;Tamam Shadrach&rdquo; dedi Dan külüstürünün motorunu aceleyle çalıştırarak. &ldquo;Kızma. Sadece merak ettim.&rdquo;</p>

  <p>Shadrach&rsquo;ın yüzünde garip bir ifade belirdi.</p>

  <p>&ldquo;Tamam&rdquo; dedi Dan. "Aksi bir şey söylemedim, değil mi?&rdquo;</p>

  <p>Gün sona ererken herkes Shadrach&rsquo;ı ve nasıl birdenbire Elflerin Kralı olduğunu öğrenmişti. Derr yville&rsquo;deki Lucky marketini işleten Pop Richey, Shadrach&rsquo;ın benzin istasyonunun işlerini artırmak için bunu yaptığını iddia ediyordu.</p>

  <p>&ldquo;Akıllı ihtiyar&rdquo; dedi Pop. &ldquo;Artık oradan fazla araç geçmiyor. Ne yaptığını biliyor.&rdquo;</p>

  <p class="p22"><span class="t26">&nbsp;</span></p>

  <p>&ldquo;Bilmiyorum&rdquo; diye itiraz etti Dan Green. &ldquo;Onu bir dinlesen, bence gerçekten inanıyor.&rdquo;</p>

  <p>&ldquo;Elflerin Kralı?&rdquo; Hepsi birden gülmeye başladı. "Bakalım daha neler diyecek."</p>

  <p>Phineas Judd düşündü. &ldquo;Shadrach&rsquo;ı yıllardır tanıyorum. Aklım ermiyor.&rdquo; Kaşlarını çattı, yüzünü buruşturdu. "Hoşuma gitmiyor&rdquo; dedi hoşnutsuz bir ifadeyle.</p>

  <p>Dan ona baktı. &ldquo;Yani sence inanıyor mu?" &ldquo;Elbette" dedi Phineas. &ldquo;Belki yanılıyorumdur, ama bence gerçekten inanıyor.&rdquo;</p>

  <p>&ldquo;Ama nasıl inanabilir?&rdquo; diye sordu Pop. &ldquo;Shadrach aptal değildir. Uzun zamandır bu işi yapıyor. Bana kalırsa bu işten bir kazancı olmalı. Ama eğer benzin istasyonunu büyütmek değilse ne?&rdquo;</p>

  <p>"Bak sen, ne kazancı olduğunu bilmiyor musun?&rdquo; dedi Dan sırıtarak. Altın dişi parladı.</p>

  <p>"Ne?" diye bilmek istedi Pop.</p>

  <p>"İstediğini yapabileceği koca bir krallık buldu kendine, işte bu. Bunu istemez miydin Pop? Elflerin Kralı olup artık bu eski dükkânın başında daha fazla durmamak hoşuna gitmez miydi?&rdquo;</p>

  <p>&ldquo;Dükkânımın bir şeyi yok&rdquo; dedi Pop. &ldquo;Burayı çekip çevirmekten utanmıyorum. Giysi satmaktan iyidir.&rdquo; Dan&rsquo;in yüzü kızardı. &ldquo;Bunun da kötü bir yanı yok." Phıneas&rsquo;a baktı. "Öyle değil mi? Giysi satmanın bir kötülüğü yok değil mi, Phineas?&rdquo;</p>

  <p>Phineas yere bakıyordu. Başını kaldırdı. &ldquo;Ne? Ne diyordun?"</p>

  <p>"Ne düşünüyorsun?" diye sordu Pop. &ldquo;Endişelenmiş gibisin.&rdquo;</p>

  <p>&ldquo;Shadrach için endişeleniyorum&rdquo; dedi Phineas. &ldquo;Yaşlanıyor. Devamlı tek başına orada oturmak, soğukta, her yerden taşan yağmurda - kışları otoyolda çok kötü esiyor."</p>

  <p>&ldquo;Yani, sence inanıyor mu?" diye diretti Dan. &ldquo;Sizce bu işten bir kazancı yok mu?&rdquo;</p>

  <p>Phineas dalgın dalgın başını sallayıp karşılık vermedi.</p>

  <p>Gülümsemeler yavaş yavaş kayboldu. Birbirlerine baktılar.</p>

  <p>O gece Shadrach benzin istasyonunu kapatırken ufak tefek bir silüet karanlıkta yanına yaklaştı. &ldquo;Hey!&rdquo; diye seslendi Shadrach. &ldquo;Sen kimsin?&rdquo;</p>

  <p>Bir Elf askeri gözlerini kırpıştırarak ışığa çıktı. Belinden gümüş bir kuşakla bağlanmış gri bir cüppe giyiyordu. Ayağında küçük deri çizmeler vardı. Yan tarafında küçük bir kılıç taşıyordu.</p>

  <p>&ldquo;Sana önemli bir mesaj getirdim&rdquo; dedi Elf. &ldquo;Bir bakalım nereye koymuştum?&rdquo;</p>

  <p>Cüppesini ararken Shadrach bekledi. Elf küçük bir parşömen tomarı çıkarıp becerikli parmaklarla mührünü kırıp açtı. Parşömeni Shadrach&rsquo;a uzattı.</p>

  <p>&ldquo;Ne diyor?" diye sordu Shadrach. Eğilip gözlerini parşömene yaklaştırdı. &ldquo;Gözlüğüm yanımda değil. Bu küçücük harfleri tam göremiyorum.&rdquo;</p>

  <p>&ldquo;Trolller harekete geçti. Yaşlı kralın öldüğünü haber aldılar, çevredeki tüm tepeler ve vadilerden yola çıktılar. Elf Krallığı&rsquo;nı parçalamaya, Elfleri dağıtıp..."</p>

  <p>"Anladım&rdquo; dedi Shadrach. "Yeni kralınız tam anlamıyla başa geçmeden.&rdquo;</p>

  <p>&ldquo;Doğru." Elf askeri başını salladı. "Bu Elfler için kritik bir nokta. Varlığımız yüzyıllardır tehlikede. Trolllerin sayısı ise çok fazla, Elfler zayıf ve sık sık hasta oluyorlar...&rdquo;</p>

  <p class="p22"><span class="t26">&nbsp;</span></p>

  <p>&ldquo;Peki ben ne yapmalıyım? Öneriniz var mı?&rdquo;</p>

  <p>&ldquo;Bu gece Büyük Meşe&rsquo;nin altında bizimle buluşman gerekiyor. Seni Elf Krallığı&rsquo;na götüreceğiz, sen ve kurmayların Elf Kralılığı&rsquo;nın savunmasını planlayacaksınız."</p>

  <p>"Ne?&rdquo; Shadrach tedirgin görünüyordu. &ldquo;Ama akşam yemeği yemedim henüz. Benzin istasyonu da var - yarın cumartesi ve pek çok araç...&rdquo;</p>

  <p>&ldquo;Ama sen Elflerin Kralısın" dedi asker.</p>

  <p>Shadrach elini çenesine koyup sıvazladı.</p>

  <p>&ldquo;Doğru&rdquo; diye karşılık verdi. &ldquo;Öyleyim değil mi?&rdquo;</p>

  <p>Elf askeri başını eğerek onu selamladı.</p>

  <p>&ldquo;Keşke böyle bir şeyin olacağını bilseydim&rdquo; dedi Shadrach. &ldquo;Elflerin Kralı olmanın böyle...&rdquo;</p>

  <p>Bir müdahale bekleyerek sustu. Elf askeri onu sakin ve ifadesiz gözlerle izliyordu.</p>

  <p>&ldquo;Belki de başka birini kral yapmalısınız&rdquo; diye karar verdi Shadrach. &ldquo;Savaştan, dövüşmekten falan pek anlamam.&rdquo; Duraksayıp omuz silkti. &ldquo;Hiç böyle şeylere karışmadım. Burada Colorado&rsquo;da savaş olmaz. Yani insanlar arasında demek istiyorum.&rdquo;</p>

  <p>Elf askeri susmaya devam etti.</p>

  <p>&ldquo;Neden ben seçildim?&rdquo; diye devam etti Shadrach çaresizce ellerini ovuşturdu. "Bu konuda hiçbir şey bilmiyorum. Beni seçmesinin nedeni ne? Neden başka birini seçmedi?&rdquo;</p>

  <p>&ldquo;Sana güvendi&rdquo; dedi Elf. &ldquo;Onu yağmurun altından alıp evine getirdin. Bunu yaptığın için hiçbir şey beklemediğini, hiçbir şey istemediğini biliyordu. Ona karşılıksız olarak bir şey veren pek az kişi gördü.&rdquo;</p>

  <p>&ldquo;Ah.&rdquo; Shadrach bunu düşündü. En sonunda başını kaldırdı. &ldquo;Benzin istasyonum ve evim ne olacak? Ya dükkânda, Dan Green ve Pop ne der...&rdquo;</p>

  <p class="p22"><span class="t26">&nbsp;</span></p>

  <p>Elf askeri ışığın dışına yürüdü. &ldquo;Gitmeliyim. Geç oldu, Trolller geceleri dışarı çıkıyor. Diğerlerinden fazla uzakta olmak istemiyorum.&rdquo;</p>

  <p>"Tabii&rdquo; dedi Shadrach.</p>

  <p>&ldquo;Yaşlı kral öldüğü için Trolller artık hiçbir şeyden korkmuyor. Her yeri yağmalıyorlar. Hiçbirimiz güvende değiliz.&rdquo;</p>

  <p>"Toplantı nerede olacak dedin? Saat kaçtaydı bir de?"</p>

  <p>&ldquo;Büyük Meşede. Bu akşam ay batarken, tam gökyüzünü terk ettiğinde.&rdquo;</p>

  <p>"Orada olacağım, sanırım&rdquo; dedi Shadrach. "Sanırım haklısın. Elflerin Kralı en çok ihtiyacı olduğu anda krallığını yüzüstü bırakma lüksüne giremez.&rdquo;</p>

  <p>Çevresine bakındı, ama Elf askeri çoktan gözden kaybolmuştu.</p>

  <p>Shadrach zihni kuşkular ve merakla dolu bir halde otoyolun yukarısına yürüdü. Düz basamaklara geldiğinde ilk basamakta durdu.</p>

  <p>&ldquo;Yaşlı meşede Phineas&rsquo;in çiftliğinde! Phineas bu işe ne diyecek?"</p>

  <p>Ama o Elflerin Kralı&rsquo;ydı, Trolller de dağlardan yürüyüşe geçmişti. Shadrach otoyolun arkasındaki yüksek yamaçlarda ve tepelerdeki ağaçları hışırdatan rüzgârı dinledi.</p>

  <p>Trolller? Orada gerçekten gecenin karanlığında ayaklanan, cüretkâr, kibirli, kimseden ve hiçbir şeyden korkmayan Trolller var mıydı?</p>

  <p>Bu Elf Kralı olma meselesi de...</p>

  <p>Shadrach dudaklarını sımsıkı kapatarak basamakları çıktı. Taş basamakların sonuna ulaştığında güneşin son ışıkları da kaybolmuş, gece bastırmıştı.</p>

  <p>Phineas Judd pencereden dışarı baktı. Bir küfür savurup başını salladı. Sonra aceleyle kapıya gidip verandaya koştu. Soğuk ay ışığında tarlanın aşağısından bir karaltı ineklerin izlediği yoldan yukarı yavaş yavaş çıkarak eve doğru geliyordu</p>

  <p>&ldquo;Shadrach!" diye bağırdı Phineas. &ldquo;Ne oldu? Gecenin bu saatinde dışarda ne işin var?"</p>

  <p>Shadrach durup yumruklarını inatçı bir tavırla beline koydu.</p>

  <p>&ldquo;Eve dön&rdquo; dedi Phineas. &ldquo;Senin neyin var böyle?&rdquo;</p>

  <p>&ldquo;Affedersin, Phineas" diye karşılık verdi Shadrach. &ldquo;Arazinden geçmek zorunda kaldığım için kusura bakma. Ama yaşlı meşe ağacının orda biriyle buluşmam gerek.&rdquo;</p>

  <p>"Gecenin bu saatinde mi?"</p>

  <p>Shadrach başını eğdi.</p>

  <p>&ldquo;Senin neyin var Shadrach? Gecenin bir yarısında çiftliğimde kiminle bulaşacaksın allahaşkına?&rdquo;</p>

  <p>&ldquo;Elflerle buluşmam gerekiyor. Trolllere karşı savaş planı yapmalıyız.&rdquo;</p>

  <p>&ldquo;Daha neler yahu" dedi Phineas Judd. İçeri girdi, kapı arkasından çarptı.</p>

  <p>Uzun bir süre durup düşündü. Sonra tekrar verandaya çıktı.</p>

  <p>&ldquo;Ne yapacağım dedin sen? Tabii bana söylemek zorunda değilsin, ben sadece...&rdquo;</p>

  <p>&ldquo;Yaşlı meşe ağacının altında Elflerle buluşmalıyım. Trolllere karşı bir savaş divanı oluşturmamız gerek.&rdquo;</p>

  <p>&ldquo;Evet gerçekten de. Trolller. Trolllerden her zaman sakınmak gerek.&rdquo;</p>

  <p>&ldquo;Trolller her yerde&rdquo; dedi Shadrach başını sallayarak. "Daha önce hiç fark etmemiştim. Onları unutamazsın, görmezden gelemezsin. Onlar seni asla unutmaz. Her zaman bir şey planlar, seni izlerler...&rdquo;</p>

  <p class="p22"><span class="t26">&nbsp;</span></p>

  <p>Phineas dili tutulmuş bir halde ona bakakaldı.</p>

  <p>"Ha bu arada&rdquo; dedi Shadrach. &ldquo;Bir süre buralarda olmayabilirim. Bu işin ne kadar süreceğine bağlı. Trolllerle savaşma konusunda tecrübem yok, bu nedenle emin değilim. Acaba benzin istasyonuna benim için göz kulak olabilir misin, diye merak ediyordum. Günde iki kez, belki bir kez sabah bir kez de gece, bir şeylerin kırılıp dökülmediğinden emin olmak için sadece.&rdquo;</p>

  <p>&ldquo;Gidiyor musun?&rdquo; Phineas aceleyle basamakları indi. "Bu Troll meselesi de ne? Neden gidiyorsun?&rdquo;</p>

  <p>Shadrach sabırla söylediklerini tekrarladı.</p>

  <p>"Çünkü Elflerin Kralı&rsquo;yım. Onlara önderlik etmeliyim.&rdquo;</p>

  <p>Sessizlik oldu. &ldquo;Anladım&rdquo; dedi Phineas en sonunda. &ldquo;Doğru daha önce bundan söz etmiştin değil mi? Ama Shadrach, neden biraz içeri gelmiyorsun, bana Trollleri anlatırsın, kahve içeriz ve...&rdquo;</p>

  <p>"Kahve mi?&rdquo; Shadrach soluk aya ve kasvetli gökyüzüne baktı. Her yer sessiz ve ölü, gece çok soğuktu, ayın batmasına uzun zaman vardı.</p>

  <p>Shadrach ürperdi.</p>

  <p>"Soğuk bir gece&rdquo; diye teşvik etti Phineas. &ldquo;Dışarıda durmak için fazla soğuk. İçeri gel &mdash;&rdquo;</p>

  <p>&ldquo;Biraz vaktim var sanırım&rdquo; diye itiraf etti Shadrach. &ldquo;Bir bardak kahvenin zararı olmaz. Ama çok uzun kalamam.&rdquo;</p>

  <p>Shadrach bacaklarını uzatıp içini çekti. &ldquo;Kahvenin tadı gerçekten de iyi, Phineas."</p>

  <p>Phineas biraz yudumlayıp bardağını masaya bıraktı. Oturma odası sessiz ve sıcaktı. Duvarlarda, kendi işlerine bakan gri, sıkıcı resimlerin asılı olduğu derli toplu küçük bir oturma odasıydı. Köşede üzerinde özene bezene notalar yerleştirilmiş küçük bir org vardı.</p>

  <p class="p22"><span class="t26">&nbsp;</span></p>

  <p>Shadrach&rsquo;ın gözü oraya takılınca gülümsedi. &ldquo;Hâlâ çalıyor musun Phineas?&rdquo;</p>

  <p>&ldquo;Artık pek çalmıyorum. Körükler iyi çalışmıyor. Birisi basınca tekrar yukarı kalkmıyor.&rdquo;</p>

  <p>&ldquo;Bir ara tamir edebilirim herhalde. Yani buralardaysam.&rdquo;</p>

  <p>&ldquo;İyi olurdu&rdquo; dedi Phineas. &ldquo;Ben de sana sormayı düşünüyordum.&rdquo;</p>

  <p>&ldquo;Hatırladın mı &lsquo;Vilia'yı çalıyordun da Dan Green, yazın Pop için çalışan hanımla gelmişti hatırladın mı? Şu çömlekçi dükkânı açmak isteyen hanım?&rdquo; &ldquo;Elbette" dedi Phineas.</p>

  <p>Slıadrach kahve kupasını bırakıp sandalyesinde kıpırdandı.</p>

  <p>&ldquo;Bir kahve daha?&rdquo; diye sordu Phineas telaşla. Ayağa kalktı. &ldquo;Bir bardak daha?&rdquo;</p>

  <p>&ldquo;Belki azıcık daha. Ama birazdan gitmeliyim.&rdquo; &ldquo;Dışarıda olunmayacak kadar kötü bir gece.&rdquo; Shadrach pencereden dışarı baktı. Hava daha da kararmıştı; ay batmak üzereydi, tarlalar ıssızdı. Shadrach ürperdi. &ldquo;Sana katılıyorum&rdquo; dedi. Phineas memnun bir biçimde döndü. &ldquo;Bak, Shadrach. Eve, sıcağa geri dön. Trolllerle savaşmaya başka bir gece çıkarsın. Trolller kaçmıyor ya. Her zaman dışarda olduklarını kendin söyledin. Hava daha iyi olduğunda bunu yapacak bol bol vaktin olacak. Bu kadar soğuk olmadığında.&rdquo;</p>

  <p>Shadrach yorgunlukla alnını ovuşturdu. &ldquo;Biliyor musun her şey delice bir rüya gibi. Elfler ve Torllar hakkında konuşmaya ne zaman başladım? Bütün bunlar ne zaman başladı?&rdquo; Sesi zayıfladı. &ldquo;Kahve için sağ ol.&rdquo; Yavaşça ayağa kalktı. &ldquo;İçimi ısıttı. Sohbet için de sağ ol. Eskiden hep böyle oturur konuşurduk.&rdquo;</p>

  <p class="p22"><span class="t26">&nbsp;</span></p>

  <p>&ldquo;Gidiyor musun?&rdquo; Phineas tereddüt etti. &ldquo;Eve mi?&rdquo;</p>

  <p>"Öyle yapsam daha iyi olur. Geç oldu.&rdquo;</p>

  <p>Phineas ayağa fırladı. Bir elini Shadrach&rsquo;ın omzuna koyup onu kapıya kadar geçirdi.</p>

  <p>&ldquo;Tamam Shadrach, eve git. Yatmadan önce güzel bir banyo yap. Sana iyi gelir. Hatta içini ısıtmak için bir yudum konyak iç."</p>

  <p>Phineas ön kapıyı açtı. Birlikte ağır ağır veranda basamaklarından aşağı soğuğa ve karanlığa indiler.</p>

  <p>&ldquo;Evet gideyim ben&rdquo; dedi Shadrach. &ldquo;İyi geceler...&rdquo;</p>

  <p>&ldquo;Eve git." Phineas adamın koluna hafifçe vurdu. &ldquo;Hemen git güzel sıcak bir banyo yap. Sonra hemen yatağa.&rdquo;</p>

  <p>&ldquo;İyi fikir. Sağ ol, Phineas. Müteşekkirim.&rdquo; Shadrach, kolunun üzerinde duran Phineas&rsquo;m eline baktı. Yıllardır Phineas&rsquo;a bu kadar yakın olmamıştı.</p>

  <p>Shadrach Phineas&rsquo;ın elini inceledi. Şaşkınlıkla alnı kırıştı.</p>

  <p>Phineas&rsquo;m eli iri ve kaba, kolları da kısaydı. Parmakları kısa ve küttü; tırnakları da çatlak ve kırık. Neredeyse simsiyahtılar ya da ay ışığında öyle görünüyorlardı.</p>

  <p>Shadrach kaşını kaldırıp Phineas&rsquo;a baktı. &ldquo;Garip&rdquo; diye mırıldandı.</p>

  <p>&ldquo;Garip olan ne, Shadrach?&rdquo;</p>

  <p>Ay ışığında, Phineas&rsquo;m yüzü garip bir şekilde kaba ve vahşi görünüyordu. Shadrach onun çenesinin ne kadar şişkin olduğunu, ne kadar büyük çıkıntılı bir çenesi olduğunu daha önce hiç fark etmemişti. Teni parşömen gibi sarı ve pürüzlüydü. Gözlüklerinin arkasında gözleri soğuk ve cansız iki taşa benziyordu. Kulakları kocaman, kılları dik ve keçe gibiydi.</p>

  <p>Daha önce fark etmemiş olması tuhaftı. Ama daha önce Phineas&rsquo;ı ay ışığında hiç görmemişti.</p>

  <p class="p22"><span class="t26">&nbsp;</span></p>

  <p>Shadrach bir adım uzaklaşıp, eski dostunu inceledi. Birkaç metre geriden Phineas Judd olağanüstü kısa ve bodur görünüyordu. Bacakları eğri, ayakları kocamandı. Başka bir şey daha vardı...</p>

  <p>&ldquo;Ne oldu?&rdquo; dedi sertçe kuşkulanmaya başlayan Phineas. &ldquo;Bir terslik mi var?&rdquo;</p>

  <p>Tamamen ters bir şey vardı. Dost oldukları bunca yıldır da bunu hiç fark etmemişti. Phineas Judd&rsquo;u çevreleyen bir koku, hafif bir çürük kokusu, çürüyen etin rutubet ve küf kokusu.</p>

  <p>Shadrach yavaşça çevresine bakındı. &ldquo;Ters giden bir şey mi?&rdquo; diye yineledi. "Hayır, yok canım."</p>

  <p>Evin yan tarafında neredeyse paramparça olmuş eski bir yağmur suyu fıçısı vardı, Shadrach fıçıya doğru gitti.</p>

  <p>&ldquo;Hayır, Phineas. Ters bir şey var diyemem.&rdquo;</p>

  <p>"Ne yapıyorsun?&rdquo;</p>

  <p>&ldquo;Ben mi?&rdquo; Shadrach fıçı tahtalarından birini tuttu, çekip çıkardı. Tahtayı dikkatle taşıyarak Phineas&rsquo;ın yanına döndü. &ldquo;Ben Elflerin Kralı&rsquo;yım. Sen kimsin... ya da nesin?&rdquo;</p>

  <p>Phineas kükredi, iri bir küreğe benzeyen öldürücü ellerle saldırdı.</p>

  <p>Shadrach fıçı tahtasını onun kafasına indirdi. Phineas öfke ve acıyla haykırdı.</p>

  <p>Tahtanın parçalanmasıyla birlikte bir patırtı koptu, evin altından kambur, iri ve bodur bedenli karanlık yaratıklardan, koca ayaklı, koca başlı, atlayan, sıçrayan varlıklardan oluşan azgın bir sürü çıkageldi. Shadrach, Phineas&rsquo;ın bodrumundan akın eden yaratıklardan birini yakaladı.</p>

  <p>Ne olduklarını biliyordu.</p>

  <p>&ldquo;Yardım edin!&rdquo; diye bağırdı Shadrach. &ldquo;Trolller! Yardım edin!&rdquo;</p>

  <p class="p22"><span class="t26">&nbsp;</span></p>

  <p>Trolller çevresini sardı, onu tutmuş, çekiştiriyor, üzerine tırmanıyor, bedenini yüzünü yumrukluyorlardı.</p>

  <p>Shadrach fıçı tahtasıyla işe koyuldu, tahtayı elinde salladı, Tıollleri ayaklarıyla tekmeleyip tahtasıyla küt diye vurdu. Yüzlerceydiler. Sayıları giderek artarak Phineas&rsquo;in evinin altından durmadan çıkıyorlardı. İri gözleri ve dişleri ay ışığında parlayan, saksı biçimli yaratıkların oluşturduğu kabaran dalga Shadrach&rsquo;ın üzerine geliyordu.</p>

  <p>&ldquo;Yardım edin!" diye bağırdı Shadrach tekrar, bu kez daha güçsüz bir sesle. Nefesi kesilmeye başlamıştı. Kalbi acıyla hızlı hızlı atıyordu. Bir Troll bileğini ısırıp koluna yapıştı. Shadrach onu savurup, tahtayı savurarak paçalarına tutunan sürüden kurtuldu.</p>

  <p>Trolllerden biri tahtayı yakaladı. Bir grup ona yardım ederek kudurmuş gibi çekiştirmeye başladılar. Shadrach umutsuzca dayandı. Üzeri tamamen Trolllerle kaplıydı omuzlarında, paltosuna yapışan, koluna bacağına binen, saçını çeken...</p>

  <p>Çok uzaktan gelen tiz bir boru sesi işitti, uzaklardaki altın bir borazanın sesi tepelerde yankılandı.</p>

  <p>Trolllerin saldırısı aniden durdu. Biri Shadrach&rsquo;ın boynundan aşağı atladı. Diğeri kolunu bıraktı.</p>

  <p>Borazan bir kez daha bu kez daha yüksek öttü.</p>

  <p>&lsquo;&lsquo;Elfler!" dedi bir Troll&rsquo;ün törpü gibi sesi. Dişlerini gıcırdatarak öfkeyle tükürükler saçarak dönüp sese doğru ilerledi.</p>

  <p>&ldquo;Elfler!&rdquo;</p>

  <p>Trolller akın halinde ilerledi, giderek kabaran gıcırdayan dişler ve tırnaklar dalgası kudurmuş gibi Elf sıralarına hücum etti. Elfler tiz boru gibi sesleriyle vahşi neşe çığlıkları atarak düzenli sıralarını bozdu ve çarpışmaya katıldı.</p>

  <p>Troll dalgası onlara doğru aktı. Trolller Elflerle, kürek gibi tırnaklar altın kılıçlarla, ısıran çeneler hançerlerle buluştu.</p>

  <p>"Elfleri öldürün!"</p>

  <p>&ldquo;Trolllere ölüm!&rdquo;</p>

  <p>"Hücum!&rdquo;</p>

  <p>&ldquo;İleri!&rdquo;</p>

  <p>Shadrach üzerine tutunan Trolllerle umutsuzca savaşıyordu hâlâ. Bitkin ve soluk soluğaydı. Etrafını görmeden tahtasıyla vurdu da vurdu, tekmeleyip zıpladı, Trollleri kendinden uzağa havaya, yere savurdu.</p>

  <p>Shadrach savaşın ne kadar sürdüğünü hiç bilmiyordu. Yuvarlak ve pis kokulu, üzerine yapışan, etini yırtan, ısıran burnuna, saçına, parmaklarına tutunan karanlık bedenlerden oluşan bir denizde kaybolmuş gibiydi. Sessizce acımasızca savaştı.</p>

  <p>Dört bir yanında Elf birlikleri Troll sürüsüyle çarpışıyordu, her taraf mücadele eden küçük savaşçı gruplarıyla doluydu.</p>

  <p>Shadrach birden savaşmayı bıraktı. Başını kaldırıp tereddütle çevresine bakındı.</p>

  <p>Hiç hareket yoktu. Her şey bitmişti. Çarpışma sona ermişti.</p>

  <p>Hâlâ koluna bacağına tutunmuş birkaç Troll vardı. Shadrach bir tanesinin başına tahtasını indirdi. Troll uluyarak yere düştü. Geriye sendeleyerek inatla koluna tutunan son Trollden kurtulmaya uğraştı.</p>

  <p>&ldquo;Bana bak!&rdquo; diye soludu Shadrach. Troll&rsquo;ü kolundan çekip havaya savurdu. Yere düşen Troll hızla karanlığa sıvıştı.</p>

  <p class="p22"><span class="t26">&nbsp;</span></p>

  <p>Başka bir şey yoktu. Hareket eden Troll kalmamıştı. Ay ışığının altındaki çıplak tarlalar sessizdi.</p>

  <p>Shadrach bir kayanın üzerine çöktü. Göğsü acıyla inip kalkıyordu. Gözlerinin önünde kırmızı benekler uçuşuyordu. Güçsüzce cebinden mendilini çıkarıp boynunu ve yüzünü sildi. Gözlerini kapayıp başını sağa sola salladı.</p>

  <p>Gözlerini tekrar açtığında Elfler birliklerini toplamış ona doğru geliyordu. Üstleri başları dağınık, yara bere içindeydiler. Altın zırhları yırtılmış ve çizilmişti. Miğferleri eğrilmiş ya da kaybolmuş, kızıl sorguçlarının çoğu düşmüş, hâlâ yerinde duranlarsa ya sarkmış ya da kopmuştu.</p>

  <p>Ama savaş bitmişti. Kazanmışlardı. Troll sürüleri kaçmıştı.</p>

  <p>Shadrach yavaşça ayağa kalktı. Elf savaşçıları çevresini sarmış ona sessiz bir saygıyla bakıyorlardı. Mendilini cebine koyarken bir Elf onu düşmemesi için tuttu.</p>

  <p>&ldquo;Teşekkür ederim&rdquo; diye mırıldandı Shadrach. &ldquo;Çok teşekkür ederim.&rdquo;</p>

  <p>Hâlâ olanlar karşısında dehşet ve şaşkınlık içindeki bir Elf &ldquo;Trolller yenilgiye uğratıldı&rdquo; diye bildirdi.</p>

  <p>Shadrach çevresindeki Elflere baktı. Ne kadar çoktular, daha önce hiç görmediği kadar kalabalıktılar. Savaş için bütün Elfler bir araya toplanmıştı. Korkunç mücadeleden bitkin, o anın ciddiliğiyle yüzleri sert ve amansızdı.</p>

  <p>"Evet, gittikleri kesin" dedi Shadrach. Solukları düzelmeye başlıyordu. &ldquo;Kılpayı kurtulduk. İyi ki zamanında geldiniz. Onlarla tek başıma savaşmaktan neredeyse işim bitmişti.&rdquo;</p>

  <p>&ldquo;Elflerin Kralı tek başına koca Troll ordusuna karşı koydu&rdquo; diye ilan etti bir Elf tiz bir sesle...</p>

  <p class="p22"><span class="t26">&nbsp;</span></p>

  <p>&ldquo;Ha?" dedi Shadrach irkilerek. Sonra gülümsedi. &ldquo;Doğru, bir süre onlarla yalnız savaştım. Trolllere tek başıma karşı koydum. Koca Troll ordusuna.&rdquo; "Hepsi bu değil&rdquo; dedi Elf.</p>

  <p>Shadrach gözlerini kırpıştırdı. &ldquo;Dahası mı var?&rdquo; "Buraya bak, ey Kral, Elflerin en kudretlisi. Bu tarafa. Sağa.&rdquo;</p>

  <p>Elfler Shadrach&rsquo;ı götürdü.</p>

  <p>"Nedir o?&rdquo; diye mırıldandı Shadrac, başta bir şey göremeyerek. Yere bakıp karanlıkta seçmeye çalıştı. &ldquo;Buraya bir meşale alabilir miyiz?&rdquo;</p>

  <p>Birkaç Elf küçük çam meşalelerle geldi.</p>

  <p>Phineas Judd, donmuş toprakta sırtüstü yatıyordu. Gözleri donuk ve sabit, ağzı yarı açıktı. Kıpırdamıyordu. Bedeni kaskatı ve soğuktu.</p>

  <p>&ldquo;Öldü&rdquo; dedi bir Elf resmi bir biçimde.</p>

  <p>Shadrach ani bir panikle yutkundu. Aniden alnından soğuk terler boşaldı. &ldquo;Tanrım! Eski dostum! Ne yaptım ben?&rdquo;</p>

  <p>"Büyük Trollü öldürdün.&rdquo;</p>

  <p>Shadrach duraksadı.</p>

  <p>&ldquo;Ne yaptım?&rdquo;</p>

  <p>"Büyük Troll&rsquo;ü öldürdün, Trolllerin liderini."</p>

  <p>&ldquo;Bu ilk kez oluyor&rdquo; dedi bir Elf heyecanla. "Büyük Troll yüzyıllardır ayakta. Hiç kimse onun ölebileceğim düşünmüyordu. Bu tarihi bir an.&rdquo;</p>

  <p>Bütün Elfler sessiz bedene, şaşkınlık ve saygı karışımı bir ifadeyle baktı ve azımsanmayacak bir korkuyla.</p>

  <p>&ldquo;Ah hadi canım!&rdquo; dedi Shadrach. "O sadece Phineas Judd.&rdquo;</p>

  <p>Ama bunları söylerken tüyleri ürperdi. Az önce Phineas&rsquo;ın yanında batmakta olan ayın ışığı eski dostunun yüzüne vururken gördüklerini hatırladı.</p>

  <p class="p22"><span class="t26">&nbsp;</span></p>

  <p>"Bak." Elflerden biri eğilip Phineas&rsquo;ın ince yünlü lacivert yeleğini açtı. Paltosunu ve yeleği kenara itti. "Gördün mü?"</p>

  <p>Shadrach eğilip baktı.</p>

  <p>Soluğunu tuttu.</p>

  <p>Phineas Judd&rsquo;ın lacivert yeleğinin altında bir örgü zırh vardı. Kabuk bağlamış eski, paslı demirden bir ağ bodur bedenini sımsıkı sarıyordu. Zırhın üzerinde koyu renk ve yıpranmış, kir ve pasa gömülmüş bir arma işliydi. Küflenmiş yarı kaybolmuş, çapraz baykuş ayağı ve zehirli mantardan oluşan bir amblemdi.</p>

  <p>Büyük Troll&rsquo;ün amblemi.</p>

  <p>&ldquo;Ulu tanrım&rdquo; dedi Shadrach. &ldquo;Onu ben öldürdüm.&rdquo;</p>

  <p>Uzun bir süre sessizce yere baktı. Sonra yavaşça zihninde bir şeyler yerli yerine oturmaya başladı. Yüzünde bir gülümseme belirerek doğruldu.</p>

  <p>&ldquo;Ne oldu ey Kral?&rdquo; dedi bir Elf tiz bir sesle.</p>

  <p>"Aklıma bir şey geldi&rdquo; dedi Shadrach. &ldquo;Düşündüm de, Büyük Troll öldüğüne ve Troll ordusu dağıldığına göre...&rdquo;</p>

  <p>Sözlerine devam edemedi. Elfler bekledi.</p>

  <p>"Belki de ben - yani belki de artık bana ihtiyacınız kalmadı...&rdquo;</p>

  <p>Elfler saygıyla dinledi. &ldquo;Ne oldu, Kudretli Kral? Devam et."</p>

  <p>&ldquo;Düşündüm de belki benzin istasyonuna geri dönüp artık kral olmam.&rdquo; Shadrach umutla çevresine bakındı. &ldquo;Ne diyorsunuz? Savaş falan bittiğine göre. O da öldüğüne göre. Ne dersiniz?"</p>

  <p>Elfler bir süre konuşmadı. Mutsuz mutsuz yere baktılar. Susuyorlardı. En sonunda dağılmaya, flamalarını ve sancaklarını toplamaya başladılar.</p>

  <p class="p22"><span class="t26">&nbsp;</span></p>

  <p>"Evet geri dönebilirsin&rdquo; dedi bir Elf usulca. &ldquo;Savaş bitti. Trolller mağlup edildi. Eğer istediğin buysa benzin istasyonuna dönebilirsin.&rdquo;</p>

  <p>Shadrach aniden rahatladı. Ağzı kulaklarında, sırtını dikleştirdi. &ldquo;Sağ olun! İyi. Gerçekten iyi. Hayatımda aldığım en iyi haber.&rdquo;</p>

  <p>Ellerini ovuşturup nefesiyle ısıtarak Elflerden uzaklaştı.</p>

  <p>"Sahiden çok teşekkür ederim.&rdquo; Sessiz Elflere bakıp sırıttı. &ldquo;Pekâlâ, ben gideyim artık. Geç oldu. Geç ve soğuk. Zor geceydi. Ben... ben... görüşürüz.&rdquo;</p>

  <p>Elfler sessizce başlarını salladı.</p>

  <p>&ldquo;Tamam. Pekâlâ, iyi geceler.&rdquo; Shadrach dönüp patikada yürümeye başladı. Bir an durup Elflere el salladı. &ldquo;Ne savaştı ama? Haklarından geldik.&rdquo; Patikada aceleyle yürümeye devam etti. Bir kez daha durup arkasına bakarak el salladı. &ldquo;Yardımcı olabildiğime sevindim. Şey, iyi geceler!&rdquo;</p>

  <p>Bir iki Elf el salladı, ama hiçbiri bir şey söylemedi.</p>

  <p>Shadrach Jones yavaşça evine yürüdü. Yokuşun başından tek tük arabanın geçtiği otoyolu, harap benzin istasyonunu, belki ondan daha az ömrü kalan evi, onları onaracak ya da başka bir yere taşıyacak olan gelmeyen parayı görebiliyordu.</p>

  <p>Geri döndü.</p>

  <p>Elfler hâlâ gecenin sessizliğinde toplanmış duruyorlardı. Yerlerinden kıpırdamamışlardı.</p>

  <p>"Hâlâ buradasınız diye umuyordum&rdquo; dedi Shadrach rahatlayarak.</p>

  <p>&ldquo;Biz de senin gitmeyeceğini umuyorduk&rdquo; dedi bir asker.</p>

  <p>Shadrach bir taşı tekmeledi. Sessizlikte taş seke seke uzaklaştı. Elfler hâlâ onu izliyordu.</p>

  <p class="p22"><span class="t26">&nbsp;</span></p>

  <p>&ldquo;Gitmek mi?&rdquo; diye sordu Shadrach. &ldquo;Ben Elflerin Kralı?"</p>

  <p>&ldquo;O halde kralımız olmaya devam edeceksin?&rdquo; diye bağırdı bir Elf.</p>

  <p>"Benim yaşımdaki bir adamın değişmesi zordur. Benzin satmayı bırakıp pat diye kral olmak. Beni biraz korkuttu, ama artık korkutmuyor."</p>

  <p>&ldquo;Olacak mısın? Olacak mısın?&rdquo;</p>

  <p>&ldquo;Elbette&rdquo; dedi Shadrach Jones.</p>

  <p>Elf meşalelerinden oluşan küçük çember sevinçle birleşti. Işıkta eski kralı taşıdıklarına benzer bir palatform gördü, ama bu daha büyüktü, bir insanı taşıyabilecek kadar büyük. Kollarının altında yarım düzine asker dimdik omuzlarla bekliyordu.</p>

  <p>Bir asker sevinçle selam verdi. &ldquo;Sizin için Efendim."</p>

  <p>Shadrach platforma tırmandı. Yürümek kadar rahat değildi, ama onu Elf Krallığı&rsquo;na böyle götürmek istediklerini biliyordu.</p>

  <p>&nbsp;</p>
</body>
</html>
