<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>BAY UZAY GEMİSİ</title>
</head>

<body>
  <h1><a id="a45"></a>BAY UZAY GEMİSİ</h1>

  <p>Kramer arkasına yaslandı. &ldquo;Durumu görüyorsunuz. Böyle bir etkenle nasıl başa çıkabiliriz? Kusursuz değişken."</p>

  <p>"Kusursuz mu? Bir tahmin yürütmek, hâlâ mümkün olmalı. Canlılar da cansız maddeler gibi zorunluluktan eyleme geçer. Ancak neden-sonuç zinciri daha karmaşıktır, göz önüne alınması gereken daha fazla etken vardır. Fark niceliksel, diye düşünüyorum. Canlı organizmaların reaksiyonu, doğal neden-sonuç ilişkisiyle paraleldir ancak daha büyük karmaşıklık taşır.&rdquo;</p>

  <p>Gross ve Kramer başlarını kaldırıp duvardan sarkan, görüntüleri hâlâ damlayarak yavaş yavaş sertleşen levhalara baktılar. Kramer kalemiyle bir çizgiyi izledi.</p>

  <p>&ldquo;Şunu görüyor musun? Bir yalancıayak. Canlılar ve bu şimdiye kadar yenmeyi başaramadığımız bir silah. Basit ya da karmaşık hiçbir mekanik sistem onunla yanşamaz. Johnson Kontrolü&rsquo;nü hurdaya ayırıp başka bir şey bulmalıyız.&rdquo;</p>

  <p>&ldquo;Bu sırada savaş aynı şekilde devam ediyor. Berabere. Sonuç belirsiz. Onlar bize ulaşamazlar, bizler canlı mayın tarlalarını geçip onlara ulaşanlayız."</p>

  <p>Kramer başını salladı. &ldquo;Onlar için kusursuz savunma. Yine de bir çözüm olabilir.&rdquo;</p>

  <p>"O neymiş?"</p>

  <p>&ldquo;Bir dakika bekle.&rdquo; Kramer çizelgeler ve dosyalarla oturan roket uzmanına döndü. "Bu hafta dönen ağır kruvazör. Gerçekten ona dokunmadı değil mi? Yani yaklaştı ama bir temas olmadı.&rdquo;</p>

  <p>&ldquo;Doğru&rdquo; diye başını salladı uzman. "Mayın yirmi mil açıktaydı. Kruvazör uzay motorunda, Proxima&rsquo;ya doğru gidiyordu, elbette Johnson Kontrolü&rsquo;nü kullanarak. Bilinmeyen nedenlerden ötürü on beş dakika önce yön değiştirmişti. Daha sonra rotasında devam etti. Bu sırada vuruldu.&rdquo;</p>

  <p>&ldquo;Yön değiştirmiş&rdquo; dedi Kramer. &ldquo;Ama bu yeterli olmamış. Mayın da onu izleyip arkasından gelmiş. Yine aynı hikâye ama temas konusunu merak ediyorum."</p>

  <p>"Teorimiz şöyle&rdquo; dedi uzman. &ldquo;Bir temas, yalancıayakta bir tetik arıyoruz, ama muhtemelen tanık olduğumuz şey psikolojik bir fenomen, fiziksel karşılığı olmayan bir karar. Orada olmayan bir şeyi görmeye çalışıyoruz. Mayın patlamaya <span class="t23">karar</span> veriyor. Gemimizi görüyor, yaklaşıyor ve karar veriyor."</p>

  <p>&ldquo;Teşekkürler.&rdquo; Kramer, Gross&rsquo;a döndü. "Eh bu benim söylediklerimi doğruluyor. Otomatik röleyle yönlendirilen bir gemi patlamaya karar veren bir mayından nasıl kaçabilir? Mayını geçme teorisi, tamamen düzeneği harekete geçirmekten kaçınmaya bağlıdır. Ama burada tetik, gelişmiş bir canlı türünün zihinsel durumu.&rdquo;</p>

  <p>&ldquo;Kuşak elli bin mil derinliğinde&rdquo; diye ekledi Gross. &ldquo;Bu da onarım ve bakım gibi başka bir sorunu onlar için çözüyor. Allahın belası şeyler ürüyor, durmadan ortaya çıkıp boşlukları dolduruyor. Neyle besleniyorlar merak ediyorum.&rdquo;</p>

  <p>"Muhtemelen ilk hattımızdan kalanlarla. Büyük kruvazörler leziz lokma olmalı. Bu canlı bir varlıkla otomatik rölenin pilotluk yaptığı gemi arasındaki bir zekâ oyunu. Gemi her zaman kaybediyor." Kramer bir dosya açtı. "Size önerimi anlatayım."</p>

  <p>&ldquo;Devam et&rdquo; dedi Gross. "Bugün on tane çözüm dinledim bile. Seninki ne?"</p>

  <p>&ldquo;Benimkisi gayet basit. Bu yaratıklar yalnızca canlı olmaları nedeniyle bütün mekanik sistemlerden üstün. Neredeyse her canlı türü onlarla yarışabilir. Üst düzey herhangi bir canlı türü. Yuklar gezegenlerini korumak için canlı mayınlar yayabiliyorsa, kendi canlı türlerimizden de aynı biçimde yararlanabiliyor olmalıyız. Aynı silahtan biz de yararlanalım.&rdquo;</p>

  <p>&ldquo;Hangi canlı türünü kullanmayı öneriyorsun?&rdquo;</p>

  <p>&ldquo;Bence insan beyni canlı türlerinin en beceriklisi. Daha iyisini biliyor musunuz?"</p>

  <p>&ldquo;Ama dış uzay yolculuğuna hiçbir insan dayanamaz. Bir insan pilot, gemi Proxima&rsquo;nın yakınına bile gelemeden kalp krizi geçirip ölmüş olur."</p>

  <p>&ldquo;Ama bedeninin tamamına ihtiyacımız yok" dedi Kramer. &ldquo;Yalnızca beyne ihtiyacımız var."</p>

  <p>&ldquo;Ne?&rdquo;</p>

  <p>"Sorun, aynı kol ve bacakların gönüllü verildiği gibi bize bağışta bulunacak yüksek zekâlı birini bulmak.&rdquo;</p>

  <p>&ldquo;Ama beyin nakli...&rdquo;</p>

  <p>"Teknik olarak yapılabilir. Bedeninin tamamen tahribinin zorunlu kıldığı durumlarda birkaç kez beyin nakli yapıldı. Elbette yapay bir bedene değil de bir ağır uzay kruvazörüne nakledilmesi yeni bir şey.&rdquo;</p>

  <p>Oda sessizdi.</p>

  <p>&ldquo;Epeyi farklı bir fikir&rdquo; dedi Gross yavaşça. Kaba dörtgen yüzü buruştu. &ldquo;Ama bunun işe yarayacağını varsaysak bile asıl soru şu, <span class="t23">kimin</span> beyni?"</p>

  <p class="p22"><span class="t26">&nbsp;</span></p>

  <p>Her şey kafa karıştırıcıydı, savaşın nedenleri, düşmanın doğası. Yucconae ile Proxima Centauri&rsquo;nin dış gezegenlerinden birinde temas kurulmuştu. Terra gemisinin yaklaşmasıyla birlikte bir grup koyu renk ince ışın aniden havalanıp uzakta patladı. İlk gerçek karşılaşma üç yuk ışını ve Terra&rsquo;dan gelen bir keşif gemisi arasında gerçekleşti. Hayatta kalan dünyalı olmadı. Bundan sonrası hiçbir sınırlamanın olmadığı topyekün savaştı.</p>

  <p>Her iki taraf da hummalı bir çalışmayla sistemlerinin çevresine savunma kuşakları inşa ettiler. İkisi arasında Yucconea kuşağı daha üstündü. Proxima&rsquo;yı çevreleyen kuşak canlıydı, Tera&rsquo;nın ona karşı geliştirebileceği her şeyden daha üstündü. Terra gemilerine dış uzayda kılavuzluk eden standart donanımı Johnson Kontrolü yeterli değildi. Daha fazlasına ihtiyaç vardı. Otomatik röleler yeteri kadar iyi değildi.</p>

  <p>Hiç iyi değil, diye düşündü Kramer yamacın aşağısında, devam eden çalışmaya bakarken. Tepe boyunca ılık bir rüzgâr eserek otlan hışırdattı. Aşağıdaki vadide teknisyenler neredeyse işlerini bitirmişti, refleks sisteminin son parçaları da gemiden sökülmüş, kasalanıp yukarıya getirilmişti.</p>

  <p>Artık gereken tek şey yeni merkezdi, mekanik sistemin yerini alacak yeni ana kumanda. Bir insan beyni, zeki, temkinli bir insanın beyni. Ama hangi insan beyninden ayrılırdı? Sorun buydu.</p>

  <p>Kramer döndü. Yol boyunca iki kişi ona doğru yaklaşıyordu, bir kadınla erkek. Adam ifadesiz yüzlü tıknaz Gross&rsquo;tu, vakur adımlarla yürüyordu. Kadınsa... şaşkınlık ve giderek artan bir sıkıntıyla ona baktı. Dolores&rsquo;ti karısı. Boşanmalarından bu yana onu çok az görmüştü.</p>

  <p class="p22"><span class="t26">&nbsp;</span></p>

  <p>&ldquo;Kramer&rdquo; dedi Gross. "Bak kime rastladım. Bizimle geri döndü. Kasabaya gidiyoruz.&rdquo;</p>

  <p>&ldquo;Merhaba Phil" dedi Dolores. "Eee beni gördüğüne sevinmedin mi?&rdquo;</p>

  <p>Başını salladı. &ldquo;Nasılsın? İyi görünüyorsun." Gross&rsquo;un örgütü İç Güvenlik&rsquo;in mavi-gri üniforması içinde hâlâ güzel ve incecikti.</p>

  <p>&ldquo;Sağ ol.&rdquo; Dolores gülümsedi. &ldquo;Görünüşe göre senin de durumun iyi. Kumandan Gross Operasyon Beyin dedikleri projesinden senin sorumlu olduğunu söylüyor. Kimin beynine karar verdiniz?&rdquo;</p>

  <p>&ldquo;Mesele de bu ya.&rdquo; Kramer bir sigara yaktı. &ldquo;Bu gemi Johnson sistemi yerine bir insan beyniyle donatılacak. Beyin için özel boşaltma tankları inşa ettik, itkileri yakalayıp büyütecek elektronik röleler, canlı hücreleri ihtiyaçları olan her şeyi sağlayacak sürekli bir beslenme sondası. Ama..."</p>

  <p>&ldquo;Ama hâlâ elimizde bir beyin yok" diye bitirdi Gross. Arabaya yürümeye başladılar. &ldquo;Eğer elde edebilirsek testler için hazır olacağız.&rdquo;</p>

  <p>&ldquo;Beyin canlı mı kalacak?&rdquo; diye sordu Dolores. &ldquo;Gerçekten geminin bir parçası olarak mı yaşayacak?&rdquo;</p>

  <p>&ldquo;Canlı olacak ama bilinçli değil. Aslında yaşamın çoğu bilinçsizdir. Hayvanlar, ağaçlar, böcekler hızlı tepki verirler ama bilinçli değillerdir. Yapacağımız işlemde bireysel kişilik, ego yok olacak. Tepki yeteneğinden başka bir şeye ihtiyacımız yok.&rdquo;</p>

  <p>Dolores ürperdi. "Ne kadar korkunç!"</p>

  <p>&ldquo;Savaş zamanında her şey mübahtır" dedi Kramer dalgın dalgın. &ldquo;Eğer bir canın feda edilmesiyle savaş sona erecekse buna değer. Bu gemi savunma kuşağını geçebilir. Onun gibi birkaç tane daha olursa, artık savaş olmaz.&rdquo;</p>

  <p class="p22"><span class="t26">&nbsp;</span></p>

  <p>Arabaya bindiler. Yoldan aşağı ilerlerken, &ldquo;Birini düşündün mü?" diye sordu Gross.</p>

  <p>Kramer başını salladı. &ldquo;Bu bana düşmez.&rdquo;</p>

  <p>&ldquo;Ne demek istiyorsun?&rdquo;</p>

  <p>"Ben mühendisim. Benim departmanım bununla ilgilenmez.&rdquo;</p>

  <p>&ldquo;Ama bütün hepsi senin fikrindi.&rdquo;</p>

  <p>&ldquo;Benim işim buraya kadar.&rdquo;</p>

  <p>Gross ona tuhaf bir biçimde bakıyordu, Kramer tedirginlikle kıpırdandı.</p>

  <p>"O zaman kim yapacak?" dedi Gross. &ldquo;Teşkilatıma uygunluğu belirlemek testler hazırlatabilirim, bu çeşit şeyler...&rdquo;</p>

  <p>&ldquo;Dinle Phil&rdquo; dedi Dolores ansızın.</p>

  <p>&ldquo;Ne oldu?&rdquo;</p>

  <p>Kadın ona döndü. &ldquo;Bir fikrim var. Üniversitedeki profesörü hatırlıyor musun? Michael Thomas?&rdquo; Kramer başını salladı.</p>

  <p>&ldquo;Hâlâ yaşıyor mu acaba?&rdquo; Dolores kaşlarını çattı. &ldquo;Yaşıyorsa çok yaşlanmış olmalı.&rdquo;</p>

  <p>&ldquo;Neden Dolores?&rdquo; diye sordu Gross.</p>

  <p>&ldquo;Fazla zamanı kalmamış ama keskin zekâlı ve zihni hâlâ berrak biri...&rdquo;</p>

  <p>&ldquo;Profesör Thomas.&rdquo; Kramer çenesini ovuşturdu. &ldquo;Akıllı bir ihtiyardı kesinlikle. Ama hâlâ yaşıyor olabilir mi? O zamanlar yetmişinde olmalıydı.&rdquo;</p>

  <p>&ldquo;Bunu öğrenebiliriz&rdquo; dedi Gross. &ldquo;Rutin bir kontrol yapabilirim.&rdquo;</p>

  <p>&ldquo;Ne düşünüyorsun" dedi Dolores. &ldquo;Eğer o yaratıkları zekâsıyla altedebilecek bir insan varsa...&rdquo;</p>

  <p>&ldquo;Bu fikir hoşuma gitmedi&rdquo; dedi Kramer. Zihninde bir görüntü belirmişti, masasında oturmuş parlak nazik gözlerini sınıfta dolaştıran yaşlı bir adamın görüntüsü. Zayıf elini kaldırıp öne eğilen yaşlı adam...</p>

  <p class="p22"><span class="t26">&nbsp;</span></p>

  <p>&ldquo;Onu bu işe karıştırma" dedi Kramer.</p>

  <p>&ldquo;Ne oldu?" Gross ona merakla baktı.</p>

  <p>&ldquo;Ben önerdiğim için&rdquo; dedi Dolores.</p>

  <p>&ldquo;Hayır." Kramer başını salladı. &ldquo;Bu yüzden değil. Böyle bir şey beklemiyordum, tanıdığım, eğitim aldığım bir adam. Onu çok net hatırlıyorum. Çok farklı bir kişiliği vardı."</p>

  <p>&ldquo;İyi" dedi Gross. &ldquo;Uygun görünüyor."</p>

  <p>&ldquo;Yapamayız. Adamın ölümünü istiyoruz!&rdquo;</p>

  <p>"Bu savaş&rdquo; dedi Gross. &ldquo;Savaş tek kişinin ihtiyacına bağlı olamaz. Bunu kendin söyledin. Elbette gönüllü olacaktır, konuyu bu temelde tutabiliriz.&rdquo;</p>

  <p>&ldquo;Çoktan ölmüş olabilir" diye mırıldandı Dolores.</p>

  <p>&ldquo;Bunu öğreneceğiz&rdquo; dedi Gross arabayı hızlandırarak. Yolun geri kalanını sessizlik içinde katettiler.</p>

  <p>İki adam uzun bir süre, dev meşe ağacının arkasındaki arazideki, sarmaşıkların sardığı küçük ahşap evi incelediler. Küçük kasaba sessiz ve sakindi, tek hareket arada sırada uzaktaki otoyoldan geçen bir otomobildi.</p>

  <p>&ldquo;Burası&rdquo; dedi Gross, Kramer&rsquo;a. Kollarını kavuşturdu. &ldquo;Oldukça tuhaf küçük bir ev.&rdquo;</p>

  <p>Kramer bir şey söylemedi. &ldquo;Gidelim. Araştırmamıza göre hâlâ yaşıyor, ama çok hasta. Ancak hâlâ kıvrak bir zekâya sahip. Burası kesin. Evden çıkmadığı söyleniyor. İhtiyaçlarını bir kadın gideriyor. Çok zayıf.&rdquo;</p>

  <p>Taş yoldan aşağı inip verandaya çıktılar. Gross zili çaldı. Bir süre sonra ağır ayak sesleri duydular. Kapı açıldı. Biçimsiz bir şala sarınmış bir kadın ifadesiz bir yüzle onları süzdü.</p>

  <p>&ldquo;Güvenlik" dedi Gross kartım göstererek. "Profesör Thomas&rsquo;ı görmek istiyoruz."</p>

  <p>&ldquo;Neden?&rdquo;</p>

  <p>&ldquo;Devletle ilgili bir mesele.&rdquo; Kramer&rsquo;a baktı.</p>

  <p>Kramer öne çıktı. &ldquo;Profesörün öğrencisiydim" dedi. &ldquo;Eminim bizi görmeye itiraz etmeyecektir.&rdquo;</p>

  <p>Kadın kararsızlıkla duraksadı. Gross kapı eşiğine adım attı. &ldquo;Tamam anne. Savaştayız. Burada duramayız.&rdquo;</p>

  <p>İki güvenlik görevlisi Gross&rsquo;u izledi, Kramer isteksizce arkalarından ilerleyerek kapıyı kapadı. Gross açık bir kapıya gelene kadar koridorda uzun adımlarla yürüdü. Kapıda durup içeri baktı. Kramer bir yatağın beyaz köşesiyle ahşap direğini ve bir şifonyerin ucunu görebiliyordu.</p>

  <p>Gross&rsquo;a katıldı.</p>

  <p>Karanlık odada sayısız yastıktan oluşan bir yığının üzerinde kurumuş kalmış bir yaşlı adam yatıyordu. İlk bakışta uyuyor görünüyordu, ne bir hareket ne bir hayat belirtisi gösteriyordu. Ama bir süre sonra Kramer hafif bir şokla adamın hareket etmeden ve gözünü kırpmadan onları büyük bir dikkatle izlediğini gördü.</p>

  <p>&ldquo;Profesör Thomas?&rdquo; dedi Gross. "Ben Güvenlik&rsquo;ten Kumandan Gross. Yanımdaki kişiyi belki tanıyorsunuzdur..."</p>

  <p>Feri gitmiş gözler Kramer&rsquo;a odaklandı.</p>

  <p>"Tanıyorum. Philip Kramer... irileşmişsin evlat.&rdquo; Sesi zayıftı, kuru küllerin hışırtısına benziyordu. &ldquo;Evlenmişsin, doğru mu?&rdquo;</p>

  <p>&ldquo;Evet. Dolores French ile evlendim. Onu hatırlarsınız." Kramer yatağın yanına gitti. &ldquo;Ama ayrıldık. Pek iyi yürümedi. Kariyerlerimiz...&rdquo;</p>

  <p>&ldquo;Profesör buraya gelmemizin nedeni&rdquo; diye başladı Gross, ama Kramer sabırsızca elini sallayarak adamın sözünü kesti.</p>

  <p class="p22"><span class="t26">&nbsp;</span></p>

  <p>&ldquo;Bırak ben konuşayım. Sen ve adamların çıkıp onunla konuşmama izin verebilir misiniz?&rdquo;</p>

  <p>Gross yutkundu. &ldquo;Tamam Kramer." İki adama başını salladı. Üç adam odadan ayrılıp koridora çıktı, kapı arkalarından kapandı.</p>

  <p>Yataktaki yaşlı adam sessizce Kramer&rsquo;ı izledi. &ldquo;Onu gözüm tutmadı&rdquo; dedi en sonunda. "Böylelerini daha önce de gördüm. Ne istiyor?&rdquo;</p>

  <p>&ldquo;Hiçbir şey. Sadece benimle geldi. Oturabilir miyim?" Kramer yatağın yanında sert dik sırtlı bir iskemle buldu. &ldquo;Eğer sizi rahatsız ediyorsam..."</p>

  <p>&ldquo;Hayır. Seni tekrar gördüğüme sevindim Philip. Bunca zamandan sonra. Evliliğinin yürümediğine üzüldüm.&rdquo;</p>

  <p>&ldquo;Nasılsınız?&rdquo;</p>

  <p>"Çok hastayım. Korkarım dünya sahnesindeki zamanım neredeyse sona erdi.&rdquo; Yaşlı gözler dalgın bir biçimde genç adamı inceledi. &ldquo;İşlerin iyi gidiyor anlaşılan. Hakkında olumlu düşündüğüm herkes gibi. Bu toplumda en tepeye yükseldin."</p>

  <p>Kramer gülümsedi. Sonra ciddileşti. &ldquo;Profesör çalıştığımız bir proje hakkında sizinle konuşmak istiyorum. Bütün bu savaşta bulabildiğimiz tek umut ışığı. Eğer işe yararsa yuk savunmasını yarabilir, sistemlerine birkaç gemi sokabiliriz. Bunu yapabilirsek savaş sona erdirilebilir.&rdquo;</p>

  <p>"Devam et. İstiyorsan bana ondan söz edebilirsin.&rdquo;</p>

  <p>&ldquo;Bu proje riskli bir girişim... işe yaramayabilir ama denemek zorundayız.&rdquo;</p>

  <p>&ldquo;Buraya bu nedenle geldiğin açık&rdquo; diye mırıldandı Profesör Thomas. &ldquo;Meraklanmaya başlıyorum. Devam et.&rdquo;</p>

  <p class="p22"><span class="t26">&nbsp;</span></p>

  <p>Kramer bitirdikten sonra yaşlı adam konuşmadan arkasına yaslandı. En sonunda içini çekti.</p>

  <p>"Anlıyorum. Bedenden ayrılmış bir insan beyni." Bir parça doğrularak Kramer&rsquo;a baktı. &ldquo;Sanırım beni düşündün.&rdquo;</p>

  <p>Kramer sessiz kaldı.</p>

  <p>&ldquo;Kararımı vermeden önce bu konudaki belgeleri görmek istiyorum. Teori ve yapım sürecinin ana hatlarını. Hoşuma gittiğinden emin değilim. Kendi nedenlerimden dolayı elbette. Ama malzemeye bakmak istiyorum. Eğer bunu yaparsan..."</p>

  <p>&ldquo;Elbette.&rdquo; Kramer ayağa kalkıp kapıya gitti. Gross ve iki güvenlik ajanı gergin bir biçimde kapının önünde bekliyorlardı. "Gross içeri gel.&rdquo;</p>

  <p>Adamlar sırayla içeri girdi.</p>

  <p>&ldquo;Profesöre kâğıtları ver" dedi Kramer. &ldquo;Karar vermeden önce onları incelemek istiyor.&rdquo;</p>

  <p>Gross paltosunun cebinden bir dosya, bir manila zarf çıkardı. Yatakta yatan yaşlı adama uzattı. &ldquo;Burada Profesör. Memnuniyetle inceleyebilirsiniz. Bize cevabınızı mümkün olduğu kadar kısa sürede verecek misiniz? Başlamak için sabırsızlanıyoruz elbette."</p>

  <p>"Kararımı verdiğimde size cevap veririm.&rdquo; Zayıf titrek bir elle zarfı aldı. &ldquo;Kararım bu kâğıtlardan ne öğreneceğime bağlı. Eğer bulduğum şey hoşuma gitmezse bu işle herhangi bir biçimde ilgim olmayacaktır.&rdquo; Titreyen ellerle zarfı açtı. &ldquo;Tek bir şey arıyorum."</p>

  <p>"Nedir?" dedi Gross.</p>

  <p>"Bu beni ilgilendirir. Kararımı verdiğimde size ulaşabileceğim bir numara bırakın bana.&rdquo;</p>

  <p>Gross sessizce numarayı şifonyerin üzerine bıraktı. Dışarı çıkarken Profesör Thomas en üstteki kâğıdı, kuramın ana hatlarını okumaya başlamıştı bile.</p>

  <p>Kramer, yardımcısı Dale Winter&rsquo;ın karşısına oturdu. &ldquo;Şimdi ne olacak?&rdquo; dedi Winter.</p>

  <p>&ldquo;Bizimle bağlantı kuracak.&rdquo; Kramer bir kâğıdın üzerine bir şeyler karaladı. &ldquo;Ne düşüneceğimi bilemiyorum.&rdquo;</p>

  <p>&ldquo;Ne demek istiyorsun?&rdquo; Winter&rsquo;ın yumuşak yüzü şaşkındı.</p>

  <p>&ldquo;Bak.&rdquo; Kramer ayağa kalktı, elleri üniformasının cebinde bir ileri bir geri yürüdü. "O adam üniversitede hocamdı. Ona bir insan ve hoca olarak saygı duyuyordum. Sadece bir ses, konuşan bir kitap değildi. Bir insandı, örnek alabileceğim sakin iyi bir insan. Bir gün onun gibi olmak istedim hep. Şimdiyse halime bak.&rdquo;</p>

  <p>&ldquo;Yani?&rdquo;</p>

  <p>&ldquo;Ondan istediğim şeye bak. Sanki bir insan ya da hoca değil de kafeste tutulan bir tür deney faresiymiş gibi hayatını istiyorum.&rdquo;</p>

  <p>&ldquo;Sence yapacak mı?&rdquo;</p>

  <p>&ldquo;Bilmiyorum." Kramer pencereye gitti. Dışarıya baktı. &ldquo;Bir açıdan umarım yapmaz."</p>

  <p>&ldquo;Ama yapmazsa...&rdquo;</p>

  <p>"O zaman başka birini bulmalıyız biliyorum. Başka biri olacak. Dolores ne diye onu...&rdquo;</p>

  <p>Görüntülü telefon çaldı. Kramer düğmeye bastı.</p>

  <p>&ldquo;Ben Gross." Adamın kaba hatları ekranda belirdi. &ldquo;İhtiyar beni aradı. Profesör Thomas.&rdquo;</p>

  <p>&ldquo;Ne dedi?" Biliyordu. Gross&rsquo;un sesinden o söylemeden anlayabiliyordu.</p>

  <p>&ldquo;Yapacağını söyledi. Ben bile biraz şaşırdım ama görünüşe göre ciddi. Hastaneye yatırılması için gerekenleri yaptık bile. Avukatı sorumluluk sözleşmesini hazırlıyor.&rdquo;</p>

  <p>Kramer adamı tam olarak dinlemedi bile. Yorgun bir halde başını salladı. "Tamam. Memnun oldum. O halde başlayabiliriz.&rdquo;</p>

  <p>"Sesin memnun olmuşa benzemiyor.&rdquo;</p>

  <p>"Neden bu işe girmeye karar verdiğini merak ediyorum.&rdquo;</p>

  <p>&ldquo;Bu konuda son derece kesin konuştu.&rdquo; Gross&rsquo;un sesi memnundu. "Beni epeyi erken aradı, hâlâ yataktaydım. Biliyor musun bunu kutlamamız gerek.&rdquo; &ldquo;Elbette&rdquo; dedi Kramer. &ldquo;Elbette, bir kutlama yapmalıyız.&rdquo;</p>

  <p>Ağustos ortalarına doğru proje bitmeye çok yaklaşmıştı. Ağustos sıcağında dışarıda durup geminin parlak metal bordasına baktılar.</p>

  <p>Gross metali yumrukladı. &ldquo;Uzun sürmeyecektir. Teste başlamamız an meselesi.&rdquo;</p>

  <p>Sırma kordonlu bir subay, &ldquo;Bize konunun ayrıntılarını anlatın&rdquo; dedi. "Son derece sıradışı bir fikir.&rdquo; &ldquo;Geminin içinde gerçekten bir insan beyni mi var?&rdquo; diye sordu buruşuk takım elbiseli, ufak tefek yüksek rütbeli bir devlet görevlisi. &ldquo;Beyin gerçekten canlı mı?&rdquo;</p>

  <p>"Beyler, gemi olağan Johnson röle-kumanda sistemi yerine canlı bir beyin tarafından idare ediliyor. Ancak beyin bilinçli değil. Yalnızca refleks sistemi çalışıyor. Johnson sistemiyle arasındaki fark şu: İnsan beyni, insan yapımı her yapıdan daha karmaşık. Uyum sağlama, tehlikeye tepki verme becerisi yapay olarak inşa edebileceğimiz her şeyden üstün."</p>

  <p>Gross kulak kabartarak duraksadı. Geminin türbinleri gümbürdemeye derin bir titreşimle yeri sarsmaya başlıyordu. Kramer diğerlerinden biraz uzakta, kollarını kavuşturmuş sessizce izliyordu. Türbinlerin sesi duyulduğunda çabucak geminin diğer tarafına yürüdü. Birkaç işçi son kalıntıları, kablo parçalarını ve yapı iskelelerini kaldırıyordu. Başlarını kaldırıp ona baktılar ve hızla işlerine devam ettiler. Kramer rampadan yukarı tırmanıp geminin kumanda odasına girdi. Winter uzay-taşımadan bir pilotla birlikte kontrollerin başında oturuyordu.</p>

  <p>&ldquo;Nasıl görünüyor?&rdquo; diye sordu Kramer.</p>

  <p>&ldquo;İyi durumda." Winter ayağa kalktı. "Manuel kalkışın daha iyi olacağını söylüyor. Robot kumanda...&rdquo; Winter duraksadı. &ldquo;Demek istediğim yerleşik kumanda daha sonra uzayda kontrolü alabilir.&rdquo;</p>

  <p>&ldquo;Bu doğru&rdquo; dedi Pilot. &ldquo;Johnson sistemiyle alışılmış yol bu. Bu nedenle biz de...&rdquo;</p>

  <p>"Şimdiden bir şey söyleyebilir misin?" diye sordu Kramer.</p>

  <p>&ldquo;Hayır" dedi Pilot yavaşça. "Sanmıyorum. Her şeyin üzerinden geçtim. Düzgün görünüyor. Sadece sana sormak istediğim bir şey vardı.&rdquo; Elini kontrol panelinin üzerine koydu. &ldquo;Burada anlamadığım bazı değişiklikler var.&rdquo;</p>

  <p>"Değişiklikler mi?"</p>

  <p>&ldquo;Orijinal tasarımdan farklılıklar. Amacının ne olduğunu merak ediyorum.&rdquo;</p>

  <p>Kramer paltosunun cebinden bir dizi plan çıkardı. &ldquo;Bir bakayım.&rdquo; Sayfaları çevirdi. Pilot omzunun üzerinden dikkatle onu izledi.</p>

  <p>"Değişiklikler senin kopyanda belirtilmemiş&rdquo; dedi Pilot. "Acaba...&rdquo; Durdu. Kumandan Gross kumanda odasına girmişti.</p>

  <p>"Gross, değişikliklere kim izin verdi?" dedi Kramer. &ldquo;Devrelerin bir kısmı değişmiş."</p>

  <p>"Neden soruyorsun, yaşlı dostun.&rdquo; Gross pencereden alan kulesine işaret etti.</p>

  <p>"Yaşlı dostum mu?&rdquo;</p>

  <p>&ldquo;Profesör. Etkin bir ilgi gösterdi.&rdquo; Gross, Pilot&rsquo;a döndü. "Haydi başlayalım. Bana söylediklerine göre test için bunu yerçekiminin dışına çıkarmalıyız. Eh belki de böylesi en iyisidir. Hazır mısın?&rdquo;</p>

  <p>&ldquo;Elbette.&rdquo; Pilot oturup bazı kontrolleri hareket ettirdi. "Ne zaman isterseniz.&rdquo;</p>

  <p>"Başla o halde.&rdquo;</p>

  <p>&ldquo;Profesör...&rdquo; diye başladı Gross ama o anda büyük bir gürleme koptu ve altındaki gemi sıçradı. Duvar tutamaklarından birini yakalayıp vargücüyle tutundu. Kabinin içi altlarındaki jet motorlarının harekete geçmesiyle birlikte düzenli bir zonklamayla doldu.</p>

  <p>Gemi sıçradı. Kramer gözlerini kapatıp soluğunu tuttu. Her an hız kazanarak uzaya çıkıyorlardı.</p>

  <p>&ldquo;Eh ne düşünüyorsun?&rdquo; diye sordu Winter gergin bir biçimde. "Zamanı geldi mi?&rdquo;</p>

  <p>&ldquo;Henüz değil&rdquo; dedi Kramer. Kabinin zemininde kumanda devrelerinin yanında oturuyordu. Metal kapağı kaldırarak karmaşık bir labirente benzeyen röle devresini ortaya çıkardı. Onları inceleyerek elindeki devre şemalarıyla karşılaştırıyordu.</p>

  <p>&ldquo;Ne oldu?&rdquo; dedi Gross.</p>

  <p>&ldquo;Bu değişiklikler. Ne olduklarını çözemiyorum. Tek anlayabildiğim şey, bir nedenle..."</p>

  <p>"Bir bakayım&rdquo; dedi Pilot. Kramer&rsquo;ın yanına çömeldi. "Ne diyordun?&rdquo;</p>

  <p>"Şuradaki bağlantı kablosunu görüyor musun? Orijinalde şalter kontrolündeydi. Isı değişimine göre otomatik açılıp kapanıyordu. Şimdiyse ana kumanda sisteminin çalıştıracağı şekilde bağlanmış. Diğerlerinde de aynı şey var. Bütün bunların çoğu hâlâ mekanikti, basınçla, sıcaklık soğukluk değişimiyle çalışıyordu. Şimdiyse her şey ana merkezin kontrolü altında.&rdquo;</p>

  <p class="p30">&ldquo;Beynin mi?&rdquo; dedi Gross. "Yani beynin yönetebileceği şekilde mi değiştirilmiş demek istiyorsun?&rdquo;</p>

  <p class="p30">Kramer başını salladı. "Belki Profesör Thomas mekanik rölelere güvenilemeyeceğini düşündü. Belki de olayların çok hızlı gelişebileceğini düşündü. Ama bu şeylerin bazıları bir anda kapanabilir. Fren roketleri o kadar hızlı devreye girebilir ki...&rdquo; &ldquo;Hey&rdquo; dedi Winter kumanda koltuğundan. &ldquo;Ay istasyonlarına yaklaşıyoruz. Ne yapmalıyım?&rdquo;</p>

  <p class="p30">Lumbuzdan dışarı baktılar. Ayın aşınmış yüzeyi tepelerinde parladı, çürümüş ve mide bulandırıcı bir görüntüydü. Hızla oraya doğru ilerliyorlardı.</p>

  <p class="p30">"Kumandayı alayım&rdquo; dedi Pilot. Winter&rsquo;ın yerini alıp kendini koltuğa bağladı. Kumandanın başına geçip gemiye yön verdi ve aydan uzaklaşmaya başladılar. Aşağıda ay yüzeyini lekeleyen gözlem istasyonlarını, yeraltı fabrikaları ve hangarlarının ağızları olan küçük kareleri görebiliyorlardı. Kırmızı bir sinyal ışığı yanıp söndüğünde Pilot&rsquo;un parmakları kumanda panelinin üzerinde hareket ederek ona karşılık verdi.</p>

  <p class="p30">&ldquo;Ay&rsquo;ı geride bıraktık&rdquo; dedi Pilot bir süre sonra. Ay geride kalmış, gemi dış uzaya yönelmişti. "Eh işe devam edebiliriz.&rdquo;</p>

  <p class="p30">Kramer cevap vermedi.</p>

  <p class="p30">"Bay Kramer ne zaman isterseniz devam edebi liriz.&rdquo;</p>

  <p class="p30">Kramer irkildi. "Affedersin. Dalmışım. Tamam teşekkürler.&rdquo; Düşünceli bir biçimde kaşlarını çattı.</p>

  <p class="p30">"Ne oldu?" diye sordu Gross.</p>

  <p class="p30">&ldquo;Devredeki değişiklikler. İşçilere onay verdiğinde değişikliklerin nedenini anlamış mıydın?&rdquo;</p>

  <p class="p28">Gross kızardı. "Teknik malzeme hakkında hiçbir şey bilmediğimi biliyorsun. Ben Güvenlik&rsquo;te çalışıyorum.&rdquo;</p>

  <p class="p28">"O zaman bana danışmalıydın.&rdquo;</p>

  <p class="p28">"Ne önemi var?&rdquo; diye sırıttı Gross alayla. "Er ya da geç yaşlı adama güvenmeye başlamak zorundayız.&rdquo; Pilot panelden uzaklaştı. Yüzü solgun ve katıydı. &ldquo;Eh tamamdır&rdquo; dedi. "Hepsi bu.&rdquo;</p>

  <p class="p28">"Ne yapıldı?&rdquo; dedi Kramer.</p>

  <p class="p28">&ldquo;Otomatik pilota geçtik. Beyin. Kumandayı ona bıraktım demek istiyorum. İhtiyara.&rdquo; Pilot bir sigara yakıp gergin bir biçimde tüttürdü. "En iyisini umalım.&rdquo;</p>

  <p class="p11"><span class="t30">❖❖❖</span></p>

  <p class="p28">Gemi görünmez pilotunun kumandası altında sakince seyrediyordu. Geminin çok aşağılarında dikkatle zırhla kaplanmış ve korunmuş bir yerinde, yumuşak bir insan beyni sıvı tankının içinde yatıyor, dakikada binlerce elektrik yükü yüzeyinde oynuyordu. Elektrik yükleri artıkça toplanıp güçlendirilerek röle sistemlerine besleniyor, aktarılıyor, bütün gemiye taşınıyordu...</p>

  <p class="p28">Gross huzursuzca alnını kuruladı. "Demek artık o kullanıyor. Umarım ne yaptığını biliyordur.&rdquo;</p>

  <p class="p28">Kramer düşüncelerini açık etmeden başını salladı. &ldquo;Sanırım biliyor.&rdquo;</p>

  <p class="p28">&ldquo;Ne demek istiyorsun?"</p>

  <p class="p28">&ldquo;Hiçbir şey." Kramer lumbuza yürüdü. &ldquo;Hâlâ düz bir çizgide ilerliyoruz.&rdquo; Mikrofonu eline aldı. &ldquo;Beyne bu şekilde sözlü olarak talimat verebiliriz.&rdquo; Denemek için mikrofona üfledi.</p>

  <p class="p22"><span class="t26">&nbsp;</span></p>

  <p>"Devam et" dedi Winter.</p>

  <p>"Gemiyi yarı sağa döndür&rdquo; dedi Kramer. &ldquo;Hızı azalt.&rdquo;</p>

  <p>Beklediler. Dakikalar geçti. Gross, Kramer&rsquo;a baktı. "Değişiklik yok. Hiçbir şey."</p>

  <p>&ldquo;Bekle."</p>

  <p>Gemi yavaşça dönüyordu. Türbinler tekleyip düzenli tempolarını düşürdü. Gemi yeni rotasına giriyor, kendini ayarlıyordu. Yakınlarından hızla geçen birkaç parça uzay çöpü jet türbinlerinin patlamasıyla alev aldı.</p>

  <p>&ldquo;Şimdilik iyi gidiyor&rdquo; dedi Gross.</p>

  <p>Biraz rahatladılar. Görünmez pilot, hiçbir pürüz çıkmadan, soğukkanlılıkla kumandayı ele almıştı. Gemi emin ellerdeydi. Kramer mikrofona birkaç şey daha söyledi, tekrar yön değiştirdiler, şimdi geldikleri yönde, aya doğru ilerliyorlardı.</p>

  <p>"Ayın çekimine girdiğimizde ne yapacağını görelim&rdquo; dedi Kramer. &ldquo;İhtiyar iyi bir matematikçiydi. Her türlü sorunun üstesinden gelebilir.&rdquo;</p>

  <p>Gemi dönerek aydan uzaklaştı. Büyük aşınmış küre arkalarında kaldı.</p>

  <p>&ldquo;Bir şey daha." Kramer mikrofonu eline aldı. &ldquo;Aya dön ve gemiyi ilk uzay alanına indir" dedi mikrofona.</p>

  <p>"Ulu tanrım" diye mırıldandı Winter. &ldquo;Sen neden..."</p>

  <p>&ldquo;Sessiz ol&rdquo; Kramer dinliyordu. Türbinler tıkladı ve gemi hız kazanarak gerisin geriye döndü. Geriye aya dönüyorlardı tekrar. Gemi dalarak büyük küreye yöneldi.</p>

  <p>"Biraz fazla hızlı gidiyoruz" dedi Pilot. &ldquo;Bu hızda nasıl iniş yapacağını anlayamıyorum."</p>

  <p class="p11">***</p>

  <p class="p22"><span class="t26">&nbsp;</span></p>

  <p>Lumbuz hızla büyüyen kürenin görüntüsüyle kaplandı. Pilot hızla panele yönelerek kumandalara uzandığında gemi bir anda aniden hareket etti. Gürültü azaldı. Eğik bir kavis çizerek aydan uzaklaşıp, uzaya fırladılar. Ani rota değişimiyle dengelerini kaybedip yere yuvarlanan adamlar dilleri tutulmuş bir halde ayağa kalkıp birbirlerine baktılar.</p>

  <p>Pilot kumanda paneline baktı. &ldquo;Ben değildim! Hiçbir şeye dokunmadım. Kumandaya ulaşamadım bile."</p>

  <p>Geminin hızı her saniye biraz daha artıyordu. Kramer duraksadı. &ldquo;Belki tekrar manüele geçsen iyi olur."</p>

  <p>Pilot şalteri kapadı. Dümen kumandasını alarak küçük denemelerle hareket ettirdi. &ldquo;Hiçbir şey.&rdquo; Adamlara döndü. "Hiçbir şey Tepki vermiyor. &ldquo;</p>

  <p>Kimse konuşmadı.</p>

  <p>&ldquo;Ne olduğunu anlayabiliyorsunuzdur&rdquo; dedi Kramer sakin bir sesle. &ldquo;Yaşlı adam bir kez eline geçirdiği kumandayı bırakmıyor. Devre değişikliklerini gördüğümde bundan korkmuştum. Bu gemideki her şey merkezi kumandayla yönetiliyor, soğutma sistemi, ambar girişleri, çöp tahliyesi bile. Çaresiz durumdayız.&rdquo;</p>

  <p>&ldquo;Saçmalık.&rdquo; Gross kumanda masasına gitti, dümeni tutup çevirdi. Gemi rotasında seyretmeye, aydan uzaklaşmaya devam etti.</p>

  <p>"Serbest bırak!&rdquo; dedi Kramer mikrofona. "Kumandayı bırak! Kumandayı geri alacağız. Bırak."</p>

  <p>&ldquo;Faydası yok&rdquo; dedi Pilot. "Hiçbir şey.&rdquo; İşe yaramayan dümeni çevirdi. &ldquo;Ölü, tamamen ölü.&rdquo;</p>

  <p>"Hâlâ ilerliyoruz" dedi Winter ahmakça sırıtarak. "Birkaç dakika içinde ilk savunma hattından geçeceğiz. Eğer bizi vurmazlarsa..."</p>

  <p class="p22"><span class="t26">&nbsp;</span></p>

  <p>"Telsizle haber göndersek iyi olur.&rdquo; Pilot telsizi gönderme konumuna getirdi. &ldquo;Ana üslerden, gözlem istasyonlarından biriyle bağlantı kuracağım."</p>

  <p>"Hızımıza bakarsan savunma kuşağıyla bağlantı kurman daha iyi. Bir dakika içinde kuşağa girmiş olacağız.&rdquo;</p>

  <p>&ldquo;Ondan sonra da&rdquo; dedi Kramer. "Dış uzayda olacağız. Dış uzay hızına doğru çıkıyoruz. Bu gemide banyo donanımı var mı?&rdquo;</p>

  <p>&ldquo;Banyo mu?&rdquo; dedi Gross.</p>

  <p>&ldquo;Uyku tankları. Uzay-motoru için. Daha hızlı gidersek onlara ihtiyacımız olabilir."</p>

  <p>&ldquo;Ulu tanrım nereye gidiyoruz?&rdquo; dedi Gross. &ldquo;Bizi nereye götürüyor?&rdquo;</p>

  <p>Pilot bağlantıyı kurdu, &ldquo;gemiden Dwight&rdquo; dedi. &ldquo;Yüksek hızla, savunma bölgesine giriyoruz. Bize ateş açmayın."</p>

  <p>&ldquo;Geri dönün&rdquo; dedi hoparlörden gelen kimliksiz ses. &ldquo;Savunma bölgesine girmeye izniniz yok."</p>

  <p>&ldquo;Dönemeyiz. Kontrolü kaybettik.&rdquo;</p>

  <p>"Kontrolü mü kaybettiniz?"</p>

  <p>"Bu bir deney gemisi.&rdquo;</p>

  <p>Gross telsizi aldı. "Ben Güvenlik&rsquo;ten Kumandan Gross. Dış uzaya götürülüyoruz. Yapabileceğimiz bir şey yok. Bizi gemiden almanızın bir yolu var mı?"</p>

  <p>Duraksama. "Atlamak isterseniz sizi alabilecek bazı hızlı takip gemilerimiz var. Sizi bulma ihtimalleri yüksek. Uzay fişeğiniz var mı?&rdquo;</p>

  <p>&ldquo;Var&rdquo; dedi Pilot. &ldquo;Bir deneyelim.&rdquo;</p>

  <p>&ldquo;Gemiyi terk etmek mi?&rdquo; dedi Kramer. &ldquo;Eğer şimdi gidersek onu bir daha hiç göremeyiz.&rdquo;</p>

  <p>"Başka ne yapabiliriz. Hızımız her an artıyor. Burada kalmamızı mı teklif ediyorsun?"</p>

  <p class="p22"><span class="t26">&nbsp;</span></p>

  <p>&ldquo;Hayır.&rdquo; Kramer başını salladı. &ldquo;Kahretsin, daha iyi bir çözüm olmalı.&rdquo;</p>

  <p>&ldquo;Onunla bağlantı kurabilir misin? İhtiyarla. Onu ikna edebilir misin?&rdquo;</p>

  <p>"Şansını denemeye değer&rdquo; dedi Gross. &ldquo;Bir dene.&rdquo;</p>

  <p>&ldquo;Pekâlâ.&rdquo; Kramer mikrofonu aldı. Bir an duraksadı. &ldquo;Dinle! Beni duyabiliyor musun? Ben Phil Kramer. Beni duyabiliyor musunuz Profesör? Beni duyabiliyor musunuz?&rdquo; Kumandayı bırakmanızı istiyorum.&rdquo;</p>

  <p>Sessizlik.</p>

  <p>&ldquo;Ben Kramer, Profesör. Beni duyabiliyor musunuz? Kim olduğumu hatırlıyor musunuz? Kim olduğumu anlıyor musunuz?&rdquo; Kumanda panelinin üzerinde duvar hoparlöründen bir ses çıktı. Statik elektriğin cızırtısı. Başlarını kaldırdılar.</p>

  <p>&ldquo;Beni duyabiliyor musunuz Profesör? Ben Philip Kramer. Geminin kumandasını bize geri vermenizi istiyorum. Beni duyabiliyorsanız kumandaları bırakın! Bırakın Profesör. Bırakın!&rdquo;</p>

  <p>Statik elektrik. Rüzgâr sesine benzeyen bir hışırtı. Birbirlerine baktılar. Bir an bir sessizlik oldu.</p>

  <p>&ldquo;Zaman kaybı&rdquo; dedi Gross.</p>

  <p>&ldquo;Hayır... dinleyin!&rdquo;</p>

  <p>Cızırtı sesi tekrar geldi. Sonra cızırtıya karışan, neredeyse onun içinde kaybolan bir ses duyuldu. Başlarının üzerindeki hoparlörden gelen, değişmeyen bir tonda konuşan, mekanik, cansız bir sesti.</p>

  <p>"... Sen misin Philip? Seni seçemiyorum. Karanlık... Seninle birlikte... Kim var orada?&rdquo;</p>

  <p>"Benim Kramer.&rdquo; Parmakları mikrofonu kavradı. "Kumandayı bırakmalısınız Pofesör. Dünya&rsquo;ya geri dönmeliyiz. Komutayı bırakmanız gerek.&rdquo;</p>

  <p>Sessizlik, sonra kararsız ses daha öncekinden biraz daha güçlü, yeniden duyuldu. &ldquo;Kramer. Her şey çok garip. Ama haklıydım. Bilinç, düşünmenin bir sonucu. Zorunlu sonucu. <span class="t22">Cogito ergo sum</span>. Soyut düşünme yeteneğini sürdür. Beni duyabiliyor musun?"</p>

  <p class="p27">&ldquo;Evet Profesör..."</p>

  <p class="p27">"Devreleri değiştirdim. Kumandayı. Epeyi emindim...Yapabilir miyim merak ediyorum. Denemek..."</p>

  <p class="p27">Birden klima çalışmaya başladı. Sonra tekrar aniden kapandı. Koridorun aşağısında bir kapı çarptı. Bir gümbürtü duyuldu. Adamlar dinledi. Çevrelerinde her yönden sesler geliyordu, şalterler kapandı açıldı. Işıklar titreşerek kapandı, karanlıkta kaldılar. Işıklar tekrar yandığı sırada ısıtıcı bobinler kararıp söndü.</p>

  <p class="p27">&ldquo;Ulu tanrım!&rdquo; dedi Winter.</p>

  <p class="p27">Acil durum yangın sistemi devreye girerek tepeden su fışkırttı. Ambar kapağı kayarak açıldı, hava son sürat uzaya akmaya başladı.</p>

  <p class="p27">Ambar kapısı güm diye kapandı. Gemi sessizliğe gömüldü. Isıtıcı bobinler parlayarak canlandı. Garip gösteri başladığı gibi sona erdi.</p>

  <p class="p27">&ldquo;Her şeyi... yapabilirim&rdquo; dedi duvar hoparlöründen duyulan kuru, monoton ses. "Her şey kontrol edilebiliyor. Kramer seninle konuşmak istiyorum. Burada... düşünüyordum. Seni uzun yıllardır görmedim. Konuşacak çok şey var. Değiştin evlat. Konuşacak çok şey var. Eşin...&rdquo;</p>

  <p class="p27">Pilot Kramer&rsquo;in kolunu yakaladı. "Pruvanın açığında bir gemi, duruyor. Bak.&rdquo;</p>

  <p class="p27">Lumbar ağzına koştular. Yanlarında hızlarına ayak uydurmuş onlarla birlikte hareket eden, uzun açık renkli bir gemi vardı. Sinyal veriyordu.</p>

  <p class="p27">"Bir dünya takip gemisi" dedi Pilot. &ldquo;Hadi atlayalım. Giysiler..."</p>

  <p class="p22"><span class="t26">&nbsp;</span></p>

  <p>Biri erzak dolabına koşarak kolu çevirdi. Kapı açıldı, uzay giysilerini dışarı çekerek yere saçtı.</p>

  <p>&ldquo;Acele edin&rdquo; dedi Gross. Adamlar ani bir paniğe kapıldı. Telaşla ağır giysileri başlarının üzerinden aşağı çektiler. Winter lumbar ağzına doğru sendeledi. Kapının yanında diğerlerini bekledi. Adamlar birer birer ona katıldılar.</p>

  <p>&ldquo;Hadi gidelim!" dedi Gross. &ldquo;Kapağı açın.&rdquo;</p>

  <p>Kapağın koluna hep birlikte asıldılar. Hiçbir şey olmadı. Kapak yerinden oynamıyordu bir türlü.</p>

  <p>&ldquo;Bir levye bulun&rdquo; dedi Pilot.</p>

  <p>"Kimsede patlatıcı yok mu? Kahretsin, patlatıp açalım şunu.&rdquo;</p>

  <p>&ldquo;Asılın&rdquo; dedi Kramer sıkılı dişlerinin arasından.</p>

  <p>&ldquo;Çıkış kapağında mısınız?&rdquo; İfadesiz ses, geminin koridorlarında süzülerek dalga dalga onlara ulaştı.</p>

  <p>Başlarını kaldırıp çevrelerine bakındılar. &ldquo;Dışarıda yakınlarda bir şey hissediyorum. Bir gemi? Gidiyor musunuz, hepiniz mi? Kramer sen de mi gidiyorsun? Konuşabileceğimizi ummuştum. Belki başka bir zaman seni kalmaya ikna edebilirim.&rdquo;</p>

  <p>&ldquo;Ambar kapağını aç!&rdquo; dedi Kramer, geminin hissiz duvarlarına bakarak. &ldquo;Tanrı aşkına aç şunu!&rdquo;</p>

  <p>Sessizlik, sonu gelmeyen bir tereddüt anı oldu. Sonra ambar kapağı çok yavaşça kayarak açıldı. Hava uğultuyla yanlarından geçerek uzaya aktı.</p>

  <p>Adamlar teker teker, arka arkaya atladılar, giysilerinin itici malzemesi onları ileriye doğru itti. Birkaç dakika sonra takip gemisinin güvertesine çekiliyorlardı. Son adam da lumbar ağzından içeri alındığında kendi gemileri aniden dikine döndü ve muazzam bir hızla fırladı.</p>

  <p>Kramer soluk soluğa başlığını çıkardı. İki denizci onu tutarak battaniyelere sarmaya başladılar. Gross titreyerek bir kupadan kahvesini yudumladı.</p>

  <p class="p22"><span class="t26">&nbsp;</span></p>

  <p>&ldquo;Gitti&rdquo; diye mırıldandı Kramer.</p>

  <p>&ldquo;Bir uyarı göndertirim&rdquo; dedi Gross.</p>

  <p>"Geminize ne oldu?&rdquo; diye sordu bir denizci merakla. "Aceleyle gittiği kesin. İçinde kim var?&rdquo;</p>

  <p>&ldquo;Onu yok etmek zorundayız&rdquo; dedi Gross, yüzünde acımasız bir ifadeyle. &ldquo;Yok edilmeli, aklında ne olduğunu kimse bilemez.&rdquo; Gross titrek bacaklarla metal banka oturdu. "Kılpayı. Ne kadar da inançlıydık.&rdquo;</p>

  <p>&ldquo;Ne planlıyor olabilir&rdquo; dedi Kramer yarı kendi kendine konuşarak. &ldquo;Anlamsız. Anlayamıyorum.&rdquo;</p>

  <p>Gemi hızla ay üssüne geri dönerken yemek odasındaki masanın başında oturup sıcak kahvelerini içerek düşündüler, kimse fazla konuşmuyordu.</p>

  <p>&ldquo;Bakın&rdquo; dedi Gross. &ldquo;Profesör Thomas nasıl bir adamdı? Onunla ilgili ne hatırlıyorsun?"</p>

  <p>Kramer kahve kupasını masaya bıraktı. "On yıl önceydi. Fazla bir şey hatırlamıyorum. Her şey bulanık.&rdquo;</p>

  <p>Düşüncelerinin yıllar öncesine gitmesine izin verdi. Dolores&rsquo;le birlikte Hunt Üniversitesi&rsquo;ne gitmişlerdi. Fizik ve hayat bilimleri üzerine eğitim almışlardı. Üniversite küçüktü ve modern hayatın hareketliliğinden uzaktaydı. Oraya gitmişti, çünkü hem doğduğu kasabadaydı hem de ondan önce babası da aynı yerde okumuştu.</p>

  <p>Profesör Thomas uzun zamandır okuldaydı, kimse onun olmadığı bir zamanı hatırlamıyordu. Kendi halinde garip yaşlı bir adamdı. Onaylamadığı pek çok şey vardı ama bunların ne olduğunu nadiren söylerdi.</p>

  <p>&ldquo;Bize yardımcı olabilecek herhangi bir şey hatırlıyor musun?&rdquo; dedi Grosss. &ldquo;Ne düşündüğüne dair bize ipucu verecek bir şey.&rdquo;</p>

  <p>Kramer yavaşça başını salladı. &ldquo;Hatırladığım bir şey var...&rdquo;</p>

  <p>Bir gün Profesörle ikisi okulun şapelinde oturmuş sakin sakin konuşuyorlardı.</p>

  <p>"Eh yakında okulu bitiriyorsun&rdquo; demişti Profesör. &ldquo;Ne yapacaksın?&rdquo;</p>

  <p>&ldquo;Ne mi yapacağım? Devlet Araştırma Projelerinden birinde çalışırım herhalde.&rdquo;</p>

  <p>&ldquo;Ya en sonunda? Nihai hedefin nedir?"</p>

  <p>Kramer gülümsemişti. &ldquo;Bu bilimsel bir soru değil. Nihai sonuçlar olduğunu varsayıyor.&rdquo;</p>

  <p>"O halde şöyle sorduğumu varsay: Ya savaş ve Devlet Araştırma Projeleri olmasaydı? O zaman ne yapardın?&rdquo;</p>

  <p>&ldquo;Bilmiyorum ama varsayıma dayalı bir durumu nasıl hayal edebilirim? Kendimi bildim bileli savaş var. Her şey savaşa yönelik. Ne yapardım bilmiyorum. Sanırım uyum sağlardım, alışırdım."</p>

  <p>Pofesör ona uzun uzun bakmıştı. "Ah yani alışabileceğim düşünüyorsun ha? Eh buna memnun oldum. Yapacak bir şey bulabileceğini de düşünüyorsun öyle mi?"</p>

  <p>Gross onu dikkatle dinledi. &ldquo;Bundan ne çıkarıyorsun Kramer?"</p>

  <p>"Fazla bir şey değil. Sadece savaşa karşı olduğunu.</p>

  <p>"Hepimiz savaşa karşıyız&rdquo; dedi Gross üzerine basa basa.</p>

  <p>"Doğru. Ama içine kapanık bir adamdı. Her şeyden uzaktı. Sade bir hayatı vardı, kendi yemeğini kendisi yapardı. Karısı uzun yıllar önce ölmüştü. Avrupa&rsquo;da, İtalya&rsquo;da doğmuştu, adını Birleşik Devletlere geldiğinde değiştirmiş. Dante ve Milton okurdu. Hatta bir Kutsal Kitabı bile vardı."</p>

  <p>&ldquo;Bu zamana hiç ait olmayan bir şey, ne dersiniz?"</p>

  <p>&ldquo;Evet, çoğu zaman geçmişte yaşardı. Eski bir gramofon ve plaklar bulmuştu, eski müzikleri dinlerdi. Evinin, ne kadar eski moda olduğunu gördünüz."</p>

  <p>&ldquo;Bir dosyası var mıydı?&rdquo; diye sordu Winter, Gross&rsquo;a.</p>

  <p>&ldquo;Güvenlik&rsquo;te mi? Hayır, hiç yoktu. Bildiğimiz kadarıyla siyasi çalışmalarda bulunmadı, hiçbir örgüte katılmadı, güçlü siyasi bir inancı bile yokmuş gibi görünüyordu.&rdquo;</p>

  <p>&ldquo;Hayır&rdquo; diye onayladı Kramer. &ldquo;Neredeyse tek yaptığı tepelerde yürümekti. Doğayı seviyordu.&rdquo;</p>

  <p>&ldquo;Doğa bir bilim adamı için son derece yararlı olabilir&rdquo; dedi Gross. &ldquo;O olmadan bilim de olmazdı.&rdquo;</p>

  <p>&ldquo;Kramer, geminin kontrolünü alıp ortadan kaybolmaktaki planı ne olabilir sence?&rdquo;</p>

  <p>"Belki nakil aklını yitirmesine yol açtı" dedi Pilot. &ldquo;Belki bir plan, mantığa dayanan bir şey yoktur."</p>

  <p>&ldquo;Ama geminin devrelerini yeniden döşetti ve operasyonu kabul bile etmeden önce bilincini ve belleğini koruyacağından emin oldu. En başından bir şey planlamış olmalı ama ne?"</p>

  <p>&ldquo;Belki de yalnızca biraz daha yaşamak istiyordu&rdquo; dedi Kramer. &ldquo;Yaşlıydı ve ölmek üzereydi. Ya da...&rdquo;</p>

  <p>"Ya da ne?&rdquo; Kramer ayağa kalktı. &ldquo;Ay üssüne varır varmaz dünyaya görüntülü çağrı yapacağım. Bu konuyu biriyle konuşmak istiyorum."</p>

  <p>&ldquo;Kiminle?&rdquo; diye sordu Gross.</p>

  <p>"Dolores. Belki o bir şey hatırlıyordur."</p>

  <p>&ldquo;İyi fikir&rdquo; dedi Gross.</p>

  <p>"Nereden arıyorsun?&rdquo; diye sordu Dolores, ona ulaşmayı başardığında.</p>

  <p>"Bir ay üssünden."</p>

  <p class="p22"><span class="t26">&nbsp;</span></p>

  <p>"Türlü türlü söylenti var. Gemi neden geri gelmedi? Ne oldu?&rdquo;</p>

  <p>"Korkarım gemiyle kaçtı.&rdquo;</p>

  <p>"Kim?&rdquo;</p>

  <p>&ldquo;İhtiyar. Profesör Thomas.&rdquo; Kramer olanları anlattı.</p>

  <p>Dolores dikkatle dinledi. "Ne tuhaf. Sen de bütün bunları en başından planladığını mı düşünüyorsun?&rdquo; "Bundan eminim. İlk istediği şey yapım planları ve teorik diyagramlardı.&rdquo;</p>

  <p>&ldquo;Ama neden? Ne için?&rdquo;</p>

  <p>&ldquo;Bilmiyorum. Bak Dolores. Onun hakkında ne anımsıyorsun? Bütün bunların nedenine dair ipucu olabilecek herhangi bir şey var mı aklında?&rdquo;</p>

  <p>"Ne gibi?&rdquo;</p>

  <p>"Bilmiyorum. Sorun da bu ya.&rdquo;</p>

  <p>Görüntü ekranında Dolores kaşlarını çattı. &ldquo;Arka bahçesinde tavuk yetiştirdiğini hatırlıyorum, bir zamanlar bir keçisi de vardı.&rdquo; Gülümsedi. &ldquo;Keçinin bağını kopardığı ve kasabanın ana caddesine indiği günü hatırlıyor musun? Nereden geldiğini kimse anlayamamıştı.&rdquo;</p>

  <p>&ldquo;Başka bir şey?&rdquo;</p>

  <p>"Hayır." Kadının hatırlamaya çalışmasını izledi. &ldquo;Bir yerlerde bir çiftliği olsun istiyordu, bir aralar. Biliyorum.&rdquo;</p>

  <p>&ldquo;Tamam. Sağ ol.&rdquo; Kramer düğmeye dokundu. &ldquo;Dünyaya döndüğümde belki seni görmeye gelirim.&rdquo;</p>

  <p>&ldquo;Nasıl sonuçlandığından beni haberdar et.&rdquo; Bağlantıyı kestiğinde görüntü solup kayboldu. Ağır adımlarla harita masasının başında oturmuş konuşan Gross ve ordudan subayların yanına geri döndü.</p>

  <p class="p22"><span class="t26">&nbsp;</span></p>

  <p>&ldquo;Şansın yaver gitti mi?" dedi Gross başını kaldırarak.</p>

  <p>&ldquo;Hayır. Tek hatırladığı onun bir keçi beslediği.&rdquo;</p>

  <p>&ldquo;Buraya gel ve şu ayrıntılı haritaya bak.&rdquo; Gross eliyle işaret ederek onu yanına çağırdı. "İzle!&rdquo; Kramer kayıt şeritlerinin çılgın gibi hareket ettiğini, küçük beyaz noktaların hızla ileri geri gittiğini gördü.</p>

  <p>&ldquo;Ne oluyor?" diye sordu.</p>

  <p>"Savunma bölgesinin dışında bir filo en sonunda gemiyle bağlantı kurdu. Şimdi mevzilenmek için manevraya başladılar bile. İzle!&rdquo;</p>

  <p>Beyaz karşıtlar panoda sabit bir hızla merkezi konumundan uzaklaşan siyah noktanın çevresinde silindir formasyonu oluşturuyorlardı. Adamlar izlerken beyaz noktalar siyah noktanın çevresinde toplandı.</p>

  <p>"Ateş açmaya hazırlar&rdquo; dedi panonun başındaki bir teknisyen. &ldquo;Kumandan onlara ne yapmalarını söyleyelim?"</p>

  <p>Gross duraksadı. &ldquo;Kararı verecek kişi olmaktan nefret ediyorum. Her şey göz önüne alındığında...&rdquo;</p>

  <p>&ldquo;O yalnızca bir gemi değil&rdquo; dedi Kramer. "Bir insan, yaşayan biri. Orada uzayda hareket eden bir insan. Keşke bilmemiz mümkün olsaydı da...&rdquo;</p>

  <p>"Ama emir verilmeli. Risk alamayız. Onlara, yuklara gitti diyelim.&rdquo;</p>

  <p>Kramer afalladı. &ldquo;Ulu tanrım, bunu yapmaz.&rdquo;</p>

  <p>&ldquo;Emin misin? Ne yapacağını biliyor musun?"</p>

  <p>&ldquo;Bunu yapmaz."</p>

  <p>Gross teknisyene döndü. "İşini bitirmelerini söyle.&rdquo;</p>

  <p>&ldquo;Özür dilerim efendim ama gemi kaçtı. Panoya bakın."</p>

  <p>Gross başını panoya indirdi, Kramer onun omzunun üzerinden baktı. Siyah nokta beyaz noktaların arasından geçmiş, sert bir açı çizerek onlardan uzaklaşmıştı. Beyaz noktalar formasyonu bozmuş, karmaşa içinde dağılıyorlardı.</p>

  <p>&ldquo;Olağanüstü bir stratejist" dedi subaylardan biri. Çizgiyi parmağıyla takip etti. "Eski bir manevra, bir Prusya planı ama işe yaradı.&rdquo;</p>

  <p>Beyaz noktalar geri dönüyordu. "O kadar uzakta çok fazla yuk gemisi var&rdquo; dedi Gross. &ldquo;Eh ağırdan alırsan olacağı budur&rdquo; Soğuk bakışlarla Kramer&rsquo;a baktı. &ldquo;Elimizdeyken yapmalıydık. Gitmesini izle şimdi!&rdquo; Hızla hareket eden siyah noktayı işaret etti suçlayan parmağı. Nokta panonun kenarına kadar gelip durdu. Haritalandırılmış bölgenin sonuna gelmişti. &ldquo;Gördün mü?&rdquo;</p>

  <p>"Şimdi ne olacak?&rdquo; diye düşündü Kramer izleyerek. Yaşlı adam kruvazörlerden kaçıp uzaklaşmıştı. Aklının yerinde olduğuna kuşku yoktu, beyni sağlamdı. Yeni bedenini kontrol etme becerisi de.</p>

  <p>Beden... Gemi onun için yeni bir bedendi. Ölmek üzere olan yaşlı bedeni, kurumuş ve zayıf bedenini metal ve plastik, türbin ve roket motorlarından oluşan bu ağır gövdeyle değiştirmişti. Artık güçlüydü. Güçlü ve büyük. Yeni beden binlerce insan bedeninden daha güçlüydü. Ama ne kadar dayanacaktı? Ortalama bir kruvazörün ömrü yalnızca on yıldı. Dikkatli kullanırsa, değiştirilmesi imkânsız bir temel parçası bozulmadan yirmi yıl idare edebilirdi.</p>

  <p>Ya sonra, sonra ne? Bir şey bozulduğunda ve onun için tamir edebilecek biri olmadığında ne yapardı? Bu, sonu olurdu. Uzayın soğuk karanlığında bir yerde gemi yavaşlar, sessiz ve cansız, dış uzayın sonsuz zamansızlığına son sıcaklığını boşaltırdı. Ya da belki boş bir asteroide çarparak milyonlarca parçaya ayrılırdı.</p>

  <p>Yalnızca zaman meselesiydi.</p>

  <p>&ldquo;Karın bir şey hatırlamadı mı?&rdquo; dedi Gross.</p>

  <p>&ldquo;Söyledim ya. Yalnızca bir zamanlar bir keçisi olduğunu.&rdquo;</p>

  <p>"Bize çok yararı var sanki bunun.&rdquo;</p>

  <p>Kramer omuz silkti. &ldquo;Benim suçum değil.&rdquo;</p>

  <p>&ldquo;Acaba onu bir daha görebilecek miyiz?&rdquo; Gross hâlâ panonun kıyısında duran noktaya baktı. &ldquo;Bu tarafa bir daha geri gelecek mi merak ediyorum.&rdquo;</p>

  <p>"Ben de merak ediyorum&rdquo; dedi Kramer.</p>

  <p>O gece Kramer yatağında uyuyamadan bir o yana bir bu yana döndü. Yapay olarak artırılmış olsa bile ayın yerçekimine alışkın değildi ve onu rahatsız ediyordu. Gözünü kırpmadan yatakta yatarken zihnine binlerce düşünce üşüştü.</p>

  <p>Bütün bunlar ne anlama geliyordu? Profesörün planı neydi? Belki hiçbir zaman bilemeyeceklerdi. Belki gemiyi temelli kaybetmişlerdi. Yaşlı adam sonsuza kadar dış uzayda yol alacaktı. Neden yaptığını, eğer bir amacı varsa aklından ne geçirdiğini asla öğrenemeyebilirlerdi.</p>

  <p>Kramer yatağında oturdu. Işığı açıp bir sigara yaktı. Kaldığı yer küçüktü, ay üssünün bir parçası olan metal kaplı bir yeraltı sığınağı.</p>

  <p>Yaşlı adam onunla konuşmak istemişti. Bir şeyleri tartışmak, sohbet etmek ama panik ve karmaşanın içinde tek düşünebildikleri kaçmak olmuştu. Gemi onlarla birlikte son sürat yol alıyor, onları dış uzaya taşıyordu. Kramer dişlerini sıktı. Atladıkları için suçlanabilirler miydi?</p>

  <p class="p22"><span class="t26">&nbsp;</span></p>

  <p>Nereye götürüldükleri neden götürüldükleri hakkında hiç fikirleri yoktu. Çaresizce kendi gemilerinde tutsak kalmışlardı, onları almak için bekleyen takip gemisi tek şanslarıydı. Yarım saat daha geçse çok geç kalmış olacaklardı.</p>

  <p>Ama ihtiyar ne söylemek istemişti? Çevrelerinde geminin canlandığı, her metal payanda ve kablonun aniden hareketlendiği, canlı bir yaratığın bedeni, muazzam bir metal organizma haline geldiği o ilk kargaşa anında ona ne söylemek istemişti?</p>

  <p>Garip ve sinir bozucuydu. Hâlâ aklından çıkaramıyordu. Metal ve plastiğin canlanması ne anlama geliyordu? Birden kendilerini yaşayan bir canlının içinde, midesinde bulmuşlardı tıpkı balığın karnındaki Yunus gibi.</p>

  <p>Onları rüzgâr gibi, giderek artan bir hızla dış uzaya sürüklerken gemi canlanmış, onlarla konuşmuş, hem de sakin ve akılcı bir biçimde konuşmuştu. Duvar hoparlörü ve elektrik devresi ses telleri ve ağzı, kablolar omuriliği ve sinirleri, kapaklar, röleler ve devre kesiciler kasları olmuştu.</p>

  <p>Çaresizlikten tamamen elleri kolları bağlı kalmışlardı. Gemi bir saniyeliğine bile olsa güçlerini ellerinden alıp onları savunmasız, resmen kendi insafına kalmış bir halde bırakmıştı. Bu doğru değildi, onu rahatsız ediyordu. Hayatı boyunca makineleri kontrol etmiş, doğayı ve doğa güçlerini insan ve insanın gereksinimlerine göre değiştirmişti. İnsan ırkı her şeyi işletebilecek, uygun gördüğü şekilde yönetebilecek konuma gelene kadar yavaş yavaş çevrilmişti. Şimdiyse birdenbire yine merdivenin en alt basamağına düşüvermiş, karşısında çocuktan farksız olduktan bir gücün önünde çaresiz kalmışlardı.</p>

  <p class="p22"><span class="t26">&nbsp;</span></p>

  <p class="p30">Kramer yataktan çıktı. Robdöşambrını giyip sigara arandı. Sigara bulmaya çalıştığı sırada görüntü ekranı çaldı.</p>

  <p class="p30">Görüntülü telefonu açtı. &ldquo;Evet?"</p>

  <p class="p30">Aracı kontrolün yüzü belirdi. &ldquo;Dünyadan bir çağrınız var Bay Kramer. Acil bir çağrı."</p>

  <p class="p30">&ldquo;Acil çağrı mı? Benim için mi? Bağlayın.&rdquo; Kramer tamamen uyanarak saçlarını gözlerinin önünden çekti. İçi panikle doldu.</p>

  <p class="p30">Hoparlörden garip bir ses geldi. &ldquo;Philip Kramer? Kramer&rsquo;la mı konuşuyorum?&rdquo;</p>

  <p class="p30">&ldquo;Evet. Devam edin.&rdquo;</p>

  <p class="p30">&ldquo;Burası General Hospital. New York City, Dünya. Bay Kramer eşiniz burada. Bir kazada ciddi bir biçimde yaralandı. Aramamız için sizin adınız verildi. Eğer mümkünse...&rdquo;</p>

  <p class="p30">&ldquo;Ne kadar kötü?" Kramer görüntülü telefon sehpasını kavradı. &ldquo;Ciddi mi?"</p>

  <p class="p30">&ldquo;Evet ciddi Bay Kramer. Buraya gelebilir misiniz? Ne kadar çabuk gelebilirseniz o kadar iyi olur.&rdquo; &ldquo;Evet.&rdquo; Kramer başını salladı. &ldquo;Gelirim. Sağ olun." Bağlantı koparken ekran karardı. Kramer bir saniye bekledi. Sonra bir düğmeye bastı. Ekran tekrar aydınlandı. &ldquo;Evet efendim&rdquo; dedi kontrol.</p>

  <p class="p30">&ldquo;Dünya&rsquo;ya hemen gidebilecek bir gemi bulabilir miyim? Acil bir durum. Karım...&rdquo;</p>

  <p class="p30">&ldquo;Sekiz saat boyunca Dünya&rsquo;ya gidecek bir gemimiz yok. Ertesi günü beklemelisiniz.&rdquo; &ldquo;Yapabileceğim bir şey yok mu?"</p>

  <p class="p30">&ldquo;Bu bölgeden geçen bütün gemilere genel bir çağrı yayınlayabiliriz. Bazen Dünya&rsquo;ya tamir için giden kruvazörler buradan geçer.&rdquo;</p>

  <p class="p30">&ldquo;Benim için duyuru yapabilir misiniz? Alana gelirim.&rdquo;</p>

  <p class="p22"><span class="t26">&nbsp;</span></p>

  <p class="p31">&ldquo;Evet efendim. Ama bölgede bir süreliğine hiç gemi olmayabilir. Şansınıza bağlı.&rdquo;</p>

  <p class="p31">Ekran karardı.</p>

  <p class="p31">Kramer çabucak giyindi. Paltosunu üzerine geçirip aceleyle asansöre gitti. Bir saniye sonra genel kabul lobisini kat ediyor, boş sıraların, toplantı masalarının yanından koşuyordu. Kapıdaki nöbetçiler Kramer dışarıya beton basamaklara çıkarken kenara çekildiler.</p>

  <p class="p31">Ay yüzü karanlıktaydı. Aşağısında iniş alanı mutlak bir karanlık, sonu ya da biçimi olmayan kara bir boşluk halinde uzanıyordu. Dikkatle basamaklan indi, alanın yanındaki rampadan aşağı yürüyerek kontrol kulesine gitti. Bir sıra soluk kırmızı ışık ona yol gösterdi.</p>

  <p class="p31">Kulenin dibinde, gölgeler içinde duran silahlan ateşlenmeye hazır iki asker yolunu kesti.</p>

  <p class="p31">&ldquo;Kramer?"</p>

  <p class="p31">"Evet.&rdquo; Yüzüne bir ışık tutuldu.</p>

  <p class="p31">&ldquo;Çağrınız gönderildi."</p>

  <p class="p31">&ldquo;Bir gelişme var mı?&rdquo; diye sordu Kramer.</p>

  <p class="p31">&ldquo;Yakınlarda bizimle temas kuran bir kruvazör var. Ama bir jet motoru zarar görmüş ve hattan uzaklaşarak yavaşça Dünya&rsquo;ya doğru yol alıyor.&rdquo;</p>

  <p class="p31">"İyi.&rdquo; Kramer başını salladı ve içinin hafiflediğini hissetti. Bir sigara yakıp askerlere de birer tane verdi. Askerler sigaralarını yaktı.</p>

  <p class="p31">"Efendim&rdquo; dedi askerlerden biri. &ldquo;Deney gemisiyle ilgili söylenenler doğru mu?"</p>

  <p class="p31">"Ne demek istiyorsun?&rdquo;</p>

  <p class="p31">"Canlanıp kaçtığı yani?"</p>

  <p class="p31">"Hayır, hayır tam olarak değil&rdquo; dedi Kramer. &ldquo;Johnson üniteleri yerine yeni bir tip kumanda sistemi vardı. Tam olarak test edilmemişti.&rdquo;</p>

  <p class="p22"><span class="t26">&nbsp;</span></p>

  <p>&ldquo;Ama efendim, uzayda kruvazörlerden biri ona yaklaşmış, bir arkadaşım bu geminin tuhaf davrandığını söyledi. Daha önce onun gibi bir şeyle hiç karşılaşmamış. Bir keresinde Dünya&rsquo;da Washington Eyaleti&rsquo;nde balık, levrek avlarken olduğu gibiymiş. Balıklar zekiymiş, bir o yana bir bu yana...&rdquo;</p>

  <p>&ldquo;Kruvazörünüz geliyor&rdquo; dedi diğer asker. "Bakın!&rdquo;</p>

  <p>Biçimi belli olmayan muazzam büyüklükte bir gemi alana iniyordu. Bir dizi küçük yeşil sinyal ışığından başka bir şey göremiyorlardı. Kramer karaltıya baktı.</p>

  <p>&ldquo;Acele etseniz iyi olur efendim&rdquo; dedi askerler. &ldquo;Burada fazla uzun süre kalmazlar.&rdquo;</p>

  <p>&ldquo;Sağ olun.&rdquo;</p>

  <p>Kramer uzun adımlarla, alanı kaplayan, başının üzerinde yükselen karaltıya yöneldi. Bordasından aşağı indirilmiş rampaya tutundu. Rampa yükseldi, Kramer bir an sonra gemi ambarındaydı. Ambar kapağı arkasından kayarak kapandı.</p>

  <p>Merdivenlerden ana güverteye çıkarken türbinler gümbürdeyerek gemiyi aydan uzaya doğru itti.</p>

  <p>Kramer ana güverteye giden kapıyı açtı. Aniden durarak şaşkınlıkla çevresine bakındı. Görünürde kimsecikler yoktu. Gemi boştu.</p>

  <p>"Ulu tanrım&rdquo; dedi. Birden gerçek kafasına dank ederek onu uyuşturdu. Başı dönerek bir banka oturdu. &ldquo;Ulu tanrım.&rdquo;</p>

  <p>Gemi Dünya ve Ay&rsquo;dan her an biraz daha uzaklaşarak gümbürtüyle uzaya açılıyordu.</p>

  <p>Ve yapabileceği hiçbir şey yoktu.</p>

  <p>"Demek çağrıyı sen gönderdin&rdquo; dedi en sonunda. &ldquo;Görüntülü telefondan beni arayan Dünya&rsquo;dan bir hastane değil şendin. Her şey planın parçasıydı.&rdquo;</p>

  <p class="p22"><span class="t26">&nbsp;</span></p>

  <p>Yukarıya, sağına soluna bakındı. &ldquo;Dolores de gerçekten...&rdquo;</p>

  <p>"Karın iyi&rdquo; dedi tepesindeki duvar hoparlörü ifadesiz bir sesle. &ldquo;Bir aldatmacaydı. Seni bu şekilde kandırdığım için özür dilerim Philip, ama başka bir şey düşünemedim. Bir gün daha geciksem Dünya&rsquo;ya geri dönmüş olacaktın. Beni derin uzayda bulabileceklerinden o kadar emindiler ki burada fazla bir tehlikeye maruz kalmadan kalabildim. Ama çalman mektup bile en sonunda bulunmuştu.&rdquo;</p>

  <p>Kramer tedirginlikle sigarasını içti. &ldquo;Ne yapacaksın? Nereye gidiyoruz?"</p>

  <p>"İlk önce seninle konuşmak istiyorum. Tartışmak istediğim çok şey var. Beni diğerleriyle birlikte terk ettiğinde büyük hayal kırıklığına uğradım. Kalacağını ummuştum.&rdquo; Kuru ses kısık kısık güldü. "Eskiden sen ve ben nasıl konuşurduk hatırlıyor musun? Uzun zaman önceydi.&rdquo;</p>

  <p>Gemi hız kazanıyordu. Uzayda muazzam bir hızla yüzerek, şimşek gibi son savunma bölgesini geride bırakıyordu. Kramer ani bir mide bulantısıyla bir an iki büklüm oldu.</p>

  <p>Doğrulduğunda duvardan gelen ses devam etti. "Bu kadar çabuk hızlandırdığım için özür dilerim ama hâlâ tehlikedeyiz. Birkaç dakika daha, sonra özgür olacağız!"</p>

  <p>"Ya yuk gemileri? Burada bir yerlerde değiller mi?&rdquo;</p>

  <p>"Birkaç tanesini atlattım. Beni epeyi merak ediyorlar.&rdquo;</p>

  <p>&ldquo;Merak mı ediyorlar?&rdquo;</p>

  <p>"Farklı olduğumu daha çok organik mayınlarına benzediğimi hissediyorlar. Bundan hoşlanmıyorlar.</p>

  <p class="p22"><span class="t26">&nbsp;</span></p>

  <p class="p32">Yakında bu bölgeden geri çekileceklerine inanıyorum. Belli ki benimle uğraşmak istemiyorlar. Garip bir ırk Philip. Onları yakından incelemek, haklarında bir şeyler öğrenmek isterdim. Bütün araçları ve aletleri şu ya da bu biçimde canlı. İnşa ettikleri ya da oluşturdukları bir şey yok. Bir şeyi yapmak fikri onlara yabancı. Onlar varolan canlı türlerinden yararlanıyorlar. Gemileri bile..."</p>

  <p class="p32">"Nereye gidiyoruz?" dedi Kramer. &ldquo;Beni nereye götürdüğünü bilmek istiyorum,&rdquo;</p>

  <p class="p32">"Açıkça söylemek gerekirse, emin değilim.&rdquo;</p>

  <p class="p32">&ldquo;Emin değil misin?&rdquo;</p>

  <p class="p32">&ldquo;Henüz bazı ayrıntıları çözmedim. Planımda hâlâ bazı belirsiz noktalar var. Ama kısa sürede onları düzelteceğimi düşünüyorum."</p>

  <p class="p32">&ldquo;Planın ne?" dedi Kramer.</p>

  <p class="p32">&ldquo;Çok basit. Ana kumanda odasına gelip oturmak istemez misin? Koltuklar o metal banktan çok daha rahat."</p>

  <p class="p32">Kramer kumanda odasına giderek kumandaların başına oturdu. İşe yaramayan aygıtlara bakmak kendini tuhaf hissettiriyordu.</p>

  <p class="p32">&ldquo;Sorun nedir?" diye hışırdadı kumandanın üzerindeki hoparlör.</p>

  <p class="p32">Kramer çaresizce işaret etti. "Etkisizim. Hiçbir şey yapamıyorum. Bu da hoşuma gitmiyor. Beni suçluyor musun?&rdquo;</p>

  <p class="p32">&ldquo;Hayır. Hayır, seni suçlamıyorum. Ama çok yakında kumandayı alacaksın. Endişelenme. Seni bu şekilde götürmek, yalnızca geçici bir önlem. Düşünmediğim bir şeydi. Görüldüğüm yerde vurulacağım emrinin verileceğini unuttum."</p>

  <p class="p32">"Gross&rsquo;un fikriydi."</p>

  <p class="p22"><span class="t26">&nbsp;</span></p>

  <p class="p33">"Buna şüphem yok. Bu fikir, yani planım o gün evde projeyi anlatmaya başlar başlamaz aklıma geldi. Hatalı olduğunu hemen gördüm, sizlerin zihin hakkında hiçbir şey anlamadığınızı. İnsan beyninin organik bir bedenden karmaşık yapay bir uzay gemisine naklinin, zihnin düşünme yetisinin kaybını içermeyeceğini anladım. Bir insan düşünüyorsa vardır.</p>

  <p class="p33">&ldquo;Bunu anladığımda çok eski bir hayalin gerçekleşme ihtimalini gördüm. Seninle ilk tanıştığımda epeyi geçkin bir yaştaydım Philip. Önümde ölümden başka bekleyebileceğim bir şey yoktu ve onunla birlikte bütün fikirlerim de yok olacaktı. Dünyada hiçbir iz bırakmamıştım, hiçbir şey. Öğrencilerim teker teker elimden geçip hayata katılıyordu, Büyük Araştırma Projesi&rsquo;nde, daha büyük, daha iyi savaş silahları arayışında çalışmak için.</p>

  <p class="p33">&ldquo;Dünya uzun zamandır savaşıyor, önce kendi içinde savaştı, sonra Marslılarla, sonra da Proxima Centauri&rsquo;den hakkında hiçbir şey bilmediğimiz bu varlıklarla. İnsan toplumu savaşı kültürel bir kurum olarak geliştirdi, astronomi ya da matematik bilimi gibi. Savaş hayatımızın bir parçası. Bir kariyer, saygı gören bir meslek. Zeki, uyanık genç adamlar ve kadınlar bu mesleği seçiyor, Nebukadnedzar&rsquo;ın zamanında yaptıkları gibi canla başla çalışıyorlar. Bu her zaman böyle olmuştur.</p>

  <p class="p33">"Ama insanın içinde doğuştan savaşma dürtüsü var mıdır? Sanmıyorum, hiçbir toplumsal gelenek doğuştan gelmez. Savaş yapmayan pek çok insan halkı vardı. Eskimolar bu düşünceyi hiçbir zaman kavrayamadı, Amerika Kızılderilileri hiçbir zaman savaşı kaldıramadı.</p>

  <p class="p22"><span class="t26">&nbsp;</span></p>

  <p>"Ama bu ayrı görüşler ortadan kaldırıldı, bir kültürel model oluşturuldu, bu da bütün gezegen için standart hale geldi. Şimdiyse içimize yerleşti.</p>

  <p>&ldquo;Ama zaman içinde bir yerlerde başka sıkıntı verici sorunlar çıkmış ve yerleşmiş olsaydı, insanlar ve malzemenin toplanmasından farklı bir şey yapılabilir..."</p>

  <p>&ldquo;Planın nedir?&rdquo; dedi Kramer. "Teoriyi biliyorum. Derslerinden birinin bir parçasıydı.&rdquo;</p>

  <p>&ldquo;Evet bitki seleksiyonu üzerine olan bir dersin kapsamındaydı hatırladığım kadarıyla. Bana bu teklifle geldiğinizde sonunda fikrimin hayata geçirilebileceğini fark ettim. Savaşın bir içgüdü değil de alışkanlık olduğu konusundaki teorimde haklıysam, Dünya&rsquo;dan uzakta, kültürel köklerin en az olacağı bir yerde kurulacak bir toplum farklı biçimde gelişebilirdi. Bizim bakış açımızı benimsemeyen, başka bir temelden yola çıkan bir toplum, bizim geldiğimiz noktaya ulaşmayabilir. Geride yıkım ve enkazdan başka bir şey kalmayana kadar, her biri diğerinden büyük savaşlardan başka bir şeyin olmadığı bir çıkmaza girmez.</p>

  <p>&ldquo;Elbette deneye rehberlik edecek bir Gözetmen olması gerek. Bir kriz, çok çabuk, muhtemelen ikinci kuşakla birlikte gelecektir. Kain çok geçmeden ortaya çıkacaktır.</p>

  <p>&ldquo;Görüyorsun ya Kramer çoğu zamanımı küçük bir gezegende ya da ayda hareketsiz geçirirsem yüzyıl kadar iş görebilirim. Bu yeni koloninin gideceği yönü görmek için yeterli bir zaman olacaktır. Ondan sonra da, eh ondan sonrası yeni koloniye bağlı olacak.</p>

  <p>&ldquo;İyi ki de böyle olacak. İnsanlar eninde sonunda kendi başına kontrolü ele almak zorunda. Yüz yıl, ondan sonra kendi kaderleri kendi ellerinde olacak. Belki yanılıyorumdur, belki savaş alışkanlıktan daha fazlasıdır. Belki evrenin kanunudur, belki canlılar gruplar halinde yalnızca grup şiddetiyle var olabilirler.</p>

  <p>"Ama yine bu yolda devam edeceğim ve savaşın yalnızca bir alışkanlık olması ihtimaline dayanacağım, haklı olduğum ve savaşın doğal olmayan bir şey olduğunu fark edemeyecek kadar alıştığımız bir şey olduğu ihtimaline. Yere gelince! Bu konuda emin değilim. Hâlâ yeri bulmamız gerekiyor.</p>

  <p>"Şu anda yaptığımız şey de bu. Sen ve ben gözlerden uzak birkaç sistemi inceleyeceğiz, Ticaret olasılığının az olduğu, bu nedenle Dünya gemilerinin uzak duracağı gezegenleri. İyi bir yer olabilecek bir gezegen biliyorum. Fairchild keşif gezisinin orijinal elyazmasında bildirdiği bir yer. Başlangıç olarak orayı yoklayabiliriz.&rdquo;</p>

  <p>Gemi sessizdi.</p>

  <p>Kramer bir süre oturup metal zemine baktı. Zemin türbinlerin hareketiyle düzenli olarak titreşiyordu. En sonunda başını kaldırdı.</p>

  <p>"Haklı olabilirsin. Belki de bakış açımız yalnızca bir alışkanlıktır.&rdquo; Kramer ayağa kalktı. &ldquo;Ama aklına şu geldi mi merak ediyorum.&rdquo;</p>

  <p>&ldquo;Neymiş o?"</p>

  <p>"Eğer bu binlerce yıl öteye giden, bu kadar derine yerleşmiş bir alışkanlıksa yerleşimcilerin bu alışkanlıktan kurtulup Dünya&rsquo;yı ve Dünya adetlerini bir kenara bırakmasını sağlayacaksın? Ya bu kuşak, koloniyi kuran ilk insanlar ne olacak? Bir sonraki kuşağın bunlardan kurtulmuş olacağı konusunda haklı olabilirsin... Onlara başka bir şey öğretecek...&rdquo; Sırıttı. "Yukarıda Yaşlı Adam olduğu takdirde."</p>

  <p class="p22"><span class="t26">&nbsp;</span></p>

  <p>Kramer duvar hoparlörüne baktı. &ldquo;Kuramına göre bu kuşak kurtarılamayacaksa ve her şeyin yeni kuşakla başlaması gerekliyse, insanların Dünya&rsquo;yı terk edip seninle gelmesini nasıl sağlayacaksın?&rdquo;</p>

  <p>Duvar hoparlörü sessizdi. Sonra bir ses çıkardı, hafif kuru bir kahkaha.</p>

  <p>&ldquo;Sana şaşırıyorum Philip. Yerleşimciler bulunabilir. Çok fazla kişiye ihtiyacımız yok, yalnızca bir iki kişi." Hoparlör yine kıkırdadı. "Sana çözümümü söyleyeyim."</p>

  <p>Koridorun ucunda bir kapı kayarak açıldı. Bir ses, çekingen bir ses duyuldu. Kramer döndü.</p>

  <p>&ldquo;Dolores!&rdquo;</p>

  <p>Dolores Kramer kararsızca durarak kumanda odasına baktı. Gözleri hayretle büyüdü. "Phil! Burada ne işin var? Neler oluyor?&rdquo;</p>

  <p>Birbirlerine baktılar.</p>

  <p>&ldquo;Neler oluyor? Bir ay patlamasında yaralandığım haber verdiler..."</p>

  <p>Duvar hoparlörü tıslayarak canlandı. "Görüyorsun ya Philip, bu sorun çözüldü bile. Çok fazla insana ihtiyacımız yok, sadece bir çift bile yeterli.&rdquo;</p>

  <p>Kramer yavaşça başını salladı. "Anlıyorum" diye mırıldandı boğuk bir sesle. &ldquo;Sadece bir çift. Bir erkek ve bir kadın."</p>

  <p>"Eğer onlara göz kulak olacak ve her şeyin olması gerektiği gibi gitmesini sağlayacak biri olursa yapabilirler. Sana yardım edebileceğim epeyi şey olacak Philip. Bir sürü şey. Çok iyi geçineceğimizi düşünüyorum."</p>

  <p>Kramer buruk bir biçimde sırıttı. "Hayvanlara ad koymamıza bile yardım edebilirsin&rdquo; dedi. Anladığım kadarıyla bu ilk adım."</p>

  <p>&ldquo;Memnun olurum&rdquo; dedi soğuk ve monoton ses. &ldquo;Hatırladığım kadarıyla benim görevim onları birer birer önünüze getirmek olacak. Sonra siz adlandırma işini yapabilirsiniz.&rdquo;</p>

  <p>&ldquo;Anlamıyorum&rdquo; diye bocaladı Dolores. &ldquo;Ne demek istiyor Phil? Hayvanları adlandırmak mı? Ne tür hayvanlar? Nereye gidiyoruz?"</p>

  <p>Kramer yavaşça lumbuza yürüdü, kollarını kavuşturup sessizce uzaklara baktı. Geminin ötesinde sayısız ışık parçacığı parlıyordu, karanlık boşlukta parlayan sayısız kor. Yıldızlar, güneşler, sistemler. Sonsuz, sayısız. Dünyalardan oluşan bir evren. onları bekleyen, karanlıkta parlayan ve ışıldayan sonsuz gezegen.</p>

  <p>Lumbuzdan uzaklaşarak karısının yanına döndü. &ldquo;Nereye mi gidiyoruz?&rdquo; Gözleri panikle irileşmiş, korkmuş ve gergin görünen karısına gülümsedi. "Nereye gittiğimizi bilmiyorum" dedi. "Ama her nasılsa bu şu anda önemli görünmüyor... Profesörün ne demek istediğini anlayabiliyorum, önemli olan sonuç.&rdquo;</p>

  <p>Aylardır ilk kez Dolores&rsquo;e sarıldı. Kadının gözlerinde başta hâlâ korku ve tedirginlik vardı, bedeni gergindi. Sonra aniden kollarında gevşedi, yanakları yaşlarla ıslanmıştı.</p>

  <p>&ldquo;Phil, gerçekten yeniden başlayabilir miyiz dersin? Sen ve ben?&rdquo; Kramer karısını önce şefkatle sonra ihtirasla öptü.</p>

  <p>Uzay gemisi hızla sonsuz, el değmemiş boşlukta ilerledi.</p>

  <p>&nbsp;</p>
</body>
</html>
