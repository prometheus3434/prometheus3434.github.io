<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>ÖTEDEKİ VUB</title>
</head>

<body>
  <h1><a id="a41"></a>ÖTEDEKİ VUB</h1>

  <p class="p25">Yüklemeyi bitirmek üzereydiler. Yüzü sıkıntıyla çökmüş Optus dışarıda kollarını kavuşturmuş duruyordu. Kaptan Franco sırıtarak, tembel adımlarla kalastan aşağı yürüdü.</p>

  <p class="p25">&ldquo;Ne oldu?&rdquo; dedi. &ldquo;Bunun için para alıyorsun."</p>

  <p class="p25">Optus hiçbir şey söylemedi. Cüppesini toplayarak döndü. Kaptan ayağıyla cüppenin eteğine bastı.</p>

  <p class="p25">&ldquo;Bir dakika. Hemen gitme. Sözümü bitirmedim.&rdquo;</p>

  <p class="p25">&ldquo;Ah!&rdquo; Optus ağırbaşlılıkla döndü. "Köye geri dönüyorum.&rdquo; İskeleden uzay gemisine taşınan hayvanlarla kuşlara baktı. &ldquo;Yeni avlar düzenlemeliyim.&rdquo;</p>

  <p class="p25">Franco bir sigara yaktı. "Neden olmasın? Bozkıra gidip iz sürebilirsiniz tekrar. Ama Mars&rsquo;la Dünya arasındaki yolu yanladık mı...&rdquo;</p>

  <p class="p25">Optus tek kelime etmeden uzaklaştı. Franco tahtanın başında, ikinci kaptana katıldı.</p>

  <p class="p25">&ldquo;Nasıl gidiyor?&rdquo; diye sordu. Saatine baktı. &ldquo;Sıkı pazarlıkla bir sürü şey aldık.&rdquo;</p>

  <p class="p25">İkinci kaptan yüzünü ekşiterek ona baktı. "Bunu nasıl açıklıyorsun?"</p>

  <p class="p25">&ldquo;Senin neyin var? Bizim onlardan çok ihtiyacımız var.&rdquo;</p>

  <p class="p25">&ldquo;Sonra görüşürüz kaptan.&rdquo; İkinci kaptan, uzun bacaklı iki Mars gu-kuşunun arasında kalastan yukarı çıktı. Franco onun gözden kaybolmasını izledi. Adamı takip edip, tahtadan lumbar ağzına çıkmak üzereyken <span class="t23">onu</span> gördü.</p>

  <p class="p22"><span class="t26">&nbsp;</span></p>

  <p>&lsquo;&lsquo;Aman tanrım!&rdquo; Elleri kalçalarında ona baktı. Peterson yüzü kıpkırmızı, bir ipin ucunda onu çekerek patikada yürüyordu.</p>

  <p>&ldquo;Özür dilerim Kaptan&rdquo; dedi ipi çekiştirerek, Franco adama doğru yürüdü.</p>

  <p>&ldquo;Bu nedir?"</p>

  <p>Vub bedeni aşağı sarkarak durdu, iri cüssesi ağır ağır yerine oturdu. Gözleri yarı kapalı oturuyordu. Böğrünün çevresinde vızıldayan bir iki sineğe kuyruğunu salladı.</p>

  <p><span class="t23">Oturdu.</span> Sessizlik oldu.</p>

  <p>"Bir vub&rdquo; dedi Peterson. &ldquo;Elli sente bir yerliden aldım. Çok sıradışı bir hayvan olduğunu söyledi. Çok saygı görüyormuş.&rdquo;</p>

  <p>&ldquo;Bu mu?&rdquo; Franco vubun aşağı inen yan tarafını dürttü. &ldquo;Bir domuz! Büyük, pis bir domuz!&rdquo;</p>

  <p>&ldquo;Evet efendim bir domuz. Yerliler ona vub diyor."</p>

  <p>&ldquo;İri bir domuz. 180 kilo geliyor olmalı.&rdquo; Franco hayvanın kaba tüylerinden bir tutam yakaladı. Vub keskin bir soluk aldı. Küçük ıslak gözleri açıldı. Sonra büyük ağzı seğirdi.</p>

  <p>Vubun yanaklarından süzülen bir damla yaş yere döküldü.</p>

  <p>&ldquo;Belki tadı güzeldir&rdquo; dedi Peterson gergin bir biçimde.</p>

  <p>&ldquo;Yakında öğreniriz.&rdquo;</p>

  <p>Geminin ambarında, derin uykudaki vub, geminin kalkışını sağsalim atlattı. Uzaya çıktıklarında ve her şey düzgün çalıştığında, Kaptan Franco, nasıl bir hayvan olduğunu anlayabilmesi için yukarıdaki vubu getirmelerini söyledi.</p>

  <p>Koridora zorlukla sığan vub sızlanıp hırıldadı.</p>

  <p>&ldquo;Hadi&rdquo; dedi Jones sinirle ipi çekiştirerek. Vub kaygan krom duvarlara derisini sürterek kıvrılıp büküldü. Bir yığın halinde paldır küldür yuvarlanarak bekleme salonuna girdi. Adamlar ayağa fırladı.</p>

  <p>&ldquo;Ulu tanrım&rdquo; dedi French. &ldquo;Bu da ne?&rdquo;</p>

  <p>&ldquo;Peterson bir vub olduğunu söylüyor&rdquo; dedi Jones. &ldquo;Bu onun.&rdquo; Vubu tekmelediğinde hayvan hızlı hızlı soludu, sallanarak ayağa kalktı.</p>

  <p>&ldquo;Nesi var?&rdquo; French hayvanın yanına geldi. &ldquo;Kusacak mı?"</p>

  <p>Onu izlediler. Vub kederle gözlerini yuvarlayıp etrafındaki adamlara baktı.</p>

  <p>&ldquo;Sanırım susamış&rdquo; dedi Peterson. Su getirmeye gitti. French başını salladı.</p>

  <p>&ldquo;Kalkışta zorlanmamıza şaşmamalı. Bütün safra hesaplarını tekrar yapmak zorunda kaldım.&rdquo;</p>

  <p>Peterson suyla geri döndü. Vub adamlara sıçratarak minnetle suyu şapır şupur içti.</p>

  <p>Kaptan Franco kapıda belirdi.</p>

  <p>&ldquo;Şuna bir bakalım.&rdquo; Gözlerini kısarak önündeki şeyi iyice inceledi. "Bunu elli sente mi aldın?"</p>

  <p>&ldquo;Evet efendim&rdquo; dedi Peterson. &ldquo;Hemen hemen her şeyi yiyor. Onu tahılla besledim, hoşuna gitti. Sonra patates, lapa, yemek artıkları ve süt. Yemek yemekten hoşlanıyor gibi. Yedikten sonra yatıp uyuyor."</p>

  <p>&ldquo;Anladım&rdquo; dedi Kaptan Franco. &ldquo;Tadına gelince. Asıl mesele bu. Onu daha fazla şişmanlatmanın bir anlamı yok sanırım. Bana yeterince şişmanmış gibi geliyor. Aşçı nerede? Buraya gelsin. Ona soracağım şeyler..."</p>

  <p>Vub suyu şapırdatmayı bırakıp Kaptan&rsquo;a baktı.</p>

  <p>"Cidden Kaptan&rdquo; dedi vub. &ldquo;Başka şeylerden konuşmayı öneriyorum &rdquo;</p>

  <p>Odada çıt çıkmadı.</p>

  <p>&ldquo;Bu da neydi?&rdquo; Franco. &ldquo;Az önceki?"</p>

  <p>"Vub efendim&rdquo; dedi Peterson. &ldquo;Konuştu.&rdquo; Hepsi vuba baktı.</p>

  <p>"Ne dedi? Ne dedi?&rdquo;</p>

  <p>&ldquo;Başka şeylerden konuşmamızı önerdi."</p>

  <p>Franco vuba yürüdü. Her yönden alıcı gözle inceleyerek hayvanın çevresinde dolaştı. Sonra geri dönüp adamların yanında durdu.</p>

  <p>&ldquo;İçinde bir yerli mi var acaba?&rdquo; dedi düşünceli bir biçimde. &ldquo;Belki açıp içine bakmalıyız."</p>

  <p>&ldquo;Hadi ama!&rdquo; diye bağırdı vub. &ldquo;Öldürüp kesmekten başka bir şey düşünmez misiniz siz?&rdquo;</p>

  <p>Franco yumruklarını sıktı. "Dışarı çık! Her kimsen, dışarı çık!"</p>

  <p>Hiç hareket yoktu. Adamlar ifadesiz yüzlerle bir araya toplanıp vuba baktı. Vub kuyruğunu oynattı. Aniden geğirdi.</p>

  <p>&ldquo;Affedersiniz&rdquo; dedi vub.</p>

  <p>&ldquo;İçinde birinin olduğunu sanmıyorum" dedi Jones alçak bir sesle. Birbirlerine baktılar.</p>

  <p>Aşçı içeri girdi.</p>

  <p>"Beni mi istemiştiniz Kaptan?&rdquo; dedi. &ldquo;Bu da ne?&rdquo;</p>

  <p>&ldquo;Bir vub&rdquo; dedi Franco. "Yenecek. Ölçüp bak bakalım ne...&rdquo;</p>

  <p>&ldquo;Sanırım konuşmalıyız&rdquo; dedi vub. &ldquo;Mümkünse sizinle bu konuyu konuşmak isterim Kaptan. Bazı temel konularda sizinle anlaşamadığımızı görüyorum.&rdquo;</p>

  <p>Kaptan&rsquo;ın karşılık vermesi uzun zaman aldı. Vub iyi huylu bir biçimde bekleyip çenesindeki sulan yaladı.</p>

  <p>&ldquo;Odama gel&rdquo; dedi Kaptan en sonunda. Dönüp odadan çıktı. Vub ayaklanıp arkasından yürüdü. Adamlar onun gitmesini izledi. Merdivenleri çıktığını işittiler.</p>

  <p class="p22"><span class="t26">&nbsp;</span></p>

  <p>&ldquo;Sonuç ne olacak acaba?&rdquo; dedi aşçı. "Neyse, ben mutfaktayım. Öğrenir öğrenmez bana da haber verin.&rdquo;</p>

  <p>&ldquo;Tabii&rdquo; dedi Jones. &ldquo;Tabii.&rdquo;</p>

  <p>Vub içini çekerek bir köşeye çöktü. &ldquo;Beni mazur görmelisiniz" dedi. &ldquo;Korkarım çeşitli rahatlama biçimlerine bir bağımlılığım söz konusu. Benim kadar büyük olunca...&rdquo;</p>

  <p>Kaptan sabırsızlıkla başını salladı. Masasına oturup ellerini kavuşturdu.</p>

  <p>&ldquo;Tamam&rdquo; dedi. &ldquo;Başlayalım. Sen bir vubsun? Doğru mu?&rdquo;</p>

  <p>Vub omuz silkti. &ldquo;Sanırım. Bize verdikleri ad bu, yerlilerin yani. Bizim kendimize ait bir terimimiz var."</p>

  <p>&ldquo;Üstelik İngilizce konuşuyorsun? Daha önce Dünyalılarla temasın oldu mu?&rdquo;</p>

  <p>&ldquo;Hayır.&rdquo;</p>

  <p>&ldquo;O halde nasıl yapıyorsun?"</p>

  <p>&ldquo;İngilizce konuşmayı mı? İngilizce mi konuşuyorum? Belirli bir şey konuştuğumun bilincinde değilim. Zihnini inceledim...&rdquo;</p>

  <p>&ldquo;<span class="t22">Zihnimi mi</span>?&rdquo;</p>

  <p>&ldquo;İçerikleri inceledim, özellikle de benim semantik depo adını verdiğim yeri..."</p>

  <p>&ldquo;Anlıyorum&rdquo; dedi Kaptan. &ldquo;Telepati. Elbette."</p>

  <p>"Çok eski bir ırkız" dedi vub. &ldquo;Eski ve hantal. Bir yerden bir yere gitmemiz çok zor. Bu kadar ağır ve yavaş bir şeyin daha çevik varlıkların insafına kalmış olmasını anlayabilirsiniz. Fiziksel savunmaya güvenmemizin bir anlamı yoktu. Nasıl kazanabilirdik? Koşamayacak kadar ağır, savaşamayacak kadar yumuşak, avlanamayacak kadar iyi yürekliydik...&rdquo;</p>

  <p>"Neyle besleniyorsunuz?&rdquo;</p>

  <p class="p22"><span class="t26">&nbsp;</span></p>

  <p>&ldquo;Bitkiler. Sebzeler. Hemen her şeyi yiyebiliriz. Açık fikirliyizdir. Hoşgörülü, eklektik ve geniş fikirli. Yaşar ve yaşatırız. Şimdiye kadar böyle idare ettik.&rdquo;</p>

  <p>Vub, Kaptan&rsquo;ı süzdü.</p>

  <p>"Bu yüzden şu beni kaynatma meselesine o denli şiddetle itiraz ediyorum ya. Zihninizdeki görüntüyü görebiliyorum, bedenimin büyük kısmı donmuş gıda dolabında, bir kısmım tencerede, birazım kediniz için...&rdquo;</p>

  <p>&ldquo;Demek zihin okuyorsun?&rdquo; dedi Kaptan. &ldquo;İlginç. Başka bir şey var mı? Yani buna benzer başka ne yapabiliyorsun?&rdquo;</p>

  <p>&ldquo;Ufak tefek şeyler&rdquo; dedi gözlerini odada gezdiren vub dalgın dalgın. &ldquo;Güzel bir eviniz var Kaptan. Oldukça düzenli tutuyorsunuz. Düzenli canlı türlerine saygı duyarım. Bazı Mars kuşları çok tertiplidir. Yuvalarındaki fazlalıkları atarlar, yuvalarını süpürürler ve..."</p>

  <p>&ldquo;Doğru.&rdquo; Kaptan başını salladı. &ldquo;Ama meseleye dönecek olursak...&rdquo;</p>

  <p>&ldquo;Elbette. Beni akşam yemeği yapmaktan söz ettiniz. Bana söylendiğine göre tadım güzel. Belki biraz yağlı ama körpe. Ancak bu tür barbarca tutumlara yönelirseniz halklarımız arasında nasıl kalıcı bir bağ kurulabilir? Beni yemek? Bunun yerine benimle sanat, felsefe tartışmak...&rdquo;</p>

  <p>Kaptan ayağa kalktı. &ldquo;Felsefe. Gelecek ay yiyecek bir şey bulmakta zorlanacağımızı bilmek seni ilgilendirebilir. Talihsiz bir biçimde bozulan gıdalarımız...&rdquo;</p>

  <p>&ldquo;Biliyorum&rdquo; Vub başını salladı. &ldquo;Ama hepimiz saman çöpü falan çeksek demokrasi ilkelerinize daha uygun olmaz mı? Ne de olsa demokrasi, azınlığı bu tür hak ihlallerinden korumak için var. Şimdi her birimiz bir oy kullanırsak..."</p>

  <p class="p22"><span class="t26">&nbsp;</span></p>

  <p>Kaptan kapıya yürüdü.</p>

  <p>&ldquo;Kaybol!" dedi. Kapıyı açtı. Ağzını açtı.</p>

  <p>Ağzı açık, gözleri bir noktaya dikili, parmakları hâlâ topuzun üzerinde, hiç kıpırdamadan durdu.</p>

  <p>Vub onu izledi. En sonunda badi badi yürüyerek Kaptan&rsquo;ın yanından geçip odadan çıktı. Düşünceli düşünceli koridorda uzaklaştı.</p>

  <p>Oda sessizdi.</p>

  <p>&ldquo;Görüyorsun ya&rdquo; dedi vub. &ldquo;Ortak bir mitimiz var. Zihnin pek çok tanıdık mit sembolü içeriyor. İştar, Odysseus..."</p>

  <p>Peterson yere bakarak sessizce oturdu. İskemlesinde kıpırdandı.</p>

  <p>&ldquo;Devam et&rdquo; dedi. &ldquo;Lütfen devam et.&rdquo;</p>

  <p>&ldquo;Sizin Odysseusunuzda öz bilince sahip pek çok ırkın mitolojisinde olan bir figür buluyorum. Benim yorumuma göre Odysseus gerçekte kendisinin farkında olmayan bir birey gibi dolaşıyor. Bu ayrılma kavramı, aileden ve ülkeden ayrılma. Bireyselleşme süreci."</p>

  <p>&ldquo;Ama Odysseus evine dönüyor." Peterson lombozdan dışarı, yıldızlara, boş evrende parlayan sabit, sonsuz yıldızlara baktı. &ldquo;En sonunda evine gidiyor."</p>

  <p>&ldquo;Tüm varlıkların yapması gerektiği gibi. Ayrılık anı geçici bir dönem, ruhun kısa bir yolculuğu. Başlar ve sona erer. Gezgin kendi ülkesine ve ırkına geri döner..."</p>

  <p>Kapı açıldı. Vub kocaman başını çevirerek durdu.</p>

  <p>Kaptan Franco arkasında adamlarla odaya girdi. Kapıda duraksadılar.</p>

  <p>&ldquo;İyi misin?&rdquo; dedi French.</p>

  <p>&ldquo;Beni mi soruyorsun?" dedi Peterson şaşırarak. &ldquo;Neden ben?&rdquo;</p>

  <p>Franco silahını indirdi. &ldquo;Buraya gel&rdquo; dedi Peterson&rsquo;a. "Ayağa kalk ve buraya gel."</p>

  <p>Sessizlik oldu.</p>

  <p>&ldquo;Git&rdquo; dedi vub. &ldquo;Önemli değil.&rdquo;</p>

  <p>Peterson ayağa kalktı. "Ne için?&rdquo;</p>

  <p>&ldquo;Bu bir emir.&rdquo;</p>

  <p>Peterson kapıya yürüdü. French adamın kolunu tuttu.</p>

  <p>&ldquo;Neler oluyor?&rdquo; dedi Peterson kolunu büküp adamdan kurtularak. "Sizin neyiniz var?&rdquo;</p>

  <p>Kaptan Franco vuba doğru hamle yaptı. Vub duvarın köşesinde sırtını dayamış yattığı yerden başını kaldırıp baktı.</p>

  <p>&ldquo;Beni yeme fikrini saplantı haline getirmiş olmanız&rdquo; dedi, "ilginç. Neden acaba.&rdquo;</p>

  <p>&ldquo;Ayağa kalk&rdquo; dedi Franco.</p>

  <p>&ldquo;Nasıl isterseniz." Vub oflaya puflaya ayağa kalktı. &ldquo;Sabırlı olun. Bu iş benim için zor.&rdquo;</p>

  <p>Kesik soluklar aldı, dili sersem gibi sarkarak ayakta durdu.</p>

  <p>&ldquo;Onu şimdi vur" dedi French.</p>

  <p>&ldquo;Tanrı aşkına!" diye bağırdı Peterson. Jones korkudan feri kaçmış gözlerle ona döndü.</p>

  <p>"Ağzı açık bir heykel gibi oracıkta durduğunu sen görmedin. Eğer gelmeseydik hâlâ orada duruyor olacaktı.&rdquo;</p>

  <p>&ldquo;Kim? Kaptan mı?&rdquo; Peterson çevresine bakındı. &ldquo;Ama şimdi bir şeyi yok.&rdquo;</p>

  <p>Odanın ortasında duran vuba baktılar, yaratığın geniş göğsü inip kalkıyordu.</p>

  <p>"Hadi&rdquo; dedi Franco. &ldquo;Yolumuzdan çekil."</p>

  <p>Adamlar kapıya doğru çekildiler. "Epeyi korkuyorsunuz değil mi?&rdquo; dedi vub. &ldquo;Size bir şey yaptım mı? Ben zarar verme fikrine karşıyım. Tek yaptığım kendimi korumaya çalışmak. Ölüme koşa koşa gitmemi mi bekliyorsunuz? Ben de sizin gibi sezgileri olan bir varlığım. Geminizi görmek, hakkınızda bir şeyler öğrenmek ilgimi çekti. Yerliye beni...&rdquo;</p>

  <p>Silah sarsıldı.</p>

  <p>&ldquo;Gördünüz mü?&rdquo; dedi Franco. &ldquo;Düşündüğüm gibi.&rdquo;</p>

  <p>Vub soluk soluğa aşağı indi. Patilerini öne uzatıp, kuyruğunu çevresine çekti.</p>

  <p>"Çok sıcak&rdquo; dedi vub. "Jet motorlarına yakınız anladığım kadarıyla. Atom gücü. Teknik anlamda pek çok güzel iş başardınız. Belli ki bilimsel hiyerarşiniz ahlaki ve etik sorunları çözmek için henüz...&rdquo;</p>

  <p>Franco arkasındaki, odayı dolduran gözleri irileşmiş, sessiz adamlara baktı.</p>

  <p>&ldquo;Ben yaparım. Siz izleyebilirsiniz.&rdquo;</p>

  <p>French başını salladı. &ldquo;Beynine nişan almaya çalış. Yemek için uygun değil. Göğsünden vurma. Göğüs kafesi parçalanırsa kemikleri ayıklamak zorunda kalırız.&rdquo;</p>

  <p>&ldquo;Dinleyin&rdquo; dedi Peterson, kurumuş dudaklarını yalayarak. &ldquo;Size bir şey yaptı mı? Ne zararı dokundu? Size soruyorum. Hem zaten o hâlâ benim. Onu vurmaya hakkınız yok. Size ait değil.&rdquo;</p>

  <p>Franco silahını kaldırdı.</p>

  <p>&ldquo;Ben dışarı çıkıyorum&rdquo; dedi Jones, yüzü bembeyaz, midesi bulanmış bir halde. &ldquo;Görmek istemiyorum."</p>

  <p>&ldquo;Ben de öyle&rdquo; dedi French. Adamlar mırıldanarak dışarı sendelediler. Peterson kapıda oyalandı.</p>

  <p>"Bana mitlerden söz ediyordu" dedi &ldquo;Kimseyi incitmez.&rdquo;</p>

  <p>Dışarı çıktı.</p>

  <p>Franco vuba doğru yürüdü. Vub yavaşça başını kaldırdı. Yutkundu.</p>

  <p>&ldquo;Çok aptalca bir şey" dedi. "Bunu yapmak istemen beni üzüyor. Kurtarıcınızın anlattığı bir meselde...&rdquo;</p>

  <p>Silaha bakarak durdu.</p>

  <p>&ldquo;Gözüme bakarak yapabilir misin?&rdquo; dedi vub. "Bunu yapabilir misin?&rdquo;</p>

  <p>Kaptan bakışlarını yere indirdi. &ldquo;Çiftlikteyken yaban domuzlarımız vardı, pis domuzlar, yapabilirim.&rdquo;</p>

  <p>Vubun parlayan, ıslak gözlerine bakarak tetiği çekti.</p>

  <p>Tadı mükemmeldi.</p>

  <p>Kasvetli bir ruh hali içinde masada oturdular, bazıları ağzına bir lokma bile koymamıştı. Keyifli görünen tek kişi Kaptan Franco&rsquo;ydu.</p>

  <p>&ldquo;Daha var mı?" dedi çevresine bakınarak. &ldquo;Daha? Belki biraz da şarap.&rdquo;</p>

  <p>"Bana bu kadarı yeter" dedi French. &ldquo;Harita köşküne geri döneceğim sanırım."</p>

  <p>"Ben de öyle&rdquo; dedi Jones, sandalyesini itip ayağa kalkarak. &ldquo;Sonra görüşürüz."</p>

  <p>Kaptan gitmelerini izledi. Birkaç kişi daha izin alıp masadan kalktı.</p>

  <p>"Mesele ne sence?&rdquo; dedi Kaptan. Peterson&rsquo;a döndü. Peterson tabağına bakıyordu, patateslere, yeşil bezelyelere ve kalın sıcak diri et parçasına.</p>

  <p>Ağzını açtıysa da ses çıkmadı.</p>

  <p>Kaptan elini Peterson&rsquo;un omzuna koydu.</p>

  <p>&ldquo;Artık sadece organik madde&rdquo; dedi. &ldquo;Yaşam özü gitti." Sosunu biraz ekmekle kaşıklayarak yemeğini yedi. &ldquo;Bana gelince, yemek yemeği seviyorum. Bu bir canlının keyif alabileceği en büyük şeylerden biri. Yemek yemek, dinlenmek, düşünmek, tartışmak.&rdquo;</p>

  <p class="p22"><span class="t26">&nbsp;</span></p>

  <p>Peterson başını salladı. İki kişi daha masadan kalktı. Kaptan biraz su içip içini çekti.</p>

  <p>"Eh" dedi Kaptan. &ldquo;Bunun çok keyifli bir yemek olduğunu söylemeliyim. Vubun tadıyla ilgili işittiklerim doğruymuş. Çok güzel. Ancak geçmişte bu keyiften men edilmiştim."</p>

  <p>Peçetesiyle ağzını silip arkasına yaslandı. Peterson üzgün bakışlarla masaya bakıyordu.</p>

  <p>Kaptan onu dikkatle izledi. Ona doğru eğildi.</p>

  <p>"Hadi hadi&rdquo; dedi. &ldquo;Neşelen! Bir şeyler konuşalım.&rdquo;</p>

  <p>Gülümsedi.</p>

  <p>"Sözlerim yarım kalmadan önce dediğim gibi, mitlerde Odysseus&rsquo;un rolü...&rdquo;</p>

  <p>Peterson aniden başını yukarı kaldırıp adama baktı.</p>

  <p>&ldquo;Kaldığımız yerden devam edersek" dedi Kaptan. &ldquo;Bana kalırsa Odysseus..."</p>

  <p>&nbsp;</p>
</body>
</html>
