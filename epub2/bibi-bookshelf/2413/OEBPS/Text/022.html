<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>SAKLAMA MAKİNESİ</title>
</head>

<body>
  <h1><a id="a49"></a>SAKLAMA MAKİNESİ</h1>

  <p>DOKTOR LABYRINTH katlanır sandalyesinde arkasına yaslanıp kederle gözlerini kapadı. Battaniyesini dizlerine çekti.</p>

  <p>&ldquo;Ee?&rdquo; dedim. Mangalın yanında durmuş, ellerimi ısıtıyordum. Soğuk, açık bir gündü. Güneşli Los Angeles göğünde neredeyse tek bir bulut bile yoktu. Labyrinth&rsquo;in mütevazı evinin arkasında, dağlara kadar yayılan hafif engebeli bir yeşillik uzanıyordu. Kent sınırlan içinde el değememiş doğa izlenimini veren küçük bir orman. &ldquo;Eee?&rdquo; dedim. &lsquo;&lsquo;Makine beklediğin gibi çalıştı mı?&rdquo;</p>

  <p>Labyrinth karşılık vermedi. Başımı çevirdim. Yaşlı adam karamsar gözlerle önüne bakıyor, battaniyenin kenarına tırmanmaya çalışan boz renkli bir böceği izliyordu. Böcek düzenli adımlarla tırmanıyordu, yüzü ciddi ve boştu. Battaniyenin tepesini aşıp uzak kenardan aşağı gözden kayboldu. Tekrar yalnız kalmıştık.</p>

  <p>Labyrinth içini çekip bana baktı. &lsquo;&lsquo;Ah yeterince iyi çalıştı.&rdquo;</p>

  <p>Böceği arandım ama görünürlerde yoktu. Hafif bir esinti çevremde dolandı. Havanın kararmaya başladığı akşamüstünde, soğuk ve zayıf esiyordu. Mangala biraz daha yaklaştım.</p>

  <p>"Anlat bana" dedim.</p>

  <p>Çok okuyan ve çok boş zamanı olan insanların çoğu gibi Doktor Labyrinth de uygarlığımızın Roma olma yolunda ilerlediğine inanmıştı. Eski dünyayı,</p>

  <p class="p22"><span class="t26">&nbsp;</span></p>

  <p>Roma ve Yunan dünyasını yıkan çatlakları görüyordu sanırım. En sonunda dünyamızın, toplumu muzun onlar gibi yok olup gideceğine ve karanlık bir dönemin başlayacağına inanıyordu.</p>

  <p>Bunu düşünmüş olan Labyrinth toplumun yeniden karışması sırasında kaybolacak bütün o güzel ve değerli şeylere kafa yormaya başladı. Sanat, edebiyat, görgü, müzik, her şey kaybolacaktı. Ona öyle geliyordu ki, bütün bu yüce ve asil şeyler arasında müzik en çok kayba uğrayıp, en hızlı unutulan şey olacaktı.</p>

  <p>Müzik en dayanıksız, en kırılgan ve hassas, en kolay yok edilen şeydir.</p>

  <p>Labyrinth bu konuda endişeleniyordu, çünkü müziği severdi. Bir gün, Brahms ve Mozart olmayacağını düşünmekten nefret ediyordu. Pudralı peruklar ve kolalı fiyonklarla, karanlıkta eriyen uzun ince mumlarla romantik bir biçimde bağdaştırabileceği yumuşak oda müziği gelecekte var olmayacaktı.</p>

  <p>Müziksiz bir dünya ne kadar kuru ve talihsiz bir dünya olurdu! Tozlu ve dayanılmaz.</p>

  <p>Saklama Makinesi&rsquo;ni de böyle düşünmüştü. Bir akşam odasında derin koltuğuna oturmuş, alçak sesle gramafon dinlerken bir vizyon görmüştü. Zihninde garip bir görüntü belirmişti, muhtemelen müze olan harap edilmiş bir binanın içinde yerde bir Schubert trio&rsquo;sunun son partisyonu, köşeleri kıvrılmış, kenarları yıpranmış son kopyası duruyordu.</p>

  <p>Yukarıda bir bombardıman uçağı hareket ediyordu. Bombalar düşerek müzeyi parçalıyor, duvarları alçı ve moloz yığını haline getiriyordu. Enkazın içinde son partisyon molozların arasında çürümek ve küflenmek üzere kayboluyordu.</p>

  <p class="p22"><span class="t26">&nbsp;</span></p>

  <p>Sonra Doktor Labyrinth&rsquo;in vizyonunda partisyon bir köstebek gibi toprağı kazarak dışarı çıkıyordu. Hatta aynı bir köstebek gibiydi, hızlıydı, pençeleri, keskin dişleri ve hiddetli bir enerjisi vardı.</p>

  <p>Müziğin böyle bir yetisi, her solucan ve köstebeğin sahip olduğu günlük hayatta kalma içgüdüsü olsa her şey ne kadar farklı olurdu! Müzik yaşayan canlılara, pençeleri ve dişleri olan hayvanlara dönüştürülebilse, o zaman hayatta kalabilirdi. Keşke bir Makine yapılabilseydi, müzikal partisyonları yaşam formuna dönüştürebilecek bir makine.</p>

  <p>Ama Doktor Labyrinth bir makineci değildi. Birkaç deney çizimi yaparak umutla araştırma laboratuvarlarına yolladı. Çoğu, savaş sözleşmeleriyle meşguldü elbette. Ama en sonunda istediği insanları buldu. Orta batıda küçük bir üniversite planlarına bayılmıştı ve Makine üzerinde hemen çalışmaya başlamaktan mutlu olacaktı.</p>

  <p>Haftalar geçti. En sonunda Labyrinth üniversiteden bir posta kartı aldı. Makine&rsquo;nin yapımı iyi gidiyordu, hatta neredeyse bitmişti. Bir deneme çalıştırması yapmışlar ve birkaç popüler şarkı beslemişlerdi. Sonuçlar mı? Fareye benzeyen iki hayvan dışarı çıkmış, kedi bulup yiyene kadar laboratuvarda oradan oraya koşturmuşlardı. Ama Makine başarıya ulaşmıştı.</p>

  <p>Bundan kısa bir süre sonra da tahta sandığın içinde dikkatlice paketlenmiş, kabloları birleştirilmiş ve sigortası eksiksiz yapılmış bir halde eline geçmişti. Suntalarını çıkarıp çalışmaya koyulurken epeyi heyecanlıydı. Kontrolleri ayarlayıp ilk dönüşüm için makineyi hazırlarken aklından pek çok düşünce gelip geçmiş olmalı. Başlangıç olarak paha biçilmez bir partisyon seçmişti: Mozart G Minör Quintet. Bir süre zihni çok uzaklarda, düşüncelere dalarak sayfaları çevirdi. En sonunda nota yapraklarını Makine&rsquo;ye taşıyarak içine attı.</p>

  <p>Zaman geçti. Labyrinth makinenin önünde durarak, gerginlik içinde bekledi. Tedirgindi, bölmeyi açtığında kendisini neyin karşılayacağını tam olarak kestiremiyordu. Büyük bestecilerin müziğini sonsuza kadar saklayarak güzel ve trajik bir iş yapıyormuş gibi geliyordu ona. Teşekkürü ne olacaktı? Ne bulacaktı? Her şey bitmeden önce bütün bunlar nasıl bir biçim alacaktı?</p>

  <p>Yanıtlanmayı bekleyen pek çok soru vardı. Makinenin kırmızı ışığı bunları düşündüğü sırada parlamaya başlamıştı bile. İşlem bitmiş, dönüşüm gerçekleşmişti. Kapıyı açtı.</p>

  <p>&ldquo;Yüce tanrım!&rdquo; dedi &ldquo;Bu çok tuhaf.&rdquo;</p>

  <p>Dışarıya bir hayvan değil kuş çıktı. Mozart kuşu güzel, küçük ve inceydi, bir tavuskuşunun dökümlü tüylerine sahipti. Odada biraz koşturdu, sonra ona yürüdü, meraklı ve cana yakındı. Doktor Labyrinth titreyerek eğildi ve elini uzattı. Mozart kuşu yanına geldi. Sonra da havalanıverdi.</p>

  <p>"İnanılmaz&rdquo; diye mırıldandı. Kuşu yavaşça, sabırla yatıştırdı. En sonunda kuş kanat çırparak yanına indi. Labyrinth onu uzun bir süre okşayarak düşündü. Diğerleri neye benzeyecekti? Tahmin edemiyordu. Mozart kuşunu dikkatle toplayıp bir kutuya koydu.</p>

  <p>Ertesi gün ciddi ve ağırbaşlı beethoven böceği geldiğinde daha da şaşırdı. Bu kırmızı battaniyesinin üzerinde tırmandığını gördüğüm, dikkatli ve içine kapanık, kendi işine bakan böcekti.</p>

  <p>Bundan sonra Schubert hayvanı geldi. Schubert hayvanı aptaldı, bir o yana bir bu yana koşan, oyun isteyen ergen koyunumsu bir yaratıktı. Labyrinth hemen oracıkta oturup ciddi biçimde düşünmeye başladı. Hayatta kalma unsurları tam olarak neydi? Dökümlü tüyler pençelerden, keskin dişlerden daha mı iyiydi? Labyrinth afallamıştı. Pençeler ve pullarla donatılmış, kazan, savaşan, kemirmeye ve tekmelemeye hazır kuvvetli, pörsüğümsü yaratıklar beklemişti. Doğru şeyi mi elde ediyordu? Ama hayatta kalmak için neyin daha iyi olduğunu kim söyleyebilirdi ki? Dinozorlar iyi silahlanmıştı ama geride bir tanesi bile kalmamıştı. Her halükârda makine inşa edilmişti, geriye dönmek için de artık çok geçti. Labyrinth işe devam ederek çok sayıda bestecinin müziğini birbiri ardına Saklama Makinesi&rsquo;ne besledi. Ta ki evinin arkasındaki ormanlık alan, gecede çığlık atıp gürültü çıkaran sürünen, meleyen şeylerle dolana kadar. Pek çok garip yaratık çıkmıştı ortaya. Onu ürküten ve hayrete düşüren yaratılar. Bach böceğinin dört bir yanından çıkan bacakları vardı, kayık tabak biçimli büyük bir kırkayaktı. Tek tip tüyden oluşan kürküyle alçak ve düzdü. Brahms böceği yalnız başına kalmayı seviyordu, kendisinden önce gelen wagner hayvanından uzak durmak için büyük zahmetlere girerek hemen gitti.</p>

  <p>Wagner hayvanı epeyi büyüktü ve üzerine koyu renkler serpiştirilmişti. Oldukça huysuzdu ve tıpkı kırk sekiz prelüd ve füg için elde edilen kimi büyük kimi küçük, yuvarlak top benzeri yaratıklar olan bach böcekleri sürüsü gibi Doktor Labyrinth de ondan biraz korkmuştu. Garip parçalar ve kırıntılardan oluşan stravinsky kuşu ve daha başkaları da vardı.</p>

  <p>Bu nedenle onları ormana saldı, onlar da ellerinden geldiğince hoplayarak, yuvarlanarak ve zıplayarak gittiler. Ama Doktor şimdiden bir başarısızlığın gölgesini hissetmeye başlamıştı. Ne zaman bir yaratık çıksa hayrete düşüyor, sonuçlar üzerinde hiçbir kontrolü yokmuş gibi görünüyordu. Dizginler elinde değildi, güçlü görünmez bir yasanın kontrolündeydi, bu da onu çok endişelendiriyordu. Yaratıklar, Labyrinth&rsquo;in göremediği ve anlayamadığı derin, tarafsız bir gücün önünde eğiliyor, değişiyorlardı. Bu da Labyrinth&rsquo;i korkutuyordu.</p>

  <p>Labyrinth sustu. Bir süre bekledim ama devam edecekmiş gibi durmuyordu. Doktorun çevresine bakındım. Yaşlı adam bana garip, dokunaklı bir ifadeyle bakıyordu.</p>

  <p>&ldquo;Daha fazlasını bilmiyorum&rdquo; dedi. &ldquo;Bir süredir oraya, ormana gitmedim, gitmeye korkuyorum. Bir şeyler olduğunu biliyorum ama..."</p>

  <p>&ldquo;Neden ikimiz birlikte gidip bakmıyoruz?&rdquo;</p>

  <p>Rahatlayarak gülümsedi. &ldquo;Sakıncası yok değil mi? Bunu önermeni umuyordum. Bu iş beni üzmeye başlıyor.&rdquo; Battaniyesini itip ayağa kalktı, üzerini silkeledi. &ldquo;Gidelim o halde.&rdquo;</p>

  <p>Evin yanındaki dar patikadan yürüyerek ormana girdik. Her şeyi yabani ve karmakarışıktı. Aşın büyümüş, birbirine dolanmış otlar, bakımsız, ihmal edilmiş yeşil bir deniz. Doktor Labyrinth önden gidiyor, yolu kapatan otları itiyor, eğilip bükülerek aralarından geçiyordu.</p>

  <p>&ldquo;Ne yermiş&rdquo; dedim. Bir süre ilerledik. Orman nemli ve karanlıktı, güneş batmak üzereydi, hafif bir pus yukarıdaki yapraklardan süzülerek aşağı iniyordu.</p>

  <p>&ldquo;Buraya kimse gelmez.&rdquo; Sonra Doktor aniden durup çevresine bakındı. &ldquo;Belki gidip silahımı almamız daha iyi olur. Bir şey olmasını istemiyorum.&rdquo;</p>

  <p>&nbsp;</p>

  <p>&ldquo;İşlerin çığırından çıktığından emin gibisiniz.&rdquo; Yanıma geldi ve yanyana durduk. "Çevremizde, her yerdeler, bizi izliyorlar. Hissetmiyor musun?&rdquo;</p>

  <p>Dalgın dalgın başımı salladım. &ldquo;Bu da nedir?" Yosun parçalarını kopararak çürümekte olan ağır bir dalı kaldırıp yoldan çektim. Önümüzde yarı toprağa gömülmüş, ne olduğu belirsiz bir tümsek vardı.</p>

  <p>&ldquo;Bu nedir?&rdquo; diye sordum tekrar. Labyrinth yere baktı. Yüzü gergin ve ümitsizdi. Tümseği amaçsızca tekmelemeye başladı. Rahatsız oldum. &ldquo;Tanrı aşkına nedir bu?&rdquo; dedi. &ldquo;Biliyor musunuz?&rdquo; Labyrinth yavaşça başını kaldırıp bana baktı. &ldquo;Schubert hayvanı&rdquo; diye mırıldandı. &ldquo;En azından bir zamanlar öyleydi ama ondan geriye fazla bir şey kalmamış.&rdquo; Schubert hayvanı, köpek yavrusu gibi sıçrayıp, oyun isteyen sersem yaratıktı. Eğilip tümseğe baktım, üzerindeki birkaç yaprağı ve dalı çektim. Ölüydü evet. Ağzı açıktı, bedeni yarılıp açılmıştı. Karıncalar ve haşeratlar çoktan işe koyulmuş, durmadan çalışıyorlardı. Kokmaya başlamıştı.</p>

  <p>&ldquo;Ama ne olmuş?&rdquo; dedi Labyrinth. Başını salladı. &ldquo;Bunu ne yapmış olabilir?&rdquo;</p>

  <p>Bir ses duyuldu. Telaşla döndük.</p>

  <p>Bir an hiçbir şey görmedik. Sonra bir çalı kıpırdadığında ilk kez biçimini seçtik. Bütün bu zaman boyunca orada durup bizi izlemiş olmalıydı. Yaratık büyüktü, ince ve uzundu, parlak, dikkatli gözleri vardı. Bana göre bir çakala benziyordu, ama çok daha ağırdı. Kaba tüyleri keçeleşmişti, burun delikleri bize sessizce bakarken hafifçe açılmıştı, bizi orada görmekten hayrete düşmüş gibi izliyordu.</p>

  <p>&ldquo;Wagner hayvanı&rdquo; dedi Labyrinth kalın bir sesle. "Ama değişmiş. Değişmiş. Onu tanıyamıyorum bile.&rdquo;</p>

  <p class="p22"><span class="t26">&nbsp;</span></p>

  <p>Yaratık, boyun tüyleri dimdik, havayı kokladı. Birdenbire gölgelere geri çekildi, bir saniye sonra da gözden kayboldu.</p>

  <p>Bir süre hiç konuşmadan durduk. En sonunda Labyrinth kıpırdadı. &ldquo;Demek oydu&rdquo; dedi. &ldquo;İnanamıyorum. Ama neden? Ne...&rdquo;</p>

  <p>"Adaptasyon&rdquo; dedim. &ldquo;Sıradan bir kediyi ya da köpeği dışarı bırakırsan yabanileşir.&rdquo;</p>

  <p>"Evet&rdquo; başını salladı. &ldquo;Köpek hayatta kalmak için kurt olur. Ormanın kanunu. Bunu beklemeliydim. Bu her şeye olur.&rdquo;</p>

  <p>Yerdeki cesede ve sessiz çalılara baktım. Adaptasyon ya da belki daha kötü bir şey. Zihnimde bir fikir oluşmaya başlamıştı, ama o anda hiçbir şey söylemedim.</p>

  <p>&ldquo;Başkalarını da görmek isterim" dedim. "Diğerlerini. Biraz daha bakalım.&rdquo;</p>

  <p>Kabul etti. Çimenleri ve yabani otları yavaşça araştırmaya, dalları ve yaprakları yolumuzdan çekmeye başladık. Ben bir sopa buldum, ama Labyrinth elleri ve dizlerinin üzerinde, yoklayarak ve uzanarak yakını göremiyormuşçasına yere bakıyordu.</p>

  <p>&ldquo;Çocuklar bile hayvana dönüşür&rdquo; dedim. "Hindistan'daki kurt çocukları anımsıyor musunuz? Sıradan çocuklar olduklarına kimse inanamamıştı."</p>

  <p>Labyrinth başını salladı. Mutsuzdu, nedenini anlamak da zor değildi. Yanılmıştı, en başında düşüncesinde hataya düşmüştü ve sonuçları şimdi şimdi kafasında somutlaşmaya başlıyordu. Müzik canlı yaratıklar olarak hayatta kalacaktı, ama Cennet Bahçesi&rsquo;nin kuralını unutmuştu: Bir şey biçimlendikten sonra artık kendi başına var olmaya başlar, yaratıcısının istediği gibi biçimlendirip yöneteceği bir mal olmaktan çıkardı. İnsanın gelişimini izlerken, yarattıklarının hayatta kalma gereksinimlerini karşılamak için dönüşüp değiştiğini gördüğünde Tanrı da Labyrinth ile aynı üzüntüyü ve aşağılanmayı hissetmiş olmalıydı.</p>

  <p>Müzik yaratıklarının hayatta kalıyor olması artık onun için hiçbir şey ifade etmiyordu çünkü tam da engel olmak için yaratıldıkları şey, güzel şeylerin vahşileşmesi, gözünün önünde <span class="t23">onlarda</span> gerçekleşiyordu. Doktor Labyrinth aniden başını kaldırıp ızdırap dolu bir yüzle bana baktı. Hayatta kalmalarını sağladığı doğruydu, ama bunu yaparken hayatta kalmalarının anlamını, değerini silmişti. Ona hafifçe gülümsemeye çalıştım, ama hemen başını çevirdi.</p>

  <p>&ldquo;Fazla kaygılanmayın&rdquo; dedim. &ldquo;Wagner hayvanı için büyük bir değişiklik değildi. Zaten böyle değil miydi, sert ve huysuz? Şiddete eğilimi yok muydu...&rdquo;</p>

  <p>Konuşmayı kestim. Doktor Labyrinth elini otlardan hızla çekerek geriye sıçramıştı. Acıyla titreyerek bileğini kavradı.</p>

  <p>&ldquo;Ne oldu?&rdquo; Hemen yanına gittim. Titreyerek yaşlı elini bana uzattı. &ldquo;Nedir? Ne oldu?&rdquo;</p>

  <p>Elini çevirdim. Önünde boylu boyunca izler vardı, baktığım sırada şişen kırmızı kesikler. Otlardaki bir şey tarafından sokulmuş ya da ısırılmıştı. Aşağı bakıp, otlan ayağımla tekmeledim.</p>

  <p>Bir kıpırtı oldu. Altın renkli bir böcek çabucak çalıların arasına yuvarlandı. Isırgan gibi kılçıklarla kaplıydı.</p>

  <p>&ldquo;Yakala onu!&rdquo; dedi Labyrinth. "Çabuk!"</p>

  <p>Böceğin peşinden gittim, kılçıklardan korunmak için mendilimi uzattım. Küre telaşla yuvarlanıp kaçmaya çalıştı, ama en sonunda onu mendilimin içine aldım.</p>

  <p>Ben ayağa kalkarken Labyrinth elimde çırpınan mendile baktı. "İnanamıyorum&rdquo; dedi. &ldquo;Eve geri dönsek iyi olacak.&rdquo;</p>

  <p class="p22"><span class="t26">&nbsp;</span></p>

  <p>&ldquo;Nedir bu?"</p>

  <p>&ldquo;Bach böceklerinden biri. Ama değişmiş...&rdquo;</p>

  <p>Karanlıkta el yordamıyla patikadan geriye eve doğru yürüdük. Dallan bir kenara iterek önden ilerledim. Labyrinth karamsar ve suskundu, zaman zaman başını ovuşturuyordu.</p>

  <p>Avluya girdik, evin arkasındaki basamaklardan çıkıp verandaya geldik. Labyrinth kapının kilidini açtığında mutfağa gittik. Işığı açıp elini yıkamak için lavaboya gitti hemen.</p>

  <p>Dolaptan boş bir meyve kavanozu alarak bach böceğini dikkatle içine koydum. Kapağı kapatırken altın renkli böcek öfkeyle içinde yuvarlandı. Masaya oturdum. İkimiz de konuşmadık. Labyrinth böceğin soktuğu elini suya tutuyordu, bense masada oturmuş, meyve kavanozunun içinde bir kaçış yolu arayan altın renkli böceği tedirgin bakışlarla izliyordum.</p>

  <p>&ldquo;Eee?&rdquo; dedim en sonunda.</p>

  <p>&ldquo;Hiç kuşku yok.&rdquo; Labyrinth yanıma gelip karşıma oturdu. "Bir tür dönüşüm geçirmiş. İlk başta zehirli kılçıkları yoktu kesinlikle. Biliyor musun Nuh rolünü dikkatli oynamam iyi olmuş.&rdquo;</p>

  <p>&ldquo;Ne demek istiyorsun?&rdquo;</p>

  <p>&ldquo;Hepsini cinsiyetsiz yaptım. Üreyemezler. İkinci bir kuşak olmayacak, bunlar ilk ve son.&rdquo;</p>

  <p>&ldquo;Bunu düşündüğünüze memnun olduğumu söylemeliyim."</p>

  <p>"Merak ediyorum" diye mırıldandı Labyrinth. &ldquo;Acaba kulağa bu şekilde nasıl gelecek.&rdquo;</p>

  <p>&ldquo;Ne?&rdquo;</p>

  <p>&ldquo;Küre. Bach böceği. Asıl test bu öyle değil mi? Makineye geri koyabilirim. Görebiliriz. Öğrenmek istiyor musun?&rdquo;</p>

  <p>&ldquo;Nasıl isterseniz Doktor&rdquo; dedim. &ldquo;Size kalmış, ama fazla umutlanmayın.&rdquo;</p>

  <p>Meyve kavanozunu dikkatle eline aldı, aşağı kata gittik, dik basamaklardan kilerine indik. Köşede çamaşır teknelerinin yanında yükselen büyük ve mat metal sütunu seçebiliyordum. İçimden garip bir duygu geçti. Bu Saklama Makinesi&rsquo;ydi.</p>

  <p>"Demek bu&rdquo; dedim.</p>

  <p>"Evet bu.&rdquo; Labyrinth ayarları açıp bir süre onlarla uğraştı. En sonunda kavanozu alıp besleme gözünün üzerinde tuttu. Kapağı dikkatle açtığında bach böceği isteksizce kavanozdan Makine&rsquo;ye düştü. Labyrinth ardından besleme gözünü kapadı.</p>

  <p>&ldquo;İşte başlıyoruz&rdquo; dedi. Kontrol düğmesini açtığında, makine çalışmaya başladı. Labyrinth kollarını kavuşturup bekledi. Dışarıda gece bastırdı, aydınlığı örtüp, sıkıştırarak varlığına son verdi. En sonunda Makine&rsquo;nin ön tarafındaki bir gösterge kırmızı yanıp söndü. Doktor kontrolü kapanmaya çevirdi ve her ikimiz de makineyi açan kişi olmak istemeyerek sessizce bekledik.</p>

  <p>&ldquo;Pekâlâ?&rdquo; dedim en sonunda. &ldquo;Hangimiz bakacağız?"</p>

  <p>Labyrinth canlandı. Bölmenin kapağını itip Makine&rsquo;nin içine uzandı. Elini dışarı çıkardığında parmaklarının arasında ince bir yaprak, bir müzik partisyonu tutuyordu. Kâğıdı bana verdi. &ldquo;Sonuç bu" dedi. &ldquo;Yukarı çıkıp çalabiliriz.&rdquo;</p>

  <p>Tekrar yukarı çıkıp müzik odasına gittik. Labyrinth kuyruklu piyanonun başına oturduğunda ona nota kâğıdını geri verdim. Kâğıdı açıp bir süre boş gözlerle inceledi. Sonra çalmaya başladı.</p>

  <p>Müziği dinledim. Korkunçtu. Böyle bir şeyi daha önce hiç dinlememiştim. Bozuktu, şeytaniydi. Hiçbir zaman orada olmaması gereken yabancı ve huzursuz edici bir anlama sahip olmanın dışında, anlamsız ve duygusuzdu. Bunu bir zamanlar bir Bach fügü, son derece düzenli ve saygın bir eserin bir parçası olduğuna inanmak için büyük çaba sarf etmem gerekti.</p>

  <p>&ldquo;Bu meseleyi çözüyor&rdquo; dedi Labyrinth. Ayağa kalkıp kâğıdı eline aldı ve parçalara ayırdı.</p>

  <p>Patikadan aşağı arabama doğru yürüdük. "Sanırım hayatta kalma mücadelesi insana ait her ahlak yapısından daha büyük bir güç. Bizim değerli tutumlarımız ve ahlak kurallarımız onun yanında zayıf kalıyor&rdquo; dedim.</p>

  <p>Labyrinth başını salladı. &ldquo;Belki de bu ahlak kurallarını ve geleneklerini kurtarmak için hiçbir şey yapılamaz.&rdquo;</p>

  <p>&ldquo;Bunu zaman gösterecek&rdquo; dedim. "Bu yöntem başarısız oldu, ama başka bir yöntem işe yarayabilir, bir gün şu anda tahmin edemeyeceğimiz ya da kestiremeyeceğimiz başka bir şey olabilir."</p>

  <p>İyi geceler dileyerek arabama bindim, zifiri karanlıktı, gece iyice bastırmıştı. Farları yakıp yoldan aşağı, mutlak karanlığa ilerledim. Görünürde başka hiç araba yoktu. Yalnız ve çok üşümüştüm.</p>

  <p>Köşede vites değiştirmek için yavaşlayarak durdum. Kaldırım kenarında aniden bir şey kıpırdadı, karanlıkta büyük Amerikan çınarının dibinde. Ne olduğunu görmeye çalışarak baktım.</p>

  <p>Çınar ağacının dibinde iri boz renkli bir böcek bir şey inşa ediyor, bir parça çamuru garip biçimsiz bir yapıya yerleştiriyordu. En sonunda beni fark edip durana kadar böceği şaşkınlık ve merakla bir süre izledim. Böcek aniden döndü ve kapıyı arkasından sertçe kapatarak evine girdi.</p>

  <p>Arabayı sürerek oradan uzaklaştım.</p>

  <p>&nbsp;</p>
</body>
</html>
