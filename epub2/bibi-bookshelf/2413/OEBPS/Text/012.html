<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>İSTİKRAR</title>
</head>

<body>
  <h1><a id="a37"></a>İSTİKRAR</h1>

  <p>Robert Benton yavaşça kanatlarını açtı, birkaç kez çırptıktan sonra görkemli bir havalanışla çatıdan karanlığa uçtu.</p>

  <p>Gece onu hemen yuttu. Altındaki yüzlerce küçük ışık noktası başka insanların uçtuğu başka çatıların işaretiydi. Yanından mor bir renk süzülerek siyahlığın içinde kayboldu. Ama Benton farklı bir ruh hali içindeydi, gece yarışı fikri ona çekici gelmiyordu. Mor renk tekrar yakınına gelip, davetkârca elini salladı. Benton daveti reddedip üst hava katmanları<a id="a38"></a>na yükseldi.</p>

  <p>Bir süre sonra düz uçuşa geçip altındaki Hafiflik Kenti&rsquo;nden gelen hava akımları üzerinde alçalmaya bıraktı kendini. İçini harika neşelendirici bir his doldurdu. Dev, beyaz kanatlarını çırptı, çılgınca bir neşeyle kendini yanından geçen küçük bulutlara attı, içinde uçtuğu muazzam siyah çanağın görünmez zeminine daldı, en sonunda kentin ışıklarına doğru alçaldı. Boş vakti sona ermek üzereydi.</p>

  <p>Çok aşağılarda diğerlerinden daha parlak bir ışık ona göz kırptı: Denetim Bürosu. Bedenini bir ok gibi hedefleyerek, beyaz kanatlarını sırtında kapadı ve oraya doğru yöneldi. Dümdüz, kusursuz bir şekil halinde aşağı indi. Işıktan sadece otuz metre ötede kanatlarını açtı, çevresini saran sağlam havayı yakalayıp düz bir çatıya kondu.</p>

  <p>Benton bir kılavuz ışık yanana kadar yürüdü, ışığın yardımıyla giriş kapısını buldu. Kapı parmaklarını bastırdığında açıldı. İçeri girdi. Hiç beklemeden inmeye başladı, inerken hızı giderek artıyordu. Küçük asansör aniden durduğunda Denetim Ana Bürosu&rsquo;na adım attı.</p>

  <p>&ldquo;Merhaba&rdquo; dedi Denetçi. &ldquo;Kanatlarını çıkar ve otur.&rdquo;</p>

  <p>Benton söyleneni yaparak kanatlarını duvarda dizili küçük kancalardan birine astı. Görebildiği en iyi sandalyeyi seçip ona doğru yürüdü.</p>

  <p>&ldquo;Ah" diye gülümsedi Denetçi. &ldquo;Rahatlığa önem veriyorsun."</p>

  <p>&ldquo;Şey&rdquo; diye karşılık verdi Benton. &ldquo;Boşa gitmesini istemem.&rdquo;</p>

  <p>Denetçi ziyaretçinin arkasına saydam plastik duvarların ötesine baktı. Arkada Hafiflik Kenti&rsquo;ndeki en büyük odalardan biri duruyordu. Göz alabildiğine ve daha da öteye uzanıyorlardı. Her biri...</p>

  <p>"Beni görmek istemişsiniz?&rdquo; diye onu böldü Benton. Denetçi öksürüp birtakım metal kâğıt yaprakları takırdattı.</p>

  <p>&ldquo;Biliyorsun&rdquo; diye başladı, &ldquo;Parolamız istikrar. Uygarlık yüzyıllardır yukarı tırmanışta, özellikle de yirmi beşinci yüzyıldan bu yana. Ancak biliyorsun ki bir doğa kanunu olarak uygarlığın ya ileri ya da geri gitmesi gerek, sabit kalamaz.&rdquo;</p>

  <p>&ldquo;Bunu biliyorum&rdquo; dedi Benton kafası karışmış bir halde. &ldquo;Çarpım tablosunu da biliyorum. Bunu da ezbere söyleyecek misiniz?&rdquo;</p>

  <p>Denetçi onu duymazdan geldi.</p>

  <p>&ldquo;Ancak biz bu yasayı çiğnedik. Yüzyıl önce...&rdquo;</p>

  <p>Yüzyıl önce! Özgür Almanya Devletleri&rsquo;nden Eric Feidenburg&rsquo;un, Uluslararası Konsey Salonu&rsquo;nda toplanmış delegelere insanlığın sonunda zirveye ulaştığını ilan etmesinin üzerinden o kadar da uzun zaman geçmemiş gibi geliyordu. Freidenburg daha fazla ilerlemenin imkânsız olduğunu söylemişti. Son birkaç yılda yalnızca iki önemli buluş kayda geçirilmişti. Bundan sonra büyük grafikleri ve çizelgeleri izlemişler, çizgilerin en altta hiçliğe inene kadar karelerine göre inişini çıkışını görmüşlerdi. İnsan yaratıcılığının büyük kuyusu kurumuş, Eric de ayağa kalkıp herkesin bildiği, ama söylemekten korktuğu şeyi söylemişti. Resmi biçimde açıklanmasından sonra Konsey, doğal olarak bu sorunu ele almak zorunda kalacaktı.</p>

  <p>Çözüm için üç fikir vardı. Bir tanesi diğer ikisinden daha insancıl görünüyordu. En sonunda bu çözüm benimsendi. Bu...</p>

  <p>İstikrar Sağlamaydı!</p>

  <p>Başta insanlar öğrendiğinde büyük sıkıntı oldu, pek çok büyük kentte kitlesel ayaklanmalar çıktı. Borsa çöktü, pek çok ülkenin ekonomisi çığrından çıktı. Yiyecek fiyatları arttı, açlık meydana geldi. Üç yüzyıldan beri ilk kez savaş patlak verdi! Ama istikrar sağlamaya girişilmişti bir kere. Muhalifler yok edildi, radikaller zorla sürüldü. Zor ve zalimceydi, ama tek çözüm bu gibi görünüyordu. En sonunda dünya geriye ya da ileriye bir değişimin olmayacağı katı bir hal alarak duruldu.</p>

  <p>Her yıl sakinler kötü yola sapıp sapmadıklarını sınayan bir haftalık zor bir sınava giriyordu. Gençler on beş yıl boyunca yoğun bir eğitimden geçiyordu. Diğerlerine ayak uyduramayanlar gönderiliyordu. Buluşlar Denetim Büroları tarafından İstikrar&rsquo;ı bozmayacaklarından emin olmak için inceleniyordu. Eğer bozacakları izlenimi edinilirse...</p>

  <p>&ldquo;İşte bu nedenle buluşunun kullanılmasına izin veremem diye açıkladı Denetçi Benton&rsquo;a. &ldquo;Kusura bakma.&rdquo;</p>

  <p class="p22"><span class="t26">&nbsp;</span></p>

  <p>Denetçi, Benton&rsquo;u izledi. Adam irkildi, yüzündeki kan çekildi, elleri titredi.</p>

  <p>&ldquo;Hadi ama&rdquo; dedi merhametli bir sesle, &ldquo;Bu kadar üzülme, yapacak başka şeyler var. Ne de olsa gönderilme tehlikesi içinde değilsin&rdquo;</p>

  <p>Ama Benton ona bakmakla yetindi. En sonunda şöyle dedi:</p>

  <p>&ldquo;Ama anlamıyorsunuz. Benim bir buluşum yok. Neden söz ettiğinizi bilmiyorum.&rdquo;</p>

  <p>&ldquo;Buluşun yok mu!&rdquo; dedi Denetçi hayretle. &ldquo;Ama onu kaydettirdiğin gün ben buradaydım! Sahip olduğunu gösteren belgeyi imzaladın! Bana maketi verdin!&rdquo;</p>

  <p>Benton&rsquo;a baktı. Sonra masasındaki bir düğmeye basıp küçük bir ışık çemberine,</p>

  <p>&ldquo;34500-D ile ilgili bilgi lütfen" dedi.</p>

  <p>Bir saniye sonra küçük ışık çemberinde bir tüp belirdi, Denetçi silindir şeklindeki nesneyi kaldırıp Benton&rsquo;a uzattı.</p>

  <p>&ldquo;Yazılı ifadeni burada bulacaksın&rdquo; dedi. &ldquo;Baskı karelerinde parmak izlerin var. Bunu senden başkası yapmış olamaz.&rdquo;</p>

  <p>Benton uyuşmuş bir halde tüpü açıp içindeki kâğıtları çıkardı. Birkaç saniye inceledikten sonra yavaşça kâğıtları yerine yerleştirip tüpü Denetçi&rsquo;ye geri verdi.</p>

  <p>&ldquo;Evet&rdquo; dedi. &ldquo;Bu benim yazım, izler de kesinlikle bana ait. Ama anlamıyorum, hayatım boyunca hiçbir şey icat etmedim ben, hem daha önce buraya da gelmedim! Bu buluş nedir?"</p>

  <p>&ldquo;Nedir mi!&rdquo; diye yineledi Denetçi hayretle. "Bilmiyor musun?"</p>

  <p>Benton başını salladı. &ldquo;Hayır, bilmiyorum&rdquo; dedi yavaşça.</p>

  <p class="p22"><span class="t26">&nbsp;</span></p>

  <p>&ldquo;Pekâlâ eğer öğrenmek istiyorsan, Bürolara gitmek zorundasın. Sana tek söyleyebileceğim Denetim Heyeti tarafından bize gönderdiğin planların haklarının reddedildiği. Ben sözcüyüm yalnızca. Meseleyi onlarla konuşmalısın.&rdquo;</p>

  <p>Benton ayağa kalkıp kapıya yürüdü. Diğeri gibi bu kapı da dokunmasıyla birlikte açıldı ve Denetim Bürolarına girdi. Arkasında kapı kapanırken Denetçi öfkeyle seslendi,</p>

  <p>&ldquo;Ne çevirdiğini bilmiyorum, ama İstikrar&rsquo;ı bozmanın cezasını biliyorsun!"</p>

  <p>"Korkarım istikrar çoktan bozuldu&rdquo; diye karşılık veren Benton yürümeye devam etti.</p>

  <p>Bürolar muazzam büyüklükteydi. Durduğu platformdan aşağı, binlerce kadın ve erkeğin pırpır eden, durmadan işleyen hızlı makinelerin başında çalıştığı yere baktı. Makineleri kart tabakalarıyla besliyorlardı. Çoğu masa başında çalışıyor, veri sayfaları yazıyor, çizelgeleri dolduruyor, kartları kaldırıp, mesajları deşifre ediyordu. Duvarlarda, büyük diyagramlar sürekli değiştiriliyordu. Hava bile yapılan işin hayati önemiyle canlanmış gibiydi, makinelerin uğultusu, daktiloların tıkırtısı ve insanların mırıltısı sakin ve yatıştırıcı bir ses oluşturuyordu. Bu kadar düzgün işleyebilmesi için her gün belirsiz miktarda dolara mal olan bu makinenin tek bir adı vardı: İstikrar!</p>

  <p>Burada, dünyalarını bir arada tutan şey yaşıyordu. Bu oda, bu çalışkan insanlar, kartları &ldquo;imha edilecekler" olarak ayıran zalim adam, hepsi de bir senfoni orkestrası gibi işliyordu. Tempoyu kaçıran akortsuz bir tek kişi olursa bütün yapı sallanırdı. Ama hiç kimse hata yapmıyordu. Hiç kimse durmuyor, görevinde başarısız olmuyordu. Benton bir merdivenden aşağı inip danışma sekreterinin masasına gitti.</p>

  <p>&ldquo;Bana Robert Benton&rsquo;ın girdiği buluşla ilgili bütün veriyi verin, 34500-D&rdquo; dedi. Sekreter kutuyu masanın üzerine koyup açtı. Benton kutunun içindekilere baktı. Tam ortasında küçük karmaşık bir düzenek oturuyordu. Altında üzerinde diyagramlar olan kalın bir metal tabakası vardı.</p>

  <p>&ldquo;Bunu alabilir miyim?&rdquo; diye sordu Benton.</p>

  <p>&ldquo;Eğer sahibiyseniz" diye karşılık verdi sekreter. Benton ona kimlik kartını gösterdi, sekreter kimliğe bakıp buluşun üzerindeki bilgiyle karşılaştırdı. En sonunda başını sallayarak onayladı, Benton kutuyu kapatıp eline aldı, yan taraftaki çıkışı kullanarak binayı terk etti.</p>

  <p>Yan çıkış onu yeraltındaki nispeten büyük sokaklardan birine çıkardı. Burası gidip gelen araçlar ve ışıklardan oluşan bir karmaşaydı. Yönünü saptadı, onu eve götürecek bir ulaşım aracı aradı. Biri geldiğinde bindi. Birkaç dakika yol aldıktan sonra, kutunun kapağını dikkatle açıp garip makete baktı. &ldquo;Orada ne var efendim?&rdquo; diye sordu robot sürücü.</p>

  <p>&ldquo;Keşke bilseydim&rdquo; dedi Benton kederli bir sesle. İki kanatlı uçucu aniden pike yapıp ona el salladı, bir saniyeliğine havada dans edip gözden kayboldular.</p>

  <p>"Off kahretsin!&rdquo; diye mırıldandı Benton, &ldquo;Kanatlarımı unuttum.&rdquo;</p>

  <p>Artık geri dönüp almak için çok geçti, araba neredeyse evinin önüne varmış, yavaşlamaktaydı. Sürücüye parasını ödedikten sonra içeri girdiğinde nadiren yaptığı bir şeyi yapıp, kapıyı kilitledi. Kutunun içindekileri inceleyebileceği en iyi yer, uçmadığı zamanlarını geçirdiği "düşünme" odasıydı. Burada, dergileri ve kitaplarının arasında buluşunu huzurla inceleyebilirdi.</p>

  <p class="p22"><span class="t26">&nbsp;</span></p>

  <p>Diyagram kümesi onun için tam bir muammaydı, hele maket daha da kötüydü. Ona bütün açılardan baktı, aşağıdan, yukarıdan. Diyagramların teknik sembollerini yorumlamaya çalıştı, ama hiçbiri işe yaramadı. Önünde tek bir yol vardı. Açma düğmesini arayıp çıt diye açtı.</p>

  <p>Neredeyse bir dakika boyunca hiçbir şey olmadı. Sonra çevresindeki oda katılığını yitirip yıkıldı. Bir an bir jöle gibi titredi. Bir an sabit durduktan sonra da kayboldu.</p>

  <p>Sonsuz bir tünel gibi görünen bir boşluğa düşüyordu. Deli gibi kıvrılıp bükülerek, karanlıkta tutunacak bir şeyler arandı. Sonu gelmez dakikalar boyunca çaresiz, korkmuş bir halde düştü. Sonra hiçbir yerine zarar gelmeden yere indi. Ona çok uzun bir süre düşmüş gibi geliyordu, ama yere inmesi o kadar zaman almış olamazdı. Metalik giysileri kırışmamıştı bile. Ayağa kalkıp çevresine bakındı.</p>

  <p>Yabancı bir yere gelmişti. Burası bir tarlaydı... Artık hiç var olmadığını düşündüğü türden bir yer. Göz alabildiğine dağılan dönümlerce tahıl. Oysa, artık dünyanın hiçbir yerinde doğal tahıl yetişmediğinden emindi. Evet, kesinlikle emindi. Elini gözüne siper edip güneşe baktı, her zamanki gibi görünüyordu. Yürümeye başladı.</p>

  <p>Bir saat sonra buğday tarlaları sona erdi, ama onlar bittiğinde de geniş bir orman başladı. Araştırmalarından dünyada orman kalmadığını biliyordu. Ormanlar yıllar önce yok olmuştu. O halde neredeydi?</p>

  <p>Bu kez daha hızlı yürümeye başladı. Ardından da koşmaya. Önünde küçük bir tepe yükseldi, doruğuna kadar koştu. Diğer tarafa baktığında hayretler içinde kaldı. Burada sadece büyük bir boşluk vardı. Yer tamamıyla boş ve düzdü, görebildiği kadarıyla ne bir ağaç ne de bir hayat belirtisi vardı. Yalnızca geniş, ağarmış bir ölüm ülkesi.</p>

  <p>Tepenin diğer tarafından ovaya inmeye başladı. Ayaklarının altında toprak kuru ve sıcaktı ama ilerlemeye devam etti. Yürüdü, toprak uzun süre yürümeye alışkın olmayan ayaklarını acıtmaya başladı, yoruldu. Ama devam etmeye kararlıydı. Zihninde küçük bir fısıltı onu yavaşlamadan hızını korumaya zorluyordu.</p>

  <p>&ldquo;Sakın alma&rdquo; dedi bir ses.</p>

  <p>&ldquo;Alacağım&rdquo; dedi dişlerini gıcırdatarak, neredeyse kendi kendine, sonra eğildi.</p>

  <p>Ses! Nereden! Çabucak döndü, ama görülecek bir şey yoktu. Yine de bir ses gelmişti, bir an için gaipten sesler gelmesi ona son derece doğal gelmişti. Yerden almak üzere olduğu şeyi inceledi. Bu yumruğu büyüklüğünde cam bir küreydi.</p>

  <p>&ldquo;Değerli İstikrar&rsquo;ını yok edeceksin&rdquo; dedi ses.</p>

  <p>&ldquo;İstikrar&rsquo;ı hiçbir şey yok edemez&rdquo; diye cevap verdi düşünmeden. Cam kürenin avcunda soğuk ve güzel bir hissi vardı. İçinde bir şey vardı ama parlayan küreden gelen sıcaklık onu gözünün önünde dans ettiriyor, tam olarak ne olduğunu görmesini engelliyordu.</p>

  <p>&ldquo;Zihninin kötü şeyler tarafından kontrol edilmesine izin veriyorsun&rdquo; dedi ses ona. &ldquo;Küreyi yere bırak ve git.&rdquo;</p>

  <p>&ldquo;Kötü şeyler mi?&rdquo; diye sordu şaşırarak. Sıcaktı ve susamaya başlamıştı. Küreyi ceketinin cebine koyarken,</p>

  <p>&ldquo;Yapma" diye emretti ses. &ldquo;O senin böyle yapmanı istiyor.&rdquo;</p>

  <p class="p22"><span class="t26">&nbsp;</span></p>

  <p>Göğsüne dayanan küre hoş bir his veriyordu. Oraya sığınmış, kızgın güneşin sıcaklığını engelliyordu. Ses ne diyordu?</p>

  <p>"Buraya, zamanın içinden onun tarafından çağrıldın" diye açıkladı ses. &ldquo;Şimdi ona sorgusuz sualsiz itaat ediyorsun. Ben onun koruyucusuyum ve bu zaman-dünya yaratıldığından beri onu korudum. Git buradan ve onu bulduğun yere bırak.&rdquo;</p>

  <p>Düzlük kesinlikle çok sıcaktı. Gitmek istiyordu, küre onu gitmesi için sıkıştırıyordu, tepesindeki sıcaklığı, ağzındaki kuruluğu, başındaki karıncalanmayı hatırlatıyordu. Yürümeye başladı, küreyi bedenine bastırırken hayalet sesin umutsuzluk ve hiddet dolu feryadını işitti.</p>

  <p>Neredeyse tek hatırladığı buydu. Düzlükten buğday tarlalarına doğru yürüdüğünü, sendeleyerek tökezleyerek buradan geçtiğini ve en sonunda ilk geldiği yere gittiğini hatırlıyordu. Paltosunun içindeki küre küçük zaman makinesini bıraktığı yerden alması için sıkıştırıyordu. Hangi kadranı değiştireceğini, hangi düğmeye basacağını, hangi tuşu kuracağını ona fısıldadı. Sonra tekrar düşmeye başladı zaman koridorundan geriye, düştüğü gri sise, kendi dünyasına.</p>

  <p>Birden küre ona durmasını söyledi ısrarla. Zamandaki yolculuk henüz bitmemişti: Yapması gereken bir şey daha vardı.</p>

  <p>&ldquo;Adım Benton mu demiştin? Senin için ne yapabilirim?" diye sordu Denetçi. &ldquo;Buraya daha önce hiç gelmedin değil mi?"</p>

  <p>Denetçi&rsquo;ye baktı. Ne demek istiyordu? Az önce bürodan ayrılmıştı! Yoksa ayrılmamış mıydı? Bugün günlerden neydi? Nereye gitmişti? Sersemlemiş bir halde başını ovuşturup büyük sandalyeye oturdu. Denetçi onu endişeyle izledi.</p>

  <p>"İyi misin?&rdquo; diye sordu. &ldquo;Sana yardım edebilir miyim?&rdquo;</p>

  <p>&ldquo;İyiyim&rdquo; dedi Benton. Elinde bir şey vardı.</p>

  <p>&ldquo;Bu buluşun İstikrarlılık Konseyi tarafından onaylanması için kaydedilmesini istiyorum&rdquo; dedi, zaman makinesini Denetçi&rsquo;ye uzatarak.</p>

  <p>&ldquo;Yapım diyagramları var mı?&rdquo; diye sordu Denetçi.</p>

  <p>Benton elini cebinin derinliklerine daldırıp, diyagramları çıkardı. Onları Denetçi&rsquo;nin masasına fırlatıp maketi de yanlarına koydu.</p>

  <p>"Konsey bunun ne olduğunu belirlemekte güçlük çekmeyecektir&rdquo; dedi Benton. Başı ağrıyordu, gitmek istiyordu. Ayağa kalktı.</p>

  <p>&ldquo;Gidiyorum&rdquo; dedi ve içeri girdiği yan kapıdan çıktı. Denetçi onun arkasından bakakaldı.</p>

  <p>&ldquo;Onu kullandığı çok açık&rdquo; dedi Denetim Konseyi&rsquo;nin İlk Üyesi. &ldquo;İlk geldiğinde sanki daha önce gelmiş gibi davranıyordu, ama ikinci gelişinde bir buluş girdiğini hatta daha önce geldiğini bile hatırlamıyordu diyorsun.&rdquo;</p>

  <p>&ldquo;Evet&rdquo; dedi Denetçi. &ldquo;İlk gelişinde biraz şüpheli olduğunu düşünmüştüm, ama ikinci defa gelene kadar anlamını fark edemedim. Hiç kuşkusuz onu kullanmış olmalı.&rdquo;</p>

  <p>"Ana Grafik istikrarsızlık unsurunun yaklaşmakta olduğunu söylüyor&rdquo; dedi İkinci Üye. &ldquo;Bahse girerim bu Bay Benton."</p>

  <p>"Bir zaman makinesi!&rdquo; dedi Birinci Üye. &ldquo;Böyle bir şey tehlikeli olabilir. Pekâlâ, ilk seferinde geldiğinde yanında bir şey var mıydı?"</p>

  <p>"Ben bir şey görmedim, sadece paltosunun altında bir şey taşıyormuş gibi yürüyordu" diye karşılık verdi Denetçi.</p>

  <p class="p22"><span class="t26">&nbsp;</span></p>

  <p>"O halde hemen harekete geçmeliyiz. Şimdiye kadar stabilizörlerimizin kırmakta zorluk çekeceği bir olay zinciri kurabilmiş olacaktır. Belki de Bay Benton&rsquo;u ziyaret etmeliyiz.&rdquo;</p>

  <p>Benton oturma odasında oturmuş boşluğa bakıyordu. Gözlerinde cam gibi katılık vardı, bir süredir yerinden kıpırdamamıştı. Küre onunla konuşuyor, ona planlarını, umutlarını anlatıyordu. Şimdi birdenbire susmuştu.</p>

  <p>"Geliyorlar&rdquo; dedi küre. Koltukta yanında duruyordu, hafif fısıltısı zihninde bir duman gibi kıvrılıyordu. Elbette gerçekten konuşmamıştı, çünkü zihinsel bir dil kullanıyordu. Ama Benton onu duyuyordu.</p>

  <p>&ldquo;Ne yapacağım?&rdquo; diye sordu.</p>

  <p>&ldquo;Hiçbir şey&rdquo; dedi küre. "Gidecekler." Zil çaldığında Benton yerinden kalkmadı. Zil tekrar çaldığında Benton huzursuzca kıpırdandı. Bir süre sonra adamlar kaldırımda uzaklaştılar, görünüşe göre gitmişlerdi.</p>

  <p>&ldquo;Şimdi ne olacak?&rdquo; diye sordu Benton. Küre bir an cevap vermedi.</p>

  <p>&ldquo;Zamanın geldiğini hissediyorum" dedi en sonunda. &ldquo;Şu ana kadar hiç hata yapmadım ve işin zor kısmı geride kaldı. En zoru zamanın içinden gelmeni sağlamaktı. Bu yıllarımı aldı, Gözcü akıllıydı. Neredeyse cevap vermiyordun, en sonunda makineyi eline verme yöntemini düşündüğümde başarı kesinleşti. Yakında bizi bu küreden kurtaracaksın. Sonsuza kadar böyle...&rdquo;</p>

  <p>Evin arka tarafından bir gıcırtı ve mırıldanmalar geldi, Benton yerinden fırladı.</p>

  <p>&ldquo;Arka kapıdan geliyorlar!&rdquo; dedi. Küre öfkeyle hışırdadı.</p>

  <p class="p22"><span class="t26">&nbsp;</span></p>

  <p>Denetçi ve Konsey üyeleri temkinli bir biçimde yavaşça odaya doluştu. Benton&rsquo;u görünce durdular.</p>

  <p>&ldquo;Evde olmadığını sanıyorduk&rdquo; dedi İlk Üye. Benton ona döndü.</p>

  <p>"Merhaba&rdquo; dedi. &ldquo;Zile cevap veremediğim için özür dilerim. Uyuyakalmışım. Sizin için ne yapabilirim?&rdquo;</p>

  <p>Dikkatle elini küreye uzattığında, küre avcunun korumasına girmek için yuvarlanmış gibi geldi ona.</p>

  <p>&ldquo;Orada ne var?&rdquo; diye bilmek istedi Denetçi. Benton adama baktı, küre zihninde fısıldadı.</p>

  <p>&ldquo;Yalnızca bir kâğıt ağırlığı&rdquo; diye gülümsedi. &ldquo;Oturmaz mısınız?&rdquo;</p>

  <p>Adamlar oturdu, İlk Üye konuşmaya başladı.</p>

  <p>&ldquo;Bizi iki kez görmeye geldin. İlki bir buluşu kaydettirmek içindi, İkincisinde buluşun piyasaya sürülmesine izin veremeyeceğimiz için biz seni çağırdık."</p>

  <p>&ldquo;Ee?&rdquo; diye çıkıştı Benton. &ldquo;Bunda bir sorun mu var?&rdquo;</p>

  <p>&ldquo;Ah hayır&rdquo; dedi Üye. &ldquo;Ama bizim için ilk ziyaretin olan şey, senin için ikinci ziyaretti. Bunu kanıtlayan birkaç şey var, ama şimdilik bunlara girmeyeceğim. Önemli olan, hâlâ makinenin elinde olması. Bu güç bir sorun. Makine nerede? Elinde olmalı. Bize vermen için seni zorlayamayız, ama eninde sonunda onu ele geçireceğiz.&rdquo;</p>

  <p>&ldquo;Bu doğru&rdquo; dedi Benton. Ama makine neredeydi? Onu Denetçi&rsquo;nin bürosunda bırakmıştı. Oysa onu çoktan almış ve zamanda götürmüş, sonrasında şimdiki zamana geri getirmiş ve Denetçi&rsquo;nin bürosuna geri götürmüştü.</p>

  <p>Düşüncelerini yakalayan küre, "Artık varoluşu bitti, zaman sarmalında olmayan bir varlık" diye fısıldadı zihninde. &ldquo;Zaman sarmalı makineyi Denetim Bürosu&rsquo;nda bıraktığında sonuçlandı. Şimdi yapılması gereken şeyi yapabilmemiz için bu adamların gitmesi gerekiyor."</p>

  <p>Benton küreyi arkasına alarak ayağa kalktı.</p>

  <p>&ldquo;Korkarım zaman makinesi bende değil" dedi. &ldquo;Nerede olduğunu bile bilmiyorum. Ama istiyorsanız arayabilirsiniz.&rdquo;</p>

  <p>&ldquo;Yasaları çiğneyerek Gönderilme&rsquo;yi hak ettin" diye gözlemledi Denetçi. &ldquo;Ancak yaptığın şeyi istemeden yaptığını düşünüyoruz. Kimseyi sebepsiz yere cezalandırmak istemiyoruz. Biz yalnızca İstikrar&rsquo;ı korumayı arzuluyoruz. İstikrar bozulursa başka hiçbir şeyin önemi kalmaz.&rdquo;</p>

  <p>&ldquo;Arayabilirsiniz ama onu bulamayacaksınız&rdquo; dedi Benton. Üyeler ve Denetçi bakınmaya başladılar. İskemleleri ters çevirdiler, halıların altını, resimlerin arkasını, duvarları aradılar, ama hiçbir şey bulamadılar.</p>

  <p>&ldquo;Gördünüz mü, doğruyu söylüyorum&rdquo; diye gülümsedi Benton, oturma odasına döndüklerinde.</p>

  <p>&ldquo;Dışarıda bir yere saklamış olabilirsin" diye omzunu silkti Üye. &ldquo;Ancak bunun önemi yok."</p>

  <p>Denetçi öne doğru bir adım attı.</p>

  <p>&ldquo;İstikrar bir jiroskopa benzer&rdquo; dedi. "Yolunu değiştirmek çok zordur ama bir kez harekete geçtiğinde durdurulamaz. Bu jiroskopu yolundan döndürmenin gücünün sende olduğunu sanmıyorum, ama bunu yapabilecek olanlar olabilir. Bunu göreceğiz. Artık gidiyoruz, kendi hayatını sona erdirmene izin verilecek ya da burada Gönderilme&rsquo;yi bekleyeceksin. Bu seçenekleri sana tanıyoruz. Elbette izleneceksin, kaçmaya teşebbüs etmeyeceğine inanıyorum. Böyle bir şey yaparsan bu, anında yok edilmen anlamına gelecek. İstikrar, bedeli ne olursa olsun korunmalı.&rdquo;</p>

  <p class="p22"><span class="t26">&nbsp;</span></p>

  <p>Benton onları izledi ve küreyi masaya bıraktı. Üyeler ona merakla baktı.</p>

  <p>&ldquo;Bir kâğıt ağırlığı" dedi Benton. &ldquo;İlginç değil mi?&rdquo; Üyeler ilgilerini kaybettiler. Sonra oradan ayrılmaya hazırlandılar. Ama Denetçi küreyi ışığa tutarak inceledi.</p>

  <p>&ldquo;Bir kent maketi demek&rdquo; dedi. &ldquo;Ne kadar da ince ayrıntıları var.&rdquo;</p>

  <p>Benton adamı izledi.</p>

  <p>&ldquo;Bir insanın bu kadar ince bir işçilik çıkarmış olması hayret verici&rdquo; diye devam etti Denetçi. &ldquo;Bu hangi kent? Sur ya da Babil gibi eski bir şehre benziyor, belki de çok uzak bir geleceğe ait. Biliyor musunuz bana eski bir efsaneyi hatırlattı bu.&rdquo;</p>

  <p>Devam etmeden önce Benton&rsquo;a şöyle bir baktı. &ldquo;Efsaneye göre bir zamanlar çok kötü bir şehir varmış, o kadar kötüymüş ki, Tanrı onu küçültüp bir cama kapamış ve kimsenin gelip camı kırarak kenti serbest bırakmaması için başına bir tür gözcü koymuş. Kentin kaçmayı bekleyerek sonsuza kadar öylece yattığı rivayet edilir.&rdquo;</p>

  <p>&ldquo;Belki de bu onun bir maketi&rdquo; diye devam etti Denetçi.</p>

  <p>&ldquo;Hadi!&rdquo; diye seslendi İlk Üye kapıdan. &ldquo;Gitmemiz gerekiyor, bu gece yapılacak bir sürü iş var daha.&rdquo; Denetçi çabucak üyelere döndü.</p>

  <p>&ldquo;Bekleyin!&rdquo; dedi. &ldquo;Gitmeyin.&rdquo;</p>

  <p>Odada ilerleyip yanlarına gitti, küre hâlâ elindeydi.</p>

  <p>&ldquo;Gitmek için çok kötü bir zaman&rdquo; dedi Denetçi Benton adamın yüzünün solduğunu ama ağzının çevresinde sert çizgiler oluştuğunu gördü. Denetçi aniden tekrar Benton&rsquo;a döndü.</p>

  <p>&ldquo;Zamanda yolculuk, cam kürenin içinde bir şehir! Bunun bir anlamı var mı?&rdquo;</p>

  <p>İki üye şaşkındı, bakışları boştu.</p>

  <p>"Hiçbir şey bilmeyen bir adam zamanı aşıp garip bir camla geri dönüyor&rdquo; dedi Denetçi. "Zamanın içinden geri getirmek için garip bir şey, sizce de öyle değil mi?"</p>

  <p>İlk Üyenin yüzü birdenbire bembeyaz oldu.</p>

  <p>&ldquo;Ulu tanrım!&rdquo; diye fısıldadı. "Lanetli şehir! O küre mi?&rdquo;</p>

  <p>Hayret dolu gözlerini yuvarlak topa dikti. Denetçi, Benton&rsquo;a memnun bir ifadeyle baktı.</p>

  <p>&ldquo;Tuhaf, bazen ne kadar aptal olabiliyoruz değil mi?&rdquo; dedi. &ldquo;Ama en sonunda uyandık. <span class="t23">Dokunma ona!"</span></p>

  <p>Benton yavaşça geriledi, elleri titriyordu.</p>

  <p>&ldquo;Eee?&rdquo; diye diklendi. Küre Denetçi&rsquo;nin elinde olmaktan dolayı kızgındı. Vızıldamaya başladığında Denetçi&rsquo;nin kolundan aşağı yavaşça titreşimler akmaya başladı. Onları hisseden Denetçi küreyi daha sıkı tuttu.</p>

  <p>"Sanırım onu kırmamı istiyor&rdquo; dedi. "Onu yere atıp kırmamı istiyor böylece dışarı çıkabilir.&rdquo; Kürenin bulanık sisi içindeki kuleleri ve bina çatılarını izledi, o kadar küçüklerdi ki parmaklarıyla hepsinin üzerini örtebiliyordu.</p>

  <p>Benton atıldı. Adamın üzerine çullanırken dimdik ve kendinden emindi, havada pek çok defa uçarken olduğu gibi. Hafiflik Kenti'nin ılık kara atmosferinde kendini öne fırlattığı her an yardımına koşmuştu şimdi. Her zaman işiyle meşgul ve kentin gurur vesilesi hava sporlarının tadını çıkaramayacak kadar dolu denetçi hemen yere yığıldı. Küre parmaklarının arasından fırlayarak ve odanın karşı tarafına yuvarlandı. Benton kendini adamdan kurtarıp ayağa fırladı. Küçük parlak kürenin arkasından koşarken üyelerin korkmuş hayret dolu yüzlerini, yüzü dehşet ve acıyla bükülmüş, ayağa kalkmaya çalışan Denetçi&rsquo;yi gördü bir an.</p>

  <p>Küre onu çağırıyor, ona fısıldıyordu. Benton hızla ona doğru atıldı ve ayağı kenti hapseden camın üzerine inerken, yükselen bir zafer fısıltısı sonra da bir sevinç çığlığı duydu.</p>

  <p>Küre gürültülü bir çatırtıyla kırıldı ve bir süre olduğu yerde kaldı, sonra üzerinden bir sis bulutu yükselmeye başladı. Benton koltuğa dönüp oturdu. Sis odayı doldurmaya başlamıştı. Büyüdü büyüdü, o kadar garip biçimlerde kıvrılıp dönüyordu ki, neredeyse canlı bir varlık gibi görünüyordu.</p>

  <p>Benton uykuya dalmaya başladı. Sis çevresinde birikti, bacaklarının üzerinde kıvrıldı, göğsüne, en sonunda yüzüne yükseldi. Orada koltuğun üzerinde yığılı kaldı. Gözleri kapandı, tuhaf, yıllanmış bir kokunun onu sarmalamasına izin verdi.</p>

  <p>Sonra sesler duydu. Başta uzaktan gelen, alçak seslerdi, sayısız kez çoğalmış kürenin fısıltısı. Kırık küreden fısıldayan sesler güçlenen bir sevinç kreşendosuyla konçerto gibi yükseldi. Zafer sevinci! Kürenin içindeki küçük, minyatür şehrin titreyip solduğunu, sonra büyüklüğünün ve biçiminin değiştiğini gördü. Artık onu hem görüyor hem de duyabiliyordu. Dev bir davul gibi düzenli bir ritimle zonklayan makineler. Bodur metal varlıkların sarsılması ve titremesi.</p>

  <p>Bu varlıkların bakıcıları vardı. Terli, iki büklüm, solgun yüzlü erkekler olan köleleri gördü. Gürleyen çelik ve güç fırınlarını mutlu etmek için vargüçleriyle çalışıyorlardı. Bu manzara bütün odayı doldurana kadar gözlerinin önünde büyür gibi oldu. Terli adamlar çevresini sarıp ona sürtündü. Gürleyen güç birimleriyle, taşlama taşlan, dişli çarklar ve supaplarla kulakları sağır oldu. Bir şey bedenine yaslanmış onu itiyor, ileriye kente gitmeye zorluyordu, sis özgür kalanların yeni zafer dolu seslerini neşeyle yankılıyordu.</p>

  <p>Güneş doğduğunda çoktan uyanmıştı. Kalk çam çaldı, ama Benton uyku bölmesini ondan çok önce terk etmişti. Yoldaşlarının tempolu yürüyen saflarına katıldığında bir an tanıdık yüzler gördüğünü düşündü. Daha önce başka bir yerden tanıdığı insanlar. Ama bu an hemen kayboldu. Bekleyen makinelere doğru atalarının yüzyıllardır monoton bir sesle söylediği sözleri söyleyerek uygun adım yürüdüler. Aletlerinin ağırlığı sırtını ezerken bir sonraki dinleme gününe kadar ne kadar zaman kaldığını hesapladı. Yalnızca üç hafta, hem zaten makineler uygun görürse bir ikramiye için sıraya girebilirdi.</p>

  <p>Ne de olsa, bunca zaman makinesine sadakatle bakmamış mıydı?</p>

  <p>&nbsp;</p>
</body>
</html>
