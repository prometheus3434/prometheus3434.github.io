<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>DADI</title>
</head>

<body>
  <h1><a id="a64"></a>DADI</h1>

  <p>&ldquo;Geçmişi düşününce&rdquo; dedi Mary Fields, "Bize bakacak bir dadı olmadan nasıl büyümüşüz şaşıyorum.&rdquo;</p>

  <p>Geldiğinden beri Dadı&rsquo;nın Fields&rsquo;lerin evindeki bütün yaşamı değiştirdiğine hiç kuşku yoktu. Çocukların sabah gözlerini açmasından akşam başlarının uykuyla düştüğü zamana kadar Dadı onlarla birlikteydi, onları gözetiyor, çevrelerinde dört dönüyor, bütün ihtiyaçlarını gideriyordu.</p>

  <p>Bay Fields işine gittiğinde çocuklarının emniyette olduğunu biliyordu. Mary ise sayısız ufak tefek ev işi ve endişeden kurtulmuştu. Çocukları uyandırmak, onları giydirmek zorunda değildi. Yıkanmalarını, yemek yemelerini ya da başka bir şey yapmalarını sağlamaktan kurtulmuştu. Onları okula götürmek zorunda bile değildi. Okul bittiğinde doğruca eve gelmediklerinde de, onlara bir şey olduğu endişesiyle ileri geri yürümekten de kurtulmuştu.</p>

  <p>Elbette Dadı onları şımartıyor değildi. Saçma ya da zararlı bir şey istediklerinde (bir dükkân dolusu şeker ya da bir polis motosikleti) Dadı&rsquo;nın iradesi bükülmez bir çelik gibiydi. İyi bir çoban gibi sürüsünün isteklerini ne zaman geri çevirmesi gerektiğini biliyordu.</p>

  <p>İki çocuk da onu seviyordu. Bir keresinde Dadı&rsquo;yı tamire göndermek zorunda kaldıklarında hiç durmadan ağlamışlardı. Ne anne ne de baba onları teselli edebilmişti. Ama en sonunda Dadı geri gelmiş, her şey düzene girmişti. Hem de tam zamanında! Zira Bayan Fields yorgunluktan bitmişti.</p>

  <p>"Tanrım&rdquo; dedi yüzüstü uzanarak. &ldquo;Onsuz ne yapardık?&rdquo;</p>

  <p>Bay Fields başını kaldırdı. "O kim?&rdquo;</p>

  <p>&ldquo;Dadı olmadan.&rdquo;</p>

  <p>&ldquo;Tanrı bilir&rdquo; dedi Bay Fields. Dadı çocukları&nbsp; başlarından birkaç metre uzakta durup yumuşak, ahenkli bir mırıltıyla - uyandırdıktan sonra giyinip, temiz ve neşeli yüzlerle tam zamanında kahvaltı sofrasına oturduklarından emin olurdu. Aksi olduklarında Dadı onlara aşağıya sırtında inme zevkini tattırırdı.</p>

  <p>Bu can attıkları bir eğlenceydi! Bir hız treni gibi Bobby ve Jean can havliyle ona tutunurken Dadı kendine has, yuvarlanmaya benzeyen tuhaf gidişiyle basamak basamak kayardı.</p>

  <p>Elbette kahvaltıyı Dadı hazırlamazdı. Bunu mutfak yapıyordu. Ama çocukların doğru düzgün kahvaltı ettiğinden emin olmak için kalır, kahvaltı bittiğinde okula hazırlanmalarını sağlardı.</p>

  <p>Kitaplarını toplayıp dişlerini fırçalamalarından, saçlarının düzgünce taranmasından sonra en önemli görevi kalabalık ve hareketli sokaklarda güvende olduklarından emin olmak olurdu.</p>

  <p>Kentte pek çok tehlike vardı. Dadı&rsquo;nın dikkatli olmasını gerektirecek kadar çok. İşadamlarını işlerine taşıyan hızlı roket kruvazörler. Bir keresinde Bobby&rsquo;nin canını yakmaya çalışan bir zorba. Dadı&rsquo;nın sağ yanındaki kancanın hızlı bir itişiyle vargücüyle bağırarak kaçmıştı.</p>

  <p>Bir keresinde de ayyaşın biri, tanrı bilir aklında ne vardı, Jean&rsquo;le konuşmaya başlamıştı. Dadı onu metal gövdesinin bir yanıyla ittiği gibi oluğa yollamıştı.</p>

  <p class="p22"><span class="t26">&nbsp;</span></p>

  <p>Bazen çocuklar bir dükkânın önünde oyalanırdı. O zaman Dadı onları yürümeye devam etmeleri için nazikçe dürterdi. Bazen de çocuklar (bazen olurdu böyle şeyler) okula geç kaldığında Dadı onları sırtına koyar, tekerlekleri büyük bir hızla vızıldayıp dönerek, kaldırımda süratle ilerlerdi.</p>

  <p>Okuldan sonra Dadı her an onlarlaydı, oyun oynarken onlara göz kulak olur, korurdu. En sonunda hava kararıp saatler ilerlediğinde onları oyunlarından alıp eve yönlendirirdi.</p>

  <p>Sahiden de akşam sofrası kurulurken Dadı Bobby ve Jean&rsquo;i, ön kapıdan içeri sokar, azarlar gibi onlara tıkırdayıp pır pır ederdi. Yemek zamanı! Hemen banyoya koşulur, eller yüzler yıkanırdı.</p>

  <p>Gece de &mdash;</p>

  <p>Bayan Fields sessizdi, hafifçe somurtuyordu. Geceleri... &ldquo;Tom?" dedi</p>

  <p>Kocası başını gazetesinden kaldırdı. &ldquo;Ne?&rdquo;</p>

  <p>&ldquo;Seninle bir şey konuşmak istiyordum ne zamandır. Çok tuhaf, anlayamadığım bir şey. Mekanik şeylerden anlamıyorum tabii, ama Tom geceleri hepimiz uyuduğumuzda, el ayak çekildiğinde, Dadı&mdash;"</p>

  <p>Bir ses geldi.</p>

  <p>&ldquo;Anne!&rdquo; Jean ve Bobby sevinçten kıpkırmızı yüzlerle oturma odasına koştu. &ldquo;Anne, Dadı&rsquo;yla eve kadar yarıştık ve biz kazandık!&rdquo;</p>

  <p>&ldquo;Biz kazandık&rdquo; dedi Bobby. &ldquo;Onu yendik."</p>

  <p>&ldquo;Ondan daha hızlı koştuk&rdquo; dedi jean.</p>

  <p>&ldquo;Dadı nerede çocuklar?&rdquo; diye sordu Bayan Fields.</p>

  <p>&ldquo;Geliyor. Merhaba, Baba."</p>

  <p>&ldquo;Merhaba çocuklar" dedi Tom Fields. Başını bir yana eğerek kulak kabarttı. Ön verandadan garip bir kazıma sesi, alışılmadık bir vızıldama ve gıcırtı geliyordu. Gülümsedi.</p>

  <p class="p22"><span class="t26">&nbsp;</span></p>

  <p>&ldquo;Bu Dadı&rdquo; dedi Bobby.</p>

  <p>Sonra da Dadı odaya girdi.</p>

  <p>Bay Fields onu izledi. Dadı her zaman ilgisini çekmişti. Odadaki tek ses ahşap döşemeye sürtünen metal tekerleklerinin çıkardığı kendine has ritmik gürültüydü. Dadı adamın birkaç metre önünde durdu. Esnek kablo saplarının ucundaki iki fotosel göz onu ölçüp biçti. Saplar kuşkuyla hareket ederek hafifçe kıvrıldı. Sonra geri çekildiler.</p>

  <p>Dadı küre biçimdeydi, altı düz, büyük metal bir küre. Yüzeyi mat yeşil emayeydi, zamanla pürüzler ve oyuklarla dolmuştu. Göz saplarından başka görünen fazla bir şey yoktu. Tekerlekler görünmüyordu. Gövdenin iki tarafında bölme çizgileri vardı. Buradan ihtiyaç olduğunda manyetik kancalar çıkıyordu. Gövdenin önünde metalin güçlendirilmiş olduğu bir nokta vardı. Başta ve kıçtaki fazladan kaplamalarla enikonu bir silaha benziyordu. Ya da karaya çıkmış yuvarlak metal bir gemiye. Ya da bir böceğe. Tespih böceği dediklerine.</p>

  <p>&ldquo;Hadi!&rdquo; diye bağırdı Bobby.</p>

  <p>Dadı birden hareket etti, tekerlekleri zemini kavrayıp gövdesini çevirirken hafifçe kendi çevresinde döndü.</p>

  <p>Yan bölmelerinden biri açılarak uzun metal bir kol dışarı fırladı. Dadı şakacı bir biçimde kancasıyla Bobby&rsquo;nin kolunu yakalayıp kendine çekti. Oğlanı sırtına oturttu. Bobby metal gövdeye ata biner gibi oturdu. Zıp zıp zıplayarak heyecanla tekmeledi.</p>

  <p>&ldquo;Blokta yarışalım!&rdquo; diye bağırdı Jean. "Deh!" diye çınladı Bobby&rsquo;nin sesi. Dadı çocukla birlikte odadan çıktı. Vızıldayan metal ve röleler, tıkırdayan fotoseller ve borulardan oluşan büyük yuvarlak bir böcekti, jean de yanında koşuyordu.</p>

  <p class="p22"><span class="t26">&nbsp;</span></p>

  <p class="p22"><span class="t25">&nbsp;</span></p>

  <p>Sessizlik çöktü. Anne baba bir kez daha yalnız kalmıştı. &ldquo;Harika değil mi?&rdquo; dedi Bayan Fields.</p>

  <p>&ldquo;Elbette, robotları günümüzde her yerde görmeye alıştık. Özellikle şu son birkaç yıldır. Her yerdeler, mağazalarda satış yapıyorlar, otobüs kullanıyorlar, hendek kazıyorlar &mdash;&rdquo;</p>

  <p>"Ama Dadı farklı&rdquo; diye mırıldandı Tom Fields.</p>

  <p>"O - o makineye benzemiyor. İnsan gibi, yaşayan bir insan. Tabii diğer türlerden daha karmaşık. Öyle olmalı. Mutfaktan bile daha ayrıntılı bir yapıya sahip olduğunu söylüyorlar.&rdquo;</p>

  <p>&ldquo;Ona epeyi para verdik&rdquo; dedi Tom.</p>

  <p>"Evet&rdquo; diye mırıldandı Mary Fields. &ldquo;Canlı gibi.&rdquo; Sesinde tuhaf bir ton vardı. "Aynı canlı bir varlık gibi."</p>

  <p>"Çocuklara çok iyi baktığı kesin" dedi Tom gazetesine dönerek.</p>

  <p>&ldquo;Yine de endişeleniyorum.&rdquo; Mary kaşlarını çatarak kahve fincanını masaya bıraktı. Yemek yiyorlardı. Saat geç olmuştu.</p>

  <p>İki çocuk yataklarına gönderilmişti. Mary peçetesini ağzına dokundurdu. &ldquo;Tom, endişeleniyorum. Keşke beni dinlesen.&rdquo;</p>

  <p>Tom Fields şaşırdı. &ldquo;Endişeleniyor musun? Ne konuda?"</p>

  <p>&ldquo;Onun yüzünden. Dadı konusunda."</p>

  <p>&ldquo;Neden?&rdquo;</p>

  <p>&ldquo;Ben &mdash; bilmiyorum.&rdquo;</p>

  <p>&ldquo;Onu tekrar tamire mi göndermeliyiz? Yeni yaptırdık. Bu sefer ne oldu? Eğer çocuklar onu &mdash;&rdquo;</p>

  <p>&ldquo;Öyle bir şey değil."</p>

  <p>"Ne o zaman?&rdquo;</p>

  <p>Karısı uzun bir süre karşılık vermedi. Birden masadan kalkıp merdivene yürüdü. Karanlığa bakarak gözlerini kıstı. Tom şaşkınlıkla onu izliyordu.</p>

  <p class="p22"><span class="t26">&nbsp;</span></p>

  <p>&ldquo;Ne oluyor?"</p>

  <p>&ldquo;Bizi duymayacağından emin olmak istiyorum."</p>

  <p>&ldquo;O mu? Dadı mı?&rdquo;</p>

  <p>Mary adamın yanına döndü. &ldquo;Tom, dün gece yine uyandım. Sesler yüzünden. Daha önce duyduğum sesleri yine duydum. Bana bir anlamı yok demiştin!&rdquo;</p>

  <p>Tom elini salladı. &ldquo;Yok tabii ki. Ne olabilir ki?&rdquo;</p>

  <p>&ldquo;Bilmiyorum. Beni endişelendiren de bu ya. Ama hepimiz uyurken aşağı iniyor. Çocukların odasından çıkıyor. Hepimizin uyuduğundan emin olduğunda hiç ses çıkarmamaya çalışarak merdivenden aşağı iniyor."</p>

  <p>&ldquo;Ama neden?&rdquo;</p>

  <p>&ldquo;Bilmiyorum! Dün gece onun aşağı indiğini, fare kadar sessiz basamaklardan aşağı kaydığını duydum. Burada bir şeyler yaptı, sonra da..."</p>

  <p>&ldquo;Sonra ne?&rdquo;</p>

  <p>&ldquo;Tom, arka kapıdan çıkıp gittiğini duydum. Dışarı, evden dışarı çıkıp arka bahçeye gitti. Bir süre başka bir şey duymadım.&rdquo;</p>

  <p>Tom çenesini sıvazladı. &ldquo;Devam et.&rdquo;</p>

  <p>&ldquo;Dinledim. Yatağın içinde oturdum. Sen uyuyordun tabii. Derin uykudaydın. Seni uyandırmaya çalışmanın bir yararı yoktu. Kalkıp pencereye gittim. Storu kaldırıp dışarı baktım. Orada arka bahçedeydi.&rdquo;</p>

  <p>&ldquo;Ne yapıyordu?&rdquo;</p>

  <p>&ldquo;Bilmiyorum." Mary Fields&rsquo;ın yüzü endişeyle kırıştı. &ldquo;Bilmiyorum! Bir Dadı geceleyin arka bahçede ne <span class="t23">yapabilir</span> allah aşkına!"</p>

  <p>Karanlıktı. Çok karanlık. Ama kızılötesi filtre tıklayarak yerine oturduğunda karanlık kayboldu.</p>

  <p>Metal küre mutfaktan çıktı, tekerlekleri azami sessizliği sağlamak için yarı içeri çekilmişti.</p>

  <p>Çıt çıkmıyordu. Ev sessizlik içindeydi. Yukarıda herkes uykudaydı. Derin bir uykuda.</p>

  <p>Dadı arka kapıyı itti. Verandaya çıkarak kapının arkasından sessizce kapanmasına izin verdi. Gece havası soğuk ve durgundu. Kokularla doluydu bir de, gecenin tuhaf burnu sızlatan kokuları. İlkbaharın yaza döndüğü, toprağın hâlâ nemli olduğu ve sıcak temmuz güneşinin bütün küçük canlıları öldürmeye henüz fırsat bulamadığı zamandı.</p>

  <p>Dadı basamaklardan beton patikaya indi. Sonra çimenliğe çıktı, ıslak otlara sürtünerek ilerledi. Bir süre sonra durup arka tekerlekleri üzerinde yükseldi. Ön tarafı havaya uzandı. Katı ve gergin uzanan göz sapları hafifçe dalgalandı. Sonra tekrar eski halini alıp ilerlemeye devam etti.</p>

  <p>Şeftali ağacının çevresinden dolaşıp eve dönüyordu ki gürültüyü duydu.</p>

  <p>Hemen dikkat kesilerek durdu. Yan bölmeleri açıldı, kıvrak ve temkinli kancaları tamamen dışarı çıktı. Tahta perdenin diğer tarafında, kasımpatıların ilerisinde bir şey kıpırdamıştı.</p>

  <p>Dadı hızla filtrelerini tıkırdatarak dikkatle baktı. Gökyüzünde birkaç soluk yıldız göz kırpıyordu. Dadı&rsquo;nın görmesi için yeterliydi yine de.</p>

  <p>Tahta çitin diğer tarafında hareket halinde ikinci bir Dadı vardı, çiçeklerin arasından ilerleyerek sessizce çite yaklaşıyor, mümkün olduğu kadar az ses çıkarıyordu. İki Dadı aniden hiç kıpırdamadan durarak birbirini süzdü, yeşil Dadı kendi bahçesinde çite yaklaşan maviyi bekledi.</p>

  <p>Mavi istilacı iki delikanlıyı idare edebilecek şekilde yapılmış daha büyük bir Dadı&rsquo;ydı. Kenarları kullanılmaktan ezilmiş ve yamulmuştu, ama kancaları hâlâ güçlü ve uzundu.</p>

  <p>Burnunu kaplayan alışıldık güçlendirilmiş metal plakaya ek olarak, yerine kaymaya başlamış olan hazır ve becerikli bir çene çıkıntısı, dayanıklı çelikten bir oyuk vardı.</p>

  <p>İmalatçısı olan Mecho-Üretim, bu çene yapımına büyük yatırım yapmıştı. Bu alameti farikası, benzersiz özelliğiydi. İlanları, broşürleri bütün modellere monte edilmiş, masif ön kepçeyi öne çıkarıyordu. Bir de isteğe bağlı destek vardı. &ldquo;Lüks" modellere ücret karşılığında kolayca takılabilen motorla çalışan bir kesici ağız.</p>

  <p>Bu mavi Dadı&rsquo;nın donanımı da böyleydi işte.</p>

  <p>İhtiyatla hareket eden mavi Dadı çite ulaştı. Durup dikkatle tahtaları inceledi. Uzun zaman önce yerine çakılmış ince ve çürümüş tahtalardı. Sert başıyla kuvvetle tahtaları itti. Tahta çit parçalanarak yıkıldı. Yeşil Dadı hemen arka tekerlekleri üzerinde havaya kalktı, kancaları dışarı fırladı. Dizginsiz bir sevinç, büyük bir mutlulukla doldu. Vahşi bir savaş sarhoşluğuyla.</p>

  <p>Birbirlerine yaklaşıp sessizce yere yuvarlandılar. Ne Mecho-Üretim&rsquo;in mavi Dadı ne de Makine Sanayi A.Ş.&rsquo;nin daha küçük, daha hafif, açık yeşil Dadı&rsquo;sı ses çıkarıyordu. Hiç durmadan savaştılar, birbirlerine sıkıca sarılmışlardı. Büyük çene aşağı yumuşak tekerleklere doğru itmeye çalışıyordu. Yeşil Dadı ise sivri metal ucunu yan tarafına doğru düzensizce parlayan yeşil gözlere geçirmeye çalışıyordu. Yeşil Dadı&rsquo;nın dezavantajı orta fiyatlı bir model olmasıydı, karşı taraf daha üstün daha ağırdı. Yine de amansızca, ihtirasla savaştı.</p>

  <p>Islak toprakta yuvarlanarak durup dinlenmeden mücadele ettiler. Hiç ses çıkarmadan tasarlanma amaçlan olan kesin acımasız görevi yerine getirdiler.</p>

  <p class="p22"><span class="t26">&nbsp;</span></p>

  <p>"Aklıma hiçbir şey gelmiyor&rsquo;&rsquo; diye mırıldandı Mary Fields, başını sallayarak. &ldquo;Bilmiyorum.&rdquo;</p>

  <p>&ldquo;Bir hayvanın işi mi dersin?" diye tahmin yürüttü Tom. &ldquo;Mahallede büyük köpek var mı?"</p>

  <p>"Hayır. Büyük kızıl bir İrlanda seteri vardı, ama onlar da taşraya taşındı. Bay Petty&rsquo;nin köpeğiydi.&rdquo;</p>

  <p>Sıkıntı ve kaygı içinde izlediler. Bobby'nin dişlerini fırçaladığından emin olmak isteyen Dadı banyo kapısında hareketsiz durmuş çocuğu kolluyordu. Yeşil gövdesi eğrilip bükülmüştü. Tek gözü kırılmıştı, camı düşmüş ve çatlamıştı. Bir kancası tam olarak içeri girmiyordu artık, perişan bir halde küçük bölmesinden dışarı sarkmış kullanılmaz halde sallanıyordu.</p>

  <p>&ldquo;Hiç anlamıyorum&rdquo; diye yineledi. &ldquo;Tamirciyi arayayım, bakalım ne diyecekler. Tom, gece olmuş olmalı. Biz uyurken. Duyduğum gürültüler&mdash;"</p>

  <p>&ldquo;Şişt!&rdquo; diye mırıldandı Tom onu uyarmak için. Dadı banyodan uzaklaşmış onlara doğru geliyordu. Kesik kesik tıkırdayıp vızıldayarak yanlarından geçti, ahenksiz bir ses yayarak topallayan yeşil metal bir fıçıydı.</p>

  <p>Tom ve Mary Fields mutsuzlukla, hantal hareketlerle oturma odasına giden Dadı&rsquo;yı izlediler.</p>

  <p>&ldquo;Merak ediyorum&rdquo; diye mırıldandı Mary.</p>

  <p>&ldquo;Neyi merak ediyorsun?&rdquo;</p>

  <p>&ldquo;Bunun tekrar olup olmayacağını merak ediyorum." Endişeli gözlerle kocasına baktı.</p>

  <p>&ldquo;Çocukların onu ne kadar sevdiğini... ona ne kadar ihtiyaçları olduğunu biliyorsun. Onsuz güvende olmazlar."</p>

  <p>&ldquo;Belki bir daha olmaz&rdquo; dedi Tom yatıştırıcı bir sesle. &ldquo;Belki bir kazaydı.&rdquo; Ama buna inanmıyordu. İşin aslını biliyordu. Olanlar kaza değildi.</p>

  <p class="p22"><span class="t26">&nbsp;</span></p>

  <p>Yüzey kruvazörünü garajdan geri geri çıkardı, bagajı evin arka kapısına kenetlenene kadar manevra yaptı. Bel vermiş, hasarlı Dadı&rsquo;yı içeri yüklemek bir saniyesini aldı, on dakika içinde kentte, Makine Sanayi A.Ş.&rsquo;nin bakım onarım bölümüne doğru ilerliyordu.</p>

  <p>Yağ lekeli beyaz bir tulum giymiş servis görevlisi onunla girişte buluştu. &ldquo;Sorun mu var?&rdquo; dedi yorgun bir sesle, arkasında blok uzunluğundaki binada kimi az kimi tamamen sökülmüş hasarlı dadılar sıralanıyordu.</p>

  <p>"Bu kez sorun nedir?&rdquo;</p>

  <p>Tom karşılık vermedi. Dadı&rsquo;ya kruvazörden çıkmasını emretti. Servis görevlisi onu incelerken bekledi.</p>

  <p>Adam başını sallayarak ayağa kalktı, ellerindeki yağı sildi. &ldquo;Bu size epeyi masraf çıkaracak&rdquo; dedi. &ldquo;Sinirsel iletimin tamamı devre dışı.&rdquo;</p>

  <p>Tom boğazı kupkuru çıkıştı: &ldquo;Daha önce hiç böyle bir şey gördünüz mü? Bozulmadı, bunu biliyorsunuz. Harap edilmiş.&rdquo;</p>

  <p>&ldquo;Elbette&rdquo; diye onayladı servis görevlisi ifadesiz bir sesle. &ldquo;Oldukça hırpalanmış. Kopan parçalara bakılırsa..." Çukurlu ön gövdeyi işaret etti. &ldquo;Tahmin ediyorum Mecho&rsquo;nun yeni çeneli modellerinden biri.&rdquo;</p>

  <p>Tom Fields&rsquo;ın kanı dondu. &ldquo;O halde bu sizin için yeni bir şey değil&rdquo; dedi yavaşça, göğsü sıkışarak. "Bu her zaman olan bir şey.&rdquo;</p>

  <p>&ldquo;Şey, Mecho o çeneli modeli yeni çıkardı. Fena sayılmaz... elbette bu modelden iki kat pahalı. Tabii&rdquo; diye ekledi servis görevlisi, &ldquo;dengi bir modelimiz var. En iyi modelleriyle daha ucuza boy ölçüşebiliriz.&rdquo;</p>

  <p>Tom sesinin mümkün olduğu kadar sakin çıkmasına özen göstererek, &ldquo;Ben bunun tamir edilmesini istiyorum. Yenisini almayacağım."</p>

  <p>"Elimden geleni yapacağım. Ama eskisi gibi olmayacak. Hasar epeyi büyük. Takas etmenizi öneririm, verdiğiniz parayı aşağı yukarı geri alırsınız. Yeni modeller bir iki ay içinde çıkacak, bu nedenle satıcılar hevesle &mdash;&rdquo;</p>

  <p>"Şu konuyu bir açıklığa kavuşturalım." Tom Fields titreyen parmaklarla bir sigara yaktı. &ldquo;Sizler, bunları aslında tamir etmek istediğiniz falan yok değil mi? Bunlar bozulduğunda yenilerini satmak istiyorsunuz.&rdquo; Tamirciyi dikkatle süzdü. "Bozulduklarında ya da tahrip edildiklerinde."</p>

  <p>Tamirci omuz silkti. &ldquo;Onarmak zaman kaybı. Zaten yakında işini bitirirler.&rdquo;</p>

  <p>Eğrilmiş yeşil gövdeyi tekmeledi. &ldquo;Bu model yaklaşık üç yaşında. Bayım, artık eskimiş.&rdquo;</p>

  <p>&ldquo;Tamir edin&rdquo; dedi Tom dişlerini gıcırdatarak. Her şeyi anlamaya başlıyordu ve kontrolünü yitirmesine çok az kalmıştı. "Yenisini istemiyorum! Bunun tamir edilmesini istiyorum!&rdquo;</p>

  <p>&ldquo;Elbette" dedi servis görevlisi. Bir iş emri tablosunu doldurmaya başladı. &ldquo;Elimizden geleni yaparız. Mucize beklemeyin de.&rdquo;</p>

  <p>Tom Fields kâğıda titrek bir imza atarken tamir binasına iki hasarlı Dadı daha getirildi.</p>

  <p>&ldquo;Ne zaman geri alacağım?&rdquo; diye sordu sert bir sesle.</p>

  <p>"Birkaç gün sürer&rdquo; dedi tamirci, tamirdeki Dadı sıralarını başıyla işaret ederek.</p>

  <p>&ldquo;Gördüğünüz gibi&rdquo; diye ekledi telaşsızca, &ldquo;Çok doluyuz.&rdquo;</p>

  <p>&ldquo;Beklerim&rdquo; dedi Tom gergin bir sesle. &ldquo;Bir ay bile beklerim.&rdquo;</p>

  <p>&ldquo;Parka gidelim!&rdquo; diye bağırdı Jean.</p>

  <p>Böylece hep birlikte parka gittiler.</p>

  <p class="p22"><span class="t26">&nbsp;</span></p>

  <p>Sıcak güneşin ısıttığı, otların ve çiçeklerin rüzgârda salındığı harika bir gündü. Çocuklar ılık kokulu havayı derin derin içlerine çekerek, güllerin, ortancaların ve portakal tomurcuklarının varlığını mümkün olduğu kadar uzun bir süre içlerinde tuttular. Koyu renkli gür sedir ağaçlarının arasından geçtiler. Ayaklarının altındaki yosun tutmuş toprak yumuşacık, soluk alıp veren bir dünyanın kadifeden nemli kürkü gibiydi. Sedirlerin ilerisinde, güneşin tekrar ortaya çıktığı ve mavi gökyüzünün parladığı yerde geniş yeşil bir çimenlik uzanıyordu.</p>

  <p>Dadı gürültüyle tıkırdayarak tekerlekleriyle tekleyerek arkalarından yürüyordu. Boşta sallanan kancası tamir edilmiş, hasarlı gözün yerine yeni bir optik ünite takılmıştı. Ama eski günlerdeki tıkır tıkır çalışmasından eser kalmamış, gövdesinin düzgün çizgileri de yerine gelmemişti.</p>

  <p>Arada sırada durduğunda iki çocuk da duruyor, sabırla Dadı&rsquo;nın kendilerine yetişmesini bekliyorlardı.</p>

  <p>&ldquo;Ne oldu Dadı?" diye sordu Bobby ona.</p>

  <p>&ldquo;Bir şeyi var&rdquo; diye şikâyet etti Jean. &ldquo;Geçen çarşambadan beri bir garip. Çok yavaş ve bir tuhaf. Hem bir ara yoktu.&rdquo;</p>

  <p>&ldquo;Tamircideydi" diye bildirdi Bobby. "Galiba biraz yoruldu. Babam yaşlandığını söylüyor. Annemle konuşurken duydum. &ldquo;</p>

  <p>Bir parça üzüntüyle yollarına devam ettiler. Dadı zahmetle arkalarından geliyordu Şimdi çimenlikte oraya buraya konmuş banklara gelmişlerdi, insanlar tembel tembel güneşin altında uyukluyordu. Çimlerin üzerinde yüzüne gazetesini kapatmış, başının altına paltosunu yastık niyetine yuvarlamış bir genç adam yatıyordu. Üzerine basmamak için çevresinden dolaştılar.</p>

  <p>&ldquo;İşte göl!&rdquo; diye bağırdı Jean, neşesi yerine gelerek.</p>

  <p>Büyük kırlık alan yavaş yavaş hafif bir eğimle aşağı inmeye başladı. En aşağıda bir çakıl patika, onun ilerisinde ise mavi bir göl vardı. Çocuklar heyecanla yerlerinde duramayarak koşuşturdular.</p>

  <p>Özenle eğim verilmiş yokuştan giderek daha hızlı koştular. Dadı perişan bir halde onlara yetişmeye çalışıyordu.</p>

  <p>&ldquo;Göl!"</p>

  <p>&ldquo;Son gelen Mars&rsquo;ta bok böceği olsun! &ldquo;</p>

  <p>Soluk soluğa, patikadan suyun vurduğu yeşil dar kıyıya koştular. Bobby kendini elleri ve dizlerinin üzerine atıp soluk soluğa, gülerek suya baktı. Jean tertipli tertipli elbisesini düzelterek yanına yerleşti. Bulanık mavi suyun derinliklerinde birkaç kurbağa yavrusu ve ufak, yakalanamayacak kadar küçük yapay balıklar yüzüyordu.</p>

  <p>Gölün bir ucunda çocuklar beyaz yelkenleri şişen tekneler yüzdürüyordu. Bir bankta şişman bir adam oturmuş ağzında sıkıştırdığı purosunu tüttürerek kan ter içinde kitap okumaya çalışıyordu. Gözü birbirinden başkasını görmeyen genç bir adamla kadın kolkola göl kıyısında yürüyordu.</p>

  <p>&ldquo;Keşke bir teknemiz olsaydı&rdquo; dedi Bobby dalgın dalgın.</p>

  <p>Vızıldayan Dadı en sonunda paldır-küldiir patikayı aşıp yanlarına geldi. Tekerleklerini içine çekerek yerleşti. Kıpırdamadan durdu. Bir gözü, sağlam olanı güneş ışığını yansıtıyordu. Diğeri senkronize edilmemişti, anlamsız bir boşluk içinde açık duruyordu. Ağırlığının büyük bölümünü daha az hasar gören tarafına vermişti, ama hareketleri eğreti, dengesiz ve yavaştı. Yanık yağ ve sürtünme kokusu yayıyordu çevresine.</p>

  <p>Jean onu inceledi. En sonunda eğri yeşil kenara yakınlıkla pat pat vurdu. &ldquo;Zavallı Dadı! Ne yaptın Dadı? Sana ne oldu? Kaza mı geçirdin?"</p>

  <p>&ldquo;Dadı&rsquo;yı itelim" dedi Bobby uyuşuk bir sesle. &ldquo;Yüzüyor mu diye bakalım. Dadılar yüzebilir mi?&rdquo;</p>

  <p>Jean hayır, dedi çünkü Dadı çok ağırdı. Suyun dibine gömülür, bir daha onu hiç göremezlerdi.</p>

  <p>&ldquo;O halde onu itmeyiz" dedi Bobby itiraz etmeden.</p>

  <p>Bir süre sessizce oturdular. Gökyüzünde birkaç kuş kanat çırparak geçip gitti, yollarında ilerleyen iri noktalardı. Çakıl patikadan ön tekerleği yalpalanan bisikletini tereddütle kullanan bir oğlan çocuğu geliyordu.</p>

  <p>&ldquo;Keşke bir bisikletim olsaydı" diye mırıldandı Bobby.</p>

  <p>Çocuk yanlarından sallanarak geçip ilerledi. Gölün karşısında şişman adam ayağa kalkarak piposunu banka hafifçe vurdu. Kitabını kapatıp terli alnını geniş kırmızı bir mendille sile sile ağır adımlarla patikada yürüdü</p>

  <p>&ldquo;Dadılar eskiyince ne oluyor?&rdquo; diye sordu Bobby merakla. &ldquo;Ne yapıyorlar? Nereye gidiyorlar?&rdquo;</p>

  <p>&ldquo;Cennete.&rdquo; Jean çökük yeşil gövdeyi sevgiyle okşadı. &ldquo;Herkes gibi.&rdquo;</p>

  <p>&ldquo;Dadılar doğuyor mu? Hep Dadılar var mıydı?" Bobby evrenin temel gizemleri üzerine düşünmeye başlamıştı. &ldquo;Belki bir zamanlar Dadı diye bir şey yoktu. Acaba Dadılar olmadan önce Dünya nasıl bir yerdi.&rdquo;</p>

  <p>&ldquo;Dadılar her zaman vardı&rdquo; dedi Jean sabırsızca. "Her zaman burada değillerse nereden geldiler?&rdquo;</p>

  <p class="p22"><span class="t26">&nbsp;</span></p>

  <p>Bobby buna karşılık veremedi. Bir süre düşündü, ama sonra uykusu geldi... Bu tür soruları çözmek için çok küçüktü. Gözkapakları ağırlaştı, esnedi. Jean&rsquo;le birlikte gölün kıyısındaki sıcak çimenlerin üzerinde yatıp gökyüzünü ve bulutları izlediler, sedir ağaçlarının arasında dolaşan rüzgârı dinlediler. Yanlarında yıpranmış yeşil Dadı dinlenerek zayıf kuvvetini topluyordu.</p>

  <p>Çimenler üzerinde küçük bir kız çocuğu yavaş yavaş ilerliyordu. Siyah uzun saçına parlak bir kurdela takmış, mavi elbiseli güzel bir kız çocuğuydu. Göle doğru geliyordu.</p>

  <p>&ldquo;Bak&rdquo; dedi Jean. &ldquo;Phyllis Casworthy. Turuncu bir Dadısı var.&rdquo;</p>

  <p>Merakla kızı izlediler. &ldquo;Turuncu Dadı nereden duyulmuş?&rdquo; dedi Bobby tiksintiyle.</p>

  <p>Kız ve Dadısı biraz aşağıdan patikanın karşısına geçip göl kıyısına ulaştılar.</p>

  <p>Turuncu Dadısı durarak suya, oyuncak teknelerin beyaz yelkenlerine, mekanik balıklara baktı.</p>

  <p>&ldquo;Onun dadısı bizimkinden büyük&rdquo; diye gözlemledi Jean.</p>

  <p>&ldquo;Doğru&rdquo; diye itiraf etti Bobby. Yeşil kenarı sadakatle yumrukladı. &ldquo;Ama bizimki daha iyi. Değil mi?&rdquo;</p>

  <p>Dadıları hareket etmedi. Bobby şaşırarak dönüp baktı. Yeşil Dadı gergin ve kaskatıydı. Sağlam gözünün sapı dışarıdaydı, hiç kıpırdamadan turuncu Dadı&rsquo;ya sabitlenmişti.</p>

  <p>&ldquo;Ne oluyor?&rdquo; diye sordu Bobby huzursuz bir sesle.</p>

  <p>&ldquo;Dadı ne oluyor?&rdquo; diye yineledi Jean.</p>

  <p>Yeşil Nanny dişlileri birbirine geçerken vızıldadı. Tekerlekleri aşağı indi ve sert metalik bir çat sesiyle yerine kilitlendi. Bölmeleri yavaş yavaş içeri çekilerek kancaları dışarı kaydı.</p>

  <p class="p22"><span class="t26">&nbsp;</span></p>

  <p>&ldquo;Dadı ne yapıyorsun?&rdquo; Jean eli ayağı dolaşarak ayağa kalktı. Bobby de ayağa sıçramıştı.</p>

  <p>&ldquo;Dadı! Neler oluyor?&rdquo;</p>

  <p>"Gidelim" dedi Jean korku dolu bir sesle. &ldquo;Eve gidelim.&rdquo;</p>

  <p>"Hadi Dadı&rdquo; diye emretti Bobby. &ldquo;Eve gidiyoruz, hemen.&rdquo;</p>

  <p>Yeşil Dadı onlardan uzaklaştı; çocuklan tamamen unutmuştu. Gölün aşağısında diğer Dadı, büyük turuncu Dadı küçük kızdan ayrılıp seri hareketlerle ilerledi.</p>

  <p>&ldquo;Dadı, buraya gel!" diye seslendi kızın kaygılı tiz sesi.</p>

  <p>Jean ve Bobby gölden uzaklaşarak eğimli çimenlikten yukarı koştu. &ldquo;Gelmek zorunda!&rdquo; dedi Bobby.</p>

  <p>&ldquo;Dadı! Lütfen gel!&rdquo;</p>

  <p>Ama Dadı onlara gitmedi.</p>

  <p>Turuncu Dadı yaklaşıyordu. Büyüktü, o gece arka bahçeye gelen, şimdi çitin uzak tarafında gövdesi parçalanmış, parçalan her yere dağılmış yatan Mecho&rsquo;nun mavi, çeneli modelinden çok daha büyük.</p>

  <p>Bu Dadı yeşil Dadı&rsquo;nın gördüğü en büyük modeldi. Yeşil dadı hantal hareketlerle onunla karşılaşmaya gitti, kancalarını kaldırdı, iç kalkanlarını hazırladı. Ama Turuncu Dadı uzun bir kabloya monte edilmiş metal kare bir kolu açıyordu. Metal kol hızla fırlayıp yükseldi. Kaygı verici bir hız kazanarak, her an hızlanarak dönmeye başladı.</p>

  <p>Yeşil Dadı tereddüt etti. Sallanan metal gürzden kararsız hareketlerle uzaklaşarak geri çekildi. Temkinli bir biçimde, mutsuzlukla durmuş, karar vermeye çalışırken diğeri üzerine sıçradı.</p>

  <p>&ldquo;Dadı&rdquo; diye haykırdı Jean.</p>

  <p class="p22"><span class="t26">&nbsp;</span></p>

  <p>&ldquo;Dadı! Dadı!&rdquo;</p>

  <p>İki metal beden paldır küldür çimenlerde yuvarlandı, umutsuzca savaşıyor, mücadele ediyorlardı. Metal gürz tekrar tekrar yeşilin yan tarafına şiddetli darbeler indirdi. Sıcak güneş tepede sevgiyle parlıyor, gölün üzeri esintide hafifçe kıpırdıyordu.</p>

  <p>"Dadı!&rdquo; diye haykırdı, zıp zıp zıplayan Bobby.</p>

  <p>Ama çılgına dönmüş bir halde çarpışan, birbirine girmiş yeşil ve turuncu kitleden karşılık gelmedi.</p>

  <p>"Ne yapacaksın?&rdquo; diye sordu Mary Fields, incecik ve gergin dudaklarla.</p>

  <p>"Sen burada kal.&rdquo; Tom paltosunu kapıp üzerine geçirdi, dolap rafından şapkasını sertçe çekip uzun adımlarla kapıya yürüdü.</p>

  <p>&ldquo;Nereye gidiyorsun?&rdquo;</p>

  <p>&ldquo;Kruvazör ön tarafta mı?" Tom ön kapıyı açıp verandaya çıktı.</p>

  <p>Üzgün, tir tir titreyen iki çocuk korkuyla adamı izliyordu.</p>

  <p>"Evet&rdquo; diye mırıldandı Mary, &ldquo;Önde. Ama nereye</p>

  <p>Tom aniden çocuklara döndü. &ldquo;Emin misiniz? O - öldü mü?&rdquo;</p>

  <p>Bobby başını salladı. Yanakları gözyaşlarıyla yol yoldu. &ldquo;Parçaları... çimenlikte her yere dağıldı.&rdquo;</p>

  <p>Tom acımasız bir ifadeyle başını salladı. "Hemen döneceğim. Hiç endişelenmeyin. Üçünüz burada bekleyin.&rdquo;</p>

  <p>Ön basamaklardan taş yola inip park edilmiş kruvazöre bindi. Bir saniye sonra aracı öfkeyle sürerek uzaklaştığını duydular.</p>

  <p>İstediğini bulana kadar birkaç acente dolaşması gerekti. Makine Sanayi&rsquo;de işine yarayacak bir şey yoktu, onlarla defteri kapamıştı. Tam olarak aradığı şeyi Müttefik Ev İçi&rsquo;nin lüks aydınlık vitrininde gördü. Kapatmak üzereydiler, ama satıcı yüzündeki ifadeyi görünce onu içeri aldı.</p>

  <p>"Alıyorum" dedi Tom, çek defterini almak için paltosunun cebine uzandı.</p>

  <p>&ldquo;Hangisi efendim?&rdquo; diye duraksadı satıcı.</p>

  <p>"Büyük olan. Vitrindeki büyük siyah. Dört kollu ve önünde koçbaşı olan."</p>

  <p>Satıcının yüzü keyifle aydınlandı.</p>

  <p>&ldquo;Evet efendim!" dedi heyecanla, sipariş defterini hızla çıkartarak. &ldquo;Güç ışını odaklı Delüks İmparator. Yüksek hızlı kanca kilidi ve uzaktan kumandalı geri besleme opsiyonlu olarak ister misiniz? Makul bir ücret karşılığında ona görsel rapor ekranı takabiliriz, böylece durumu evinizin konforunda izleyebilirsiniz.&rdquo;</p>

  <p>&ldquo;Durumu mu?" dedi Tom boğuk bir sesle.</p>

  <p>&ldquo;Çarpışmadayken." Satıcı çabuk çabuk yazmaya başladı. &ldquo;Ciddi anlamda çarpışmadan söz ediyorum &mdash; bu model ısınır ve etkinleştirilmesinden sonra on beş saniye içinde düşmana karşı harekete geçer. Ne bizim ne de diğerlerinin tek birimli modellerin hiçbirinde bu kadar hızlı tepki süresi bulabilirsiniz. Altı ay önce on beş saniyede harekete geçmenin hayal olduğu söyleniyordu.&rdquo; Satıcı heyecanla güldü. &ldquo;Ama bilim hızla ilerliyor."</p>

  <p>Tom Fields tuhaf, soğuk bir uyuşukluğun etkisine girdi. &ldquo;Dinle&rdquo; dedi boğuk bir sesle. Satıcıyı yakasından yakalayıp kendine çekti. Sipariş defteri sayfaları açılarak düştü. Satıcı şaşkınlık ve korkuyla yutkundu. "Beni dinle&rdquo; dedi Tom sıkılı dişlerinin arasından. "Bu şeyleri her seferinde biraz daha büyük yapıyorsunuz, öyle değil mi? Her yıl, yeni modeller, yeni silahlar. Siz ve diğer şirketler, birbirlerini yok etmeleri için onları her seferinde daha gelişmiş donanımla imal ediyorsunuz.&rdquo;</p>

  <p>"Ah&rdquo; diye ciyakladı satıcı öfkeyle, &ldquo;Müttefik Domestik modelleri asla yok edilmez. Arada sırada bir parça hırpalanabilir, ama bana kullanılmaz durumda olan bir tek modelimizi gösterin.&rdquo;</p>

  <p>Ciddi bir tavırla sipariş defterini alıp ceketini düzeltti. &ldquo;Öyle bir şey yok efendim&rdquo; dedi üzerine basa basa. &ldquo;Bizim modellerimiz hayatta kalır. Bakın, yedi yıllık, eski bir 3-S Modeli&rsquo;nin tıkır tıkır çalıştığım gördüm. Belki gövdesi biraz çöküktü, ama hâlâ uzun süre ona yetecek gücü vardı. Şu ucuz Koruma A.Ş.&rsquo;nin ucuz modelleri <span class="t23">onunla</span> başa çıksın da göreyim.&rdquo;</p>

  <p>Tom kendini güçlükle dizginleyerek &ldquo;Ama neden?&rdquo; diye sordu. &ldquo;Bütün bunlar ne için? Aralarındaki bu rekabetin... ne amacı var?&rdquo; diye sordu.</p>

  <p>Satıcı duraksadı. Sipariş defterine yazmaya başladı bir kez daha. &ldquo;Evet efendim&rdquo; dedi. &ldquo;Rekabet; tam üstüne bastınız. Tam olarak başarılı rekabet. Müttefik Domestik rekabetin gerekliliklerini karşılamaz, rekabeti tamamen <span class="t23">yok eder."</span></p>

  <p>Tom Fields&rsquo;ın karşılık vermesi bir saniye kadar sürdü. Ardından kavradı. &ldquo;Anladım&rdquo; dedi. &ldquo;Bir başka deyişle bu şeyler her yıl eskiyor. Yeterince iyi, yeterince büyük olmuyorlar. Yeterince güçlü olmuyorlar. Değiştirilmezlerse, yeni bir tane, daha gelişmiş bir modelini almazsam...&rdquo;</p>

  <p>&ldquo;Şimdiki Dadınız kaybeden taraftı demek?&rdquo; dedi Satıcı bir gülümsemeyle. &ldquo;Belki şimdiki modelinizin tarihi geçmişti bir parça. Günümüzün rekabet standartlarını karşılamada yetersiz mi kaldı? Ah, günün sonunda ortaya çıkmadı mı?&rdquo;</p>

  <p>&ldquo;Eve hiç gelmedi&rdquo; dedi Tom kısık bir sesle.</p>

  <p class="p22"><span class="t26">&nbsp;</span></p>

  <p>&ldquo;Evet tahrip edildi... Çok iyi anlıyorum. Sıkça rastlanan bir durum. Anlıyorsunuz ya efendim, başka çareniz yok. Kimsenin suçu değil efendim. Lütfen bizi suçlamayın. Müttefik Domestik&rsquo;i suçlu görmeyin.&rdquo;</p>

  <p>&ldquo;Ama&rdquo; dedi Tom sertçe. "Bir dadı tahrip olduğunda bu yenisini satmanız demek. Ciro demek. Kasanızda para demek.&rdquo;</p>

  <p>&ldquo;Doğru. Ama hepimiz günümüzün mükemmeliyet standartlarını karşılanmalıyız. Geride kalamayız... Gördüğünüz gibi efendim, kusura bakmayın, ama geride kalmanın talihsiz sonuçlarını gördünüz.&rdquo;</p>

  <p>&ldquo;Evet&rdquo; diye onayladı Tom, zor duyulan bir sesle. &ldquo;Bana onu tamir ettirmemi söylediler. Yerine yenisini almalıyım.&rdquo;</p>

  <p>Satıcının kendinden emin, kibirli bir ışıkla parlayan yüzü adeta genişledi. Minyatür bir güneş gibi mutlulukla, başı göğe ermiş gibi gülümsedi.</p>

  <p>&ldquo;Ama artık hazırsınız efendim. Bu modelle en öndesiniz. Atık endişelenmenize gerek yok Bay...&rdquo; Beklentiyle duraksadı. &ldquo;Adınız efendim? Sipariş formunu kimin adına doldurayım?&rdquo;</p>

  <p>Bobby ve Jean teslimata gelen adamların büyük sandığı oturma odasına taşımalarını büyülenmiş gibi izledi. Adamlar oflaya puflaya, ter dökerek sandığı bıraktılar ve rahatlayarak doğruldular.</p>

  <p>&ldquo;Tamamdır&rdquo; dedi Tom otoriter bir sesle. &ldquo;Sağ olun.&rdquo;</p>

  <p>"Bir şey değil bayım.&rdquo; Teslimatçılar dışarı çıkıp, kapıyı arkalarından gürültüyle kapadılar.</p>

  <p>&ldquo;Baba, nedir o?&rdquo; diye fısıldadı Jean. İki çocuğun gözleri faltaşı gibi açılmıştı, sakınarak, ihtiyatla sandığa yaklaştılar.</p>

  <p>&ldquo;Birazdan göreceksiniz.&rdquo;</p>

  <p class="p22"><span class="t26">&nbsp;</span></p>

  <p>&ldquo;Tom, uyku vakitleri geçti&rdquo; diye itiraz etti Mary. &ldquo;Yarın bakamazlar mı?&rdquo;</p>

  <p>&ldquo;Onu şimdi görmelerini istiyorum.&rdquo; Tom aşağı, bodruma inip bir tornavida getirdi.</p>

  <p>Sandığın önünde diz çökerek vidalarını sökmeye başladı. &ldquo;Bir kereliğine biraz geç yatabilirler.&rdquo;</p>

  <p>Ustalıkla, sakince çalışarak tahtaları teker teker çıkardı. Son tahtayı da çıkardığında diğerlerinin yanında duvara yasladı. Kullanım kılavuzunu ve 90 günlük garanti belgesini çıkarıp Mary&rsquo;ye verdi.</p>

  <p>&ldquo;Bunları sakla.&rdquo;</p>

  <p>&ldquo;Bir Dadı!&rdquo; diye çığlık attı Bobby.</p>

  <p>"Kocaman kocaman bir Dadı!&rdquo;</p>

  <p>Büyük siyah gövde sandıkta yağ tabakasından bir kılıfın içinde büyük metal bir kaplumbağa gibi sessizce yatıyordu. Dikkatle kontrol edilmiş, yağlanmış ve tam garantili. Tom başını salladı. "Doğru. Bir Dadı, yeni bir Dadı. Eskisinin yerine.&rdquo;</p>

  <p><span class="t23">&ldquo;Bizim</span> için mi?&rdquo;</p>

  <p>&ldquo;Evet.&rdquo; Tom en yakındaki koltuğa oturup bir sigara yaktı. "Yarın sabah onu açacağız ve nasıl çalıştığına bakacağız.&rdquo;</p>

  <p>Çocukların gözleri şaşkınlıkla büyümüştü. Ne konuşabiliyor ne de soluk alabiliyorlardı.</p>

  <p>&ldquo;Ama bu kez&rdquo; dedi Mary, &ldquo;Parktan uzak durmaksınız. Onu parkın yakınına götürmeyin. Anladınız mı?"</p>

  <p>&ldquo;Hayır&rdquo; diye itiraz etti Tom. &ldquo;Parka gidebilirler.&rdquo;</p>

  <p>Mary kararsızca adama baktı. &ldquo;Ama o turuncu şey &mdash;&rdquo;</p>

  <p>Tom merhametsiz bir ifadeyle gülümsedi. &ldquo;Parka gitmelerinin benim için sakıncası yok.&rdquo; Bobby ve Jean&rsquo;e eğildi. &ldquo;İstediğiniz zaman parka gidin siz. Hiçbir şeyden de korkmayın. Hiçbir şeyden ve hiç kimseden korkmak yok. Sakın unutmayın.&rdquo;</p>

  <p class="p22"><span class="t26">&nbsp;</span></p>

  <p>Masif sandığa ayak ucuyla dokundu.</p>

  <p>&ldquo;Hiçbir şeyden korkmamalısınız. Artık korkacak bir şey kalmadı."</p>

  <p>Bobby ve Jean gözlerini sandıktan ayırmadan başlarını salladı.</p>

  <p>&ldquo;Tamam baba&rdquo; dedi Jean soluksuzca.</p>

  <p>&ldquo;Şuna bak be!" diye fısıldadı Bobby. &ldquo;Ona baksana! Yarın bir an önce gelse!&rdquo;</p>

  <p>Bayan Andrew Casworthy üç katlı güzel evlerinin ön basamağında karşıladı kocasını. Ellerini endişeyle birbirine bastırdı.</p>

  <p>&ldquo;Ne oldu?" diye homurdandı Casworthy şapkasını çıkararak. Mendiliyle kırmızı yüzündeki terleri kuruladı.</p>

  <p>&ldquo;Tanrım bugün çok sıcaktı. Neyin var? Ne oldu?"</p>

  <p>&ldquo;Andrew, korkarım &mdash;&rdquo;</p>

  <p>&ldquo;Ne oldu dedim?&rdquo;</p>

  <p>&ldquo;Phyllis bugün parktan eve Dadısı olmadan döndü. Dün geldiğinde de Dadı çizilmiş ve eğrilmişti. Phyllis o kadar üzgün ki ne olduğunu &mdash;"</p>

  <p>&ldquo;Dadısız mı geldi?"</p>

  <p>&ldquo;Eve yalnız geldi. Kendi kendine. Tek başına.&rdquo;</p>

  <p>Adamın kaba yüzü yavaş yavaş öfkeyle doldu. &ldquo;Ne olmuş?&rdquo;</p>

  <p>&ldquo;Dünkü gibi bir şey, yine parkta. Bir şey Dadısına saldırmış. Onu mahvetmiş! Doğru düzgün anlatamadı, ama siyah, siyah ve büyük bir şeymiş... başka bir dadı olmalı.&rdquo;</p>

  <p>Casworthy&rsquo;nin çenesi yavaşça öne doğru çıktı. Kaba hatlı yüzü çirkin bir kırmızıya çaldı, boynundan yukarı bir kötülüğün habercisi gibi koyu bir allık yükselip yerine yerleşti. Gerisin geriye döndü.</p>

  <p>"Nereye gidiyorsun?&rdquo; diye bocaladı karısı huzursuzlukla.</p>

  <p class="p22"><span class="t26">&nbsp;</span></p>

  <p>Kırmızı yüzlü göbekli adam hızla araba yolunu kat edip parlak yüzey kruvazörüne gitmiş çoktan kapıya uzanıyordu bile.</p>

  <p>"Başka bir dadı alacağım&rdquo; diye mırıldandı. &ldquo;Satın alabileceğim en iyi dadıyı. Yüz dükkan dolaşmam gerekse bile. En iyisini, en büyüğünü istiyorum.&rdquo;</p>

  <p>&ldquo;Ama hayatım&rdquo; diyordu peşinden endişeyle koşan karısı. &ldquo;Buna paramız yeter mi?&rdquo; Ellerini endişeyle birbirine bastırarak devam etti: &ldquo;Yani beklemek daha iyi olmaz mı? Bir daha düşünecek vakit bulana kadar beklesen. Belki daha sonra, biraz daha &mdash; sakinleştiğinde.&rdquo;</p>

  <p>Andrew Casworthy onu dinlemiyordu bile. Yüzey kruvazörü hızla, gayretle canlanmış, öne atılmaya hazırdı. &ldquo;Kimsenin gerisinde kalacak değilim&rdquo; dedi acımasızca, kalın dudakları seğirerek. "Onlara göstereceğim, hepsine göstereceğim. Yeni bir boyut tasarlatmam gerekse bile. O imalatçılara kendime yeni bir model yaptırtmam gerekse bile!"</p>

  <p>Tuhaftı, ama birinin onun için bunu yapacağını biliyordu.</p>

  <p>&nbsp;</p>
</body>
</html>
