<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>SİLAH</title>
</head>

<body>
  <h1><a id="a42"></a>SİLAH</h1>

  <p>Kaptan teleskobun merceğine baktı. Çabucak odağını ayarladı.</p>

  <p>&ldquo;Gördüğümüzün nükleer fizyon olduğuna kuşku yok" dedi en sonunda. İçini çekip merceği uzağa itti. "Bakmak isteyenler bakabilir. Ama pek hoş bir görüntü değil."</p>

  <p>&ldquo;İzin verin bakayım&rdquo; dedi arkeolog Tance. Eğilip gözlerini kıstı. &ldquo;Ulu tanrım!" Aniden geri çekildiğinde baş seyrüseferci Dorle&rsquo;a çarptı.</p>

  <p>&ldquo;Madem öyle, bu kadar yolu niye geldik?&rdquo; diye sordu Dorle, diğer adamlara bakarak. &ldquo;İnişe bile gerek yok. Hemen geri dönelim.&rdquo;</p>

  <p>&ldquo;Haklı olabilir&rdquo; diye mırıldandı biyolog. "Ama eğer izin verirseniz kendim bakmak istiyorum.&rdquo; Tance&rsquo;in yanından geçip manzaraya baktı.</p>

  <p>Gördüğü, gezegeninin ucuna kadar uzanan geniş, sonsuz gri bir yüzeydi. Başta su olduğunu düşündü, ama bir saniye sonra bunun cüruf, delikli, erimiş cüruf olduğunu fark etti, yalnızca arada sırada düzlüğü bozan kayalık tepelerle kesintiye uğruyordu. Kıpırdayan, hareket eden hiçbir şey yoktu. Her şey sessiz, her şey cansızdı.</p>

  <p>"Anladım&rdquo; dedi Fomar, mercekten uzaklaşarak. &ldquo;Eh burada baklagil bulamayacağım.&rdquo; Gülümsemeye çalıştı ama dudakları kıpırdamadı. Bir adım gerileyip tek başına durdu, gözlerini diğerlerinin arkasında bir noktaya dikti.</p>

  <p>&ldquo;Atmosfer örneği ne gösterecek merak ediyorum" dedi Tance.</p>

  <p class="p22"><span class="t26">&nbsp;</span></p>

  <p>&ldquo;Sanırım tahminde bulunabilirim&rdquo; diye karşılık verdi Kaptan. &ldquo;Atmosferin büyük bölümü zehirli. Ama böyle olmasını beklemiyor muyduk? Neden bu kadar şaşırdığınızı anlamıyorum. Sistemimiz bu kadar uzak olduğu halde görebildiğimiz bir fizyon korkunç olmalı.&rdquo;</p>

  <p>İfadesiz bir yüzle, vakaile koridordan aşağı yürüdü. Kumanda odasına girip gözden kaybolmasını izlediler.</p>

  <p>Kaptan kapıyı kapatırken genç kadın döndü. &ldquo;Teleskop ne gösteriyordu? İyi mi, kötü mü?"</p>

  <p>&ldquo;Kötü. Canlı hayat olamaz. Atmosfer zehirli, su buharlaşmış, bütün toprak erimiş.&rdquo;</p>

  <p>&ldquo;Yeraltına inmiş olamazlar mı?"</p>

  <p>Kaptan körkapağı indirdiğinde gezegenin yüzeyi aşağıda belirdi. İkisi sessiz, tedirgin bir biçimde aşağı baktı. Kararmış, pürüzlü ve delikli cüruf, arada sırada beliren kaya yığınlarından ibaret millerce genişlikte bir enkaz uzanıyordu.</p>

  <p>Nasha irkildi. &ldquo;Bak! Orada en uçta. Görüyor musun?"</p>

  <p>İkisi birden baktı. Bir şey yükseliyordu, kaya ya da doğal bir oluşum değildi. Yuvarlak noktaların oluşturduğu bir daire, bir nokta çemberiydi, gezegenin ölü yüzeyi üzerinde beyaz toplar. Bir kent miydi? Bir tür bina topluluğu mu?</p>

  <p>&ldquo;Lütfen gemiyi döndür&rdquo; dedi Nasha heyecanla. Koyu saçlarını yüzünden çekti. &ldquo;Gemiyi döndür, ne olduğuna bakalım!"</p>

  <p>Gemi rotasını değiştirerek döndü. Beyaz noktaların üzerine geldiklerinde Kaptan gemiyi alçaltarak, cesaret edebildiği kadar yüzeye yaklaştırdı. "Bir tür taştan yapılma sütunlar. Belki yapay dökme taş. Bir kentin kalıntıları."</p>

  <p class="p22"><span class="t26">&nbsp;</span></p>

  <p>"Ah tanrım&rdquo; diye mırıldandı Nasha. &ldquo;Ne kadar kötü.&rdquo; Kalıntıların geride kalmasını izledi. Beyaz kareler yarım daire oluşturan kırık dişler gibi eğri büğrü cüruftan fırlıyordu.</p>

  <p>"Canlı hayat yok&rdquo; dedi Kaptan en sonunda. &ldquo;Sanırım dosdoğru geri döneceğiz. Mürettebatın çoğunun gitmek istediğini biliyorum. Vericiden Devlet Alıcı İstasyonu&rsquo;nu bulup, bulduğumuz şeyi bildirin, onlara..."</p>

  <p>Sendeledi.</p>

  <p>İlk atom bombası gemiye çarpıp onu döndürdü. Kaptan kumanda masasına çarparak yere düştü. Üzerine yağan kâğıt ve aletlerin altında kaldı. Ayağa kalkarken ikinci bomba çarptı, tavan yarılarak açıldı. Direkler ve kirişler eğilip büküldü. Gemi sarsıldı, aniden düşüşe geçti, otomatik kontroller devreye girerken tekrar düzeldi.</p>

  <p>Kaptan ezilmiş kumanda panelinin yanında yerde yatıyordu. Köşede Nasha yıkıntının arasından kurtulmaya çalışıyordu.</p>

  <p>Dışarıda adamlar geminin yan tarafında açılan, değerli havanın hızla dışarı hücum edip boşluğa yayıldığı geniş çatlakları kapamaya başlamışlardı bile. "Yardım edin!&rdquo; diye bağırıyordu Dorle. &ldquo;Yangın çıktı, elektrik kabloları tutuştu.&rdquo; İki kişi oraya koştu. Gözlüğü kırılmış ve yamulmuş Tance çaresizce olanları izledi.</p>

  <p>"Demek burada hayat varmış" dedi biraz da kendi kendine. "Ama nasıl...&rdquo;</p>

  <p>&ldquo;Bize yardım et&rdquo; dedi yanından hızla geçen Fomar. &ldquo;Yardım et, gemiyi indirmemiz gerek!"</p>

  <p class="p11">***</p>

  <p class="p22"><span class="t26">&nbsp;</span></p>

  <p>Geceydi. Tepelerinde birkaç yıldız, gezegenin yüzeyinde süzülen toz tabakasının arasından göz kırpıyordu.</p>

  <p>Dorle kaşlarını çatarak dışarı baktı. &ldquo;Ne yerde takılıp kaldık ama.&rdquo; İşine dönerek geminin eğrilmiş metal gövdesini çekiçlemeye devam etti. Basınç giysisini giymişti, gemide hâlâ küçük sızıntılar vardı, gezegenin atmosferinden gelen radyoaktif partiküller çoktan içeri girmişti.</p>

  <p>Nasha&rsquo;yla Fomar kumanda odasında, solgun ve ciddi yüzlerle oturmuş envanter listelerini inceliyorlardı.</p>

  <p>&ldquo;Karbonhidratımız az&rdquo; dedi Fomar. "İstersek stoktaki yağlan parçalayabiliriz ama..."</p>

  <p>&ldquo;Dışarıda bir şey bulabilir miyiz acaba?&rdquo; Nasha pencereye gitti. &ldquo;Ne kadar da itici görünüyor." İleri geri yürüdü, çok zayıf, ufak tefek bir kadındı, yüzü yorgunluktan kararmıştı. &ldquo;Sence bir keşif ekibi ne bulurdu?"</p>

  <p>Fomar omuz silkti. &ldquo;Fazla bir şey değil. Belki yarıklarda büyümüş bir iki yabani ot. Kullanabileceğimiz bir şey değil yani. Bu çevreye uyum sağlayabilecek her şey toksik, ölümcül olmalı.&rdquo;</p>

  <p>Nasha yanağını ovuşturarak durdu. Orada hâlâ kırmızı ve şiş büyük bir çizik vardı. &ldquo;O halde onu nasıl açıklayacaksın? Teorine göre gezegen sakinleri derileri içinde patates gibi kızararak ölmüş olmalı. Bize kim ateş etti o zaman? Birileri bizi saptadı, karar verip silahla hedef aldı.&rdquo;</p>

  <p>"Mesafeyi de ayarladı" dedi Kaptan zayıf bir sesle köşedeki portatif karyoladan. Onlara doğru döndü. "Beni endişelendiren de bu ya. İlk bomba gemiyi kullanılmaz hale getirdi. İkincisi bizi neredeyse yok ediyordu. Çok isabetli, kusursuz bir biçimde nişan alınmışlardı. Üstelik biz kolay bir hedef değiliz.&rdquo; &ldquo;Doğru&rdquo; diye başını salladı Fomar. "Eh, belki de buradan ayrılmadan önce cevabı öğreniriz. Ne garip bir durum! Mantığımız bize gezegende hayat olmadığını söylüyor, bütün gezegen kavrulmuş, atmosfer yok, tamamen zehirlenmiş.&rdquo;</p>

  <p>"Roketi atan silah geride kalmış" dedi Nasha. &ldquo;Neden hayatta kalmış insanlar da olmasın?&rdquo;</p>

  <p>&ldquo;Aynı şey değil. Metalin soluk almak için havaya ihtiyacı yok. Metal radyoaktif partiküller nedeniyle lösemi olmaz. Yemeye içmeye de ihtiyacı yok.&rdquo; Sessizlik oldu.</p>

  <p>&ldquo;Bir paradoks&rdquo; dedi Nasha. &ldquo;Her neyse sanırım sabahleyin bir arama ekibi göndermeliyiz. Bu sırada da geri dönüş yolculuğu için gemiyi hazır hale getirmeliyiz."</p>

  <p>&ldquo;Havalanmamız günler alır&rdquo; dedi Fomar. &ldquo;Çalışmaları için bütün adamları burada tutmalıyız. Bir ekip gönderme lüksüne giremeyiz.&rdquo;</p>

  <p>Nasha hafifçe gülümsedi. "Seni ilk ekipte göndeririz. Belki de şu şeyi keşfedebilirsin, neyle ilgileniyordun sen?&rdquo;</p>

  <p>&ldquo;Bakliyat, yenebilir bakliyat.&rdquo;</p>

  <p>&ldquo;Belki onlardan bulabilirsin. Yalnızca..."</p>

  <p>&ldquo;Yalnızca ne?&rdquo;</p>

  <p>&ldquo;Yalnızca dikkat edin. Kim olduğumuzu ve ne için geldiğimizi bilmedikleri halde bize bir kere ateş ettiler. Birbirleriyle mi savaştılar dersiniz? Belki de koşullar ne olursa olsun kimsenin dost olabileceğini düşünemiyorlardı. Tür içi savaş ne kadar da tuhaf bir evrim özelliği. Irkın kendi içinde savaş.&rdquo;</p>

  <p>&ldquo;Sabah öğreniriz&rdquo; dedi Fomar. &ldquo;Şimdi biraz uyuyalım."</p>

  <p class="p22"><span class="t26">&nbsp;</span></p>

  <p>Yükselen güneş amansız ve soğuktu. İki erkek, bir kadın üç kişi, geminin iskele tarafından aşağı sert zemine indi.</p>

  <p>&ldquo;Ne gün ama&rdquo; dedi Dorle somurtkan bir şekilde. &ldquo;Toprağa basmaktan ne kadar mutlu olacağımı söyleyip duruyordum ama...&rdquo;</p>

  <p>&ldquo;Hadi&rdquo; dedi Nasha. &ldquo;Yanıma gel. Sana bir şey söylemek istiyorum. Bize biraz izin verir misin Tance?&rdquo;</p>

  <p>Tance düşünceli bir biçimde başını salladı. Dorle, Nasha&rsquo;ya yetişti. Metal ayakkabılarıyla toprağı ezerek birlikte yürüdüler. Nasha adama baktı.</p>

  <p>&ldquo;Dinle. Kaptan ölüyor. İkimiz dışında bunu bilen yok. Bu gezegenin gündüzü sona erdiğinde ölmüş olacak. Şok kalbine bir şey yaptı. Neredeyse altmış yaşında biliyorsun."</p>

  <p>Dorle başını salladı &ldquo;Bu kötü. Ona büyük saygım var. Elbette onun yerine sen kaptan olacaksın. Şimdi ikinci kaptan olduğuna göre..."</p>

  <p>&ldquo;Hayır. Liderliği başka birinin almasını yeğlerim. Belki sen ya da Fomar. Durumu düşünüyordum da, bana kalırsa hanginiz kaptan olmak istiyorsa onunla eş olduğumu ilan etmeliyim. Sonrasında sorumluluğu bırakabilirim."</p>

  <p>"Eh, ben kaptan olmak istemiyorum. Bırak Fomar yapsın.&rdquo;</p>

  <p>Nasha, basınç elbisesinin içinde yanında yürüyen sarışın, uzun boylu adamı inceledi. &ldquo;Ben senden tarafım&rdquo; dedi. "Bir süre deneyebiliriz en azından. Ama nasıl istersen öyle yap. Bak bir şeye yaklaşıyoruz."</p>

  <p>Yürümeyi bırakıp Tance&rsquo;in onlara yetişmesine izin verdiler. Önlerinde bir tür yıkık bina vardı. Dorle düşünceli bir biçimde çevresine bakındı.</p>

  <p class="p22"><span class="t26">&nbsp;</span></p>

  <p>"Görüyor musun? Koca yer bir tür çanak, büyük bir vadi. Kaya oluşumlarının dört bir yandan nasıl yükselip zemini koruduğunu görüyor musun? Belki büyük patlamanın bir kısmı buradan yön değiştirdi."</p>

  <p>Yıkıntıların arasında yürüyerek kaya ve parça topladılar. &ldquo;Sanırım burası bir çiftlikti&rdquo; dedi Tance bir ahşap parçasını inceleyerek. &ldquo;Bu parça bir yel değirmenine ait.&rdquo;</p>

  <p>&ldquo;Gerçekten mi?&rdquo; Nasha sopayı aldı, evirip çevirdi. &ldquo;İlginç ama gidelim artık, fazla vaktimiz yok.&rdquo;</p>

  <p>&ldquo;Bak&rdquo; dedi Dorle birden. &ldquo;İleride, çok uzakta. Orada bir şey yok mu?&rdquo; İşaret etti.</p>

  <p>Nasha keskin bir soluk aldı. &ldquo;Beyaz taşlar."</p>

  <p>&ldquo;Ne?&rdquo;</p>

  <p>Nasha başını kaldırıp Dorle&rsquo;a baktı. "Beyaz taşlar, büyük kırık dişler. Kaptanla onları kumanda odasından görmüştük.&rdquo; Yavaşça Dorle&rsquo;un koluna dokundu. &ldquo;Roket oradan ateşlendi. Bu kadar yakınına indiğimizi bilmiyordum.&rdquo;</p>

  <p>&ldquo;Ne oldu?&rdquo; dedi yanlarına gelen Tance. "Gözlük süz hiçbir şey göremiyorum. Ne görüyorsunuz?&rdquo;</p>

  <p>&ldquo;Kent. Bombanın geldiği yer.&rdquo;</p>

  <p>&ldquo;Ah.&rdquo; Üçü birlikte durdu. &ldquo;Eh hadi gidelim" dedi Tance. &ldquo;Orada ne bulacağımızı bilmiyoruz." Dorle kaşlarını çatıp ona baktı.</p>

  <p>&ldquo;Bekle. Nasıl bir şeye bulaşacağımızı bilmiyoruz. Devriyeleri olmalı. Hatta bizi çoktan görmüş olabilirler.&rdquo;</p>

  <p>&ldquo;Gemiyi görmüşlerdir zaten&rdquo; dedi Tance. &ldquo;Muhtemelen şu anda bile nerede bulacaklarını ve bombalayacaklarını biliyorlar. Bu nedenle oraya yaklaşıp yaklaşmamamız bir şey fark ettirir mi?"</p>

  <p>"Bu doğru&rdquo; dedi Nasha. &ldquo;Eğer bizi gerçekten yok etmek isterlerse şansımız yok. Silahımız yok biliyorsun.&rdquo;</p>

  <p class="p22"><span class="t26">&nbsp;</span></p>

  <p>&ldquo;Benim bir el tabancam var" diye başını salladı Dorle. &ldquo;Pekâlâ gidelim o halde. Sanırım haklısın Tance.&rdquo;</p>

  <p>&ldquo;Birbirimizden ayrılmayalım ama&rdquo; dedi Tance gergin bir sesle. &ldquo;Nasha çok hızlı gidiyorsun."</p>

  <p>Nasha arkasına baktı. Güldü. "Gece olmadan oraya varmak istiyorsak hızlı gitmeliyiz.&rdquo;</p>

  <p>Öğleden sonra kentin eteklerine vardılar. Soğuk, san güneş renksiz gökyüzünde asılı duruyordu. Dorle kenti yukarıdan gören bir yükseltide durdu.</p>

  <p>&ldquo;İşte orada. Geriye kalanlar yani.&rdquo;</p>

  <p>Geriye fazla bir şey kalmamıştı. Daha önce fark ettikleri dev beton sütunlar aslında sütun değil, binaların yıkık temelleriydi. Yakıcı sıcağın altında kavrulmuş ve kararmışlardı. Yaklaşık dört mil çapındaki bu beyaz karelerden oluşan düzensiz çember dışında geriye hiçbir şey kalmamıştı.</p>

  <p>Dorle tiksintiyle tükürdü. "Biraz daha zaman kaybı. Ölü bir kentin iskeletinden başka bir şey yok burada.&rdquo;</p>

  <p>&ldquo;Ama atış buradan yapıldı&rdquo; diye mırıldandı Tance. &ldquo;Unutma.&rdquo;</p>

  <p>"Hem de keskin gözlü deneyimli biri tarafından&rdquo; diye ekledi Nasha. "Gidelim."</p>

  <p>Yıkık binaların arasından kente yürüdüler. Kimse konuşmuyordu. Ayak seslerinin yankısını dinleyerek konuşmadan yürüdüler.</p>

  <p>"Korkunç" diye mırıldandı Dorle. &ldquo;Daha önce yıkık şehirler gördüm, ama hepsi de yaşlılıktan, yıpranmışlıktan yok olmuştu. Bu öldürülmüş, yakılmış. Bu kent ölmemiş, cinayete kurban gitmiş."</p>

  <p>&ldquo;Adı neydi acaba?" dedi Nasha. Bir yana dönerek temellerden birindeki merdiven kalıntısını tırmandı. &ldquo;Bir yön tabelası bulabilir miyiz dersiniz? Bir tür levha?&rdquo;</p>

  <p class="p22"><span class="t26">&nbsp;</span></p>

  <p>Yıkıntılara dikkatle baktı.</p>

  <p>&ldquo;Orada bir şey yok&rdquo; dedi Dorle sabırsızca. &ldquo;Hadi.&rdquo; &ldquo;Bekleyin.&rdquo; Nasha eğilip beton bir taşa dokundu. &ldquo;Buraya bir şey kazınmış."</p>

  <p>&ldquo;Nedir o?&rdquo; Tance aceleyle onlara yaklaştı. Tozun içine çömelip eldivenli parmaklarını taşın yüzeyinde gezdirdi. "Harf oldukları kesin.&rdquo; Basınç elbisesinin içinden kalem kâğıt çıkarıp yazıyı kopyaladı. Dorle adamın omzunun üzerinden baktı. Şöyle yazıyordu: FRANKLIN APARTMANLARI &ldquo;Bu kent&rdquo; dedi Nasha yavaşça. &ldquo;Adı buydu.&rdquo; Tance kâğıdı cebine koydu, yürümeye devam ettiler. Bir süre sonra Dorle, &ldquo;Nasha biliyor musun, sanırım gözetleniyoruz. Ama etrafına bakma.&rdquo;</p>

  <p>Kadın gerildi. &ldquo;Ah? Neden böyle söyledin? Bir şey mi gördün?"</p>

  <p>&ldquo;Hayır ama hissedebiliyorum. Ya sen?&rdquo;</p>

  <p>Nasha hafifçe gülümsedi. &ldquo;Hiçbir şey hissetmedim. Ama ben bakılmaya senden daha alışkınım." Başını hafifçe çevirdi. &ldquo;Ah!&rdquo;</p>

  <p>Dorle el tabancasına uzandı. &ldquo;Ne oldu? Ne görüyorsun?&rdquo; Tance ağzı bir karış açık bir halde olduğu yerde kalakalmıştı.</p>

  <p>&ldquo;Silah" dedi Nasha. "Bu, silah.&rdquo;</p>

  <p>&ldquo;Boyutuna bak. Şu şeyin boyutuna bak." Dorle tabancasının kılıfını gevşetti. &ldquo;Evet bu, hiç kuşku yok.&rdquo;</p>

  <p>Silah büyüktü. Dev bir beton plakaya oturtulmuş, tek başına duran büyük çelik ve cam kitle gökyüzüne bakıyordu. Ona bakarlarken altında vızıldayan mili üzerinde dönmeye başladı. Yüksek bir direğin üzerinde, bir çubuk ağı olan ince bir pervane rüzgârla döndü. &ldquo;Canlı" diye fısıldadı Nasha. "Bizi dinliyor, bizi izliyor."</p>

  <p class="p22"><span class="t26">&nbsp;</span></p>

  <p>Silah tekrar, bu kez saat yönünde döndü. Üç yüz altmış derece dönebilecek şekilde oturtulmuştu. Namlu bir parça alçaldıktan sonra tekrar ilk konumuna döndü.</p>

  <p>"Onu ateşleyen kim peki?&rdquo; dedi Tance.</p>

  <p>Dorle güldü. &ldquo;Hiç kimse. Hiç kimse ateşlemiyor.&rdquo;</p>

  <p>Ona baktılar. &ldquo;Ne demek istiyorsun?&rdquo;</p>

  <p>&ldquo;Kendi kendini ateşliyor.&rdquo;</p>

  <p>Ona inanamıyorlardı. Nasha kaşlarını çatarak adama yaklaştı, onu baştan aşağı süzdü. &ldquo;Anlamıyorum. Kendi kendini ateşliyor da ne demek?&rdquo;</p>

  <p>"İzleyin. Size göstereceğim. Kıpırdamayın.&rdquo; Dorle yerden bir taş aldı. Bir an duraksayıp taşı havaya fırlattı. Taş silahın önünden geçti. Büyük namlu hemen hareket etti, pervaneler daraldı.</p>

  <p>Taş yere düştü. Silah duraksadı sonra sakin dönüşüne, ağır dairesini çizmeye devam etti.</p>

  <p>"Gördünüz mü?" dedi Dorle. &ldquo;Havaya fırlatır fırlatmaz taşı fark etti. Yer seviyesinin üzerinde hareket eden ya da uçan her şeye duyarlı. Muhtemelen gezegenin yerçekim alanına girdiğimiz anda bizi fark etti. Muhtemelen en başından bizi hedef aldı. Hiç şansımız yok. Gemiyi biliyor. Yalnızca tekrar kalkmamızı bekliyor.&rdquo;</p>

  <p>&ldquo;Taşı anlıyorum" dedi Nasha başını sallayarak. &ldquo;Silah bizi değil onu fark etti, çünkü biz yer seviyesindeyiz, yukarıda değil. Yalnızca gökyüzündeki nesnelerle savaşmak için tasarlamış. Gemi havalanana kadar güvende, sonra sonumuz gelecek.&rdquo;</p>

  <p>&ldquo;Ama bu silah ne için?" diye araya girdi Tance. &ldquo;Burada yaşayan yok ki, herkes ölü."</p>

  <p>&ldquo;O bir makine. Bir görevi yerine getirmek üzere yapılmış bir makine. Sadece işini yapıyor. Patlamada nasıl olup da parçalanmadığını bilmiyorum.</p>

  <p>Çalışmaya devam ederek düşmanı bekliyor. Muhtemelen hava yoluyla, bir tür roketle geldiler.&rdquo;</p>

  <p>"Düşman&rdquo; dedi Nasha. &ldquo;Kendi ırkları. Kendi kendilerini bombaladıklarına, kendilerine ateş açtıklarına inanmak zor.&rdquo;</p>

  <p>&ldquo;Her neyse çoktan olmuş bitmiş. Yalnızca burada devam ediyor. Hâlâ tetikte olan, öldürmeye hazır tek bir silah var. Eskiyene kadar çalışmaya devam edecek.&rdquo;</p>

  <p>&ldquo;O zaman da biz ölmüş olacağız&rdquo; dedi Nasha acı acı.</p>

  <p>&ldquo;Böyle yüzlerce silah olmuş olmalı&rdquo; diye mırıldandı Dorle. &ldquo;Silahlar ve üniformaların görüntüsüne alışmış olmalılar. Belki de bunu yemek yemek ya da uyumak kadar doğal bir şey, hayatlarının bir parçası kabul etmişlerdi. Devlet, kilise gibi bir kurum. Savaşmak, ordulara liderlik etmek üzere eğitilmiş adamlar. Onurlu, saygı gören düzenli bir meslek."</p>

  <p>Tance ağır ağır silaha doğru yürüyor, uzağı görmeyen gözleri onu dikkatle inceliyordu. "Epeyi karmaşık değil mi? Bütün o pervaneler ve namlular. Sanırım bu teleskopik bir namlu. Eldivenli eli uzun bir namlunun ucuna dokundu.</p>

  <p>Silah hemen hareket etti, namlu geri çekildi. Sallandı...</p>

  <p>&ldquo;Kıpırdama!&rdquo; diye bağırdı Dorle. Hiç kıpırdamadan put gibi durdular, namlu başlarının üzerinden geçti. Bir an korkunç bir biçimde başlarının üzerinde duraksadı. Tıkırdayıp, vızıldayarak pozisyon aldı. Sonra sesler kesildi, silah sustu.</p>

  <p>Tance başlığının içinde ahmakça gülümsedi. &ldquo;Parmağımı merceğin üzerine koymuş olmalıyım. Daha dikkatli olurum." Yukarıya yuvarlak tablanın yanına çıkarak, dikkatle silahın gövdesinin arkasına geçip gözden kayboldu.</p>

  <p class="p22"><span class="t26">&nbsp;</span></p>

  <p>"Nereye gitti?&rdquo; dedi Nasha tedirgin bir şekilde. &ldquo;Hepimizi öldürtecek.&rdquo;</p>

  <p>&ldquo;Tance geri dön!&rdquo; diye bağırdı Dorle. &ldquo;Senin neyin var?&rdquo;</p>

  <p>"Bir dakika.&rdquo; Uzun bir sessizlik oldu. Arkeolog en sonunda ortaya çıktı. &ldquo;Sanırım bir şey buldum. Yukarı gelin de göstereyim.&rdquo;</p>

  <p>&ldquo;Nedir?&rdquo;</p>

  <p>&ldquo;Dorle, silahın düşmanları uzak tutmak için burada olduğunu söylemiştin. Neden düşmanları uzak tutmak istediklerini biliyorum sanırım.&rdquo;</p>

  <p>Şaşırmışlardı.</p>

  <p>&ldquo;Sanırım silahın neyi korumak için burada olduğunu öğrendim. Gelin de bana yardım edin."</p>

  <p>&ldquo;Tamam&rdquo; dedi Dorle sertçe. "Hadi gidelim.&rdquo; Nasha&rsquo;nın elini kavradı. &ldquo;Hadi, gidip ne bulduğunu görelim. Böyle bir şeyin olacağını biliyordum, silah...&rdquo;</p>

  <p>&ldquo;Nasıl bir şeyin?&rdquo; Nasha elini çekti. &ldquo;Neden söz ediyorsun? Ne bulduğunu biliyor gibisin.&rdquo;</p>

  <p>&ldquo;Biliyorum.&rdquo; Dorle, kadına gülümsedi. &ldquo;Irkların ortak mitini hatırlıyor musun? Gömülü define ve onu koruyup herkesi uzak tutan ejderha efsanesi?"</p>

  <p>Başını salladı. &ldquo;Ne olmuş ona?"</p>

  <p>Dorle silahı işaret etti.</p>

  <p>&ldquo;İşte&rdquo; dedi. &ldquo;O, ejderha. Hadi.&rdquo;</p>

  <p>Üçü elbirliğiyle çelik kapağı yukarı kaldırıp bir kenara koymayı başardı. Dorle bitirdiklerinde ter içindeydi.</p>

  <p>&ldquo;Buna değmez" diye homurdandı. Karanlık geniş ambar ağzına baktı. "Yoksa değer mi?&rdquo;</p>

  <p>Nasha el lambasını yaktı ve ışığı merdivenlerden aşağı tuttu. Basamaklar kalın bir toz ve moloz tabakasıyla kaplıydı. En aşağıda ise çelik bir kapı vardı.</p>

  <p class="p22"><span class="t26">&nbsp;</span></p>

  <p>&ldquo;Hadi&rdquo; dedi Tance heyecanla. Basamaklardan aşağı inmeye başladı. Kapıya ulaşıp umutla açmaya çalışmasını izlediler. &ldquo;Yardım edin!"</p>

  <p>"Tamam.&rdquo; Dikkatle arkasından aşağı indiler. Dorle kapıyı inceledi. Sürgülenmiş ve kilitlenmişti. Üzerinde bir yazı vardı ama okuyamıyordu.</p>

  <p>&ldquo;Şimdi ne yapacağız?&rdquo; dedi Nasha.</p>

  <p>Dorle el tabancasını çıkardı. "Geri çekilin. Aklıma başka bir şey gelmiyor.&rdquo; Düğmeye bastı. Kapının alt bölümü akkorlaştı. En sonunda ufalanmaya başladı. Dorle silahını kapadı. &ldquo;Sanırım geçebiliriz. Bir deneyelim."</p>

  <p>Kapı kolayca parçalandı. Birkaç dakika içinde parçalarını taşıyarak ilk basamağa yığmışlardı.</p>

  <p>Sonra ışığı önlerine tutarak yürümeye devam ettiler.</p>

  <p>Bir mahzendeydiler. Her yer kalın bir toz tabakasıyla kaplıydı. Duvarlarda tahta sandıklar, büyük kutular, paketler ve konteynırlar sıralanıyordu. Tance gözleri parlayarak merakla çevresine bakındı.</p>

  <p>&ldquo;Bunlar da nedir böyle?&rdquo; diye mırıldandı. &ldquo;Değerli bir şeyler sanırım.&rdquo; Silindir bir kutuyu alıp açtı. Bir makara yere düştüğünde siyah şeridi çözüldü. Dorle ışığa kaldırarak şeridi inceledi.</p>

  <p>&ldquo;Şuna bakın!&rdquo;</p>

  <p>Yanında toplandılar. &ldquo;Fotoğraflar" dedi Nasha. &ldquo;Küçük fotoğraflar."</p>

  <p>"Bir tür kayıt.&rdquo; Tance makarayı tekrar yuvarlak kutuya yerleştirdi. &ldquo;Bakın yüzlerce silindir kutu.&rdquo; Feneri çevrede dolaştırdı. &ldquo;Şu sandıklar. Birini açalım.&rdquo;</p>

  <p>Dorle bir sandığın tahtasını kaldırmaya başlamıştı bile. Tahta kuruyup incelmişti. Bir parçasını koparmayı başardı.</p>

  <p class="p22"><span class="t26">&nbsp;</span></p>

  <p>Bir fotoğraftı, ileriye bakarak tatlı tatlı gülümseyen, mavi giysili bir oğlanın fotoğrafı. Genç ve yakışıklıydı. El fenerinin ışığı altında hareket edecekmiş kadar canlı görünüyordu. Onlardan biriydi, yok olmuş ırktan biri.</p>

  <p>Uzun bir süre fotoğrafa baktılar. En sonunda Dorle çıkardığı tahta parçasını yerine taktı.</p>

  <p>&ldquo;Bütün bu diğer sandıklar" dedi Nasha. &ldquo;Daha çok fotoğraf. Bu silindirler. Kutularda ne var?&rdquo;</p>

  <p>"Bu onların hazinesi&rdquo; dedi Tance kendi kendine konuşur gibi. "Burada fotoğrafları ve kayıtlan var. Muhtemelen bütün edebiyatları, hikâyeleri, mitleri, evrenle ilgili düşünceleri burada.&rdquo;</p>

  <p>&ldquo;Tarihleri de&rdquo; dedi Nasha. &ldquo;İlerlemelerini izleyip oldukları şeye nasıl dönüştüklerini öğrenebileceğiz.&rdquo; Dorle mahzende dolaşıyordu. "Tuhaf&rsquo; diye mırıldandı. &ldquo;En sonunda, savaşmaya başladıklarında bile içlerinde bir yerlerde gerçek hâzinelerinin bu olduğunu, kitapları ve fotoğraflan olduğunu biliyorlardı. Büyük kentleri, binaları sanayileri yok olduktan sonra bile buraya gelip bunu bulmayı umuyorlardı. Her şey yok olup gittikten sonra.&rdquo;</p>

  <p>&ldquo;Eve döndüğümüzde buraya bir görev ekibi gönderilmesini sağlayabiliriz" dedi Tance. &ldquo;Bütün bunlar gemiye yüklenip geriye götürülebilir. Buradan gitmemiz yaklaşık...&rdquo;</p>

  <p>Durdu.</p>

  <p>"Evet" dedi Dorle ifadesiz bir sesle. "Buradan üç gün içinde gitmiş olacağız. Gemiyi tamir edip kalkacağız. Yakında evde olacağız, yani eğer bir aksilik çıkmazsa. O şey tarafından vurulmak gibi yani...&rdquo; &ldquo;Ah kes şunu" dedi Nasha sabırsızca. &ldquo;Onu rahat bırak. Haklı. Er ya da geç bunları eve götürmeliyiz.</p>

  <p class="p22"><span class="t26">&nbsp;</span></p>

  <p>Silah meselesini çözmek zorundayız. Başka seçeneğimiz yok.&rdquo;</p>

  <p>Dorle başını salladı. "O halde çözümün nedir? Kalkar kalkmaz vurulacağız." Yüzü acıyla buruştu. &ldquo;Hâzinelerini fazla iyi korumuşlar. Korunmak yerine burada çürüyüp gidecek. Hak ettiklerini bulmuş olacaklar.&rdquo;</p>

  <p>&ldquo;Nasıl yani?"</p>

  <p>"Anlamıyor musun? Bildikleri tek yol buydu, bir silah yapıp gelen her şeyi vurması için ayarlamak. Her şeyin sahip olduklarını almaya gelen bir düşman, onlara karşı olduğundan o kadar emindiler ki. Eh her şeylerini saklayabilirler.&rdquo;</p>

  <p>Nasha düşüncelere dalıp gitmişti. Birden soluğunu tuttu. &ldquo;Dorle" dedi. &ldquo;Bizim neyimiz var böyle? Ortada sorun yok. Silah tehdit değil."</p>

  <p>İki adam ona baktı.</p>

  <p>"Tehdit değil mi?&rdquo; dedi Dorle. &ldquo;Bizi bir kez vurdu. Tekrar kalkar kalkmaz da...&rdquo;</p>

  <p>&ldquo;Anlamıyor musun?&rdquo; Nasha gülmeye başladı. &ldquo;Zavallı aptal silah tamamıyla zararsız. Onu ben bile etkisiz hale getirebilirim.&rdquo;</p>

  <p>&ldquo;Sen mi?&rdquo;</p>

  <p>Nasha&rsquo;nın gözleri parlıyordu. &ldquo;Bir levyeyle. Bir çekiç ya da bir tahta parçasıyla. Gemiye gidip eşyaları getirelim. Elbette havada onun insafına kalmış durumdayız. Gökyüzüne ateş edip uçan her şeyi vurabilir. Ama hepsi bu. Yerdeki bir şeye karşı hiçbir savunması yok. Bu doğru değil mi?&rdquo;</p>

  <p>Dorle yavaşça başını salladı. &ldquo;Ejderhanın yumuşak karnı. Efsanede ejderhanın zırhı karnını korumaz." Gülmeye başladı. &ldquo;Bu doğru. Bu kesinlikle doğru.&rdquo; &ldquo;Gidelim o halde" dedi Nasha. &ldquo;Gemiye geri dönelim. Yapacak işlerimiz var.&rdquo;</p>

  <p>Ertesi sabah erkenden gemiye ulaştılar. Geceleyin Kaptan ölmüş, mürettebat âdetlere uygun olarak cesedini yakmıştı. Son kor sönene kadar resmi bir biçimde başında durmuşlardı. Hâlâ heyecanlı olan iki adam ve kadın, yorgun ve kir içinde çıkageldiğinde mürettebat işlerine dönüyordu.</p>

  <p>En sonunda gemiden ellerinde bir şeyler taşıyan bir sıra insan çıktı. Sıra halinde gri cüruf, sonsuza uzanan geniş ergimiş metal üzerinde ilerlediler. Silaha ulaştıklarında hepsi birden levyeler, çekiçler ellerindeki her türden sert ve ağır araç gereçle başına üşüştüler.</p>

  <p>Teleskopik nişangahlar parçalarına ayrıldı. Kablolar çekilip lime lime edildi. Hassas aygıtlar ezilip çizildi.</p>

  <p>En sonunda savaş başlıkları taşındı, ateşleme pinleri söküldü.</p>

  <p>Top parçalandı, büyük silah yok edildi. İnsanlar mahzene inip hazineyi inceledi. Metal zırhlı muhafızı öldüğü için artık tehlike yoktu. Fotoğrafları, filmleri, sandıklardaki kitapları, mücevherli taçları, kupaları, heykelleri incelediler.</p>

  <p>En sonunda güneş gezegen boyunca savrulan gri pusun içine batarken tekrar yıldızların altına çıktılar. Bir an parçalanmış silahın çevresinde toplanarak hareketsiz iskeletine baktılar.</p>

  <p>Sonra gemiye doğru yola çıktılar. Yapılması gereken pek çok iş vardı hâlâ. Gemi kötü hasar almıştı, zarar büyüktü ve pek çok şey kaybedilmişti. Önemli olan onu en kısa sürede tamir edip havalanmaktı.</p>

  <p>Herkesin birlikte çalışmasıyla gemiyi uzaya çıkmaya hazır hale getirmek yalnızca beş günlerini aldı.</p>

  <p class="p22"><span class="t26">&nbsp;</span></p>

  <p>Nasha kumanda odasında durmuş, geride bıraktıkları gezegeni izliyordu. Kollarını kavuşturarak masanın kenarına oturdu.</p>

  <p>&ldquo;Ne düşünüyorsun?" dedi Dorle.</p>

  <p>"Ben mi? Hiçbir şey."</p>

  <p>"Emin misin?&rdquo;</p>

  <p>&ldquo;Bu gezegen eskiden, bir zamanlar üzerinde canlılar varken çok daha farklıydı herhalde diye düşünüyordum.&rdquo;</p>

  <p>&ldquo;Öyle olmalı. Sistemimizden hiçbir geminin bu kadar uzağa gelmemiş olması talihsizlik, ama gök yüzündeki fızyon ışıltısını görene kadar zeki hayatın var olduğundan kuşkulanmak için bir nedenimiz yoktu.&rdquo;</p>

  <p>&ldquo;Sonra da her şey için çok geçti.&rdquo;</p>

  <p>&ldquo;Çok geç olduğu söylenemez. Ne de olsa sahip oldukları, müzikleri, kitapları, fotoğrafları bütün bunlar var olmaya devam edecek, onları eve götüreceğiz, inceleyeceğiz, onlar bizi değiştirecek. Sonrasında aynı insanlar olmayacağız. Özellikle heykelleri. Başı ya da kolları olmayan büyük kanatlı yaratıklardan birini gördün mü? Sanının kırılmış. Ama o kanatlar, çok eski görünüyorlardı. Bizi çok değiştirecek.&rdquo;</p>

  <p>"Geri döndüğümüzde silahı bizi bekliyor halde bulmayacağız&rdquo; dedi Nasha. &ldquo;Bir dahaki sefere bizi vurmak için burada olmayacak. İnip, senin deyiminle hâzineyi götürebiliriz.&rdquo; Dorle&rsquo;a bakıp gülümsedi. "İyi bir Kaptan&rsquo;ın yapması gerektiği gibi bizi buraya geri getireceksin.&rdquo;</p>

  <p>&ldquo;Kaptan mı?&rdquo; Dorle sırıttı. &ldquo;O halde karar verdin.&rdquo;</p>

  <p>Nasha omzunu silkti. &ldquo;Fomar bana çok itiraz ediyor. Sonuçta gerçekten seni tercih ediyorum.&rdquo;</p>

  <p>&ldquo;O halde gidelim&rdquo; dedi Dorle. &ldquo;Eve geri dönelim."</p>

  <p class="p22"><span class="t26">&nbsp;</span></p>

  <p>Gemi gürleyerek havalandı ve yıkık kentin üzerinden uçtu. Büyük bir kavis çizerek döndü sonra şimşek gibi ufkun ötesinde kaybolarak dış uzaya yöneldi.</p>

  <p>Aşağıda yıkık kentin ortasında, tek bir yarı kırık algılayıcı pervane, geminin gürlemesini yakalayarak hafifçe kıpırdadı. Büyük silahın kaidesi acıyla titreşerek, kendini dönmeye zorladı. Bir saniye sonra harap edilmiş mekanizmasının içinde kırmızı bir uyan ışığı yanıp sönmeye başladı.</p>

  <p>Çok uzaklarda, kentin yüzlerce mil uzağında, yerin çok çok altında bir başka uyarı ışığı yanıp sönmeye başladı. Otomatik naklediciler yıldırım gibi harekete geçti. Dişli çarklar döndü, kayışlar vızıldadı. Yukarıda, cürufun bir bölümü geriye kaydı. Bir rampa belirdi.</p>

  <p>Bir an sonra küçük bir el arabası hızla yüzeye çıktı.</p>

  <p>Araba yönünü kente çevirdi. Arkasında kablo yüklü ikinci bir araba belirdi. Teleskopik namlular yüklü üçüncü bir araba onu izledi. Onun arkasında başka el arabaları vardı, bazıları röleler, bazıları ateşleme düzenekleri, bazıları yedek parça ve aletler, cıvatalar, vidalar, çiviler ve cıvata somunları taşıyordu. Sonuncusunda ise nükleer savaş başlıkları vardı.</p>

  <p>El arabaları arka arkaya sıralandı. En öndeki araba tümseklerin üzerinden ine çıka donmuş zemin üzerinde acele etmeden ilerledi, diğerleri onu izledi. Kent&rsquo;e doğru gidiyorlardı.</p>

  <p>Parçalanmış silaha.</p>

  <p>&nbsp;</p>
</body>
</html>
