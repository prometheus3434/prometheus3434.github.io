<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>KAFATASI</title>
</head>

<body>
  <h1><a id="a43"></a>KAFATASI</h1>

  <p>&ldquo;Bu fırsat da neymiş?&rdquo; diye sordu Conger. "Devam et. İlgimi çekti.&rdquo;</p>

  <p>Oda sessizdi, bütün gözler hâlâ gri hapishane üniforması olan Conger&rsquo;e çevriliydi. Sözcü yavaşça öne eğildi.</p>

  <p>&ldquo;Cezaevine girmeden önce ticaret işinden iyi kazanıyordun -tamamen yasa dışı- tamamen kârlı. Şimdiyse bir hücrede geçireceğin altı yıl dışında seni bekleyen hiçbir şey yok.&rdquo;</p>

  <p>Conger kaşlarını çattı.</p>

  <p>"Şimdiyse bu Konsil için son derece önemli, özel becerilerini gerektiren bir durum var. Aynı zamanda ilgini çekebilecek bir durum. Bir avcıydın öyle değil mi? Tuzak kurma, çalılarda saklanma, geceleri av bekleme gibi şeyleri çokça yaptın. Avlanmanın senin için bir tür tatmin kaynağı olduğunu düşünüyorum, kovalamaca, avını gizlice takip etme..."</p>

  <p>Conger içini çekti. Dudakları büküldü. &ldquo;Tamam&rdquo; dedi. &ldquo;Bunu bir kenara bırakın. Sadede gelin. Kimi öldürmemi istiyorsunuz?&rdquo;</p>

  <p>Sözcü gülümsedi. &ldquo;Her şeyin bir sırası var&rdquo; dedi alçak sesle.</p>

  <p>Otomobil kayarak durdu. Geceydi, cadde boyunca hiç ışık yoktu. Conger dışarıya baktı. "Neredeyiz? Burası neresi?"</p>

  <p>Gardiyanın eli, koluna bastırdı. &ldquo;Gel. Şu kapıdan.&rdquo;</p>

  <p>Conger ıslak kaldırıma indi. Gardiyan hızla arkasında belirdi, onu Sözcü takip ediyordu. Conger soğuk havayı derin bir solukla içine çekti. Önlerinde yükselen binanın karanlık dış hatlarını inceledi.</p>

  <p>&ldquo;Burayı biliyorum. Daha önce görmüştüm.&rdquo; Gözleri karanlığa alışarak kısıldı. Birden dikkat kesildi.</p>

  <p>&ldquo;Evet. İlk Kilise.&rdquo; Sözcü basamaklara yürüdü. &ldquo;Bizi bekliyorlar."</p>

  <p>"Bekleniyor muyuz! Burada mı?&rdquo;</p>

  <p>&ldquo;Evet.&rdquo; Sözcü basamakları çıktı. "Kiliselerine girmemize izin verilmediğini biliyorsun, özellikle de silahlı olarak!&rdquo; Durdu. Önlerinde iki yanda, iki silahlı askerin karaltısı göründü.</p>

  <p>&ldquo;Sorun var mı?" Sözcü onlara baktı. Askerler başlarını salladılar. Kilise&rsquo;nin kapısı açıktı. Conger içeride başka askerlerin durduğunu görebiliyordu. İri gözlerle ikonlara ve kutsal resimlere bakıyorlardı. &ldquo;Anladım.&rdquo;</p>

  <p>&ldquo;Gerekliydi&rdquo; dedi Sözcü. "Bildiğin gibi geçmişte İlk Kilise&rsquo;yle olan ilişkilerimiz olağanüstü talihsizdi.&rdquo; &ldquo;Bunun yaran olmayacak.&rdquo;</p>

  <p>&ldquo;Ama buna değer. Göreceksin.&rdquo;</p>

  <p>Holden geçip mihrap taşı ve diz çökme yerlerinin bulunduğu ana salona girdiler. Sözcü yanından geçtikleri mihraba bakmadı bile. Küçük bir yan kapıyı iterek Conger&rsquo;e içeri girmesini işaret etti.</p>

  <p>&ldquo;Burada. Acele etmeliyiz. İmanlılar birazdan buraya akın edeceklerdir.&rdquo;</p>

  <p>Conger içeri girdi, hayretle çevresine bakındı. Alçak tavanlı, duvarları eskimiş koyu renk lambri kaplı küçük bir odadaydılar. İçeride kül ve için için yanan baharatların kokusu vardı. Havayı kokladı. &ldquo;Bu da ne? Koku.&rdquo;</p>

  <p>"Duvarlardaki kâseler. Bilmiyorum.&rdquo; Sözcü sabırsızlıkla odanın diğer ucuna geçti. &ldquo;Burada gizlendiğini öğrendik...&rdquo;</p>

  <p class="p22"><span class="t26">&nbsp;</span></p>

  <p>Conger çevresine bakındı. Kitaplar, kâğıtlar, kutsal işaretler ve resimler gördü. Garip, zayıf bir ürperti geçti bedeninden.</p>

  <p>&ldquo;İş Kilise&rsquo;den biriyle mi ilgili? Eğer öyleyse...&rdquo;</p>

  <p>Sözcü hayretle ona döndü. &ldquo;Kurucu&rsquo;ya inanıyor olabilir misin? Bir avcı ve katil için bu mümkün mü..."</p>

  <p>&ldquo;Hayır. Elbette hayır. Ölüm karşısında teslimiyet, şiddete başvurmama...&rdquo;</p>

  <p>&ldquo;O halde nedir?&rdquo;</p>

  <p>Conger omuz silkti. &ldquo;Böylelerine bulaşmamam öğretildi. Garip yetenekleri var. Onlarla tartışamazsın.&rdquo;</p>

  <p>Sözcü düşünceli gözlerle Conger&rsquo;i inceledi. &ldquo;Yanlış fikre kapılmışsın. Düşündüğümüz buradan biri değil. Onları öldürmenin yalnızca sayılarını artırmaya yaradığını öğrendik.&rdquo;</p>

  <p>&ldquo;O halde neden buraya geldik? Gidelim.&rdquo;</p>

  <p>&ldquo;Hayır. Önemli bir şey için geldik. Adamını teşhis etmek için gereken bir şey. O olmadan onu bulamazsın.&rdquo; Sözcü&rsquo;nün yüzünde hafif bir gülümseme belirip kayboldu. &ldquo;Yanlış kişiyi öldürmeni istemiyoruz. Bu iş fazlasıyla önemli.&rdquo;</p>

  <p>&ldquo;Ben hata yapmam.&rdquo; Conger&rsquo;in göğsü kabardı. &ldquo;Dinle Sözcü...&rdquo;</p>

  <p>"Bu sıradışı bir durum&rdquo; dedi Sözcü. "Anlıyorsun ya, peşinde olduğun kişi, seni bulman için göndereceğimiz kişi, yalnızca buradaki belirli nesnelerle saptanabiliyor. Bunlar kalan tek izler, kimliğini teşhis etmenin tek yolu. Onlar olmadan...&rdquo;</p>

  <p>&ldquo;Nedir onlar?&rdquo;</p>

  <p>Sözcü&rsquo;ye doğru ilerledi. Sözcü kenara çekildi. &ldquo;Bak&rdquo; dedi. Duvardaki gizli bir sürgü kapıyı çekerek arkasındaki karanlık kare deliği açığa çıkardı. &ldquo;Burada.&rdquo;</p>

  <p>Conger çömelerek deliğe baktı. Kaşlarını çattı. &ldquo;Bir kafatası! İskelet!&rdquo;</p>

  <p>&ldquo;Peşinde olduğun adam yüzyıllardır ölü&rdquo; dedi Sözcü. "Bunlar ondan geriye kalanlar. Onu bulmak için elinde olan tek şey de bu.&rdquo;</p>

  <p>Conger uzun bir süre konuşmadı. Duvar girintisinde belli belirsiz görünen kemiklere baktı. Yüzlerce yıldır ölü olan bir adam nasıl öldürülebilirdi? Nasıl izi sürülebilir ve dize getirilebilirdi?</p>

  <p>Conger bir avcıydı, dilediği yerde dilediği gibi yaşamış bir adam. Yüksek hızda kullandığı gemisiyle, Dünya çevresindeki gümrük hatlarını atlatmış, eyaletlerden getirdiği kürk ve postları satarak hayatta kalmıştı.</p>

  <p>Ay&rsquo;ın ulu dağlarında avlanmıştı. Boş Mars kentlerinde iz sürmüştü. Keşfettiği yerler...</p>

  <p>&ldquo;Asker, eşyaları al ve araca götürülmelerini sağla. Hiçbir parçasını kaybetmeyin&rdquo; dedi Sözcü.</p>

  <p>Asker deliğin önünde, topukları üzerinde çömelerek dikkatle elini içeri uzattı.</p>

  <p>Sözcü alçak sesle Conger&rsquo;le konuşmaya devam etti. &ldquo;Umudum, şimdi bize olan sadakatini göstermen. Yurttaşların her zaman hatalarını telafi etme, toplumlarına olan bağlılıklarını gösterme fırsatı vardır. Bence bu senin için çok iyi bir fırsat. Daha iyisinin çıkacağından epey kuşkuluyum doğrusu. Elbette burada göstereceğin zahmetin bir tazmini olacak."</p>

  <p>İki adam birbirlerine baktı. Conger hırpani ve zayıf, Sözcü üniforması içinde kusursuzdu.</p>

  <p>&ldquo;Seni anlıyorum&rdquo; dedi Conger. "Yani işin bu bölümünü, fırsatla ilgili kısmını anlıyorum. Ama iki yüzyıldır ölü olan bir adam nasıl...&rdquo;</p>

  <p>"Daha sonra açıklayacağım" dedi Sözcü. &ldquo;Şimdi acele etmeliyiz.&rdquo; Asker kollarında dikkatle taşıdığı bir battaniyeye sarılmış kemiklerle dışarı çıkmıştı. Sözcü kapıya yürüdü. &ldquo;Gel. Girdiğimizi fark ettiler bile çok geçmeden burada olurlar."</p>

  <p>Islak basamaklardan aceleyle inerek bekleyen araca girdiler. Birkaç saniye sonra sürücü aracı evlerin tepesine doğru havalandırdı.</p>

  <p>Sözcü sözcü koltuğuna yerleşti.</p>

  <p>&ldquo;İlk Kilise&rsquo;nin ilginç bir geçmişi var&rdquo; dedi. &ldquo;Biliyor sundur sanırım, ama bizim için önemli olan birkaç noktadan söz etmek istiyorum.</p>

  <p>&ldquo;Hareket yirminci yüzyılda başladı, tekrarlanan savaşlardan biri sırasında. Hareket, genele yayılan her şeyin boşuna olduğu duygusuyla, her savaşın daha büyük bir savaşı ürettiği ve bir sonun olmayacağı farkındalığıyla beslenerek hızla gelişti. Soruna basit bir çözüm sunuyordu: Askeri hazırlıklar&nbsp; silahlar- olmadan savaş olanaksızdı. Makineler ve karmaşık bilimsel teokrasi olmadan da silahlar olamazdı.</p>

  <p>&ldquo;Hareket, insanların savaşı planlayarak onu durduramayacağını vaaz ediyordu. İnsanın makinelere ve bilime yenik düştüğünü, onlar üzerindeki kontrolünü kaybettiğini ve bunların onu giderek daha büyük savaşlara ittiğini söylüyordu. Kahrolsun toplum, diye bağırıyorlardı. Kahrolsun makineler ve bilim! Birkaç savaş daha olursa dünya diye bir yer kalmayacak.</p>

  <p>&ldquo;Kurucu Amerika&rsquo;nın orta batısındaki küçük bir kasabadan gelen meçhul bir kişiydi, adını bile bilmiyoruz. Tek bildiğimiz bir gün ortaya çıkıp pasif direniş ve teslimiyet içeren bir doktrini vaaz ettiği. Savaşma yok, silah için vergi ödeme yok, tıp dışında araştırma yok. Hayatınızı sessiz sedasız yaşayın, bahçenizle ilgilenin, kamu işlerine karışmayın, kendi işinize bakın. Alçakgönüllü olun, dikkat çekmeyin, yoksul olun. Sahip olduklarınızı başkalarına verin, kenti terk edin. En azından insanlara söylediklerinden ortaya çıkan şey bu.&rdquo;</p>

  <p>Araç alçalıp bir çatıya indi.</p>

  <p>&ldquo;Kurucu, bu doktrini ya da bu temel fikri vaaz etti. Bunları söylediğine ikna olmuş olmalılar, onu hiç serbest bırakmadılar. İdam edildi ve cesedi gizlice gömüldü. Tarikatın sonu gelmiş görünüyordu."</p>

  <p>Sözcü gülümsedi. &ldquo;Ne yazık ki müritlerinden birkaçı onu ölüm tarihinden sonra gördüklerini anlattı. Söylentiler yayıldı, ölümü yenmişti, o kutsaldı. Söylentiler zihinlere yerleşip büyüdü. İşte bugün ortada bütün toplumsal ilerlemeyi engelleyen, toplumu yıkan, anarşi tohumlarını eken bir İlk Kilise var..."</p>

  <p>"Ama savaşlar&rdquo; dedi Conger. &ldquo;Ya onlar?"</p>

  <p>&ldquo;Savaşlar mı, eh artık savaş yok. Savaşın tasfiyesinin genel ölçekte uygulanan şiddete başvurmama uygulamasının doğrudan bir sonucu olduğu kabul edilmeli. Ama bugün savaşa daha nesnel bir açıdan bakabiliyoruz. Nesi o kadar kötüydü? Savaşın, Darwin, Mendel ve diğerlerinin öğretileriyle kusursuz bir uyum içinde olan, derin bir seçicilik değeri vardı. Savaş olmadan işe yaramaz, yetersiz, eğitim ya da zekâya sahip olmayan insan kitlesinin kontrolsüzce yayılıp büyümesine izin verilir. Savaş onların sayısını azaltmaya yarıyordu. Fırtınalar, depremler ve seller gibi, savaş doğanın işe yaramaz olanları ayıklama yoluydu.</p>

  <p>"Savaş olmadan insanoğlunun değersiz unsurları orantısız bir biçimde artıyor. Bilimsel bilgiye ve eğitime sahip, toplumu yönetebilecek azınlığı tehdit ediyorlar. Bilim ya da mantığa dayalı bilimsel topluma saygıları yok. Bu hareket de onlara yardım edip kışkırtmayı amaçlıyor. Yalnızca bütün kontrol bilim adamlarının elinde olduğunda...&rdquo;</p>

  <p>Saatine bakıp aracın kapısını bir tekmeyle açtı. "Yürürken devamını anlatırım.&rdquo;</p>

  <p>Karanlık çatıda ilerlediler. "O kemiklerin kime ait olduğunu, kimin peşinde olduğumuzu artık biliyorsundur. Orta Batı&rsquo;dan gelen bu cahil adam, bu Kurucu iki yüzyıldır ölü. Trajik olan, zamanında yetkililerin çok yavaş davranmış olmaları. Konuşmasına, mesajını anlatmasına izin verdiler. Vaaz vermesine, tarikatını kurmasına izin verildi. Böyle bir şey bir kez oldu mu durdurmak mümkün değildir.</p>

  <p>"Ama ya vaaz vermeden önce ölmüş olsaydı? Doktrinlerinin hiçbiri ifade edilmemiş olsaydı? İfade etmesi yalnızca bir an sürdü, bunu biliyoruz. Bir kez, sadece tek bir kez konuştuğu söyleniyor. Sonra yetkililer gelip onu götürmüş. Direniş göstermemiş, küçük bir olaymış.&rdquo;</p>

  <p>Sözcü Conger&rsquo;e döndü.</p>

  <p>"Küçük, ama o gün ekileni bugün biçiyoruz.&rdquo;</p>

  <p>Binaya girdiler. İçeride askerler iskeleti masaya yatırmışlardı bile. Askerler genç yüzlerinde büyük bir dikkat ifadesiyle kemiklerin çevresinde toplanmışlardı.</p>

  <p>Conger aralarından geçip masaya yaklaştı. Kemiklere bakarak eğildi. &ldquo;Demek kalıntıları bunlar" diye mırıldandı. "Kurucu. Kilise bunları iki yüz yıldır saklıyor.&rdquo;</p>

  <p>&ldquo;Çok doğru" dedi Sözcü. &ldquo;Ama artık elimizdeler. Benimle gel."</p>

  <p>Odada ilerleyip kapıya gittiler. Sözcü kapıyı itti. Teknisyenler başlarını kaldırdılar. Conger vızıldayarak dönen makineler, tezgâhlar ve imbikler gördü. Odanın ortasında pırıldayan kristal bir kafes vardı.</p>

  <p>Sözcü Conger&rsquo;e bir yarı otomatik verdi. &ldquo;Hatırlaman gereken en önemli şey kafatasının sağlam olarak geri getirilmesi, karşılaştırma ve kanıt için. Aşağı nişan al, göğsüne.&rdquo;</p>

  <p>Conger silahı elinde tarttı. &ldquo;Güzel bir hissi var&rdquo; dedi. &ldquo;Bu silahı biliyorum, yani daha önce gördüm, ama hiç kullanmadım."</p>

  <p>Sözcü başını salladı. &ldquo;Silahı ve kafesi nasıl kullanacağın gösterilecek. Zaman ve yer hakkında bütün bilgiler verilecek. Tam olarak Hudson Tarlası denen bir yer. 1960&rsquo;larda Denver, Colorado dışında küçük bir toplulukta ortaya çıkıyor. Unutma teşhis için tek yolun kafatası olacak. Ön dişlerin görünür özellikleri var, özellikle sol kesici dişte...&rdquo;</p>

  <p>Conger adamı dalgın dalgın dinledi. Beyaz giysili iki adamın kafatasını dikkatle plastik bir torbaya sarmasını izliyordu. Paketi bağlayıp kristal kafese taşıdılar. &ldquo;Ya bir hata yaparsam?"</p>

  <p>&ldquo;Yanlış adamı bulursan mı? O zaman doğrusunu bul. Bu Kurucu&rsquo;ya ulaşmayı başarmadan geri dönme. Onun konuşmaya başlamasını da bekleyemezsin, bu tam da kaçınmamız gereken şey! Öncesinde harekete geçmelisin. Riske gir, onu bulduğunu düşündüğün anda vur. Sıradışı biri olacak, muhtemelen bölgede yabancı biri. Anlaşılan tanınmayan biriydi."</p>

  <p>Conger adamı yarım kulak dinledi.</p>

  <p>"Her şeyi anladın mı dersin?&rdquo; diye sordu Sözcü.</p>

  <p>&ldquo;Evet. Sanırım.&rdquo; Conger kristal kafese girip oturdu, ellerini direksiyonun üzerine koydu.</p>

  <p>"İyi şanslar" dedi Sözcü. "Sonucu bekliyor olacağız. Geçmişin değiştirilip değiştirilemeyeceği konusunda birtakım felsefi kuşkular var. Yapacakların bu soruya kesin bir cevap verecek.&rdquo;</p>

  <p class="p22"><span class="t26">&nbsp;</span></p>

  <p>Conger kafesin kontrolleriyle oynadı.</p>

  <p>"Bu arada&rdquo; dedi Sözcü. &ldquo;Kafesi işinin dışındaki amaçlar için kullanma. Sürekli izliyor olacağız. Eğer istersek onu geri alabiliriz. İyi şanslar."</p>

  <p>Conger hiçbir şey söylemedi. Kafes kapatıldı. Conger parmağını kaldırıp direksiyon kontrolüne dokundu. Dikkatle direksiyonu çevirdi.</p>

  <p>Dışarıdaki oda kaybolduğunda hâlâ plastik torbaya bakıyordu.</p>

  <p>Uzun bir süre, hiçbir şey yoktu. Kafesin kristal ağının ötesinde hiçbir şey görünmüyordu. Conger&rsquo;ın aklından karmakarışık düşünceler geçti. Bu adamı nasıl tanıyacaktı? Önceden nasıl emin olabilirdi? Neye benziyordu? Adı neydi? Konuşmadan önce nasıl davranmıştı? Sıradan bir insan mı olacaktı, yoksa garip bir kaçık mı?</p>

  <p>Conger silahı alıp yanağına dayadı. Silahın metali pürüzsüz ve soğuktu. Nişangahı hareket ettirmeyi denedi. Güzel bir silahtı, aşık olabileceği türden bir silah. Mars çölünde -soğuktan her yerine kramp girmiş ve uyuşmuş bir halde, karanlıkta hareket eden şeyleri bekleyerek yattığı uzun gecelerde- böyle bir silaha sahip olsaydı...</p>

  <p>Silahı bırakıp, kafesin göstergelerini ayarladı. Kıvrılıp bükülen pus yoğunlaşarak çökmeye başlamıştı. Birdenbire çevresinde biçimler titreşip kıpırdadı.</p>

  <p>Kristal kafesten içeri renkler, sesler ve hareketler süzüldü. Conger kontrolleri kilitleyip ayağa kalktı.</p>

  <p>Küçük bir kasabaya bakan bir bayırın üzerindeydi. Öğle vaktiydi. Hava temiz ve soğuktu. Bir yol boyunca birkaç otomobil ilerliyordu. Uzakta dümdüz tarlalar vardı. Conger kapıya gidip dışarı çıktı. Havayı kokladı. Sonra tekrar kafese girdi.</p>

  <p class="p22"><span class="t26">&nbsp;</span></p>

  <p>Rafın üzerindeki aynanın önünde durarak, yüz hatlarını inceledi. Sakalını inceltmişti -tamamen kestirtmemişlerdi- saçları taralıydı. Yirminci yüzyıl ortalarına ait giysiler vardı üzerinde. Garip bir yaka ve pantolon, hayvan derisinden ayakkabılar. Cebinde bu zamanda kullanılan para. Bu önemliydi işte. Başka bir şeye ihtiyacı yoktu.</p>

  <p>Yeteneği, kendine has kurnazlığı dışında hiçbir şeye. Ama daha önce onları böyle kullandığı olmamıştı.</p>

  <p>Yoldan aşağı kasabaya doğru yürümeye başladı.</p>

  <p>İlk fark ettiği tezgâhlardaki gazeteler oldu. 5 Nisan 1961. Tarihten fazla sapmamıştı. Bir benzin istasyonu, bir garaj, birkaç bar ve ucuzcu dükkanı vardı. Sokağın aşağısında bir bakkal ve birkaç kamu binası gördü.</p>

  <p>Birkaç dakika sonra küçük kütüphanenin basamaklarını çıktı, kapılardan geçerek sıcak salonuna girdi.</p>

  <p>Kütüphaneci gülümseyerek başını kaldırdı.</p>

  <p>"İyi günler&rdquo; dedi.</p>

  <p>Bir cevap verse, muhtemelen aksanlı ve tuhaf kaçacağı için konuşmadan gülümsemekle yetindi. Masaya gidip bir dergi yığınının başına oturdu. Birkaç saniye dergilere baktı. Sonra tekrar ayaklandı. Duvara dayalı, geniş bir rafın yanına gitti. Kalbi şiddetle atmaya başladı.</p>

  <p>Haftalar öncesinden kalma gazeteler... Bir rulo gazete alıp masaya götürdü, hızla göz gezdirmeye başladı. Baskı garipti, harfler de öyle. Bazı sözcüklere yabancıydı.</p>

  <p>Gazeteleri bir kenara bırakıp araştırmaya devam etti. En sonunda istediği şeyi buldu. Cherywood <span class="t22">Gazette</span>&rsquo;yi masaya taşıyıp ilk sayfasını açtı. Aradığı şeyi buldu:</p>

  <p class="p22"><span class="t26">&nbsp;</span></p>

  <p>MAHKUM KENDİNİ ASTI</p>

  <p>İl şerifi tarafından sendikacılık suçu şüphesiyle gözaltında tutulan kimliği belirsiz şahıs bu sabah ölü bulundu...</p>

  <p>Haberi okumayı bitirdi, belirsizdi, bilgi vermiyordu. Daha fazlasına ihtiyacı vardı. <span class="t23">Gazette'yi</span> rafa geri götürdü, birkaç saniye süren kararsızlıktan sonra kütüphaneciye yaklaştı.</p>

  <p>"Başka var mı?&rdquo; diye sordu. &ldquo;Başka gazete. Eski olanlar?&rdquo;</p>

  <p>Kadın kaşlarını çattı. &ldquo;Ne kadar eski? Hangi gazeteler?&rdquo;</p>

  <p>"Aylar öncesi. Daha da öncesi.&rdquo;</p>

  <p>&ldquo;Gazette&rsquo;den mi? Elimizdekiler bunlar. Ne istemiştiniz? Ne arıyorsunuz? Belki size yardımcı olabilirim."</p>

  <p>Cevap vermedi.</p>

  <p><span class="t23">&ldquo;Gazette</span> bürosunda daha eski sayıları bulabilirsiniz&rdquo; dedi kadın, gözlüklerini çıkararak. &ldquo;Orayı deneyin isterseniz? Ama bana söylerseniz, belki size yardım edebiliri...&rdquo;</p>

  <p>Dışarı çıktı.</p>

  <p><span class="t23">Gazette</span> bürosu bir yan sokağın aşağısındaydı, kaldırım taşları kırık ve çatlaktı. İçeri girdi. Küçük büronun köşesinde elektrikli soba yanıyordu. Tıknaz bir adam ayağa kalkıp, ağır ağır tezgâha yaklaştı.</p>

  <p>"Ne istemiştiniz bayım?&rdquo; dedi.</p>

  <p>&ldquo;Eski gazeteler. Bir aylık. Ya da daha eski."</p>

  <p>"Satın almak için mi? Satın almak mı istiyorsunuz?"</p>

  <p>&ldquo;Evet.&rdquo; Parasının bir kısmını uzattı. Adam baktı.</p>

  <p>"Tabii" dedi. &ldquo;Tabii, bir dakika bekleyin." Çabucak odadan dışarı çıktı. Kucak dolusu, ağırlığın altında yüzü kıpkırmızı kesilmiş, sendeleyerek geri döndü.</p>

  <p class="p22"><span class="t26">&nbsp;</span></p>

  <p>&ldquo;İşte burada biraz var&rdquo; diye oflayıp pufladı. &ldquo;Bulabildiklerimi aldım. Bütün bir yılı kapsıyor. Daha fazlasını isterseniz..."</p>

  <p>Conger gazeteleri dışarı taşıdı. Yolun kenarına oturup tek tek gözden geçirmeye başladı. İstediği dört ay öncesine, aralık ayına ait bir haberdi. Küçüktü, o kadar küçüktü ki neredeyse atlıyordu. Eski terimler için sözlüğü kullanarak yazıyı okurken elleri titriyordu.</p>

  <p>İZİNSİZ GÖSTERİDE BİR KİŞİ TUTUKLANDI. Adını vermeyi reddeden, kimliği belirsiz şahıs şerif bürosunun özel görevlileri tarafından Cooper Creek&rsquo;te yakalandı. Adamın bölgede yakın zamanda görüldüğü ve sürekli izlendiği bildirildi. Bu...</p>

  <p>Cooper Creek. Aralık 1960. Kalp atışları hızlandı. Bilmesi gereken tek şey buydu. Ayağa kalkıp silkelendi, soğuk toprağa ayaklarını vurdu. Güneş gökyüzünde tepelerin ucuna kadar ilerlemişti. Gülümsedi. Tam yeri ve zamanı bulmuştu bile. Şimdi yalnızca geriye belki kasım ayma, Cooper Creek&rsquo;e gitmek kalmıştı...</p>

  <p>Kasabanın ana meydanından geçti tekrar, kütüphaneyi, bakkalı geride bıraktı. Zor olmamalıydı, zor kısmı bitmişti. Oraya gidecek, bir oda kiralayacak, adam ortaya çıkana kadar beklemeye hazırlanacaktı.</p>

  <p>Köşeyi döndü. Eli kolu paket dolu bir kadın bir kapı eşiğinden dışarı çıkıyordu. Conger kadının geçmesi için kenara çekildi. Kadın ona baktı. Aniden yüzü bembeyaz kesildi. Ağzı hayretle aralanarak, irileşen gözlerini ona dikti.</p>

  <p>Conger aceleyle yürüdü. Arkasına dönüp baktı. Kadının nesi vardı? Elindeki paketleri yere düşürmüş hâlâ ona bakıyordu. Conger adımlarını hızlandırdı.</p>

  <p class="p22"><span class="t26">&nbsp;</span></p>

  <p>İkinci bir köşeyi dönüp yan sokağa saptı. Tekrar baktığında kadın sokağın girişindeydi ve peşinden geliyordu. Kadına bir adam katıldı, ikisi birden ona doğru koşmaya başladılar.</p>

  <p>Onları atlatıp kasabadan çıktı, uzun ve zahmetsiz adımlarla kasaba sınırındaki tepelere çıktı. Kafese ulaştığında durdu. Ne olmuştu? Giysileriyle ilgili bir şey miydi? Üzerindekilerle?</p>

  <p>Düşündü. Güneş batarken kafese girdi.</p>

  <p>Conger direksiyonun önünde oturdu. Bir an bekledi, elleri hafifçe kontrollerin üzerinde duruyordu. Sonra göstergelerin değerlerini dikkatle takip ederek direksiyonu hafifçe çevirdi.</p>

  <p>Çevresine grilik çöktü.</p>

  <p>Ama bu uzun sürmedi.</p>

  <p>Adam onu dikkatle süzdü. &ldquo;İçeri girsen iyi olur&rdquo; dedi. &ldquo;Soğukta kalma.&rdquo;</p>

  <p>"Sağ olun.&rdquo; Conger minnetle açık kapıdan içeri oturma odasına girdi. Köşedeki gazyağı ısıtıcısı yüzünden içerisi sıcak ve boğucuydu. Mutfaktan hatlarını belli etmeyen çiçekli bir elbise giymiş, tombul bir kadın çıkageldi. Kadınla adam onu dikkatle süzdü.</p>

  <p>&ldquo;Güzel bir odadır&rdquo; dedi kadın. &ldquo;Ben Bayan Apple ton. Isıtması vardır. Yılın bu zamanında ihtiyacınız olacak.&rdquo;</p>

  <p>&ldquo;Evet&rdquo; diye başını salladı, çevresine bakınarak.</p>

  <p>&ldquo;Bizimle yemek ister misin?"</p>

  <p>&ldquo;Ne?"</p>

  <p>&ldquo;Bizimle yemek ister misin?&rdquo; Adamın kaşları çatıldı. &ldquo;Yabancı değilsiniz değil mi bayım?&rdquo;</p>

  <p>"Hayır." Gülümsedi. "Bu ülkede doğdum. Ama çok batıda."</p>

  <p>&ldquo;California mı?&rdquo;</p>

  <p class="p22"><span class="t26">&nbsp;</span></p>

  <p>"Hayır." Duraksadı. &ldquo;Oregon.&rdquo;</p>

  <p>"Orası nasıl?&rdquo; diye sordu Bayan Appleton. &ldquo;Çok ağaç ve yeşillik varmış diye duydum. Burası öyle tenha ki. Ben Chicagoluyum."</p>

  <p>&ldquo;Orası Orta Batı&rdquo; dedi adam ona. &ldquo;Yabancı değilsin.&rdquo;</p>

  <p>&ldquo;Oregon da yabancı değil" dedi Conger. &ldquo;Amerika Birleşik Devletlerinin bir parçası.&rdquo;</p>

  <p>Adam dalgın dalgın başını salladı. Conger&rsquo;in giysilerine bakıyordu.</p>

  <p>&ldquo;Garip bir takım elbiseniz var bayım&rdquo; dedi. "Nereden buldunuz?&rdquo;</p>

  <p>Conger şaşırdı. Huzursuzca bir adım attı. "İyi bir takım elbise&rdquo; dedi. "Beni burada istemiyorsanız başka bir yere gidebilirim.&rdquo;</p>

  <p>İkisi de itiraz edercesine başlarını kaldırdı. Kadın ona gülümsedi. &ldquo;Kızıllar yüzünden dikkatli olmalıyız. Garip ya da sıradışı bir şey, anormal davranan birisi olduğunda haber vermemiz gerek.&rdquo;</p>

  <p>&ldquo;Benim gibi mi?"</p>

  <p>Utanmış gibiydiler. "Bana kızıl gibi görünmüyorsunuz&rdquo; dedi adam. "Ama dikkatli olmalıyız. Tribüne diyor ki...&rdquo;</p>

  <p>Conger onları yanın kulak dinledi. Bu iş düşündüğünden de kolay olacaktı. Kurucu ortaya çıkar çıkmaz kim olduğunu anlayacağı kesindi.</p>

  <p>Farklı olan her şeyden böylesine kuşkulanan bu insanlar hikâyeyi ağızdan ağıza yayardı. Tek yapması gereken göze batmamak, belki de markete falan gidip konuşulanlara kulak kabartmaktı. Hatta burada, Bayan Appleton&rsquo;un pansiyonunda olup biteni dinleyebilirdi.</p>

  <p>"Odayı görebilir miyim?&rdquo;</p>

  <p class="p22"><span class="t26">&nbsp;</span></p>

  <p>"Elbette.&rdquo; Bayan Appleton merdivenlere gitti. &ldquo;Sana göstereyim."</p>

  <p>Yukarı çıktılar. Yukarısı daha soğuktu, ama dışarısı kadar soğuk değildi ya da Mars çöllerindeki kadar. Bunun için minnettardı.</p>

  <p>Dükkânın içinde dolanarak sebze konservesi kutularına, açık buzluk tezgâhlarındaki parlak ve temiz donmuş balık ve et paketlerine baktı.</p>

  <p>Ed Davies ona yaklaştı. "Yardımcı olabilir miyim?&rdquo; Adam biraz tuhaf giyimli ve sakallıydı! Ed elinde olmadan gülümsedi.</p>

  <p>&ldquo;Bir şey yok" dedi adam garip bir sesle. "Sadece bakıyordum.&rdquo;</p>

  <p>"Tabii.&rdquo; Tekrar tezgâhın arkasına geçti. Bayan Hackett alışveriş arabasını ona doğru sürdü.</p>

  <p>&ldquo;Kim bu?" diye fısıldadı, kadının keskin hatlı yüzü adama döndü, burnu havayı koklar gibi kıpırdadı. &ldquo;Onu daha önce hiç görmedim.&rdquo;</p>

  <p>&ldquo;Bilmiyorum.&rdquo;</p>

  <p>&ldquo;Bana garip geldi. Neden sakallı? Kimsenin sakalı yok. Bir garipliği olmalı.&rdquo;</p>

  <p>&ldquo;Belki sakal hoşuna gidiyordur. Bir amcam vardı onun da...&rdquo;</p>

  <p>"Bekle&rdquo; diye kaskatı kesildi Bayan Hackett. &ldquo;Şu adam -adı neydi? Kızıl olan- şu yaşlı adam. Onun sakalı yok muydu? Marx. Onun da sakalı vardı.&rdquo;</p>

  <p>Ed güldü. &ldquo;O Karl Marx değil. Bir keresinde fotoğrafını görmüştüm.&rdquo;</p>

  <p>Bayan Hackett gözlerini adama dikti. "Fotoğrafını mı gördün?"</p>

  <p>"Elbette?" Adam bir parça kızardı. "Bunda ne var canım?&rdquo;</p>

  <p>"Kim olduğunu bilmek isterdim&rdquo; dedi Bayan Hackett. "Kendi iyiliğimiz için daha fazlasını bilmemiz gerek bana kalırsa.&rdquo;</p>

  <p class="p22"><span class="t26">&nbsp;</span></p>

  <p>&ldquo;Hey Bayım! Gideceğiniz yere bırakayım mı?&rdquo; Conger elini kemerine atarak hızla döndü. Rahatladı. Arabada biri kız diğeri erkek iki genç vardı. Onlara gülümsedi. "Bırakmak mı? Elbette.&rdquo;</p>

  <p>Conger arabaya binip kapıyı kapadı. BillWillet gaz pedalına bastı, otomobil otoyolda homurtuyla ilerledi.</p>

  <p>&ldquo;Götürdüğünüz için teşekkürler&rdquo; dedi Conger dikkatle. &ldquo;Kasabadan kasabaya yürüyerek gidiyordum, ama düşündüğümden daha uzakmış.&rdquo;</p>

  <p>&ldquo;Nerelisin?&rdquo; diye sordu Lora Hunt. Sarı süveteri ve mavi eteği içinde ufak tefek, esmer güzel bir kızdı. &ldquo;Cooper Creek&rsquo;ten.&rdquo;</p>

  <p>&ldquo;Cooper Creek mi?&rdquo; dedi Bili. Kaşlarını çattı. &ldquo;Ne tuhaf. Seni daha önce gördüğümü hatırlamıyorum.&rdquo; &ldquo;Neden oradan mı geliyorsunuz?&rdquo;</p>

  <p>&ldquo;Orada doğdum. Herkesi tanırım.&rdquo;</p>

  <p>&ldquo;Yeni taşındım. Oregon&rsquo;dan."</p>

  <p>&ldquo;Oregon&rsquo;dan mı? Oregonluların aksanı olduğunu bilmiyordum.&rdquo;</p>

  <p>"Aksanım mı var?"</p>

  <p>&ldquo;Sözcükleri garip kullanıyorsun.&rdquo;</p>

  <p>&ldquo;Nasıl?&rdquo;</p>

  <p>&ldquo;Bilmiyorum. Öyle değil mi Lora?&rdquo;</p>

  <p>&ldquo;Yuvarlıyorsun" dedi Lora gülümseyerek. &ldquo;Biraz daha konuş. Lehçeler ilgimi çekiyor.&rdquo; Adama baktı, dişleri bembeyazdı. Conger kalbinin sıkıştığını hissetti. &ldquo;Konuşma bozukluğum var.&rdquo;</p>

  <p>&ldquo;Ah.&rdquo; Kızın gözleri irileşti. "Özür dilerim.&rdquo;</p>

  <p>Araba homurtuyla ilerlerken onu merakla süzdüler. Conger kendi adına fazla meraklı görünmeden onlara soru sormanın bir yolunu arıyordu. "Sanırım buraya dışarıdan fazla ziyaretçi gelmiyor&rdquo; dedi. &ldquo;Yabancılar yani.&rdquo;</p>

  <p class="p22"><span class="t26">&nbsp;</span></p>

  <p>&ldquo;Hayır.&rdquo; Bill başını salladı. &ldquo;Fazla değil.&rdquo;</p>

  <p>&ldquo;Bahse girerim uzun zamandır dışarıdan gelen tek kişi benim.&rdquo;</p>

  <p>&ldquo;Sanırım.&rdquo;</p>

  <p>Conger duraksadı. &ldquo;Bir arkadaşım... tanıdığım biri buradan geçebilir. Onu nerede bula...&rdquo; Durdu. "Onu kesin olarak görmüş olabilecek biri var mıdır? Sorabileceğim biri, geldiyse onu kaçırmayacağımdan emin olabilirim böylece.&rdquo;</p>

  <p>Şaşırmışlardı. "Sadece gözünüzü açık tutun. Cooper Creek fazla büyük bir yer değil.&rdquo;</p>

  <p>&ldquo;Hayır. Haklısınız.&rdquo;</p>

  <p>Sessizce ilerlediler. Conger kızın profilini inceledi. Muhtemelen oğlanın metresiydi. Belki de deneme eşiydi. Deneme evliliğini bu kadar erken tarihte mi geliştirmişlerdi? Hatırlamıyordu. Ama böyle çekici bir kızın bu zamana kadar birinin metresi olması kesindi, on altı yaşlarında görünüyordu. Tekrar karşılaşırlarsa bir ara sorabilirdi.</p>

  <p>Ertesi gün Conger, Cooper Creek&rsquo;in ana caddesi boyunca yürüdü. Marketi, iki benzin istasyonunu ve postaneyi geride bıraktı. Köşede büfe vardı.</p>

  <p>Durdu. Lora içeride oturmuş, tezgâhtarla konuşuyordu. İleri geri sallanarak gülüyordu.</p>

  <p>Conger kapıyı itip açtı. Sıcak hava yüzüne çarptı. Lora kremalı sıcak çikolata içiyordu. Conger yanındaki iskemleye kayarken şaşkınlıkla başını kaldırdı. &ldquo;Affedersin" dedi. &ldquo;Rahatsız mı ediyorum?" &ldquo;Hayır.&rdquo; Başını salladı. Gözleri iri ve koyu renkti. &ldquo;Hiç de değil."</p>

  <p class="p26">Tezgâhtar yanlarına geldi. &ldquo;Ne istiyorsunuz?&rdquo; Conger çikolataya baktı. &ldquo;Onun içtiğinden.&rdquo;</p>

  <p>Lora, Conger&rsquo;i izliyordu. Kollarını kavuşturmuş, dirseklerini tezgâhın üzerine koymuştu. Adama gülümsedi. &ldquo;Bu arada. Adımı bilmiyorsun. Lora Hunt.&rdquo;</p>

  <p>Kız elini uzatmıştı. Ne yapacağını bilemeden elini tuttu. &ldquo;Adım Conger&rdquo; diye mırıldandı.</p>

  <p>&ldquo;Conger mi? Bu ilk adın mı soyadın mı?&rdquo;</p>

  <p>&ldquo;İlk ad, soyadı?&rdquo; Duraksadı. &ldquo;Soyadı. Ömer Conger.</p>

  <p>&ldquo;Ömer mi?" Güldü. &ldquo;Şairinki gibi. Ömer Hayyam." &ldquo;Onu tanımıyorum. Şairlerden pek anlamam. Pek az sanat eserini onarabildik. Genellikle, yalnızca Kilise bu konulara yeterince ilgi...&rdquo; Sözünü kesti. Kız ona bakıyordu. Conger kızardı. &ldquo;Geldiğim yerde yani&rdquo; diye bitirdi.</p>

  <p>&ldquo;Kilise mi? Hangi kiliseyi kastediyorsun?&rdquo; &ldquo;Kilise.&rdquo; Kafası karışmıştı. Çikolatası geldiğinde minnetle yudumlamaya başladı. Lora hâlâ onu izliyordu.</p>

  <p>&ldquo;İlginç birisin" dedi. &ldquo;Bill senden hoşlanmadı, ama o farklı olan hiçbir şeyi sevmez zaten. Öyle sıkıcı ki. Sence de bir insanın büyüdükçe ufkunu genişletmesi gerekmez mi?&rdquo;</p>

  <p>Conger başını salladı.</p>

  <p>&ldquo;Yabancıların ait oldukları yerde kalıp buraya gelmemesini istiyor. Ama sen o kadar yabancı değilsin. Doğuluları kastediyor anlıyorsun ya.&rdquo;</p>

  <p>Conger başını salladı.</p>

  <p>Arkasındaki sineklikli kapı açıldı. Bill içeri girdi. Onlara baktı. "Vay vay" dedi.</p>

  <p>Conger döndü. &ldquo;Selam."</p>

  <p>"Ee.&rdquo; Bill oturdu. &ldquo;Merhaba Lora." Conger&rsquo;a bakıyordu. &ldquo;Seni burada görmeyi beklemiyordum.&rdquo; Conger gerildi. Oğlanın düşmanlığını hissedebiliyordu. &ldquo;Bunda yanlış bir şey mi var?&rdquo;</p>

  <p>&ldquo;Hayır. Hiçbir şey yok."</p>

  <p class="p22"><span class="t26">&nbsp;</span></p>

  <p>Sessizlik oldu. Bill aniden Lora&rsquo;ya döndü. &ldquo;Hadi. Gidelim.&rdquo;</p>

  <p>&ldquo;Gitmek mi?" Kız şaşırmıştı. &ldquo;Neden?"</p>

  <p>&ldquo;Gidelim işte!&rdquo; Kızın elini yakaladı. &ldquo;Hadi! Araba dışarıda.&rdquo;</p>

  <p>&ldquo;Niye Bill Willet?&rdquo; dedi Lora. &ldquo;Kıskanıyorsun!&rdquo;</p>

  <p>&ldquo;Kim bu adam?&rdquo; dedi Bili. &ldquo;Hakkında ne biliyorsun? Bir baksana, sakalına..."</p>

  <p>Kız parladı. &ldquo;Ne olmuş yani? Sırf bir Packard kullanmıyor, Cooper Lisesi&rsquo;ne gitmiyor diye mi!&rdquo;</p>

  <p>Conger oğlanı ölçüp biçti. İriydi, iri ve güçlü. Muhtemelen bir sivil denetim örgütünün üyesiydi.</p>

  <p>&ldquo;Affedersiniz&rdquo; dedi Conger. "Ben giderim.&rdquo;</p>

  <p>&ldquo;Kasabada ne işin var?" diye sordu Bili. &ldquo;Burada ne yapıyorsun? Neden Lora&rsquo;nın etrafında dolaşıyorsun?&rdquo;</p>

  <p>Conger kıza baktı. Omuz silkti. &ldquo;Bir nedeni yok. Sonra görüşürüz.&rdquo;</p>

  <p>Döndü. Donakaldı. Bill hareket etmişti. Conger&rsquo;in parmakları kemerine gitti.</p>

  <p>Yarısına <span class="t23">kadar,</span> diye fısıldadı kendi kendine. Daha <span class="t23">fazla de</span><span class="t23">ğ</span><span class="t23">il. Yar</span><span class="t23">ı</span><span class="t23">s</span><span class="t23">ı</span><span class="t23">na kadar.</span></p>

  <p>Bastırdı. Oda çevresinde zıpladı. Conger kumaşının astan, iç taraftaki plastik kaplaması sayesinde korunmuştu.</p>

  <p>&ldquo;Tanrım...&rdquo; Lora ellerini havaya kaldırdı. Conger küfretti. Hiçbirini onu hedef alarak yapmamıştı. Ama etkisi geçiciydi. Yarım amperdi yalnızca. Karıncalanma olacaktı.</p>

  <p>Karıncalanma ve felç.</p>

  <p>Arkasına bakmadan kapıdan dışarı çıktı. Bill ağır adımlarla sarhoş gibi duvara tutunarak dışarı çıktığında neredeyse köşeye ulaşmıştı. Conger yürümeye devam etti.</p>

  <p class="p22"><span class="t26">&nbsp;</span></p>

  <p>Conger gecenin içinde huzursuzca yürürken önünde bir karaltı belirdi. Soluğunu tutarak durdu.</p>

  <p>"Kim o?" dedi bir erkek sesi. Conger gerilerek bekledi.</p>

  <p>&ldquo;Kim o?" dedi adam yine. Elindeki bir şeye bastı. Bir ışık parladı. Conger hareket etti.</p>

  <p>&ldquo;Benim&rdquo; dedi.</p>

  <p>&ldquo;Sen de kimsin?"</p>

  <p>&ldquo;Adım Conger. Appleton&rsquo;ların yerinde kalıyorum. Sen kimsin?"</p>

  <p>Adam yavaşça yaklaştı. Deri bir ceket giymişti. Belinde bir tabanca vardı.</p>

  <p>&ldquo;Şerif Duff. Sanırım konuşmak istediğim kişi şensin. Bugün saat üç sularında Bloom&rsquo;un Yeri&rsquo;nde miydin?</p>

  <p>&ldquo;Bloom&rsquo;un Yeri mi?&rdquo;</p>

  <p>&ldquo;Büfe. Çocukların takıldığı.&rdquo; Duff yanına gelerek ışığı Conger&rsquo;in yüzüne tuttu. Conger gözlerini kırpıştırdı.</p>

  <p>&ldquo;Şu şeyi bana tutma&rdquo; dedi.</p>

  <p>Bir duraksama. "Tamam.&rdquo; Işık titreşerek aşağı indi. &ldquo;Oradaydın. Seninle genç Willet arasında bir tartışma oldu. Doğru mu? Kız arkadaşı yüzünden tartıştınız..."</p>

  <p>&ldquo;Biraz konuştuk&rdquo; dedi Conger dikkatle.</p>

  <p>&ldquo;O halde ne oldu?&rdquo;</p>

  <p>&ldquo;Neden?&rdquo;</p>

  <p>&ldquo;Sadece merak ediyorum. Bir şey yaptığını söylediler.&rdquo;</p>

  <p>"Bir şey mi? Ne yapmışım?&rdquo;</p>

  <p>&ldquo;Bilmiyorum. Ben de bunu merak ediyorum ya. Parlak bir ışık görmüşler, sonra da bir şey olmuş. Bayılmışlar. Hareket edememişler.&rdquo;</p>

  <p>&ldquo;Şimdi nasıllar?&rdquo;</p>

  <p class="p22"><span class="t26">&nbsp;</span></p>

  <p>"İyi."</p>

  <p>Sessizlik.</p>

  <p>&ldquo;Pekâlâ?&rdquo; dedi Duff. &ldquo;Neydi peki? Bomba mı?&rdquo; &ldquo;Bomba mı?&rdquo; Conger güldü. &ldquo;Hayır. Çakmağım alev aldı. Bir sızıntı olmuş, gaz alev aldı.&rdquo;</p>

  <p>&ldquo;Neden bayıldılar?&rdquo;</p>

  <p>&ldquo;Duman.&rdquo;</p>

  <p>Sessizlik. Cogner ağırlığını bir ayağından diğerine geçirerek bekledi. Parmakları yavaşça kemerine gitti. Şerif bakışlarını yere indirdi. Homurdandı.</p>

  <p>&ldquo;Öyle diyorsan öyledir&rdquo; dedi. &ldquo;Her neyse kimseye bir şey olmadı.&rdquo; Conger&rsquo;den bir adım uzaklaştı. &ldquo;O Willet tam bir baş belasıdır.&rdquo;</p>

  <p>&ldquo;O halde iyi akşamlar&rdquo; dedi Conger. Şerifin yanından geçip yürüdü.</p>

  <p>&ldquo;Bir şey daha Bay Conger. Gitmeden önce, kimliğinize bir bakmamın sakıncası yoktur herhalde?&rdquo; &ldquo;Hayır. Hayır yok.&rdquo; Conger cebine uzandı. Cüzdanını uzattı. Şerif el fenerini cüzdana tutarken, Conger hafif soluklar alarak onu izledi. Kimlik üzerinde çok çalışmışlardı, tarihi belgeleri, dönemin eski eserlerini, bağlantısı olabilecek bütün belgeleri incelemişlerdi.</p>

  <p>Duff kimliğini geri uzattı. &ldquo;Tamam. Rahatsız ettiğim için kusura bakmayın.&rdquo; Işık kapandı.</p>

  <p>Conger eve ulaştığında Appletonları televizyonun karşısında otururken buldu. İçeri girdiğinde başlarını kaldırıp ona bakmadılar. Conger kapıda oyalandı.</p>

  <p>&ldquo;Size bir şey sorabilir miyim?&rdquo; dedi. Bayan Appleton yavaşça başını çevirdi. &ldquo;Ayın kaçı olduğunu sorabilir miyim?&rdquo;</p>

  <p>&ldquo;Ayın kaçı mı?&rdquo; Kadın onu inceledi. &ldquo;1 Aralık.&rdquo;</p>

  <p>&ldquo;1 Aralık mı! Nasıl olur henüz kasımdaydık!&rdquo; Şimdi hepsi ona bakıyordu. Birdenbire anımsadı. Yirminci yüzyılda hâlâ eski on iki aylık sistemi kullanıyorlardı. Kasımdan sonra hemen aralık başlıyordu. Aralarında bir çeyreklik yoktu.</p>

  <p>Soluğunu tuttu. O halde yarındı! İki Aralık! Yarındı!</p>

  <p>&lsquo;&lsquo;Sağolun&rdquo; dedi. &ldquo;Sağolun.&rdquo;</p>

  <p>Merdivenleri tırmandı. Unutmakla ne aptallık etmişti. Gazete kayıtlarına göre, Kurucu Aralık&rsquo;ın ikisinde tutuklanmıştı. Yarın, bundan yalnızca on iki saat sonra Kurucu insanlarla konuşmak üzere ortaya çıkacak, sonra da tutuklanacaktı.</p>

  <p>Gündüz sıcak ve güneşliydi. Conger eriyen karları ezerek yürüdü. Kar katmanları altında dallan sarkmış ağaçların arasından geçti. Bir tepeyi tırmanıp diğer tarafından uzun adımlarla, kayarak aşağı indi.</p>

  <p>Çevresine bakmak için durdu. Etraf sessizdi. Görünürde kimse yoktu. Belinden ince bir çubuk çıkararak sapını büktü. Bir an hiçbir şey olmadı. Sonra havada bir balkıma oldu.</p>

  <p>Kristal kafes göründü ve yavaşça yere indi. Conger içini çekti. Kafesi tekrar görmek güzeldi. Ne de olsa geriye dönüyordu.</p>

  <p>Yamaca tırmandı. Elleri belinde yüzünde bir parça tatminle çevresine bakındı. Hudson Tarlası çevresinde, ta kasabanın eteklerine kadar uzanıyordu. Çıplak, düz tarla ince bir kar örtüsüyle kaplıydı.</p>

  <p>Kurucu buraya gelecekti. Burada onlarla konuşacaktı. Polis onu burada tutuklayacaktı.</p>

  <p>Ancak Kurucu onlar gelmeden önce ölmüş olacaktı. Konuşmadan önce ölecekti.</p>

  <p>Conger kristal küreye döndü. Kapıyı itip içeri girdi. Silahını raftan alıp sürgüyü yerine taktı. Tetik çekilmeye, ateşlenmeye hazırdı. Bir an düşündü. Yanında taşımalı mıydı?</p>

  <p class="p22"><span class="t26">&nbsp;</span></p>

  <p>Hayır. Kurucu&rsquo;nun gelmesi saatler alabilirdi, ya bu sırada başka biri ona yaklaşacak olursa? Kurucu&rsquo;nun tarladan yaklaştığını gördüğünde gidip silahı alabilirdi.</p>

  <p>Conger rafa baktı. Düzgün sarılmış paket oradaydı. Onu alıp açtı.</p>

  <p>Kafatasını elinde tutup çevirdi. Elinde olmadan içine buz gibi bir his doldu. Bu o adamın kafatasıydı, hâlâ soluk alan, buraya, bugün gelecek olan, iki metre uzakta olmayan tarlada duracak Kurucu'nun kafatası.</p>

  <p>Ya <span class="t23">kendisi,</span> iki yüz yaşındaki kendi sararmış ve çürümüş kafatasını görebilecek olsaydı? Yine de konuşur muydu? Bu sırıtan eski kafatasını görebilse konuşur muydu? Söyleyecek, insanlara anlatacak nesi olurdu? Nasıl bir mesaj getirebilirdi?</p>

  <p>Bir insan kendi yıpranmış, sararmış kafatasını görebildiğinde, yapacağı her şey anlamını yitirmez miydi? Hâlâ yaşarken kısa ömrünün tadını çıkarması daha iyiydi.</p>

  <p>Kendi kafatasını elinde tutan bir adam pek az davaya, pek az harekete inanırdı. Bunun yerine tam tersini vaaz...</p>

  <p>Bir ses. Conger kafatasını rafa bırakıp silahı eline aldı. Dışarıda bir hareket vardı. Kalbi hızla çarparak kapıya gitti. O muydu? Soğukta tek başına dolaşıp konuşacağı bir yer arayan Kurucu muydu? Sözleri üzerinde düşünüp, cümlelerini dikkatle seçiyor muydu o anda?</p>

  <p>Ya Conger&rsquo;ın elinde olan şeyi görebilseydi!</p>

  <p>Silahını kaldırıp kapıyı itti.</p>

  <p>Lora! Kıza baktı. Yün bir ceket ve çizme giymişti, elleri cebindeydi. Ağzından ve burun deliklerinden buhar çıkıyordu. Göğsü hızla inip kalkıyordu.</p>

  <p>Sessizce birbirlerine baktılar. En sonunda Conger silahını indirdi.</p>

  <p>&ldquo;Ne oldu?&rdquo; dedi. "Burada ne işin var?&rdquo;</p>

  <p>Kız eliyle işaret etti. Konuşmakta zorluk çekiyor gibiydi. Conger kaşlarını çattı, kızın nesi vardı böyle?</p>

  <p>&ldquo;Ne oldu?&rdquo; dedi. &ldquo;Ne istiyorsun?&rdquo; Kızın işaret ettiği yöne baktı. &ldquo;Bir şey görmüyorum.&rdquo;</p>

  <p>&ldquo;Geliyorlar.&rdquo;</p>

  <p>&ldquo;Kim? Kim geliyor?"</p>

  <p>&ldquo;Onlar. Polis. Şerif gece eyalet polisinden destek istedi. Her yerdeler. Yolları kestiler. Yaklaşık altmış kişi buraya geliyor. Bazıları kasabadan, bazıları arkadan dolaşıyor.&rdquo; Soluğu kesilerek sustu. "Dediler ki... Dediler ki...&rdquo;</p>

  <p>&ldquo;Ne?"</p>

  <p>&ldquo;Senin bir tür komünist olduğunu söylediler. Dediler ki..."</p>

  <p>Conger kafese girdi. Silahı rafa bırakıp tekrar dışarı çıktı. Aşağı atlayıp kızın yanına gitti.</p>

  <p>"Sağ ol. Bana bunu söylemeye mi geldin? Söylediklerine inanmıyor musun?&rdquo;</p>

  <p>"Bilmiyorum.&rdquo;</p>

  <p>&ldquo;Buraya yalnız mı geldin?&rdquo;</p>

  <p>&ldquo;Hayır. Joe beni kamyonetiyle getirdi. Kasabadan."</p>

  <p>&ldquo;Joe mu? O da kim?&rdquo;</p>

  <p>"Joe French. Tesisatçı. Babamın arkadaşıdır."</p>

  <p>&ldquo;Hadi gidelim.&rdquo; Karın üzerinde ilerleyip yamaçtan aşağı tarlaya indiler. Küçük minibüs tarlanın ortasına park edilmişti. Direksiyonun arkasında, tıknaz bir adam piposunu tüttürüyordu. Yaklaştıklarını görünce yerinde doğruldu.</p>

  <p>"O sen misin?" dedi Conger&rsquo;e.</p>

  <p>&ldquo;Evet. Beni uyardığınız için teşekkürler."</p>

  <p>Tesisatçı omuz silkti. &ldquo;Bu konuda bir şey bilmiyorum. Lora senin fena biri olmadığını söylüyor.&rdquo; Başını çevirdi. &ldquo;Başkalarının da geldiğini bilmelisin. Seni uyarmaya değil, sadece merak ediyorlar.&rdquo;</p>

  <p>&ldquo;Başkaları mı?&rdquo; Conger kasabaya doğru baktı. Karın üzerinde ağır ağır ilerleyen karaltılar vardı.</p>

  <p>&ldquo;Kasabadan insanlar. Küçük bir kasabada bu tür şeylerin saklı kalması imkânsızdır. Hepimiz polis radyosunu dinliyoruz, onlar da olaydan Lora gibi haberdar oldular. Biri istasyonu açıp insanlara yaydı...&rdquo;</p>

  <p>Silüetler yaklaşıyordu. Conger birkaçını seçebiliyordu. Liseden başka çocuklarla birlikte Bill Willet oradaydı. Appletonlar da arkada kalabalıkla birlikte ilerliyordu.</p>

  <p>&ldquo;Ed Davies bile&rdquo; diye mırıldandı Conger.</p>

  <p>Market görevlisi kasabadan üç dört adamla birlikte tırmanmaya uğraşıyordu.</p>

  <p>&ldquo;Hepsi de ölümüne merak ediyor" dedi French. &ldquo;Eh sanırım kasabaya döneceğim. Kamyonetimde kurşun deliği açılmasını istemiyorum. Hadi Lora."</p>

  <p>Kız faltaşı gibi açılmış gözlerle Conger&rsquo;e bakıyordu.</p>

  <p>&ldquo;Hadi&rdquo; dedi French yine. &ldquo;Gidelim. Burada kalamazsın biliyorsun.&rdquo;</p>

  <p>&ldquo;Neden?&rdquo;</p>

  <p>&ldquo;Ateş açılabilir. Hepsi bunu görmeye geliyor. Bunu biliyorsun değil mi Conger?"</p>

  <p>&ldquo;Evet."</p>

  <p>"Silahın mı var? Yoksa aldırmıyor musun?&rdquo; French hafifçe gülümsedi. "Zaman geçtikçe daha fazla insan topladılar, biliyorsun. Yalnız olmayacaksın.&rdquo;</p>

  <p>Aldırıyordu elbette! Burada tarlada kalmak zorundaydı. Onu götürmelerine izin veremezdi. Kurucu her an ortaya çıkabilir, tarlaya adım atabilirdi. Tarlanın ucunda sessizce bekleyip izleyen kasabalılardan biri mi olacaktı?</p>

  <p>Belki de Joe French&rsquo;ti. Ya da polislerden biri. Herhangi biri konuşmaya kalkışabilirdi. Bugün söylenecek birkaç söz uzun bir süre büyük önem taşıyacaktı.</p>

  <p>Conger burada olup, ilk söz söylendiğinde hazır olmalıydı!</p>

  <p>&ldquo;Aldırıyorum&rdquo; dedi. &ldquo;Kasabaya dön. Kızı da yanına al.&rdquo;</p>

  <p>Lora robot gibi yürüyerek Joe French&rsquo;in yanına oturdu. Tesisatçı motoru çalıştırdı. "Şu duruşlarına bak&rdquo; dedi. &ldquo;Akbabalar gibi. Birinin öldürüldüğünü görmeyi bekliyorlar.&rdquo;</p>

  <p>Kamyonet uzaklaştı, Lora kaskatı sessiz ve korkmuş bir halde oturuyordu. Conger bir an kamyoneti gözleriyle takip etti. Sonra fırlayıp ormana ağaçların arasına girerek tepeye ilerledi.</p>

  <p>Kaçabilirdi kuşkusuz. Ne zaman istese kaçabilirdi. Tek yapması gereken kristal kafese atlayarak kolları çevirmekti. Ama bir işi vardı, önemli bir işi. Burada, bu zamanda ve bu yerde olmalıydı.</p>

  <p>Kafese ulaşıp kapıyı açtı. İçeri girerek raftan silahı aldı. Yan otomatik onların icabına bakardı. Silahı doldurdu. Silahın zincirleme reaksiyonu polisi, meraklı sadist insanları dümdüz ederdi...</p>

  <p>Ama onu ele geçiremezlerdi! Ona ulaşana kadar hepsi ölmüş olurdu. O ise kaçmış olurdu. Kaçardı. Günün sonunda hepsi ölmüş olurdu, eğer istedikleri buysa ve o...</p>

  <p>Kafatasını gördü.</p>

  <p>Birden silahı bıraktı. Kafatasını eline alıp çevirdi. Dişlerine baktı. Sonra aynaya gitti.</p>

  <p class="p22"><span class="t26">&nbsp;</span></p>

  <p>Kafatasını kaldırarak aynaya baktı. Kafatasını yanağına bastırdı. Kendi yüzünün, kendi kafatasının, kanlı canlı etinin yanındaki kafatası ona alayla sırıttı.</p>

  <p>Dişlerini çıkardı. Biliyordu.</p>

  <p>Elinde tuttuğu kendi kafatasıydı. Ölecek olan oydu. Kurucu oydu.</p>

  <p>Bir süre sonra kafatasını bıraktı. Birkaç dakika kontrollerin başında durup dalgın dalgın oynadı onlarla. Dışarıda motorların gürültüsünü, adamların boğuk seslerini duyabiliyordu. Sözcü&rsquo;nün beklediği yere şimdiki zamana geri dönmeli miydi? Kaçabilirdi, elbette...</p>

  <p>Kaçmak mı?</p>

  <p>Kafatasına doğru döndü. Zamanla sararmış kendi kafatası orada duruyordu. Onu kendi elinde tuttuktan sonra kaçmak ha?</p>

  <p>Bir ay, bir yıl, on yıl, hatta elli yıl ertelese ne olurdu ki? Zamanın bir önemi yoktu. Yaşadığı zamandan yüz elli yıl önce doğmuş bir kızla sıcak çikolata içmişti. Kaçmak mı? Belki bir süreliğine.</p>

  <p>Ama aslında kaçamazdı, herkes ne kadar kaçabiliyorsa o da o kadar kaçabilirdi ancak.</p>

  <p>Ama o, kendi kemiklerini, kendi cansız başını elinde tutmuştu.</p>

  <p>Onlar tutmamıştı.</p>

  <p>Kapıya, ardından da tarlaya çıktığında eli boştu. Bir araya toplanmış bekleyen insanlar kalabalıktı. İyi bir mücadele bekliyorlardı, elinde bir şey olduğunu biliyorlardı. Büfedeki olayı duymuşlardı.</p>

  <p>Bir yığın polis de vardı, gözyaşı bombaları ve silahları olan polisler tepelerde, bayırlarda, ağaçların arasında sürünerek ilerliyor, adım adım yaklaşıyorlardı. Bu yüzyılda bildik bir hikâyeydi bu.</p>

  <p class="p22"><span class="t26">&nbsp;</span></p>

  <p>Adamlardan biri ona bir şey fırlattı. Ayağının dibine, karların üstüne düştü. Yere baktı. Bir taştı. Gülümsedi.</p>

  <p>&ldquo;Hadi!&rdquo; diye seslendi içlerinden biri. &ldquo;Bomban yok mu?&rdquo;</p>

  <p>&ldquo;Bomba atsana! Sen sakallı! Bomba atsana!"</p>

  <p>&ldquo;Günlerini göster!&rdquo;</p>

  <p>&ldquo;Bir iki atom bombası at!&rdquo;</p>

  <p>Gülmeye başladılar. Conger gülümsedi. Ellerini beline koydu. Konuşacağını görerek aniden sessizleştiler.</p>

  <p>&ldquo;Üzgünüm!&rdquo; dedi sadece. &ldquo;Bombam yok. Yanılmışsınız.&rdquo;</p>

  <p>Bir mırıltı dalgası yükseldi.</p>

  <p>"Bir silahım var&rdquo; diye devam etti. &ldquo;Çok iyi bir silah. Sizinkinden daha ileri bir bilim tarafından üretildi. Ama onu da kullanmayacağım.&rdquo;</p>

  <p>Şaşırmışlardı.</p>

  <p>&ldquo;Neden?&rdquo; diye seslendi biri. Grubun kenarında yaşlı bir kadın olanları izliyordu. Conger aniden sarsıldı. Kadını daha önce görmüştü. Nerede?</p>

  <p>Hatırladı. Kütüphanedeki o gün. Köşeyi dönerken kadını görmüştü. Kadın onu fark edince afallamıştı. O sırada kadının bu davranışının nedenini anlamamıştı.</p>

  <p>Conger sırıttı. Demek şu anda bile isteyerek ölmeyi kabul eden adam ölümden kaçacaktı. Silahı olan ama kullanmayan bir adama gülüyorlardı. Ama bilimin garip bir şaşırtmacasıyla, kemiklerinin bir hapishanenin zeminine gömülmesinin ardından, birkaç ay sonra tekrar ortaya çıkacaktı.</p>

  <p>Böylece bir bakıma ölümden kaçmış olacaktı. Ölecekti ama sonra, birkaç ay geçince bir öğleden sonra kısa bir süre tekrar yaşayacaktı.</p>

  <p class="p22"><span class="t26">&nbsp;</span></p>

  <p>Bir öğleden sonra. Onu görmelerine ve hâlâ hayatta olduğunu anlamalarına yetecek kadar uzun bir süreydi yine de. Bir biçimde hayata döndüğünü bilmelerine yetecek kadar.</p>

  <p>Son olarak da iki yüzyıl geçtikten sonra bir kez daha ortaya çıkacaktı. İki yüzyıl sonra.</p>

  <p>Tekrar doğacaktı, aslına bakılırsa Mars&rsquo;ta ticaretle uğraşan küçük bir köyde. Avlanmayı ve ticareti öğrenerek büyüyecek...</p>

  <p>Bir polis aracı tarlanın sınırına gelip durdu. İnsanlar bir adım geri çekildi. Conger ellerini havaya kaldırdı.</p>

  <p>&ldquo;Size garip bir paradoks bırakıyorum&rdquo; dedi. &ldquo;Can alanlar bir gün kendi canlarını kaybedecek. Öldürenler ölecek. Ama kendi canını feda edenler tekrar yaşayacaklar!&rdquo;</p>

  <p>Hafifçe tedirgin ifadelerle güldüler. Polisler dışarı çıkıyor, ona doğru yürüyorlardı. Gülümsedi. Söylemek istediği her şeyi söylemişti. Güzel küçük bir paradoks türetmişti. Buna kafa yoracak, bunu anımsayacaklardı.</p>

  <p>Conger gülümseyerek önceden belirlenmiş bir ölümü bekledi.</p>

  <p>&nbsp;</p>
</body>
</html>
