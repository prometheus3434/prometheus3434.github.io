<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>SONSUZLAR</title>
</head>

<body>
  <h1><a id="a48"></a>SONSUZLAR</h1>

  <p>&ldquo;Hoşuma gitmedi&rdquo; dedi Binbaşı Crispin Eller. Kaşlarını çatarak iskele teleskobundan baktı. "Bol miktarda suyu, ılımlı bir sıcaklığı, Dünya&rsquo;nınkine benzer oksijen-nitrojen karışımı bir atmosfere sahip böyle bir asteroit...&rdquo;</p>

  <p>&ldquo;Ve yaşam yok.&rdquo;</p>

  <p>İkinci kaptan Harrison Blake, Eller&rsquo;in yanına geldi. İkisi dışarı baktı. &ldquo;Yaşam yok ama ideal koşullar. Hava, su, sıcaklık. Neden?&rdquo;</p>

  <p>İki adam bakıştı.</p>

  <p>Kruvazör X-43y&rsquo;nin teknesinin ötesinde asteroidin boş, düz yüzeyi uzanıyordu. X-43y evden çok uzakta galaksinin ortasındaydı.</p>

  <p>Mars-Venüs-Jüpiter Üçler Erkiyle olan rekabet, maden işletmeciliği imtiyazlarını sonradan alma düşüncesiyle Dünya&rsquo;yı galaksideki her kaya parçasını haritalandırıp maden aramaya itmişti. X-43y neredeyse bir yıldır mavi beyaz bayrağı dikiyordu. Üç kişilik mürettebat Dünya&rsquo;da bir dinlenme, bir tatil, biriktirdiklerini harcama fırsatı kazanmıştı. Küçük maden arama gemileri sistemin kayaların dağıldığı dış kenarında ilerleyerek, meteor kümelerinden, tekne gövdesini yiyen bakterilerden, uzay korsanlarından, uzak küçük gezegenlerdeki minicik imparatorluklardan kaçınarak tehlikeli bir yaşam sürdürürdü.</p>

  <p>&ldquo;Şuna bak!" dedi Eller, parmağıyla teleskobu öfkeyle dürterek. "Yaşam için mükemmel koşullar. Ama çıplak kayalardan başka bir şey yok."</p>

  <p class="p22"><span class="t26">&nbsp;</span></p>

  <p>&ldquo;Belki bir tesadüftür&rdquo; dedi Blake omuz silkerek.</p>

  <p>&ldquo;Bakteri partiküllerinin sürüklenmediği hiçbir yer olmadığını sen de biliyorsun. Bu asteroitte yaşam olmamasının bir nedeni olmalı. Ters bir şeyler olduğunu seziyorum."</p>

  <p>&ldquo;EeeP Ne yapıyoruz?&rdquo; Blake neşesizce sırıttı. &ldquo;Kaptan sensin. Talimatlara göre karşılaştığımız D-sınıfı çapında her asteroide inip haritalandırmamız gerekiyor. Bu C-sınıfı, dışarı çıkıp haritalandıracak mıyız yoksa?&rdquo;</p>

  <p>Eller duraksadı. &ldquo;Hoşuma gitmedi. Derin uzayda yüzen öldürücü unsurları hiç kimse tam olarak bilmiyor. Belki...&rdquo;</p>

  <p>&ldquo;Doğruca Dünya'ya dönmek istiyor olabilir misin?&rdquo; dedi Blake. "Düşünsene bir, bu son küçük kaya parçasını geçip gittiğimizi kimse bilmeyecektir. Onlara haber vermem, Eller.&rdquo;</p>

  <p>&ldquo;Nedeni bu değil! Sadece güvenliğimiz için endişeleniyorum hepsi bu! Dünya tarafına dönmeye telaşlanan sensin.&rdquo; Eller iskele teleskopunu inceledi. "Keşke bilebilseydik.&rdquo;</p>

  <p>&ldquo;Domuzları bırakıp ne olduğuna bakalım. Bir süre ortalıkta dolaşırlarsa bir şey öğreniriz.&rdquo;</p>

  <p>&ldquo;İndiğime bile pişmanım."</p>

  <p>Blake&rsquo;in yüzü küçümsemeyle buruştu. "Artık eve dönmeye hazırız ya, temkinli olmaya başladın iyice.&rdquo;</p>

  <p>Eller karamsar bir ifadeyle gri çıplak kayayı ve yavaşça hareket eden suyu izledi. Su ve kaya, hatta birkaç bulut, dengeli bir sıcaklık. Yaşamın var olması için her türlü koşula sahip bir yerdi. Ama yaşam yoktu. Kaya temiz, düz ve tamamen kıraçtı, herhangi bir bitki örtüsü ya da tabakası yoktu. Spektroskopta hiçbir şey görünmüyordu, tek hücreli bir canlı bile yoktu, galaksiye dağılmış sayısız kaya parçasında görülen tanıdık kahverengi yosun bile yoktu.</p>

  <p class="p22"><span class="t26">&nbsp;</span></p>

  <p>"Tamam o halde&rdquo; dedi Eller. &ldquo;Kapaklardan birini aç. Silv&rsquo;e söyleyeyim de domuzları bıraksın."</p>

  <p>Haberleşmeyi açarak laboratuvarı tuşladı. Aşağıda geminin iç bölümünde Silvia Simmons, imbikler ve deney tüplerinin ortasında çalışıyordu.</p>

  <p>Eller düğmeye bastı. &ldquo;Silv&rdquo; dedi.</p>

  <p>Görüntü ekranında Silvia&rsquo;nın yüzü belirdi. &ldquo;Evet?&rdquo; &ldquo;Hamsterları kısa bir tur için dışarı bırak, yaklaşık yarım saat. Elbette ip ve tasmalarla. Bu asteroit konusunda endişeliyim. Etrafta toksik zehirler ve radyasyon çukurları olabilir. Geri geldiklerinde onları iyice testten geçir. Elinde ne varsa kullan.&rdquo; "Pekâlâ, Cris.&rdquo; Silvia gülümsedi. &ldquo;Belki dışarı çıkıp bir süre bacaklarımızı açarız.&rdquo;</p>

  <p>&ldquo;Bana test sonuçlarını mümkün olduğu kadar çabuk bildir.&rdquo; Eller bağlantıyı kesti. Blake&rsquo;e döndü. &ldquo;Umarım tatmin olmuşsundur. Bir dakika içinde domuzlar dışarı çıkmaya hazır olacak.&rdquo;</p>

  <p>Blake hafifçe gülümsedi. "Dünya&rsquo;ya döndüğümüzde memnun olacağım. Senin kaptanlığında bir yolculuk yetti de arttı.&rdquo;</p>

  <p>Eller başını salladı. &ldquo;Orduda geçen on üç yılın sana daha fazla kendine hakim olmayı öğretmemiş olması tuhaf. Sanırım sana rütbelerini vermedikleri için onları hiç affetmeyeceksin."</p>

  <p>&ldquo;Dinle Eller&rdquo; dedi Blake. &ldquo;Senden on yaş büyüğüm, sen bacak kadar çocukken ben ordudaydım. Bana kalırsa hâlâ soluk suratlı bir bücürsün. Bir dahaki sefere...&rdquo;</p>

  <p>&ldquo;CRIS!"</p>

  <p>Eller hızla döndü. Görüntü ekranı yeniden aydınlanmıştı. Ekranda Silvia'nın korkudan delirmiş görünen yüzü vardı.</p>

  <p class="p22"><span class="t26">&nbsp;</span></p>

  <p>&ldquo;Evet?" Interkomu kavradı. &ldquo;Ne oldu?&rdquo;</p>

  <p>&ldquo;Cris, kafeslere gittim. Hamsterlar... kataleptik durumdalar, öylece kaskatı yayılıp kalmışlar.</p>

  <p>Hiçbiri kıpırdamıyor. Korkanın bir şey...&rdquo;</p>

  <p>&ldquo;Blake, gemiyi kaldır&rdquo; dedi. Eller için mi?</p>

  <p>&ldquo;Ne?&rdquo; diye mırıldandı kafası karışmış Blake. &ldquo;Gidiyor mu..."</p>

  <p>&ldquo;Gemiyi havalandır! Acele et!&rdquo; Eller kumanda masasına koştu. &ldquo;Buradan gitmemiz gerek!"</p>

  <p>Blake yanına geldi. &ldquo;Ters bir şey...&rdquo; diye başladı ama birden, boğulurcasına sesi kesildi. Gözleri karardı, çenesi aşağı düştü. Boş bir çuval gibi düz metal zemine düştü. Eller sersemlemiş bir halde adama bakakaldı. En sonunda kendine gelerek kumandaya uzandı. Bir anda uyuşturucu bir ateş başında patlayarak kafatasını dağladı. Binlerce ışık şuası gözlerinin arkasında patlayarak onu kör etti. Sendeleyerek düğmeleri bulmaya çalıştı. Karanlık onu içine çekerken parmakları otomatik kalkış lövyesine kapandı.</p>

  <p>Düşerken sertçe çekti. Sonra tüm bedenini uyuşturan karanlık tamamen üzerine çöktü. Ona doğru yükselen zeminin çarpışını hissetmedi.</p>

  <p>Otomatik röleler çılgınca pompalarken gemi uzaya doğru yükseldi. Ama içeride hiç kimse kıpırdamıyordu.</p>

  <p>Eller gözlerini açtı. Başı derin sızlayan bir tempoyla zonkluyordu. Zorlukla ayağa kalktı. Harrison Blake de kendine geliyor, inleyerek doğrulmaya çalışıyordu. Esmer yüzü solgun bir sarıya dönmüştü, gözleri kanlıydı, dudaklarında köpük parçaları vardı. Titreyen ellerle alnını ovuşturarak Cris Eller&rsquo;e baktı.</p>

  <p class="p22"><span class="t26">&nbsp;</span></p>

  <p>&ldquo;Toparla kendini" dedi Eller adamın ayağa kalkmasına yardım ederek. Blake kumanda koltuğuna oturdu.</p>

  <p>&ldquo;Sağ ol.&rdquo; Başını salladı. &ldquo;Ne... ne oldu böyle?&rdquo;</p>

  <p>&ldquo;Bilmiyorum. Laboratuvara gidip Silv&rsquo;in iyi olup olmadığına bakacağım.&rdquo;</p>

  <p>&ldquo;Gelmemi ister misin?&rdquo; diye mırıldandı Blake.</p>

  <p>&ldquo;Hayır. Kıpırdamadan otur. Kalbini zorlama. Anlıyor musun? Mümkün olduğu kadar az hareket et.&rdquo;</p>

  <p>Blake başını salladı. Eller adamın sarsak adımlarla kumanda odasından koridora çıktı.</p>

  <p>Asansöre girip aşağı indi. Birkaç saniye sonra laboratuvara adım attı.</p>

  <p>Silvia çalışma masalarından birinde öne doğru yığılıp kalmıştı, kaskatıydı ve kıpırdamıyordu.</p>

  <p>&ldquo;Silv!&rdquo; Eller koşup kadını tuttu, sarstı. Teni sert ve soğuktu.</p>

  <p>"Silv!&rdquo;</p>

  <p>Kadın bir parça hareket etti.</p>

  <p>"Kendine gel!&rdquo; Eller erzak dolabından bir uyarıcı tüpü aldı, kırıp kadının yüzüne tuttu. Silvia inledi. Eller onu tekrar sarstı.</p>

  <p>&ldquo;Cris&rdquo; dedi Silvia zayıf bir sesle. &ldquo;Sen misin? Ne, ne oldu? Her şey yolunda mı?&rdquo; Başını kaldırıp kararsızca gözlerini kırpıştırdı. &ldquo;Görüntü ekranında seninle konuşuyordum. Masaya geldim, sonra birden...&rdquo;</p>

  <p>"Tamam geçti artık.&rdquo; Eller düşünceli bir biçimde kaşlarını çattı. Eli kadının omzundaydı. "Nasıl olur? Asteroitte meydana gelen bir radyasyon patlaması mı?&rdquo; Saatine baktı. "Ulu tanrım!&rdquo;</p>

  <p>&ldquo;Ne oldu?&rdquo; dedi Silvia saçlarını geriye iterek. "Ne oluyor Cris?&rdquo;</p>

  <p class="p22"><span class="t26">&nbsp;</span></p>

  <p>"İki gündür baygınız&rdquo; dedi Eller usulca saatine bakarak. Elini çenesine götürdü. &ldquo;Şimdi anladım." Kirli sakalını sıvazladı.</p>

  <p>"Ama şimdi bir şeyimiz yok değil mi?" Silvia duvara dayalı kafeslerindeki hamsterları işaret etti. &ldquo;Bak... uyanmışlar ve hareket ediyorlar.&rdquo;</p>

  <p>"Hadi.&rdquo; Eller kadının elini tuttu. "Yukarı çıkalım, üçümüz konuşmalıyız. Gemideki bütün gösterge ve ölçümlerin üzerinden geçeceğiz. Neler olduğunu öğrenmek istiyorum.&rdquo;</p>

  <p>Blake kaşlarını çattı. &ldquo;Kabul etmek zorundayım. Yanıldım. Asla iniş yapmamalıydık.&rdquo;</p>

  <p>&ldquo;Görüşünüşe göre radyasyon asteroitin merkezinden geldi.&rdquo; Eller parmağıyla çizelgedeki bir çizgiyi takip etti. &ldquo;Bu ölçüm hızla yükselen ve sönen bir dalgayı gösteriyor. Asteroidin merkezinden gelen ritmik bir tür nabız dalgası."</p>

  <p>&ldquo;Eğer uzaya çıkmasaydık, ikinci bir dalga bizi vurabilirdi" dedi Silvia.</p>

  <p>&ldquo;Aletler on dört saat sonra sonra bir dalga daha algıladı. Anlaşılan asteroitte düzenli atımlarla dışarıya radyasyon boşaltan bir mineral yatağı var. Dalga aralıklarının ne kadar kısa olduğuna bakın. Kozmik ışınların yapısına çok yakın.&rdquo;</p>

  <p>"Ama kalkanımızı delecek kadar farklı.&rdquo;</p>

  <p>&ldquo;Tamam. Bize tam güçle çarptı.&rdquo; Eller iskemlesinde arkasına yaslandı. "Bu durum asteroitte hayat olmamasını açıklıyor. Bakterilerin inişi ilk dalgayla sekteye uğrayacaktır. Hiçbir şeyin yaşamaya başlama fırsatı bile olmayacaktır."</p>

  <p>"Cris?" dedi Silvia.</p>

  <p>&ldquo;Evet?&rdquo;</p>

  <p>&ldquo;Cris, sence radyasyon bize bir şey yapmış olabilir mi? Hâlâ tehlikede miyiz? Yoksa...&rdquo;</p>

  <p class="p22"><span class="t26">&nbsp;</span></p>

  <p>"Emin değilim. Şuna bak." Eller ona üzerinde kırmızı çizgilerden oluşan bir grafiğin bulunduğu ince bir levha verdi. "Damar sistemlerimiz tamamıyla iyileşmiş olsa da nöral tepkilerimiz hâlâ tam olarak eskisi gibi değil. Burada bir değişim olmuş.&rdquo;</p>

  <p>&ldquo;Ne şekilde?&rdquo;</p>

  <p>&ldquo;Bilmiyorum. Ben nörolog değilim. İlk izlemelerle, bir iki ay önce izlediğimiz tipik test örnekleri arasında belirgin farklar görebiliyorum, ama ne anlama geldiğini söylemem mümkün değil.&rdquo;</p>

  <p>&ldquo;Sence ciddi mi?&rdquo;</p>

  <p>&ldquo;Zamanla anlayabiliriz ancak. Sistemlerimiz on saat boyunca yoğun bir sınıflandırılmamış radyasyon dalgası tarafından sarsıldı. Kalıcı ne etki bıraktığını söyleyemem. Şu anda kendimi iyi hissediyorum. Siz ne durumdasınız?&rdquo;</p>

  <p>&ldquo;İyi&rdquo; dedi Silvia. İskele teleskobundan dışarı, derin uzayın karanlık boşluğuna, küçük hareketsiz noktalar halinde dağılan sonsuz ışık parçacıklarına baktı.</p>

  <p>&ldquo;Her halükârda en sonunda Dünya&rsquo;ya yöneldik. Eve dönmek beni memnun edecek. Bizi hemen muayene etmelerini sağlamalıyız.&rdquo;</p>

  <p>&ldquo;En azından kalbimiz belirgin bir zarar görmedi. Kan pıhtılaşması ya da hücre yıkımı yok. Öncelikle bunun için endişeliydim. Genellikle bu genel tipte bir doz katı radyasyon...&rdquo;</p>

  <p>"Sisteme ne kadar sürede ulaşabiliriz?&rdquo; dedi. Blake.</p>

  <p>&ldquo;Bir hafta.&rdquo;</p>

  <p>Blake dudaklarım ısırdı. "Bu uzun bir süre. Umarım o zamana kadar hâlâ hayatta oluruz.&rdquo;</p>

  <p>"Fazla hareket etmemenizi öneririm&rdquo; dedi Eller. "Yolun geri kalanında kendimizi fazla zorlamayacağız ve bize yapılan şeyin Dünya&rsquo;da geri dönüşü olabileceğini umacağız."</p>

  <p>&ldquo;Aslında ucuz kurtulduk&rdquo; dedi Silvia esneyerek. &ldquo;Tanrım uykum var." Koltuğunu iterek yavaşça ayağa kalktı. &ldquo;Sanırım yatacağım. İtirazı olan?&rdquo;</p>

  <p>&ldquo;Git hadi&rdquo; dedi Eller. &ldquo;Blake, kâğıt oynamaya ne dersin? Rahatlamak istiyorum. Yirmi bir?&rdquo;</p>

  <p>&ldquo;Elbette" dedi Blake. &ldquo;Neden olmasın&rdquo; Ceketinin cebinden bir deste çıkardı. &ldquo;Zaman geçirtir. Dağıtmak için kes.&rdquo;</p>

  <p>&ldquo;Tamam.&rdquo; Eller desteyi aldı. Desteyi kesti, sinek yedilisini gösterdi. Blake eli kupa valesiyle kazandı.</p>

  <p>Oyuna fazla dikkat vermeden, ruhsuzca oynadılar. Blake&rsquo;in suratı asıktı ve az konuşuyordu. Eller haklı çıktığı için hâlâ öfkeliydi. Eller de yorgun ve rahatsızdı. Başı aldığı uyuşturucu ilaçlara rağmen başı zonkluyordu. Başlığını çıkarıp alnını ovuşturdu.</p>

  <p>&ldquo;Oyna&rdquo; diye mırıldandı Blake. Aşağılarında jet motorları gümbürdüyor onları her an biraz daha Dünya&rsquo;ya yaklaştırıyordu. Bir hafta içinde sisteme girmiş olacaklardı. Dünya&rsquo;yı bir yıldır görmemişlerdi. Nasıl görünecekti? Hâlâ aynı mıydı? Engin okyanusları, bütün o küçük adalarıyla yeşil büyük küre. Sonra New York Uzay limanı. Onun için San Francisco. Güzel olacaktı kuşkusuz. Kalabalıklar, dünyalılar, duyarsız, aklı havada, tasasız canım dünyalılar. Eller, Blake'e bakıp sırıttı. Sırıtışı somurtmaya dönüştü.</p>

  <p>Blake&rsquo;in başı düşmüştü. Gözleri yavaşça kapanıyordu. Uykuya dalmak üzereydi.</p>

  <p>"Uyan&rdquo; dedi Eller. &ldquo;Neyin var?&rdquo;</p>

  <p>Blake homurdanıp dikleşti. Bir sonraki eli dağıtmaya devam etti. Başı gittikçe aşağı düştü.</p>

  <p class="p22"><span class="t26">&nbsp;</span></p>

  <p>"Affedersin&rdquo; diye mırıldandı. Kazandıklarını önüne almak için uzandı. Eller cebini arayarak biraz daha kredi çıkardı. Başını kaldırdı, konuşmaya başlıyordu ki Blake&rsquo;in uykuya daldığını gördü.</p>

  <p>"Kahretsin!" Eller ayağa kalktı. &ldquo;Bu garip." Blake&rsquo;in göğsü sakin soluklarla inip kalkıyordu. Ağır bedeni gevşemiş, hafifçe horluyordu. Eller ışığı kapatıp kapıya yürüdü. Blake'in nesi vardı?</p>

  <p>Oyun oynarken kendinden geçmek pek yapacağı bir şey değildi.</p>

  <p>Eller koridordan aşağı kendi odasına yürüdü. Yorgun, uyumaya hazırdı. Yakasım açarak tuvalete girdi. Ceketini çıkarıp sıcak suyu açtı. Yatağa girip her şeyi, ani radyasyon patlamasını, acı dolu uyanmayı, içini kemiren korkuyu unutmak iyi olacaktı. Eller yüzünü yıkamaya başladı. Tanrım, başı nasıl da uğulduyordu. Robot gibi kollarını suyla ıslattı. Fark ettiğinde neredeyse yıkamayı bitirmişti. Su kollarından, ellerinden akarken uzun bir süre durdu, konuşamadan sessizce aşağı baktı. Tırnakları yoktu.</p>

  <p>Hızlı soluklar alarak aynaya baktı. Birden saçını kavradı. Bir avuç dolusu saç eline geldi, açık kahverengi saçlardan oluşan büyük bir demet. Saçları ve tırnakları...</p>

  <p>Sakin olmaya çalışarak ürperdi. Saç ve tırnaklar. Radyasyon. Elbette radyasyon bunu yapardı. Saçı ve tırnaklan öldürürdü. Ellerini inceledi. Tırnaklarının yerinde olmadığı doğruydu. Geriye iz bile kalmamıştı. Ellerini çevirip baktı, parmaklarını inceledi. Uçlan pürüzsüzleşmiş ve incelmişti. İçinde yükselen paniği bastırmaya çalışarak, titreyen bacaklarla aynadan uzaklaştı.</p>

  <p>Aklına bir şey geldi. Bu sadece ona mı olmuştu? Ya Silvia!</p>

  <p class="p22"><span class="t26">&nbsp;</span></p>

  <p>Tekrar ceketini giydi. Tırnaksız parmaklan garip bir biçimde becerikli ve kıvraktı. Başka bir şey olabilir miydi? Hazırlıklı olmalıydılar. Tekrar aynaya baktığında midesi bulandı.</p>

  <p>Başı... Ne oluyordu? Ellerini şakaklarına bastırdı. Başı. Ters bir şey vardı, hem de çok ters. İrileşmiş gözlerle aynaya baktı. Saçları tamamen gitmişti. Omuzları ve ceketi dökülen kahverengi saçlarla kaplıydı. Kel ve pembe kafa derisi, korkunç bir pembelikle parlıyordu.</p>

  <p>Ama daha fazlası vardı.</p>

  <p>Kafası genişlemişti. Tam bir küre biçiminde şişiyordu. Kulakları da büzüşüyordu, kulakları ve burnu. Burun delikleri kendini aynada izlediği sırada inceldi, hatta saydamlaştı. Giderek daha hızlı değişiyor, biçim değiştiriyordu.</p>

  <p>Titreyen elini ağzına uzattı, dişleri dişetlerinde sallanıyordu. Çekti. Birkaç dişi kolayca çıktı. Ne oluyordu? Ölüyor muydu? Bu bir tek ona mı oluyordu? Ya diğerleri?</p>

  <p>Eller dönüp aceleyle odadan dışarı çıktı. Acıyla, zorlanarak soluk veriyordu. Göğsü daralmış gibi geliyordu, kaburga kemikleri onu soluksuz bırakıyordu. Kalbi düzensizce atarak zorlanıyor, bacakları tutmuyordu. Kapıya tutunarak durdu. Asansöre adım atıyordu ki birden bir ses, bir boğanın böğürmesine benzeyen bir gürültü duyuldu. Blake&rsquo;in acı ve dehşetle yükselen sesi.</p>

  <p>"Bu sorumu cevaplıyor" diye düşündü Eller karamsarlıkla, asansör yükselirken. &ldquo;En azından bir tek ben değilim!&rdquo;</p>

  <p>Harrison Blake ona dehşetle bakakaldı. Eller elinde olmadan gülümsedi. Saçsız, kafa derisi pembe pembe parlayan Blake pek etkileyici bir görüntü sayılmazdı.</p>

  <p class="p22"><span class="t26">&nbsp;</span></p>

  <p>Onun da kafatası genişlemiş, tırnakları yok olmuştu. Kumanda masasının yanında durup, önce Eller&rsquo;e sonra da kendi bedenine baktı. Üniforması küçülen bedenine fazla büyük geliyor, gevşek katlar halinde çuval gibi bedeninin çevresinde şişiyordu.</p>

  <p>&ldquo;Eh" dedi Eller. &ldquo;Bu işten sıyrılabilirsek şanslıyız demektir. Uzay radyasyonu insan bedenine garip şeyler yapabilir. O şeye inmemiz bizim için kötü...&rdquo; "Eller&rdquo; diye fısıldadı Blake. "Ne yapacağız? Böyle yaşayamayız, bu şekilde olmaz! Bize baksana.&rdquo; &ldquo;Biliyorum.&rdquo; Eller dudaklarını büzdü. Dişlerinin neredeyse tamamını kaybettiği için konuşmakta zorluk çekiyordu. Aniden kendini bebek gibi hissetti. Dişsizdi, saçsızdı, bedeni her an biraz daha güçsüzleşiyordu. Bu durum nereye kadar devam edecekti?</p>

  <p>"Bu halde geri dönemeyiz" dedi Blake. &ldquo;Böyle görünürken Dünya&rsquo;ya geri dönemeyiz. Aman tanrının&nbsp; Eller! Ucube olduk. Birer mutant. Bizi... bizi hayvan gibi kafese kapatacaklar. İnsanlar bize...&rdquo;</p>

  <p>"Kapa çeneni.&rdquo; Eller adamın yanına geldi. &ldquo;Hayatta olduğumuz için şanslı sayılırız. Otur.&rdquo; Bir sandalye çekti. &ldquo;Ayakta durmamak daha iyi olur sanırım.&rdquo; Oturdular. Blake derin, titreyen bir soluk aldı. Pürüzsüz alnını tekrar tekrar ovuşturdu.</p>

  <p>&ldquo;Ben bizim için değil&rdquo; dedi Eller bir süre sonra. "Silvia için endişeleniyorum. Bu durumdan en çok eziyet çekecek olan o. Aşağı inip inmememiz gerektiğine karar vermeye çalışıyorum. Ama eğer inmezsek o...&rdquo;</p>

  <p>Bir vızıltı duyuldu. Görüntü ekranı canlandı, beyaz duvarlı laboratuvarı, duvarlara düzgünce sıralanmış imbikleri ve deney aletlerini gösterdi.</p>

  <p>&ldquo;Cris?&rdquo; diye geldi Silvia&rsquo;nın zayıf, korkuyla keskinleşen sesi. Yüzü ekranda görünmüyordu.</p>

  <p class="p22"><span class="t26">&nbsp;</span></p>

  <p>Görünüşe göre bir kenarda duruyordu.</p>

  <p>&ldquo;Evet.&rdquo; Eller ekrana gitti. "Nasılsın?&rdquo;</p>

  <p>&ldquo;Nasıl mıyım?&rdquo; Kızın sesinden bir isteri titremesi geçti. &ldquo;Cris, size de oldu mu? Bakmaya korkuyorum.&rdquo; Bir duraksama. &ldquo;Oldu değil mi? Sizi görebiliyorum ama bana bakmaya çalışmayın. Bu-bu korkunç. Ne yapacağız?&rdquo;</p>

  <p>&ldquo;Bilmiyorum. Blake bu halde Dünya&rsquo;ya dönmeyeceğini söylüyor.&rdquo;</p>

  <p>&ldquo;Hayır! Geri dönemeyiz! Dönemeyiz!&rdquo;</p>

  <p>Sessizlik oldu. &ldquo;Daha sonra karar veririz&rdquo; dedi Eller en sonunda. &ldquo;Şimdi bir karar vermek zorunda değiliz. Bedenimizdeki bu değişimler radyasyondan kaynaklı, bu nedenle geçici olabilirler. Zamanla düzelebiliriz. Ya da cerrahinin bir yaran olabilir. Her neyse, şimdi bunun için endişelenmeyelim.&rdquo;</p>

  <p>&ldquo;Endişelenmeyelim mi? Hayır, elbette endişelenmem. Böyle önemsiz bir şey için nasıl endişelenebilirim ki! Cris, anlamıyor musun? Bizler canavarız, tüysüz canavarlar. Saçımız, dişimiz, tırnağımız yok. Başlarımız..."</p>

  <p>&ldquo;Anlıyorum.&rdquo; Eller dudaklarını sıktı. &ldquo;Sen laboratuvarda kal. Blake ve ben seninle görüntü ekranından konuşuruz. Kendini bize göstermek zorunda kalmazsın.&rdquo;</p>

  <p>Silvia derin bir soluk aldı. "Nasıl istersen. Kaptan hâlâ sensin.&rdquo;</p>

  <p>Eller yüzünü ekrandan çevirdi. &ldquo;Pekâlâ Blake, kendini konuşabilecek kadar iyi hissediyor musun?&rdquo;</p>

  <p>Köşedeki iri kubbe başlı adam başını salladı, geniş kel kafa hafifçe oynadı. Blake&rsquo;in bir zamanlar sahip olduğu iri bedeni içeri göçmüştü. Kolları pipo sapına benziyordu, göğsü çukur ve cılızdı. Yumuşak parmaklar masayı ara vermeksizin tıkırdatıyordu. Eller onu inceledi.</p>

  <p>&ldquo;Ne oldu?&rdquo; dedi Blake.</p>

  <p>&ldquo;Hiçbir şey. Sadece sana bakıyordum.&rdquo;</p>

  <p>&ldquo;Sen de pek hoş görünüyor sayılmazsın.&rdquo;</p>

  <p>&ldquo;Bunu biliyorum.&rdquo; Eller onun karşısına oturdu. Kalbi çarpıyor, soluğu kesik kesik geliyordu. &ldquo;Zavallı Silv! Bu onun için bizim için olduğundan daha kötü.&rdquo; Blake başını salladı. "Zavallı Silv. Zavallı hepimiz. Bizler canavarız.&rdquo; İnce dudakları kıvrıldı. "Bizi Dünya&rsquo;da yok edecekler. Ya da bir yere kapatacaklar. Belki hızlı bir ölüm daha iyi olur. Canavarlar, tüysüz hidrosefaller.&rdquo;</p>

  <p>"Hidrosefal değiliz&rdquo; dedi Eller. &ldquo;Beynin zarar görmedi. Buna şükredelim. Hâlâ düşünebiliyoruz. Hâlâ bir aklımız var."</p>

  <p>&ldquo;Her halükârda artık asterioitte neden yaşam olmadığını biliyoruz&rdquo; dedi Blake alaylı alaylı. &ldquo;Keşif ekibi olarak başarılıyız. Bilgi edindik. Organik dokuyu yok eden, ölümcül radyasyon. Hücre büyümesinde mutasyon ve değişim meydana getiriyor, aynı zamanda organların yapısını ve işlevini değiştiriyor.&rdquo;</p>

  <p>Eller onu düşünceli gözlerle inceledi. &ldquo;Epeyi bilgili bir konuşma yaptın Blake.&rdquo;</p>

  <p>"Doğru bir tanım yaptım." Blake başını kaldırdı. "Gerçekçi olalım. Katı radyasyonla bombalanmış korkunç kanserleriz. Kabul edelim. Artık insan değiliz. Biz...&rdquo;</p>

  <p>&ldquo;Biz neyiz?&rdquo;</p>

  <p>&ldquo;Bilmiyorum." Blake sessizliğe gömüldü.</p>

  <p>"Garip&rdquo; dedi Eller. Karamsar bir ifadeyle parmaklarını inceledi. Parmaklarını hareket ettirerek kullanmayı denedi. Uzun, uzun ve inceydiler. Parmaklarını masanın yüzeyinde gezdirdi. Derisi hassastı. Masanın üzerindeki her girintiyi, her çizgi ve noktayı hissedebiliyordu.</p>

  <p>&ldquo;Ne yapıyorsun?&rdquo; dedi Blake.</p>

  <p>&ldquo;Merak ettim.&rdquo; Eller parmaklarını gözlerine yaklaştırıp inceledi. Görme yeteneği azalıyordu. Her şey belirsiz ve bulanıktı. Karşısında Blake oturuyordu. Blake&rsquo;in gözleri içeri kaçıyor, yavaş yavaş büyük tüysüz kafatasına gömülüyordu. Birdenbire Eller görme yetilerini kaybetmekte olduklarını anladı. Yavaş yavaş kör oluyorlardı. Paniğe kapıldı.</p>

  <p>"Blake!" dedi. &ldquo;Kör oluyoruz. Gözlerimiz, görüşümüz ve kaslarımızda ilerleyici bir bozulma var.&rdquo;</p>

  <p>"Biliyorum&rdquo; dedi Blake.</p>

  <p>"Ama neden? Gerçekten gözlerimizi kaybediyoruz! Yok oluyorlar, kuruyorlar. Neden?&rdquo;</p>

  <p>&ldquo;Köreliyor&rdquo; diye mırıldandı Blake.</p>

  <p>&ldquo;Belki de.&rdquo; Eller masadan bir seyir defteri ve yazı ışını aldı. Metal yaprak üzerine birkaç not düştü. Görüş alanında azalma, hızlı görüş kaybı. Ama parmakları çok daha duyarlıydı. Deri tepkisi sıradışıydı. Bedeli bu muydu?</p>

  <p>&ldquo;Bu konuda ne düşünüyorsun?&rdquo; dedi. &ldquo;Bazı işlevleri kaybediyor, bazılarını kazanıyoruz."</p>

  <p>"Ellerimizde mi?" Blake kendi ellerini inceledi. "Tırnakların kaybı parmakları yeni biçimlerde kullanmamıza olanak veriyor." Parmaklarını üniformasının kumaşına sürttü. &ldquo;Lifleri tek tek hissedebiliyorum, böyle bir şey daha önce imkânsızdı.&rdquo;</p>

  <p>&ldquo;O halde tırnakları kaybetmemiz bir amaca yönelikti!"</p>

  <p>&ldquo;Yani?"</p>

  <p>&ldquo;Yani bütün bunların bir amaca yönelik olmadığını varsaydık şimdiye kadar. Kaza eseri oluşan yanıklar, hücre zedelenmesi, değişim. Acaba...&rdquo; Eller yazma ışınım seyir defterinin yaprağı üzerinde yavaşça hareket ettirdi. Parmaklar. Yeni algı organları. Duyarlılığı artan dokunma, daha dokunsal tepki. Ama körelen görme yetisi...</p>

  <p>&ldquo;Cris!&rdquo; Silvia&rsquo;nın sesi tiz ve korkmuştu.</p>

  <p>&ldquo;Ne oldu?&rdquo; Görüntü ekranına döndü.</p>

  <p>&ldquo;Görme yeteneğimi kaybediyorum. Göremiyorum.&rdquo;</p>

  <p>&ldquo;Tamam. Endişelenme.&rdquo;</p>

  <p>&ldquo;Ben... korkuyorum.&rdquo;</p>

  <p>Eller görüntü ekranının yanına gitti. &ldquo;Silv bazı duyularımızı kaybedip, başkalarını kazanıyoruz. Parmaklarını incele. Bir şey fark ediyor musun? Bir şeye dokun.&rdquo;</p>

  <p>Acı verici bir duraksama oldu. &ldquo;Eşyaları çok daha farklı hissedebiliyorum görünüşe göre. Eskisi gibi değil.&rdquo;</p>

  <p>&ldquo;Bu yüzden tırnaklarımızı kaybettik.&rdquo;</p>

  <p>&ldquo;Ama bunun anlamı ne?&rdquo;</p>

  <p>Eller şişkin kafatasına dokundu. Pürüzsüz derisini düşünceli bir biçimde yokladı. Birden yumruklarını sıkarak soluğunu tuttu. "Silv!" Hâlâ X-ray cihazını kullanabilir misin? Laboratuvarda hareket edebilecek durumda mısın?"</p>

  <p>&ldquo;Evet, sanının.&rdquo;</p>

  <p>"O zaman röntgen çekmeni istiyorum. Hemen yap. Hazır olur olmaz bana haber ver:&rdquo;</p>

  <p>&ldquo;Röntgen mi? Neyin röntgeni?&rdquo;</p>

  <p>&ldquo;Kendi kafatasının. Beynimizin geçirdiği değişimleri görmek istiyorum. Özellikle de serebrumdaki değişiklikleri. Galiba anlamaya başlıyorum.&rdquo;</p>

  <p>&ldquo;Ne oluyor?&rdquo;</p>

  <p>"Röntgeni gördüğümde size söylerim," Eller&rsquo;in ince dudaklarından hafif bir tebessüm geçti. &ldquo;Eğer haklıysam bize olanlar konusunda tamamen yanıldık demektir!&rdquo;</p>

  <p>Eller uzun bir süre görüntü ekranında çerçeve içinde duran röntgene baktı. Bulanıklaşan gözleriyle görmeye çalışarak kafatasının dış hatlarını belli belirsiz seçebildi. Röntgen Silvia&rsquo;nın ellerinde titriyordu.</p>

  <p>&ldquo;Ne görüyorsun?" diye fısıldadı kadın.</p>

  <p>"Haklıydım. Blake yapabilirsen şuna bir bak.&rdquo;</p>

  <p>Blake iskemlelerden birine tutunarak yavaşça yanına geldi. &ldquo;Nedir o?" Gözlerini kırpıştırarak röntgene baktı. &ldquo;İyi göremiyorum.&rdquo;</p>

  <p>&ldquo;Beyin muazzam derecede değişmiş. Burada ne kadar büyüme olduğuna bakın.&rdquo; Eller ön lobun hatlarını parmağıyla izledi. "Burada ve burada. Büyüme olmuş, inanılmaz bir büyüme. Daha fazla kıvrım, ön lobdan çıkan şişkinliği görüyor musunuz? Bir tür çıkıntı. Ne olabilir sizce?"</p>

  <p>&ldquo;Hiçbir fikrim yok" dedi Blake. "O bölge genel olarak daha yüksek düşünce işlemleriyle ilgili değil mi?&rdquo;</p>

  <p>&ldquo;Bundan ne çıkarıyorsun?&rdquo; diye geldi Silvia'nın sesi.</p>

  <p>&ldquo;Bir teorim var. Yanılıyor olabilirim ama bu her şeyi mükemmel açıklıyor. Tırnaklarımın kaybolduğunu görür görmez neredeyse ilk aklıma gelen bu olmuştu."</p>

  <p>&ldquo;Teorin nedir?"</p>

  <p>Eller kumanda masasının başına oturdu. &ldquo;Blake ayakta durmasan iyi olur. Kalplerimizin fazla güçlü olduğunu sanmıyorum. Beden kitlemiz azalıyor, bu nedenle belki sonra...&rdquo;</p>

  <p>&ldquo;Teorin! Nedir!" Blake zayıf kuş gibi göğsü inip kalkarak ona yaklaştı. Gözlerini indirerek Eller&rsquo;e dikkatle baktı. &ldquo;Nedir?"</p>

  <p class="p22"><span class="t26">&nbsp;</span></p>

  <p>&ldquo;Evrim geçirdik" dedi Eller. &ldquo;Asteroitten gelen radyasyon kanser gibi hücre büyümesini hızlandırdı. Ama bu plansız değildi. Bu değişimlerin bir amacı ve yönü var Blake. Hızla değişiyoruz, birkaç saniyede yüzyılları geçiriyoruz.&rdquo;</p>

  <p>Blake ona baktı. &ldquo;Bu doğru" dedi Eller. "Eminim. Büyümüş beyin. Azalan görme yeteneği, saç ve diş kaybı. Artan beceri ve dokunma duyusu. Bedenlerimiz esas itibariyle kaybetti ama zihinlerimiz bu durumdan yarar gördü. Daha yüksek bilişsel güçler, kavramsal kapasite geliştiriyoruz. Zihinlerimiz geleceğe doğru gidiyor. Zihinlerimiz evriliyor."</p>

  <p>&ldquo;Evrilmek mi!&rdquo; Blake yavaşça oturdu. &ldquo;Bu doğru olabilir mi?"</p>

  <p>&ldquo;Bundan eminim. Elbette başka röntgenler çekeceğiz. İç organlardaki, böbrekler ve midedeki değişimleri görmeyi istiyorum. Bazı bölümlerini kaybettiğimiz...&rdquo;</p>

  <p>&ldquo;Evrilmek mi! Ama bu evrimin rastgele oluşan dış stresin sonucu olmadığı anlamına geliyor. Rekabet ve mücadelenin. Her organizmanın kendi evriminin basamaklarım taşıdığı anlamına gelir. O halde evrim teleolojik, amaçlı ve rastlantısal değil.&rdquo;</p>

  <p>Eller başını salladı. &ldquo;Bizim evrimimiz daha çok belirgin bir çizgide değişim ve iç büyüme gibi görünüyor. Kesinlikle rastlantısal değil. Yönlendirici gücün ne olduğunu bilmek ilginç olurdu.&rdquo;</p>

  <p>&ldquo;Bu durumda işin şekli değişir" diye mırıldandı Blake. &ldquo;Demek canavar değiliz. Canavar değiliz. Bizler... bizler geleceğin insanlarıyız.&rdquo;</p>

  <p>Eller ona baktı. Blake&rsquo;in sesinde tuhaf bir şey vardı. &ldquo;Böyle de denebilir sanırım" diye itiraf etti. &ldquo;Elbette bize Dünya&rsquo;da yine de ucube gözüyle bakacaklar.&rdquo;</p>

  <p class="p22"><span class="t26">&nbsp;</span></p>

  <p>"Ama yanılıyor olacaklar&rdquo; dedi Blake. "Evet bize bakıp ucube olduğumuzu söyleyecekler, ama ucube değiliz. Birkaç milyon yıl sonra insanlığın geri kalanı da bize yetişecek. Kendi zamanımızın ilerisindeyiz Eller."</p>

  <p>Eller, Blake&rsquo;in büyük şişkin başını inceledi. Dış hatlarını belli belirsiz seçebiliyordu. Aydınlık kumanda odası şimdiden kararmaya başlamıştı. Görme yetileri tamamen yok olmak üzereydi. Tek seçebildiği belirsiz gölgelerdi.</p>

  <p>&ldquo;Geleceğin insanları&rdquo; dedi Blake. &ldquo;Bizler canavar değiliz. Yarının insanlarıyız. Evet bu kesinlikle durumu değiştiriyor.&rdquo; Tedirgin bir biçimde güldü. &ldquo;Birkaç dakika önce yeni görüntümden utanıyordum! Ama şimdi...&rdquo;</p>

  <p>&ldquo;Ama şimdi ne?"</p>

  <p>&ldquo;Artık o kadar emin değilim."</p>

  <p>"Ne demek istiyorsun?&rdquo;</p>

  <p>Blake karşılık vermedi. Masaya tutunarak yavaşça ayağa kalktı.</p>

  <p>&ldquo;Nereye gidiyorsun?" dedi Eller.</p>

  <p>Blake acıyla kumanda odasında yürüyerek el yordamıyla kapıya ilerledi. &ldquo;Bunu düşünmeliyim. Göz önüne alınması gereken yeni şaşırtıcı unsurlar var. Sana katılıyorum Eller. Evrim geçirdik. Bilişsel yeteneğimiz büyük ölçüde gelişti. Elbette bedensel yetilerimizde kayda değer bozulma var. Ama bu beklenebilir bir durum. Bütünü göz önüne alırsak aslında kazanan biz olduk sanırım." Blake temkinli bir biçimde büyük kafatasına dokundu. &ldquo;Evet sanırım uzun vadede kazançlı çıkmış olabiliriz. İleride bugünü büyük bir gün olarak hatırlayacağız Eller. Hayatlarımızdaki büyük bir gün. Teorinin doğru olduğundan eminim. Süreç devam ederken bilişsel yeteneklerimde değişiklikler seziyorum. Geştalt yetisi şaşırtıcı derecede yükseldi. Sezebildiğim bazı ilişkiler..."</p>

  <p>&ldquo;Dur!&rdquo; dedi Eller. "Nereye gidiyorsun? Cevap ver. Bu geminin kaptanı hâlâ benim.&rdquo;</p>

  <p>&ldquo;Gitmek mi? Odama gidiyorum. Dinlenmeliyim. Bu beden son derece yetersiz. Mobil taşıyıcılar, hatta mekanik akciğer ve kalpler olarak işleyecek yapay organlar tasarlamak gerekebilir. Akciğer ve vasküler sistemlerinin uzun süre dayanacağını sanmam. Ortalama yaşam süremiz büyük ölçüde kısaldı kuşkusuz. Daha sonra görüşürüz Binbaşı Eller. Ama belki de görmek sözcüğünü kullanmamalıydım.&rdquo; Hafifçe gülümsedi. "Artık fazla bir şey göremeyeceğiz.&rdquo; Ellerini kaldırdı. &ldquo;Ama bunlar görme duyumuzun yerini alacak.&rdquo; Kafatasına dokundu. "Bu ise çok, pek çok şeyin yerini alacak."</p>

  <p>Kapıyı arkasından kapadı. Eller onun yavaşça, kararlı bir biçimde koridordan aşağı ilerlediğini duydu, dikkatli zayıf adımlarla ihtiyatla yürüyordu.</p>

  <p>Eller görüntü ekranına gitti. &ldquo;Silv! Beni duyabiliyor musun? Konuşmamızı dinledin mi?&rdquo;</p>

  <p>&ldquo;Evet.&rdquo;</p>

  <p>&ldquo;O halde bize ne olduğunu biliyorsun."</p>

  <p>&ldquo;Evet biliyorum. Cris, artık kör sayılırım, neredeyse hiçbir şey göremiyorum."</p>

  <p>Eller, Silvia&rsquo;nın zeki bakışlı, ışıltılı gözlerini hatırlayarak yüzünü buruşturdu. &ldquo;Üzgünüm, Silv. Keşke bu hiç olmasaydı. Keşke eski halimizde olabilseydik. Buna değmez."</p>

  <p>&ldquo;Blake değeceğini düşünüyor.&rdquo;</p>

  <p>&ldquo;Biliyorum. Dinle Silv. Gelebilirsen buraya kumanda odasına gelmeni istiyorum. Blake konusunda endişeliyim ve burada benimle olmanı istiyorum."</p>

  <p class="p22"><span class="t26">&nbsp;</span></p>

  <p>&ldquo;Endişeli misin? Nasıl?&rdquo;</p>

  <p>&ldquo;Aklında bir şey var. Yalnızca dinlemek için gitmedi odasına. Buraya yanıma gel, ne yapacağımıza karar verelim. Birkaç dakika önce Dünya&rsquo;ya dönmemiz gerektiğini söyleyen bendim. Ama artık fikrimi değiştirmeye başlıyorum.&rdquo;</p>

  <p>&ldquo;Neden? Blake yüzünden mi? Sence Blake...&rdquo;</p>

  <p>"Buraya geldiğinde sana anlatırım. Ellerinle yolu yoklayarak yürü. Blake yaptığına göre muhtemelen sen de yapabilirsin. Belki de Dünya&rsquo;ya dönmeyiz. Ama sana nedenlerimi anlatmak istiyorum.&rdquo;</p>

  <p>"Elimden geldiği kadar çabuk orada olacağım&rdquo; dedi Silvia. &ldquo;Ama sabırlı ol. Bir de Cris, bana bakma. Beni bu şekilde görmeni istemiyorum."</p>

  <p>&ldquo;Seni görmeyeceğim&rdquo; dedi Eller acı bir sesle. &ldquo;Buraya gelene kadar seni göremeyeceğim bir halde olacağım.&rdquo;</p>

  <p>Silvia kumanda masasına oturdu. Laboratuvar dolabından aldığı uzay giysilerinden birini giymişti, plastik ve metal giysi bedenini gizliyordu. Eller kadın soluklanana kadar bekledi.</p>

  <p>&ldquo;Devam et&rdquo; dedi Silvia.</p>

  <p>&ldquo;Yapmamız gereken ilk şey gemideki bütün silahları toplamak. Blake geri döndüğünde Dünya&rsquo;ya geri dönmeyeceğimizi açıklayacağım. Buna kızacağını sanıyorum, belki de sorun çıkaracak kadar kızacak. Eğer yanılmıyorsam değişimimizin neler ima ettiğini anladıkça Dünya&rsquo;ya gitmeyi daha çok istemeye başladı.&rdquo;</p>

  <p>&ldquo;Sen de geri dönmek istemiyorsun."</p>

  <p>&ldquo;Hayır.&rdquo; Eller başını salladı. &ldquo;Dünya&rsquo;ya dönmemeliyiz. Tehlikeli çok tehlikeli. Nasıl bit tehlike olduğunu şimdiden görebilirsin."</p>

  <p class="p22"><span class="t26">&nbsp;</span></p>

  <p>"Yeni olasılıklar Blake&rsquo;i büyülüyor&rdquo; dedi Silvia düşünceli bir biçimde. &ldquo;Diğer insanların birkaç milyon yıl önündeyiz, her saniye biraz daha ilerliyoruz. Beyinlerimiz, düşünce gücümüz diğer Dünyalılardan çok ileri.&rdquo;</p>

  <p>&ldquo;Blake Dünyaya sıradan bir insan değil, geleceğin insanı olarak gitmek isteyecek. Diğer Dünyalılarla birlikteyken geri zekâlıların arasında kalmış dehalar olarak bulabiliriz kendimizi. Eğer değişim süreci devam ederse bizimle kıyaslandığında onların üst primattan, hayvandan fazlası olmadığını görebiliriz.&rdquo;</p>

  <p>İkisi de sessizdi.</p>

  <p>&ldquo;Dünyaya geri dönersek insanları hayvandan farksız olarak göreceğiz&rdquo; diye devam etti Eller. &ldquo;Bu koşullar altında onlara yardım etmemizden daha doğal ne olabilir? Ne de olsa onlardan milyonlarca yıl ilerdeyiz. Onları yönlendirmemize, yönetmemize, onlar adına plan yapmamıza izin verirlerse onlar için pek çok şey yapabiliriz."</p>

  <p>"Eğer karşı koyarlarsa onları kontrol etmenin yollarını da bulabiliriz muhtemelen&rdquo; dedi Silvia. &ldquo;Elbette her şey de onların kendi iyiliği için olur. Bu çok açık. Haklısın Cris. Eğer Dünya&rsquo;ya geri dönersek kendimizi insanoğlunu küçümserken bulabiliriz. Onlara liderlik etmek, bizden böyle bir şey yapmamızı isteseler de istemeseler de nasıl yaşanacağını göstermek isteyeceğiz. Bu güçlü bir istek olacak.&rdquo;</p>

  <p>Eller ayağa kalktı. Silah dolabına gidip açtı. Dikkatle ağır Borris silahlarını alıp teker teker masaya getirdi.</p>

  <p>&ldquo;İlk yapmamız gereken bunları yok etmek. Sonrasında sen ve ben Blake&rsquo;i kumanda odasından uzak tutacağız. Barikat kurup kendimizi içeri kapatmamız gerekse bile bu yapılmalı. Gemiye yeni rota vereceğim. Sistemden uzaklaşarak daha uzak bir bölgeye doğru gideceğiz.&rdquo;</p>

  <p>Borris silahlarını açarak ateşleme mekanizmalarını çıkardı. Teker teker ayağının altında ezerek mekanizmaları kırdı.</p>

  <p>Bir ses duydular. İkisi de görmeye çalışarak döndü.</p>

  <p>"Blake!&rdquo; dedi Eller. &ldquo;Sen olmalısın. Seni göremiyorum ama...&rdquo;</p>

  <p>&ldquo;Yanılmıyorsun&rdquo; diye geldi Blake&rsquo;in sesi. &ldquo;Hayır Eller, hepimiz körüz ya da kör olmak üzereyiz. Demek Borris silahlarını yok ettin! Korkarım bu, Dünya&rsquo;ya dönmemizi engellemeyecek."</p>

  <p>&ldquo;Odana dön&rdquo; dedi Eller. &ldquo;Kaptan benim ve sana bir emir veri...&rdquo;</p>

  <p>Blake güldü. "Bana emir mi veriyorsun? Neredeyse körsün ama sanırım... bunu görebilirsin!"</p>

  <p>Yumuşak solgun mavi bir bulut Blake&rsquo;in çevresinde yükseldi. Eller bulut çevresinde dönmeye başlarken soluğunu tutarak büzüldü. Eriyor, sayısız parçaya ayrılıyor gibiydi. Hızla akan, sürüklenen, kayan...</p>

  <p>Blake bulutu elindeki tuttuğu küçük diske çekti. "Hatırlarsanız&rdquo; dedi sakin bir sesle. &ldquo;İlk radyasyon banyosunu ben yaptım. İkinizden belki kısa bir süre önce ama yeterliydi. Sahip olduğum şeyin yanında Borris silahları her halükârda yararsız kalırdı. Unutmayın bu gemideki her şey milyon yıllık antika. Elimdeki ise...&rdquo;</p>

  <p>&ldquo;Onu, diski nereden buldun?&rdquo;</p>

  <p>&ldquo;Hiçbir yerden. Gemiyi Dünya&rsquo;dan uzaklaştıracağınızı anlar anlamaz yaptım. Yapması çok kolaydı. Kısa sürede ikiniz de yeni güçlerimizi anlayacaksınız. Ama şu anda korkarım biraz geride kaldınız."</p>

  <p class="p22"><span class="t26">&nbsp;</span></p>

  <p>Eller ve Silvia soluk almaya çalıştı. Eller küpeşteye dayanıp yere çöktü, bitkin bir halde, kalbi deli gibi atıyordu.</p>

  <p>"Dünya&rsquo;ya ilerlemeye devam edeceğiz&rdquo; diye devam etti Blake. "İkiniz de kumanda ayarlarını değiştirmeyeceksiniz. New York uzay limanına indiğiniz de olayları farklı bir açıdan göreceksiniz. Bana yetiştiğinizde meseleye benim baktığım gibi bakacaksınız. Geri dönmeliyiz. Eller. Bu bizim insanlık görevimiz.&rdquo;</p>

  <p>"Görevimiz mi?"</p>

  <p>Blake&rsquo;in sesinde hafif bir alay seziliyordu. &ldquo;Elbette görevimiz! İnsanlığın bize ihtiyacı var. Bize çok ihtiyacı var. Dünya için yapabileceğimiz çok şey var. Görüyorsunuz ya düşüncelerinizin bir kısmını yakalayabildim. Hepsini değil ama ne planladığınızı bilecek kadarını. Bundan sonra iletişim yöntemi olarak konuşmayı kaybetmeye başladığımızı göreceksiniz. Yakında doğrudan..."</p>

  <p>&ldquo;Eğer zihnimin içini görebiliyorsan o zaman neden Dünya&rsquo;ya dönmememiz gerektiğini de anlayabilirsin&rdquo; dedi Eller.</p>

  <p>"Ne düşündüğünü görebiliyorum ama yanılıyorsun. Onların iyiliği için geri dönmeliyiz.&rdquo; Blake hafifçe güldü. "Onlar için çok şey yapabiliriz. Bizim elimizde bilim değişecek. Her şey değişecek, biz her şeyi dönüştüreceğiz. Dünya&rsquo;yı baştan yaratacağız, onu güçlü bir hale getireceğiz. Üçler erki yeni Dünya&rsquo;nın karşısında, bizim inşa edeceğimiz Dünya'nın karşısında güçsüz kalacak. Üçümüz ırkı dönüştüreceğiz, yükselteceğiz, bütün galaksiye egemen kılacağız. İnsanlık bizim şekillendireceğimiz malzeme olacak. Mavi beyaz, basit kaya parçalarına değil, her yere, galaksinin bütün gezegenlerine dikilecek. Dünya&rsquo;yı güçlendireceğiz Eller. Dünya her yeri yönetecek."</p>

  <p>&ldquo;Demek düşündüğün bu&rdquo; dedi Eller. &ldquo;Ya Dünya bizim yolumuzdan gitmek istemezse? O zaman ne olacak?&rdquo;</p>

  <p>&ldquo;Anlamama olasılıkları var&rdquo; diye itiraf etti Blake. &ldquo;Ne de olsa onlardan milyonlarca yıl ileride olduğumuzu kavramaya başlamamız gerek. Çok gerimizdeler ve emirlerimizin amacını çoğu zaman anlamayabilirler. Ama anlamı anlaşılmasa da emrin yerine getirilmesi gerektiğini biliyorsun. Gemilere kumanda ettin, bunu biliyorsun. Dünya&rsquo;nın kendi iyiliği ve...&rdquo;</p>

  <p>Eller yerinden fırladı. Ama kırılgan, ince bedeni ona ihanet etti. Gücü yetmedi ve panikle soluyarak kör gözlerle Blake&rsquo;e uzandı. Blake küfrederek geriledi.</p>

  <p>&ldquo;Seni aptal. Sakın..."</p>

  <p>Disk parladı, mavi bulut Eller&rsquo;in yüzünde patladı. Ellerini kaldırarak bir kenara sendeledi.</p>

  <p>Aniden düşerek metal zemine yıkıldı. Silvia yavaş yavaş ayağa kalktı, ağır uzay giysisi içinde hantal ve yavaş hareketlerle Blake&rsquo;e yöneldi. Blake diski havada tutarak ona döndü. İkinci bir bulut yükseldi. Silvia haykırdı. Bulut onu yuttu.</p>

  <p>&ldquo;Blake!" Eller dizleri üzerinde doğrulmaya çalıştı. Bir zamanlar Silvia olan sendeleyen beden yalpalayarak yere yığıldı. Eller, Blake&rsquo;in kollarını yakaladı. İki adam ileri geri sallandı. Blake kurtulmaya çalışı yordu.</p>

  <p>Birden Eller&rsquo;in gücü tükendi. Aşağı kaydı ve başı metal zemine çarptı. Yanında Silvia hiç kıpırdamadan sessizce yatıyordu.</p>

  <p class="p22"><span class="t26">&nbsp;</span></p>

  <p>&ldquo;Benden uzak dur&rdquo; diye homurdandı Blake diski sallayarak.&rdquo; Onu yok ettiğim gibi seni de yok edebilirim. Anlıyor musun?&rdquo;</p>

  <p>&ldquo;Onu öldürdün&rdquo; diye haykırdı Eller.</p>

  <p>&ldquo;Bu senin hatan. Karşı koymakla ne kazandığını görüyor musun? Benden uzak dur! Eğer yaklaşırsan bulutu tekrar üzerine salarım. Bu senin sonun olur.&rdquo;</p>

  <p>Eller kıpırdamadı. Yerdeki sessiz bedene baktı.</p>

  <p>&ldquo;Pekâlâ&rdquo; diye geldi Blake&rsquo;in sesi çok uzaktan. "Şimdi beni dinle. Dünya&rsquo;ya doğru yolumuza devam ediyoruz. Ben laboratuvarda çalışırken gemiyi benim için kullanacaksın. Düşüncelerini izleyebiliyorum, bu nedenle rotayı değiştirmeye kalkarsan hemen anlarım. Onu unut! Hâlâ ikimiz varız, yapmamız gerekeni yapmak için iki kişi yeterli. Birkaç gün içinde sisteme girmiş olacağız. Yapılması gereken pek çok şey var." Blake&rsquo;in sesi sakin, duygusuzdu.</p>

  <p>&ldquo;Ayağa kalkabilir misin?"</p>

  <p>Eller küpeşteye tutunarak yavaşça ayağa kalktı.</p>

  <p>&ldquo;İyi&rdquo; dedi Blake. &ldquo;Her şeyi dikkatle tasarlamalıyız. Başta Dünyalılarla güçlük yaşayabiliriz. Buna hazır olmalıyız. Kalan zamanda ihtiyaç duyacağımız araçları yapabileceğimi sanıyorum. Daha sonra gelişimin bana yetiştiğinde, ihtiyacımız olan şeyleri birlikte çalışıp üretebiliriz.&rdquo;</p>

  <p>Eller adama baktı. &ldquo;Buna razı olacağımı mı sanıyorsun&rdquo; dedi. Gözü yerde yatan sessiz hareketsiz bedene kaydı. "Bundan sonra böyle bir şeyi asla..."</p>

  <p>"Hadi ama Eller&rdquo; dedi Blake sabırsızca. &ldquo;Sana şaşıyorum. Meseleyi farklı bir açıdan görmeye başlamalısın. Göz önüne alınması gereken pek çok şey..."</p>

  <p>&ldquo;Yani insanoğlu bu şekilde mi muamele görecek! Onları bu yollarla mı kurtaracaksın!"</p>

  <p class="p22"><span class="t26">&nbsp;</span></p>

  <p>"Gerçekçi bir tavır takınacaksın eninde sonunda&rdquo; dedi Blake sakin sakin. &ldquo;Geleceğin insanları olarak...&rdquo; &ldquo;Gerçekten bunu yapacağıma inanıyor musun?&rdquo; İki adam birbiriyle yüzleşti.</p>

  <p>Aniden Blake&rsquo;in yüzünde bir tereddüt belirip kayboldu. &ldquo;Yapmalısın Eller! Her şeyi yeni bir açıdan düşünmek görevimiz. Elbette yapacaksın.&rdquo; Diski biraz kaldırarak kaşlarını çattı. "Bunda nasıl bir kuşku olabilir?&rdquo;</p>

  <p>Eller karşılık vermedi.</p>

  <p>&ldquo;Belki de&rdquo; dedi Blake düşünceli bir biçimde. "Belki bana kin duyacaksın. Belki bakış açın bu olay nedeniyle bulanacak. Bu mümkün..." Disk hareket etti. &ldquo;Bu durumda yalnız gideceğim gerçeğine kendimi bir an önce alıştırmam gerek. Eğer yapılması gerekenleri yapmam için bana katılmazsan onları sensiz yapmak zorundayım.&rdquo; Parmakları diskin çevresinde gerildi. &ldquo;Eğer bana katılmazsan bunu yalnız yapacağım Eller. Belki de bu en iyi yoldur. Er ya da geç bu an gelecek zaten. Benim için en iyisi...&rdquo;</p>

  <p>Blake haykırdı.</p>

  <p>Duvardan çıkan geniş, saydam bir biçim neredeyse hiç acele etmeden kumanda odasına doğru hareketlendi. Bu biçimin ardından bir başkası, sonra bir diğeri geldi, en sonunda beş tane oldular. Biçimler bulanıktı, içten gelen bir pırıltıyla hafifçe yanıp sönüyorlardı. Hepsi de birbirinin aynı görünen, ayırıcı bir özelliğe sahip olmayan biçimlerdi.</p>

  <p>Kumanda odasının ortasında durdular, yerden biraz yüksekte, havada asılı duruyor, bekler gibi hafifçe yanıp sönüyorlardı.</p>

  <p>Eller onlara baktı. Blake diskini indirmişti, hayret dolu, solgun ve gergin bir yüzle duruyordu. Birden Eller buz gibi bir korkuya kapılmasına yol açan bir şey fark etti. Biçimleri görmüyordu. Neredeyse kör sayılırdı. Onları yeni bir yolla algılıyordu, yeni bir algı biçimiyle. Hızla düşünerek anlamaya çabaladı. Sonra birden anladı. Artık neden ayırıcı bir özellikleri ya da belirgin hatları olmadığını biliyordu.</p>

  <p>Bunlar saf enerjiydi.</p>

  <p>Blake kendini toparlayarak canlandı. &ldquo;Ne...&rdquo; diye kekeledi, diski sallayarak. &ldquo;Kim...&rdquo;</p>

  <p>Aniden şimşek gibi çakan bir düşünce Blake&rsquo;in sözünü kesti. Eller&rsquo;in zihnini kavurarak geçen düşünce keskin ve sertti, soğuktu, mesafeli ve tarafsızdı.</p>

  <p>"Önce. Kız.&rdquo;</p>

  <p>Biçimlerden ikisi Eller&rsquo;in yanında yatan Silvia&rsquo;nın hareketsiz bedenine doğru hareketlendi. Biraz uzağında durup ışıldayarak, yanıp söndüler. Sonra ışıldayan aylanın bir parçası sıçrayıp kızın bedenine doğru savrularak onu parlak bir ateşin içine aldı.</p>

  <p>&ldquo;Bu yeterli&rdquo; diye geldi ikinci düşünce, birkaç saniye sonra. Ayla geri çekildi. &ldquo;Şimdi silahlı olan.&rdquo;</p>

  <p>Bir biçim Blake&rsquo;e doğru hareket etti. Blake arkasındaki kapıya doğru geriledi. Kurumuş bedeni korkuyla titriyordu.</p>

  <p>&ldquo;Sen nesin?&rdquo; dedi aniden diski kaldırarak. &ldquo;Kimsin sen? Nereden geldin?&rdquo;</p>

  <p>Biçim ilerlemeye devam etti.</p>

  <p>"Uzak dur!" diye haykırdı Blake. "Geri çekil! Eğer çekilmezsen…&rdquo;</p>

  <p>Ateş etti. Mavi bulut biçime girdi. Biçim bir an titreyerek bulutu emdi. Sonra ilerlemeye devam etti. Blake&rsquo;in ağzı şaşkınlıkla açıldı. Düşe kalka güçlükle koridora çıktı. Biçim kapıda duraksadı. Sonra yanına gelen ikinci bir biçim ona katıldı.</p>

  <p class="p22"><span class="t26">&nbsp;</span></p>

  <p>İlk biçimden çıkan bir ışık topu Blake&rsquo;e doğru ilerledi. Onu sardı. Işık titreşerek kayboldu. Blake&rsquo;in durduğu yerde boşluk vardı. Adamdan geriye hiçbir şey kalmamıştı.</p>

  <p>&ldquo;Bu talihsiz bir durumdu&rdquo; diye geldi düşünce. &ldquo;Ama gerekliydi. Kız canlanıyor mu?</p>

  <p>&ldquo;Evet.&rdquo;</p>

  <p>&ldquo;İyi."</p>

  <p>"Siz kimsiniz?&rdquo; diye sordu Eller. &ldquo;Nesiniz? Silv iyi olacak mı? Yaşıyor mu?"</p>

  <p>&ldquo;Kız iyileşecek." Biçimler Eller&rsquo;e doğru hareket ederek çevresini sardı. &ldquo;Belki yaralanmadan önce müdahale etmeliydik ama silahlı olanın kontrolü ele geçireceğinden emin olana kadar beklemeyi tercih ettik.&rdquo;</p>

  <p>&ldquo;O halde ne olduğunu biliyor muydunuz?&rdquo;</p>

  <p>&ldquo;Her şeyi gördük.&rdquo;</p>

  <p>&ldquo;Siz kimsiniz? Nereden... nereden geldiniz?"</p>

  <p>&ldquo;Buradaydık&rdquo; diye geldi düşünce.</p>

  <p>"Burada?"</p>

  <p>&ldquo;Gemide. En başından beri buradaydık. Anlıyorsun ya Blake yanılıyordu, radyasyonu ilk alan biz dik. Bu nedenle dönüşümümüz onunkinden bile önce başladı. Üstelik bizim katetmemiz gereken daha çok mesafe vardı. Irkınızın önündeki evrim yolu çok uzun değil. Birkaç santim daha büyük bir kafatası, belki biraz daha az kıl. Ancak gerçekte fazla bir mesafe değil. Öte yandan bizim ırkımızın evrimi yeni başladı."</p>

  <p>"Irkınız mı<span class="t31">?</span> Radyasyonu ilk alanlar?&rdquo; Eller yavaş yavaş anlayarak çevresine bakındı. &ldquo;O halde siz..."</p>

  <p>"Evet dedi sakin, sert düşünce. &ldquo;Haklısın. Bizler laboratuvardaki hamsterlarız. Deney ve testler için taşıdığınız domuzlar." Düşünce bir parça mizah taşır gibiydi. &ldquo;Ancak size karşı bir şeyimiz yok, temin ederim. Hatta ırkınızla öyle ya da böyle pek ilgilenmiyoruz. Bize yolumuzda yardım ettiğiniz için size biraz borçluyuz. Elli milyon yıl daha beklemek yerine bizi birkaç dakikada kaderimize kavuşturdunuz.&rdquo;</p>

  <p>&ldquo;Bunun için size teşekkür borçluyuz. Sanırım size olan borcumuzu da ödedik. Kız iyi olacak. Blake yok edildi. Kendi gezegeninize gitmenize izin verilecek."</p>

  <p>&ldquo;Dünya&rsquo;ya mı?&rdquo; Eller bocaladı. &ldquo;Ama..."</p>

  <p>&ldquo;Gitmeden önce bir şey daha yapacağız" diye geldi sakin düşünce. &ldquo;Bu konuyu tartıştık ve hepimiz aynı fikirdeyiz. Irkınız sonunda zamanın doğal akışı içinde hak ettiği konuma gelecek. Buna zamanından önce ulaşmanızın bir anlamı yok. Irkınızın ve ikinizin iyiliği için gitmeden önce son bir şey yapacağız. Anlayacaksınız.&rdquo;</p>

  <p>İlk biçimden, hızla hareket eden bir alev topu yükseldi. Eller&rsquo;in üzerinde havada durdu. Ona dokunduktan sonra Silvia&rsquo;ya geçti. &ldquo;Böylesi daha iyi" diye geldi düşünce. &ldquo;Buna hiç kuşku yok.&rdquo;</p>

  <p>Lumbuzdan bakarak sessizce izlediler. Geminin bordasından çıkan ilk ışık topu parlayarak boşlukta uzaklaştı.</p>

  <p>&ldquo;Bak!" dedi Silvia şaşkınlıkla.</p>

  <p>Işık topu hızını artırdı. Gemiden fırlayarak inanılmaz bir hızla ilerledi. İlkinin ardından ikinci top gemi gövdesinden uzaya fırladı.</p>

  <p>Onu üçüncüsü, dördüncüsü, son olarak da beşincisi izledi. Işık toplan boşlukta, derin uzayda teker teker ok gibi ilerlediler.</p>

  <p>Gittiklerinde Silvia, gözleri parlayarak Eller&rsquo;a döndü. &ldquo;Bu da böyle bitti&rdquo; dedi. &ldquo;Nereye gidiyorlar?&rdquo;</p>

  <p>&ldquo;Bilmemiz mümkün değil. Çok uzağa muhtemelen. Belki bu galakside bir yere bile değil. Uzak bir yere.&rdquo; Eller uzanarak Silvia&rsquo;nın koyu kahverengi saçına dokundu. Sırıttı. "Biliyor musun saçın görülmeye değer. Bütün evrendeki en güzel saçlar.&rdquo;</p>

  <p>Silvia güldü. &ldquo;Gözümüze şimdi her saç güzel görünür.&rdquo; Adama gülümsedi, kırmızı dudakları sıcaktı. &ldquo;Seninki bile Cris.&rdquo;</p>

  <p>Eller uzun bir süre kadına baktı. "Haklıydılar&rdquo; dedi en sonunda.</p>

  <p>&ldquo;Haklı mı?&rdquo;</p>

  <p>"Böylesi daha iyi.&rdquo; Eller başını sallayarak yanındaki kıza, saçlarına koyu gözlerine, tanıdık kıvrımlı, yumuşak bedenine baktı. "Aynı fikirdeyim, buna hiç kuşku yok.&rdquo;</p>

  <p>&nbsp;</p>
</body>
</html>
