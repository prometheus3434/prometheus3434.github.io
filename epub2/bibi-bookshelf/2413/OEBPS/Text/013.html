<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>ROOG</title>
</head>

<body>
  <h1><a id="a39"></a>ROOG</h1>

  <p>&ldquo;Roog!&rdquo; dedi köpek. Patilerini çitin üzerine koyarak çevresine bakındı.</p>

  <p>Roog koşa koşa bahçeye geldi.</p>

  <p>Sabahın erken saatleriydi, güneş henüz doğmamıştı. Hava soğuk ve gri, evin duvarları nemden ıslaktı. Köpek izlerken çenesini açtı, siyah büyük patileri çitin tahtasına sarıldı.</p>

  <p>Roog açık kapının yanında durup bahçeye baktı. İnce ve beyaz, titrek bacaklı küçük bir Roog&rsquo;tu. Roog gözlerini kırpıştırarak köpeğe baktı, köpek dişlerini gösterdi.</p>

  <p>&ldquo;Roog!&rdquo; dedi yine. Sesi, sessiz alacakaranlıkta yankılandı. Hiçbir şey kıpırdamıyordu. Köpek patilerini indirdi, bahçede yürüyüp veranda basamaklarına geri döndü. En alt basamağa oturup Roog&rsquo;u izledi. Roog ona baktı. Sonra boynunu başının hizasındaki evin penceresine doğru uzattı. Pencereyi kokladı.</p>

  <p>Köpek bahçenin öbür tarafından ok gibi fırladı. Çite çarptığında, kapı sarsılıp gıcırdadı. Roog tuhaf küçük adımlarla kırıtarak aceleyle yoldan yukarı hızla yürüdü. Köpek kapının suntalarına dayanarak uzandı, kırmızı dili dışarıda hızlı hızlı soludu. Roog&rsquo;un gözden kaybolmasını izledi.</p>

  <p>Köpek sessizce yattı, gözleri kara ve parlaktı. Gün doğuyordu. Gökyüzü biraz daha ağarmıştı, sabah havası dört bir yandan gelen insan sesleriyle yankılanıyordu. Panjurların arkasında ışıklar yanıyordu. Serin şafakta bir pencere açıldı.</p>

  <p class="p22"><span class="t26">&nbsp;</span></p>

  <p>Köpek yerinden kıpırdamadan yolu izledi.</p>

  <p>Mutfakta Bayan Cardossi, kahve demliğine su koydu. Kaynayan sudan yükselen buhar gözlerine girdi. Demliği ocağın kenarına koyup kilere girdi. Geri döndüğünde Alf mutfağın kapısındaydı. Gözlüklerini taktı.</p>

  <p>&ldquo;Gazeteyi getirdin mi?" dedi.</p>

  <p>&ldquo;Dışarıda.&rdquo;</p>

  <p>Alf Cardossi mutfağın öbür tarafına yürüdü. Arka kapının sürgüsünü açıp verandaya çıktı. Gri, nemli sabaha baktı.</p>

  <p>Çitin yanında siyah ve tüylü Borris, dili dışarıda yatıyordu.</p>

  <p>&ldquo;Dilini içeri sok&rdquo; dedi Alf. Köpek hemen başını kaldırdı. Kuyruğu yeri dövdü. &ldquo;Dil&rdquo; dedi Alf. &ldquo;Dilini içeri sok.&rdquo;</p>

  <p>Köpekle adam birbirlerine baktılar. Köpek uludu. Gözleri parlak, alev alevdi.</p>

  <p>&ldquo;Roog!" dedi usulca.</p>

  <p>&ldquo;Ne?" Alf çevresine bakındı. "Biri mi geliyor? Gazete dağıtan çocuk mu geldi?&rdquo;</p>

  <p>Köpek ağzı açık ona baktı.</p>

  <p>"Bugünlerde pek bir huzursuzsun&rdquo; dedi Alf. &ldquo;Sakin ol. Heyecan için yaşlanıyoruz ikimiz de."</p>

  <p>Eve girdi.</p>

  <p>Güneş yükseldi. Sokak aydınlandı, renklerle canlandı. Postacı mektupları ve dergileriyle kaldırım boyunca yürüdü. Gülüşüp konuşan çocuklar aceleyle yanından geçtiler.</p>

  <p>11:00 civarında Bayan Cardossi verandayı süpürdü. Havayı koklayıp bir an durakladı.</p>

  <p>"Bugün güzel kokuyor" dedi. &ldquo;Bu da demektir ki sıcak olacak."</p>

  <p>Öğle güneşinde köpek verandanın altında boylu boyunca yatıyordu. Göğsü inip kalkıyordu. Kiraz ağacında kuşlar oyun oynuyor, ötüşüp, şakıyorlardı. Borris arada sırada başını kaldırıp onlara bakıyordu. En sonunda ayaklanıp ağacın altına gitti.</p>

  <p>Çitte oturmuş kendisini seyreden iki Roog gördüğünde ağacın altında duruyordu.</p>

  <p>&ldquo;Büyükmüş&rdquo; dedi ilk Roog. "Bekçilerin çoğu bu kadar büyük olmuyor.&rdquo;</p>

  <p>Diğer Roog başını salladı, başı boynunun üzerinde oynadı. Borris hiç kıpırdamadan onları izledi, bedeni gergin ve kaskatıydı. Rooglar artık sessizdi, boynunun çevresinde beyaz kabarık tüyleri olan iri köpeğe bakıyorlardı.</p>

  <p>&ldquo;Adak vazosu ne durumda?&rdquo; dedi ilk Roog. "Dolmaya yakın mı?&rdquo;</p>

  <p>&ldquo;Evet.&rdquo; Diğeri başını salladı. &ldquo;Neredeyse.&rdquo;</p>

  <p>&ldquo;Hey sen!&rdquo; dedi ilk Roog sesini yükselterek. "Beni duyuyor musun? Bu seferliğine adağı kabul etmeye karar verdik. Bizi içeri almayı unutma. Artık saçmalık yok.&rdquo;</p>

  <p>&ldquo;Unutma&rdquo; diye ekledi diğeri. &ldquo;Uzun sürmez.&rdquo;</p>

  <p>Borris bir şey söylemedi.</p>

  <p>İki Roog çitten aşağı atlayarak yürüyüş yolunun hemen arkasına gitti. Biri bir harita çıkardı, ikisi birden haritayı inceledi.</p>

  <p>&ldquo;Bu bölge ilk deneme için işe yaramaz&rdquo; dedi ilk Roog. "Çok fazla Bekçi var... Ama kuzey tarafındaki bölge..."</p>

  <p>"Karar <span class="t23">onlar</span><span class="t23">ı</span><span class="t23">n"</span> dedi diğer Roog. &ldquo;O kadar çok neden var ki...&rdquo;</p>

  <p>"Elbette.&rdquo; Borris&rsquo;e bakıp, çitten biraz daha uzaklaştılar. Borris konuşmalarının geri kalanını duyamadı.</p>

  <p class="p22"><span class="t26">&nbsp;</span></p>

  <p>En sonunda Rooglar haritayı kaldırıp, yoldan aşağı yürüdüler.</p>

  <p>Borris çite yürüyüp tahtaları kokladı. Roogların mide bulandırıcı çürük kokusunu aldığında sırtındaki tüyler kabardı.</p>

  <p>O gece Alf Cardossi eve geldiğinde köpek çitte duruyor, yürüyüş yolunun ilerisine bakıyordu. Alf çiti açıp bahçeye girdi.</p>

  <p>&ldquo;Nasılsın?&rdquo; dedi köpeğin yan tarafını pat pat okşayarak. &ldquo;Endişelenmeyi bıraktın mı? Son günlerde tedirginsin gibime geliyor. Eskiden böyle değildin.&rdquo;</p>

  <p>Borris uluyup, dikkatle adamın yüzüne baktı.</p>

  <p>&ldquo;Sen iyi bir köpeksin Borris&rdquo; dedi Alf. &ldquo;Üstelik bir köpek için oldukça iri sayılırsın. Küçücük bir yavruydun eskiden hatırlıyor musun?&rdquo;</p>

  <p>Borris adamın bacağına yaslandı.</p>

  <p>&ldquo;İyi köpek&rdquo; diye mırıldandı Alf, &ldquo;Keşke ne düşündüğünü bilebilseydim.&rdquo;</p>

  <p>Eve girdi. Bayan Cardossi akşam yemeği için sofrayı kuruyordu. Alf oturma odasına geçti, paltosuyla şapkasını çıkardı. Öğle yemeği kovasını büfeye bırakıp mutfağa geri döndü.</p>

  <p>&ldquo;Ne oldu?" diye sordu Bayan Cardossi.</p>

  <p>&ldquo;Köpeğin bu gürültülü havlamayı kesmesi gerek. Komşular yine polise şikâyet edecek.&rdquo;</p>

  <p>&ldquo;Umarım onu kardeşine vermek zorunda kalmayız&rdquo; dedi Bayan Cardossi. Kollarını kavuşturarak. &ldquo;Ama özellikle Cuma sabahı, çöpçüler geldiğinde çılgına döndüğü kesin."</p>

  <p>&ldquo;Belki sakinleşir" dedi Alf. Piposunu yakıp düşünceli bir tavırla tüttürdü. "Eskiden böyle değildi. Belki iyiye gider de eski haline döner."</p>

  <p>"Göreceğiz" dedi Bayan Cardossi.</p>

  <p class="p22"><span class="t26">&nbsp;</span></p>

  <p>Soğuk ve uğursuz bir güneş yükseliyordu. Ağaçların üzerinde, alçak yerlerde pus asılıydı.</p>

  <p>Cuma sabahıydı.</p>

  <p>Kara köpek verandanın altında yatmış dinliyordu, gözleri faltaşı gibi açılmış, bakıyordu. Kürkü kırağı ile katılaşmıştı, burun deliklerinden soluğu buhar halinde çıkıyordu. Birden başını çevirip ayağa fırladı.</p>

  <p>Çok uzaklardan, çok uzak bir mesafeden, alçak bir gürültü, çatırtıya benzeyen bir ses geldi.</p>

  <p>&ldquo;Roog!&rdquo; diye bağırdı Borris, çevresine bakınarak. Hemen çite giderek patilerini tahtaların üzerine koydu.</p>

  <p>Uzaktan yine geldi ses, bu kez daha yüksek, biraz daha yakındı. Çatırtı, tangırtı, sanki büyük bir kapı açılırken bir şey yuvarlanıyordu.</p>

  <p>"Roog!&rdquo; diye bağırdı Borris. Karanlık pencerelere kaygıyla baktı. Hiçbir şey kıpırdamıyordu, hiçbir şey.</p>

  <p>Sokak boyunca Rooglar geldi. Rooglar ve kamyonları kaba taşların üzerinde zıplayarak, onları ezerek, pırpır ederek geliyorlardı.</p>

  <p>&ldquo;Roog!&rdquo; diye bağırdı Borris gözleri alev alev. Sıçradı, sonra biraz sakinleşti. Yere oturup bekledi, dinledi.</p>

  <p>Roogların kamyonu ön tarafta durdu. Kapıları açtıklarını, kaldırıma çıktıklarını duyabiliyordu. Borris kuyruğunu kovaladı. Uludu, burnunu tekrar eve çevirdi.</p>

  <p>Karanlık ve sıcak yatak odasında Bay Cardossi yatağın içinde biraz doğrulup gözlerini kısarak saate baktı.</p>

  <p>&ldquo;Allahın cezası köpek" diye mırıldandı. &ldquo;Allahın cezası köpek.&rdquo; Yüzünü yastığa bastırıp gözlerini kapadı.</p>

  <p class="p22"><span class="t26">&nbsp;</span></p>

  <p>Rooglar artık patikadan aşağı iniyorlardı. İlk Roog çiti itip kapıyı açtı. Rooglar bahçeye girdi. Köpek geriledi.</p>

  <p>&ldquo;Roog! Roog!" diye bağırdı. Roogların berbat acı kokusu burnuna geldiğinde başını çevirdi.</p>

  <p>&ldquo;Adak kupası&rdquo; dedi ilk Roog. &ldquo;Sanırım doldu." Kaskatı kesilmiş, kızgın köpeğe gülümsedi. &ldquo;Ne kadar iyisin" dedi.</p>

  <p>Rooglar metal çöp kutusuna doğru yürüdüler, birisi kapağını kaldırdı.</p>

  <p>&ldquo;Roog! Roog!&rdquo; diye bağırdı Borris. Veranda basamaklarının en altına sinmişti. Rooglar büyük teneke kutuyu kaldırıp ters çeviriyorlardı. Kutunun içindekiler yere saçıldı, Rooglar şişkin, parçalanan kâğıt torbalan topladılar, dökülen portakal kabuklarıyla parçalarını, ekmek ve yumurta kabuğu kırıntılarını yakaladılar.</p>

  <p>Rooglardan biri ağzına bir yumurta attı. Dişleri kabuğu ezdi.</p>

  <p>Neredeyse kendisinden başka hiç kimsenin duyamayacağı bir sesle &ldquo;Roog!&rdquo; dedi köpek çaresizce. Rooglar adağı toplamayı bitirmek üzereydiler. Bir an durup Borris&rsquo;e baktılar.</p>

  <p>Sonra Rooglar yavaşça, sessizce başlarını kaldırıp evin yan tarafına, yalancı mermer cepheden yukarı kahverengi storları sımsıkı kapalı pencereye baktılar.</p>

  <p>&ldquo;ROOG!&rdquo; diye bağırdı Borris avaz avaz, öfke ve umutsuzlukla dans ederek onlara doğru geldi. Rooglar istemeye istemeye pencereye sırtlarını döndüler. Çit kapısını arkalarından kapatarak dışarı çıktılar.</p>

  <p>&ldquo;Şuna bak&rdquo; dedi son Roog küçümsemeyle, battaniyenin tuttuğu köşesini omzuna çekerek. Borris çite dayandı, ağzı açıktı, çenesi çılgın gibi açılıp kapanıyordu. En büyük Roog öfkeyle kollarını salladığında Borris geri çekildi. Veranda basamaklarının en altına oturdu, ağzı hâlâ açıktı ve göğsünün derinliklerinden mutsuz, korkunç bir inleme, bir ızdırap ve umutsuzluk feryadı yükseldi.</p>

  <p>&ldquo;Hadi&rdquo; dedi diğer Roog, çitin yanında oyalanan Roog&rsquo;a.</p>

  <p>Patikadan yukarı yürüdüler.</p>

  <p>&ldquo;Eh, Bekçilerin çevresindeki küçük yerler dışında, bu bölge iyice temizlendi&rdquo; dedi en iri Rogg. &ldquo;Özellikle bu Bekçi gittiğinde çok memnun olacağım. Bize çok sorun çıkarıyor.&rdquo;</p>

  <p>&ldquo;Sabırlı ol&rdquo; dedi Rooglardan biri. Sırıttı. "Kamyonumuz bu haliyle yeterince dolu. Önümüzdeki haftaya da bir şey bırakalım.&rdquo;</p>

  <p>Rooglar gülüştü.</p>

  <p>Adağı pis, sarkık bir battaniyede taşıyarak patikada ilerlediler.</p>

  <p>&nbsp;</p>
</body>
</html>
