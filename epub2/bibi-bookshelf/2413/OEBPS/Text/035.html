<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>GANİMET GEMİ</title>
</head>

<body>
  <h1><a id="a63"></a>GANİMET GEMİ</h1>

  <p>General Thomas Groves duvardaki savaş haritalarını somurtkan bir yüzle süzdü. İnce siyah çizgi, Ganymede çevresindeki demir halka hâlâ oradaydı. Bir an hafif bir umutla bekledi, ama çizgi yok olmadı. En sonunda dönüp masa sıralarının yanından geçerek harita köşkünün çıkışına yürüdü.</p>

  <p>Kapıda Albay Siller onu durdurdu. "Ne oldu efendim? Savaşta bir değişiklik yok mu?&rdquo;</p>

  <p>"Yok."</p>

  <p>&ldquo;Ne yapacağız?&rdquo;</p>

  <p>&ldquo;Anlaşacağız. Onların şartlarıyla. Bir ay daha uzamasına izin veremeyiz. Bunu herkes biliyor. <span class="t23">Onlar</span> da biliyor.&rdquo;</p>

  <p>&ldquo;Ganymede gibi küçük bir yer bizi dize getirdi.&rdquo;</p>

  <p>"Keşke daha fazla zamanımız olsaydı. Ama yok. Gemiler bir an evvel derin uzaya çıkmalı. Onları çıkarmak için silah bırakmamız gerekiyorsa, yapalım. Ganymede!&rdquo; dedi tükürür gibi. &ldquo;Onlara bir boyun eğdirebilsek. Ama o zamana kadar &mdash;&rdquo;</p>

  <p>&ldquo;O zamana kadar koloniler yok olur.&rdquo;</p>

  <p>"İskelelerimizi tekrar ele geçirmeliyiz&rdquo; dedi Groves sertçe. &ldquo;Bunun için silah bırakmamız gerekse de.&rdquo;</p>

  <p>&ldquo;Başka yolu yok mu?&rdquo;</p>

  <p>"Başka yolunu sen bul.&rdquo; Grove, Siller&rsquo;ı iterek yanından geçti, koridora çıktı. &ldquo;Bulursan bana da haber ver."</p>

  <p>Savaş iki Terra ayıdır devam ediyor, ara verecekmiş gibi görünmüyordu. Sistem Senato&rsquo;sunun yaşadığı güçlük Ganymede&rsquo;nin, Sistem ve onun Proxima Centauri&rsquo;deki istikrarsız koloni ağı arasındaki atlama noktası olmasından kaynaklanıyordu. Sistemden ayrılarak derin uzaya çıkan bütün gemiler Ganymede&rsquo;deki dev uzay iskelelerinden fırlatılıyordu. Başka iskele yoktu. Ganymede atlama noktası olmayı kabul etmiş, iskeleler de burada yapılmıştı.</p>

  <p>Ganymedeliler küçük yuvarlak gemilerinde yük ve erzak taşıyarak zengin olmuştu. Belli bir zaman sonra, gökyüzüne çıkan Gany gemilerinin sayısı artmıştı, yük gemileri, kruvazörler, devriye gemileri... Bir gün bu garip filo uzay iskelelerine iniş yapmış, Terralı ve Marslı muhafızları öldürüp esir alarak Ganymede ve iskeleleri kendi malı ilan etmişti. Senato iskeleleri kullanmak istediğinde bedelini ödüyordu, hem de epeyce yüksek bir bedel. Taşınan malların yüzde yirmisi ayda bırakılarak Gany İmparatoru&rsquo;na teslim ediliyordu. Bir de Senato&rsquo;da tam temsil hakkı.</p>

  <p>Senato filosu güç kullanarak iskeleleri geri almaya kalkışırsa iskeleler yok edilecekti. Ganymedeliler çoktan buraya H-bombalarıyla mayın döşemişlerdi. Gany filosu ayı kuşattı, sert çelikten küçük bir halka. Eğer Senato kuşatmayı kırıp ayı ele geçirirse bu iskelelerin sonu olacaktı.</p>

  <p>Sistem ne yapabilirdi?</p>

  <p>Proxima&rsquo;da ise koloniler kıtlık yaşıyordu.</p>

  <p>&ldquo;Derin uzaya sıradan alanlardan gemi gönderemeyeceğimizden emin misiniz?" diye sordu bir Mars senatörü.</p>

  <p>&ldquo;Yalnızca Sınıf-1 gemilerinin kolonilere ulaşma şansı var.&rdquo; dedi Kumandan James Carmichel bıkkın bir sesle.</p>

  <p class="p22"><span class="t26">&nbsp;</span></p>

  <p>&ldquo;Smıf-1 gemileri sistemlerarası sıradan bir geminin on katı büyüklüğündedir. Bir Sınıf-1 gemisi millerce derinliği olan bir iskeleye ihtiyaç duyar. Millerce de genişlik. O büyüklükte bir gemiyi çayırdan fırlatamazsınız.&rdquo;</p>

  <p>Bir sessizlik oldu. Büyük Senato salonları kalabalıktı, dokuz gezegenin temsilcileriyle dolup taşıyordu.</p>

  <p>Doktor Basset, &ldquo;Proxima kolonileri yirmi gün daha dayanamaz" diye verdi ifadesini. "Bu da, gelecek hafta bir gemiyi yola çıkarmamız gerektiği anlamına geliyor. Aksi takdirde oraya ulaştığımızda herkes ölmüş olacak.&rdquo;</p>

  <p>&ldquo;Yeni Luna iskeleleri ne zaman hazır olur?&rdquo;</p>

  <p>&ldquo;Bir ay&rdquo; diye karşılık verdi Carmichel.</p>

  <p>&ldquo;Daha çabuk olamaz mı?&rdquo;</p>

  <p>&ldquo;Hayır.&rdquo;</p>

  <p>&ldquo;O halde Ganymede&rsquo;nin şartlarını kabul etmemiz gerekeceği açık." Senato Başkanı tiksintiyle homurdandı. &ldquo;Dokuz gezegen ve bir sefil, küçük ay! Sistem üyelerininkiyle eşit söz hakkı istemeye nasıl cüret ederler!&rdquo;</p>

  <p>&ldquo;Halkalarını kırabiliriz" dedi Carmichel, &ldquo;ama bunu yaparsak iskeleleri gözlerini kırpmadan yok edeceklerdir.&rdquo;</p>

  <p>&ldquo;Uzay iskelelerini kullanmadan kolonilere erzak ulaştırmanın bir yolu olsaydı keşke" dedi Plüton&rsquo;dan bir senatör.</p>

  <p>&ldquo;Bu Sınıf-1 gemilerini kullanmamak demek."</p>

  <p>&ldquo;Proxima&rsquo;ya onlardan başka bir şey ulaşamaz mı?&rdquo;</p>

  <p>&ldquo;Ulaşabilecek başka bir şey bilmiyoruz.&rdquo;</p>

  <p>Satürnlü bir senatör ayağa kalktı. &ldquo;Kumandan, Ganymede ne tür gemiler kullanıyor? Sizinkilerden farklı mı?"</p>

  <p class="p22"><span class="t26">&nbsp;</span></p>

  <p>&ldquo;Evet. Ama kimse onlarla ilgili bir şey bilmiyor."</p>

  <p>&ldquo;Nasıl fırlatılıyorlar?&rdquo;</p>

  <p>Carmichel omzunu silkti. &ldquo;Alışıldık yöntemle. Hava meydanlarından.&rdquo;</p>

  <p>&ldquo;Sizce...&rdquo;</p>

  <p>&ldquo;Derin uzay gemileri olduklarını sanmıyorum. Kendimizi kurtarmak için olmadık şeylere sarılmaya başlıyoruz. Derin uzayı kat edecek kadar büyük her geminin uzay iskelesine ihtiyacı vardır. Bu gerçeği kabul etmemiz gerek.&rdquo;</p>

  <p>Senato Başkanı canlandı. "Senato&rsquo;ya Ganymedelilerin şartlarını kabul edip savaşa son vermemiz yönünde bir önerge geldi. Oylamaya geçelim mi, başka soru var mı?&rdquo;</p>

  <p>Kimsenin ışığı yanmadı.</p>

  <p>"O halde başlıyoruz. Merkür. İlk gezegenin oyu nedir?&rdquo;</p>

  <p>"Merkür düşmanın koşullanın kabul etmeye olumlu oy veriyor.&rdquo;</p>

  <p>&ldquo;Venüs. Venüs'ün oyu nedir?&rdquo;</p>

  <p>"Venüs&rsquo;ün oyunu...&rdquo;</p>

  <p>&ldquo;Bekleyin!&rdquo; Kumandan Carmichel ayağa fırladı. Senato Başkanı elini kaldırdı.</p>

  <p>&ldquo;Ne oluyor? Senato oylama yapıyor.&rdquo;</p>

  <p>Carmichel salonun karşısındaki harita köşkünden gönderilen ince metal şeridi dikkatle inceledi. &ldquo;Ne kadar önemli bilmiyorum, ama belki de oylama yapılmadan önce Senato bunu öğrenmeli.&rdquo;</p>

  <p>&ldquo;Nedir o?&rdquo;</p>

  <p>&ldquo;İlk hattan bir mesaj aldım. Bir Mars saldın gemisi Mars ve Jüpiter arasındaki bir astreidde bulunan Gany Araştırma İstasyonu&rsquo;na baskın yapıp ele geçirmiş. Ganymedelilere ait büyük miktarda araç gereç ve malzemeye zarar verilmeden el konmuş.&rdquo;</p>

  <p class="p22"><span class="t26">&nbsp;</span></p>

  <p>Carmichel çevresine bakındı. &ldquo;Aralarında bir Gany gemisi de var, İstasyon&rsquo;da test edilmekte olan yeni bir gemi. Gany personeli yok edilmiş, ama gemiye zarar gelmemiş. Savaş gemisi uzmanlarımız tarafından incelenebilmesi için onu buraya getiriyor.&rdquo;</p>

  <p>Salondan mırıltılar yükseldi.</p>

  <p>&ldquo;Kararımızı Ganymede gemisi incelendikten sonra vermeyi teklif ediyorum" diye bağırdı Uranüslü bir senatör. &ldquo;İşimize yarayacak bir şey çıkabilir!"</p>

  <p>&ldquo;Ganymedeliler gemi tasarımına büyük çaba ve enerji harcadılar&rdquo; diye mırıldandı Carmichel, Senato Başkanı&rsquo;na. &ldquo;Gemileri alışılmışın dışında. Bizimkilerden çok farklı. Belki de...&rdquo;</p>

  <p>"Bu öneriyi oylayalım mı?&rdquo; diye sordu Senato Başkanı. "Bu gemi İncelenene kadar bekleyecek miyiz?&rdquo;</p>

  <p>&ldquo;Bekleyelim!" diye bağırdı sesler. &ldquo;Bekleyin! Sonucu görelim."</p>

  <p>Carmichel düşünceli bir biçimde ellerini ovuşturdu. &ldquo;Denemeye değer, ama bundan bir şey çıkmazsa teslim olmak zorundayız.&rdquo; İnce metal şeridi katladı. "Her neyse, araştırmaya değer. Bir Gany gemisi. Acaba...."</p>

  <p>Doktor Earl Basset&rsquo;in yüzü heyecandan kıpkırmızıydı. &ldquo;İzin verin geçeyim.&rdquo; Üniformalı subayların arasından ilerledi. &ldquo;İzin verin geçeyim.&rdquo; Parlak üniformalı iki teğmen yolundan çekildiğinde ele geçirilen Ganymede gemisini, çelik ve rexeonid büyük küreyi ilk kez gördü.</p>

  <p>&ldquo;Şuna bakın&rdquo; diye fısıldadı Binbaşı Siller. &ldquo;Bizim gemilerimize hiç benzemiyor. Neyle çalışıyor bu?&rdquo;</p>

  <p>&ldquo;Jet motorları yok&rdquo; dedi Kumandan Carmichel. &ldquo;Yalnızca iniş jetleri var. Onu götüren ne?&rdquo;</p>

  <p>Ganymede küresi Terra Deney Laboratuvarı&rsquo;nın&nbsp; ortasında sessizce yatıyor, çevresini sarmış adamların arasından büyük bir hava kabarcığı gibi yükseliyordu. Düzenli metalik bir ısıyla parlayan, soğuk bir ışıkla balkıyan güzel bir gemiydi.</p>

  <p>&ldquo;İnsan bir tuhaf oluyor&rdquo; dedi General Groves. Soluğunu tuttu birden. &ldquo;Sizce bu - yerçekimi motorlu bir gemi olabilir mi? Ganyler yerçekimiyle deney yapıyor diye biliyorduk.&rdquo;</p>

  <p>&ldquo;O da nedir?&rdquo; dedi Basset.</p>

  <p>"Yerçekimi motorlu bir gemi varış yerine zaman aşımı olmadan ulaşır. Yerçekimi hızı sonsuzdur. Ölçülemez. Eğer bu küre...&rdquo;</p>

  <p>&ldquo;Saçmalık" dedi Carmichel. &ldquo;Einstein yerçekiminin bir güç değil bir bükülme, uzayın bükülmesi olduğunu gösterdi."</p>

  <p>"Ama bunu kullanarak bir gemi yapılabilir..."</p>

  <p>&ldquo;Beyler!&rdquo; Senato Başkanı çevresinde muhafızları hızla laboratuvara girdi.</p>

  <p>&ldquo;Gemi bu mu? Bu küre?&rdquo; Subaylar geri çekildi, Senato Başkanı ihtiyatlı adımlarla büyük ışıldayan kürenin bir yanına yürüdü. Elini kaldırıp dokundu.</p>

  <p>&ldquo;Zarar görmemiş&rdquo; dedi Siller. &ldquo;Kullanabilmemiz için kumanda işaretlerini çeviriyorlar.&rdquo;</p>

  <p>&ldquo;Ganymede gemisi bu demek. Bize bir yararı olacak mı?"</p>

  <p>&ldquo;Henüz bilmiyoruz" dedi Carmichel.</p>

  <p>&ldquo;Düşünce adamları geliyor&rdquo; dedi Groves. kürenin kapağı açıldı ve beyaz laboratuvar önlüklü iki adam bir anlam kutusu taşıyarak dikkatle aşağı indi.</p>

  <p>&ldquo;Sonuçlan alabilir miyiz?&rdquo; diye sordu Senato Başkanı.</p>

  <p>&ldquo;Çevirileri tamamladık. Artık gemi Terralı mürettebat tarafından kullanılabilir. Bütün kontroller işaretlendi.&rdquo;</p>

  <p class="p22"><span class="t26">&nbsp;</span></p>

  <p>&ldquo;Gemiyi uzaya çıkarmayı denemeden önce motorları incelemeliyiz&rdquo; dedi Doktor Basset. &ldquo;Hakkında ne biliyoruz ki? Ne nasıl çalıştığını ne de ne tür bir yakıt kullandığını biliyoruz.&rdquo;</p>

  <p>&ldquo;Böyle bir araştırma ne kadar sürer?&rdquo; diye sordu Başkan.</p>

  <p>&ldquo;En az birkaç gün&rdquo; dedi Carmichel.</p>

  <p>&ldquo;O kadar uzun mu?&rdquo;</p>

  <p>"Neyle karşılaşacağımızı bilmemiz imkânsız. Yepyeni bir motor ve yakıt tipiyle karşılaşabiliriz, analizleri tamamlamak birkaç hafta bile alabilir.&rdquo;</p>

  <p>Senato Başkanı düşüncelere daldı.</p>

  <p>"Efendim&rdquo; dedi Carmichel, &ldquo;Bence bir deneme çalıştırması yapmalıyız. Gönüllülerden mürettebat toplayabiliriz kolayca.&rdquo;</p>

  <p>&ldquo;Deneme uçuşu hemen başlayabilir&rdquo; dedi Groves. &ldquo;Ama motor analizi için haftalarca beklemek zorunda kalabiliriz.&rdquo;</p>

  <p>&ldquo;Sence mürettebatın tamamını oluşturacak kadar gönüllü olur mu? Eksiksiz bir ekip toplayabilir miyiz?&rdquo;</p>

  <p>Carmichel ellerini ovuşturdu. "Endişen olmasın. Dört kişi yeterli. Ben ve üç kişi.&rdquo;</p>

  <p>&ldquo;İki" dedi General Groves. "Beni de dahil edin.&rdquo;</p>

  <p>&ldquo;Ya ben efendim?" diye sordu Binbaşı Siller umutla.</p>

  <p>Doktor Basset çekingen bir tavırla öne ilerledi. &ldquo;Bir sivilin gönüllü olmasının sakıncası var mı? Gemiyi çok merak ediyorum."</p>

  <p>Senato Başkanı gülümsedi. "Neden olmasın? Eğer bir faydan dokunacaksa sen de git. Bu durumda mürettebatımız hazır.&rdquo;</p>

  <p>Dört adam birbirlerine sırıttı.</p>

  <p class="p22"><span class="t26">&nbsp;</span></p>

  <p>"Ee?&rdquo; dedi Gıoves. &ldquo;Ne bekliyoruz? Haydi başlayalım!"</p>

  <p>Dilbilimci parmağıyla bir sayaç okumasını izledi. "Gany işaretlerini görebiliyorsunuz. Her birinin yanına Terra karşılığını koyduk. Ancak tek bir pürüz var. Ganymedelilerin örneğin beş sözcüğüne <span class="t23">Zahf</span> dediğini biliyoruz. Bu nedenle <span class="t23">zahf</span> bulduğumuz yere beş işareti koyuyoruz. Şu göstergeyi görüyor musunuz? Okun nesi&rsquo;de olduğu yer? Sıfırda. Nasıl numaralandığına bakın.&rdquo;</p>

  <p class="p45">100 liw</p>

  <p class="p45">50 ka</p>

  <p class="p45">5 zahf</p>

  <p class="p45">0 nesi</p>

  <p class="p45">5 zahf</p>

  <p class="p45">50 ka</p>

  <p class="p45">100 liw</p>

  <p class="p45">&nbsp;</p>

  <p>Carmichel başını salladı. &ldquo;Yani?&rdquo;</p>

  <p>&ldquo;Sorun da bu. Rakamların neyi gösterdiğini bilmiyoruz? Beş, ama beş olan ne? Elli, ama elli ne? Büyük ihtimale hız. Yoksa mesafe mi? Geminin nasıl çalıştığıyla ilgili bir inceleme yapılmadığı için &mdash;&rdquo; &ldquo;Anlamını açıklayamaz mısınız?&rdquo;</p>

  <p>&ldquo;Nasıl?" Dilbilimci bir şaltere hafifçe vurdu. &ldquo;Belli ki bu motoru çalıştırıyor. <span class="t23">Mel</span> &mdash; başlat. Şalteri kapatıyorsunuz ve <span class="t23">io</span> konumuna geliyor, yani dur. Ama gemiye nasıl yön vereceğiniz ayrı konu. Göstergenin neye yaradığını size söyleyemeyiz."</p>

  <p>Groves bir dümene dokundu. &ldquo;Bu ona yön vermiyor mu?&rdquo;</p>

  <p>&ldquo;Fren roketlerini, iniş motorlarını yönetiyor. Ana motora gelince, bir kez çalışmaya başladığında ne olduğunu ve nasıl kontrol edeceğinizi bilmiyoruz. Anlambilimin bir yardımı olmayacaktır. Tecrübeyle olabilir ancak. Yalnızca sayılan sayılara çevirebiliriz."</p>

  <p>Groves ve Carmichel bakıştı.</p>

  <p>&ldquo;Yani?&rdquo; dedi Groves. &ldquo;Uzayda kaybolabiliriz. Ya da güneşe düşerken bulabiliriz kendimizi. Bir keresinde bir geminin döne döne güneşe çakıldığını görmüştüm. Gittikçe hızlanıyor, alçaldıkça alçalıyordu &mdash;&rdquo; &ldquo;Güneşin çok uzağındayız. Onu Plüton&rsquo;a doğru çevireceğiz. Er ya da geç kumanda etmesini öğreneceğiz. Gönüllü olmaktan vazgeçmiyorsun değil mi?" &ldquo;Tabii ki hayır.&rdquo;</p>

  <p>&ldquo;Ya diğerleriniz?" dedi Carmichel, Basset ve Siller&rsquo;a. &ldquo;Her şeye rağmen geliyor musunuz?&rdquo;</p>

  <p>&ldquo;Elbette.&rdquo; Basset dikkatlice uzay elbisesinin içine giriyordu. "Geliyoruz.&rdquo;</p>

  <p>&ldquo;Başlığının hava sızdırmaz olduğundan emin ol.&rdquo; Carmichel adamın pantolonu bağlamasına yardım etti. &ldquo;Sonra ayakkabıların.&rdquo;</p>

  <p>&ldquo;Kumandan&rdquo; dedi Groves, &ldquo;görüntü ekranıyla işleri bitmek üzere. Bağlantı sağlamak için onu kurmak istiyorum. Geri dönmek için yardıma ihtiyacımız olabilir.&rdquo;</p>

  <p>&ldquo;İyi fikir.&rdquo; Carmichel yaklaşıp, ekrandan çıkan kabloları inceledi. &ldquo;Bağımsız güç ünitesi mi?&rdquo; &ldquo;Güvenlik için. Gemiden ayrı.&rdquo;</p>

  <p>Carmichel görüntü ekranının önüne oturarak onu açtı. Yerel gözlem ekranda belirdi. &ldquo;Beni Mars&rsquo;taki Askeri Karargah&rsquo;a bağla. Kumandan Vecchi.&rdquo;</p>

  <p>Bağlantı yapıldı. Carmichel beklerken botlarını ve pantolonunu bağlamaya koyuldu. Başlığını indiriyordu ki ekran parlayarak canlandı.</p>

  <p>Vecchi&rsquo;nin koyu tenli yüzü ekranda belirdi, kızıl üniformasının üzerinde yanakları çukura kaçmış görünüyordu.</p>

  <p>"Selam, Kumandan Carmichel" diye mırıldandı, Carmichel&rsquo;ın elbisesine meraklı bir bakış fırlattı. &ldquo;Yolculuğa mı çıkıyorsunuz, Kumandan?&rdquo; "Ziyaretinize gelebiliriz. Ele geçirilen Gany gemisini uçuracağız. Eğer her şey yolunda giderse, bugün geç saatlerde onu sizin alana indirmeyi umuyorum.&rdquo; &ldquo;Alanı boşaltıp inişinize hazır hale getireceğiz.&rdquo; &ldquo;Acil durum ekipmanını hazır bulundurun. Hâlâ nasıl kumanda edeceğimizi tam bilmiyoruz.&rdquo;</p>

  <p>&ldquo;İyi şanslar.&rdquo; Vecchi&rsquo;nin gözleri oynadı. &ldquo;Geminizin içini görebiliyorum. Ne motoru bu?"</p>

  <p>&ldquo;Henüz bilmiyoruz. Sorun da bu ya."</p>

  <p>&ldquo;Umarım inebilirsiniz, Kumandan.&rdquo;</p>

  <p>"Sağ ol. Biz de öyle umuyoruz.&rdquo; Carmichel bağlantıyı kesti. Groves ve Siller çoktan giyinmişti.</p>

  <p>Kulaklıklarının kilidini sıkıştıran Basset&rsquo;e yardım ediyorlardı.</p>

  <p>&ldquo;Hazırız" dedi Groves. Lumbuzdan dışarı baktı. dışarıda bir grup subay geminin etrafına toplanmış sessizce onları izliyordu.</p>

  <p>&ldquo;Vedalaşın&rdquo; dedi Siller, Basset&rsquo;e. &ldquo;Bu Terra&rsquo;daki son dakikalarımız olabilir.&rdquo;</p>

  <p>"O kadar tehlikeli mi gerçekten?&rdquo;</p>

  <p>Groves kumanda panelinin başındaki Carmichel&rsquo;ın yanına oturdu. "Hazır mısın?&rdquo; dedi kulaklıktan gelen sesi Carmichel&rsquo;a.</p>

  <p>&ldquo;Hazırım.&rdquo; Carmichel eldivenli elini <span class="t23">mel</span> işaretli şaltere uzattı. &ldquo;İşte gidiyoruz. Sıkı tutunun.&rdquo;</p>

  <p>Şalteri sıkı sıkı tutup çekti.</p>

  <p>Uzayda düşüşe geçtiler.</p>

  <p>&ldquo;Yardım edin!&rdquo; diye bağırdı Doktor Basset. Dik zeminde kayarak bir masaya çarptı.</p>

  <p>Carmichel ve Groves panelin önündeki yerlerini korumaya çalışarak inatla tutundular.</p>

  <p class="p22"><span class="t26">&nbsp;</span></p>

  <p>Küre dönüyor ve düşüyordu, şiddetle yağan yağmurun altında her an biraz daha alçalıyordu.</p>

  <p>Aşağılarında lumbuzdan, geniş dalgalı bir okyanus görünüyordu. Sonsuz, ucu bucağı olmayan mavi sular. Siller elleri ve dizleri üzerinde küreyle birlikte kayarak aşağıdaki suya baktı.</p>

  <p>&ldquo;Kumandan, nerede - nerede olmamız gerekiyordu?&rdquo;</p>

  <p>"Mars dışında bir yerlerde. Ama burası Mars olamaz!&rdquo;</p>

  <p>Groves fren roketi şalterlerini teker teker kaldırdı. Roketler çevrelerinde ateşlenirken küre sarsıldı.</p>

  <p>&ldquo;Sakin olun&rdquo; dedi Carmichel, lumbuzdan dışarıyı görmek için başını uzatarak. &ldquo;Okyanus mu? Bu da neyin nesi...&rdquo;</p>

  <p>Küre düz uçuşa geçerek yüzeye paralel suyun üzerinden hızla geçiyordu. Siller ağır ağır ayağa kalktı. Küpeşteye tutunarak yavaşça ayağa kalktı. Basset&rsquo;ı tutup yukarı çekti. &ldquo;İyi misin, Doktor?&rdquo;</p>

  <p>&ldquo;Sağ ol.&rdquo; Basset yalpaladı. Başlığının içinde gözlükleri gözünden fırlamıştı. "Neredeyiz? Mars&rsquo;a geldik mi?&rsquo;</p>

  <p>"Bir yere geldik ama&rdquo; dedi Groves, &ldquo;burası Mars değil.&rdquo;</p>

  <p>&ldquo;Ama Mars&rsquo;a gidiyoruz sanıyordum.&rdquo;</p>

  <p>"Biz de öyle.&rdquo; Groves dikkatlice kürenin hızını düşürdü.</p>

  <p>&ldquo;Buranın Mars olmadığını görebiliyorsundur.&rdquo;</p>

  <p>&ldquo;O halde neresi?"</p>

  <p>&ldquo;Bilmiyorum. Öğreneceğiz ama Kumandan, sancak tarafındaki motora dikkat. Dengeyi bozuyor. Şalterin.&rdquo;</p>

  <p>Carmichel ayarlamayı yaptı. &ldquo;Neredeyiz dersiniz? Anlamıyorum. Hâlâ Terra&rsquo;da mıyız? Yoksa Venüs&rsquo;te mi?&rdquo;</p>

  <p class="p22"><span class="t26">&nbsp;</span></p>

  <p>Groves görüntü ekranını açtı. &ldquo;Yakında Terra&rsquo;da olup olmadığımızı öğrenirim." Analog kontrolü kaldırdı. Ekran hâlâ boştu. Hiçbir şey görünmüyordu. &lsquo;&lsquo;Terra&rsquo;da değiliz.&rdquo;</p>

  <p>&ldquo;Sistem&rsquo;in içinde bir yerde değiliz." Groves düğmeyi çevirdi. &ldquo;Cevap yok.&rdquo;</p>

  <p>&ldquo;Büyük Mars Vericisi&rsquo;nin frekansını dene.&rdquo;</p>

  <p>Groves düğmeyi ayarladı. Mars Vericisi&rsquo;nin olması gereken yerde... hiçbir şey yoktu. Dört adam şaşkınlıkla ekrana bakakaldı. Hayatları boyunca bu dalga boyunda Mars spikerlerinin tanıdık iyimser yüzleriyle karşılaşmışlardı. Her gün yirmi dört saat. Sistem&rsquo;deki en güçlü verici. Mars Vericisi dokuz gezegene, hatta derin uzaya bile ulaşıyordu. Her zaman da yayındaydı...</p>

  <p>&ldquo;Tanrım&rdquo; dedi Basset. &ldquo;Sistem&rsquo;in dışındayız.&rdquo; &ldquo;Sistem&rsquo;de değiliz&rdquo; dedi Groves. &ldquo;Ufuk kavisini fark ettiniz mi - Küçük bir gezegendeyiz. Belki bir ayda. Ama bu gezegeni ya da ayı daha önce hiç görmedim. Ne sistemde ne de Proxima bölgesinde.&rdquo; Carmichel ayağa kalktı. &ldquo;Birimler büyük katsayılar olmalı kesinlikle. Sistem&rsquo;in dışındayız, Galaksinin öbür ucunda bile olabiliriz.&rdquo;</p>

  <p>Lumbuzdan kabaran sulara baktı.</p>

  <p>&ldquo;Yıldız görmüyorum&rdquo; dedi Basset.</p>

  <p>&ldquo;Daha sonra bir yıldız okuması alabiliriz. Gezegenin diğer yüzüne geçip güneşten uzaklaştığımızda."</p>

  <p>&ldquo;Okyanus" diye mırıldandı Siller. &ldquo;Kilometrelerce. Hava da sıcak.&rdquo; Dikkatle başlığını çıkardı. "Belki bunlara ihtiyacımız olmayacak bile.&rdquo;</p>

  <p>&ldquo;Atmosferi kontrol edene kadar çıkarmamak en iyisi&rdquo; dedi Groves. &ldquo;Bu kürede bir kontrol tübü yok mu?&rdquo;</p>

  <p>&ldquo;Hiç görmedim" dedi Carmichel.</p>

  <p class="p22"><span class="t26">&nbsp;</span></p>

  <p>"Neyse önemli değil. Eğer biz...&rdquo;</p>

  <p>&ldquo;Efendim!&rdquo; diye bağırdı Siller. "Kara.&rdquo;</p>

  <p>Lumbuza koştular. Gezegenin ufkunda kara manzarası yükseliyordu. Uzun alçak bir kıyı şeridiydi. Yeşillik buranın verimli topraklar olduğunu gösteriyordu.</p>

  <p>&ldquo;Onu biraz sağa çevireceğim&rdquo; dedi Groves, kumandanın başına oturarak. Kontrolleri ayarladı.</p>

  <p>&ldquo;Nasıl oldu?&rdquo;</p>

  <p>&ldquo;Dosdoğru karaya yöneldik&rdquo; Carmichel yanına oturdu. &ldquo;En azından boğulmayacağız. Neredeyiz acaba? Nasıl öğreneceğiz? Ya yıldız haritası denkleşmezse? Spektroskopik analiz yapıp bilinen bir yıldız bulmayı deneyebiliriz...&rdquo;</p>

  <p>&ldquo;Neredeyse geldik&rdquo; dedi Basset gergin bir sesle. "Bizi yavaşlatsanız iyi olacak general. Yoksa düşeceğiz.&rdquo;</p>

  <p>"Elimden geleni yapıyorum. Dağ ya da zirve var mı?&rdquo;</p>

  <p>&ldquo;Hayır. Oldukça düz bir araziye benziyor. Bir ova gibi.&rdquo;</p>

  <p>Küre yavaşladı, giderek alçaldı. Hızla aşağıdaki yeşilliğin üzerinden geçiyorlardı.</p>

  <p>En sonunda, çok uzakta cılız bir dağ sırası göründü. İki pilot onu durdurmaya didinirken küre neredeyse toprağı sıyıracak kadar alçalmıştı.</p>

  <p>&ldquo;Yavaş, yavaş&rdquo; diye mırıldandı Groves. &ldquo;Çok hızlıyız.&rdquo;</p>

  <p>Bütün frenler ateşlenmişti. Jetler ateşlenirken ileri geri sarsılan kürenin içi gürültülü bir tımarhaneye dönüşmüştü adeta. En sonunda hızını kaybederek gökyüzünde durma noktasına geldi. Sonra oyuncak bir balon gibi düşerek aşağıdaki yeşil ovaya kondu.</p>

  <p class="p22"><span class="t26">&nbsp;</span></p>

  <p>"Roketleri kapatın!"</p>

  <p>Pilotlar şalterlerini indirdi. Bütün sesler kesiliverdi. Adamlar birbirlerine baktı.</p>

  <p>&ldquo;Her an...&rdquo; diye mırıldandı Carmichel.</p>

  <p>Pat!</p>

  <p>&ldquo;İndik" dedi Basset. &ldquo;İndik.&rdquo;</p>

  <p>Başlıkları yerli yerine oturtup dikkatle kapağı açtılar. Groves ve Carmichel ağır rexenoid yuvarlağı iterken, Siller&rsquo;ın Borris silahı ateşlenmeye hazırdı. Kürenin içine sıcak bir rüzgâr dolarak çevrelerinde esti.</p>

  <p>"Bir şey gördün mü?" dedi Basset.</p>

  <p>"Hiçbir şey. Dümdüz kırlar. Bir tür gezegen.&rdquo; General yere indi. &ldquo;Küçük bitkiler! Binlercesi. Ne tür olduklarını bilmiyorum.&rdquo;</p>

  <p>Diğer adamlar da aşağı indi, botları nemli toprağa gömülüyordu. Çevrelerine baktılar.</p>

  <p>&ldquo;Ne tarafa?&rdquo; dedi Siller. &ldquo;Şu tepelere mi?&rdquo;</p>

  <p>"Bari oraya gidelim, amma düz bir gezegen!&rdquo; Carmichel toprakta derin ayak izleri bırakarak uzun adımlarla ilerledi. Diğerleri onu takip etti.</p>

  <p>"Burası zararsız görünüyor&rdquo; dedi Basset. Küçük bitkilerden bir avuç kopardı. &ldquo;Bunlar nedir? Bir tür yabani ot.&rdquo;</p>

  <p>Otları uzay giysisinin cebine tıktı.</p>

  <p>&ldquo;Dur.&rdquo; Siller silahını kaldırıp heykel gibi donakaldı.</p>

  <p>"Ne oldu?&rdquo;</p>

  <p>&ldquo;Bir şey kımıldadı. Şuradaki çalılıkların arasında.&rdquo;</p>

  <p>Beklediler. Çevreleri tamamen sessizdi. Hafif bir esinti yeşillik yüzeyi karıştırdı. Tepelerinde birkaç açık renk bulutun serpiştiği gökyüzü berrak ve maviydi.</p>

  <p>&ldquo;Neye benziyordu?&rdquo; dedi Basset.</p>

  <p class="p22"><span class="t26">&nbsp;</span></p>

  <p>&ldquo;Bir tür böcek. Bekleyin.&rdquo; Siller bitkilerin yanına gidip çalılığı tekmeledi. Birden küçük bir yaratık dışarı fırlayarak hızla kaçtı. Siller ateş etti. Borris silahından çıkan parlak ışık toprağı kükreyen beyaz bir alevle tutuşturdu. Toz bulutu dağıldığında geriye bir tek yanmış bir çukur kalmıştı.</p>

  <p>&ldquo;Affedersiniz.&rdquo; Siller titrek ellerle silahını indirdi.</p>

  <p>&ldquo;Önemli değil. Yabancı bir gezegendeyiz, önce ateş etmek en iyisi.&rdquo; Groves ve Carmichel ilerlemeye devam ederek alçak bir yokuşu tırmandı.</p>

  <p>&ldquo;Beni bekleyin&rdquo; diye seslendi Basset. Diğerlerinin gerisinde kaldı. &ldquo;Ayakkabıma bir şey girdi. &ldquo;</p>

  <p>&ldquo;Bize yetişirsin.&rdquo; Üçü ilerlemeye devam ederek, Doktor&rsquo;u yalnız bıraktılar. Homurdanarak nemli toprağa oturdu. Dikkatli bir biçimde yavaşça botunun bağcıklarını çözmeye başladı.</p>

  <p>Hava sıcaktı. İçini çekerek rahatladı. Bir süre sonra başlığını çıkarıp gözlüklerini düzeltti. Yoğun bir ot ve çiçek kokusu vardı. Derin bir soluk alıp yavaşça bıraktı. Sonra tekrar başlığını takıp botunun bağcıklarını bağladı.</p>

  <p>Boyu on beş santim bile olmayan küçük bir adam bir yabani ot yığınının arasından belirerek ona bir ok attı.</p>

  <p>Basset aşağı baktı. Ufacık bir kıymık parçası olan ok uzay giysisinin koluna saplanmıştı. Basset ağzını açıp kapadıysa da ses çıkarmayı başaramadı.</p>

  <p>İkinci bir ok, başlığının şeffaf siperini sıyırıp geçti. Ardından üçüncü ve dördüncüsü geldi. Küçük adama arkadaşları katılmıştı ve bir tanesi küçük bir ata biniyordu.</p>

  <p>"Ulu tanrım!" dedi Basset.</p>

  <p>&ldquo;Ne oluyor?" dedi General Groves&rsquo;un kulaklıktan gelen sesi. &ldquo;İyi misin doktor?"</p>

  <p class="p22"><span class="t26">&nbsp;</span></p>

  <p>&ldquo;Efendim, az önce küçük bir adam üzerime ok attı."</p>

  <p>&ldquo;Hadi canım?&rdquo;</p>

  <p>&ldquo;Şimdi &mdash; şimdi bir grup oldular."</p>

  <p>&ldquo;Aklını falan mı kaçırdın?"</p>

  <p>&ldquo;Hayır!&rdquo; Basset ayakları birbirine dolanarak yerden kalktı. Oklar yağmur gibi üzerine yayarak elbisesine saplandı, başlığını sıyırdı. Küçük adamların ince, tiz seslerini duyabiliyordu, heyecanlı ve kulak tırmalayıcı seslerdi. "General, lütfen geri dönün!"</p>

  <p>Groves ve Siller yokuşun tepesinde belirdi. &ldquo;Basset, iyice delirmiş olmalı..."</p>

  <p>Büyülenmiş gibi durdular. Siller, Borris silahını kaldırdıysa da, Groves namluyu eliyle aşağı indirdi. "İmkânsız.&rdquo;</p>

  <p>Yere bakarak ilerledi. Vızıldayan bir ok başlığına çarptı. &ldquo;Küçük insanlar. Ok ve yaylan var."</p>

  <p>Küçük adamlar birden dönüp kaçmaya başladı. Kimi yayan kimi at üstünde, tekrar otların arasına girip öbür yanından çıktılar.</p>

  <p>&ldquo;Gidiyorlar&rdquo; dedi Siller. &ldquo;Onları takip etmemiz gerekmez mi? Nerede yaşadıklarını öğrenmemiz?&rdquo;</p>

  <p>&ldquo;İmkânsız.&rdquo; Groves başını salladı. &ldquo;Hiçbir gezegende bu kadar küçük insanlar oluşmadı. Çok küçükler.'&rdquo;</p>

  <p>Kumandan Carmichel yokuş aşağı inip yanlarına geldi. &ldquo;Gördüğüm şey gerçek miydi? Siz de gördünüz mü? Kaçışan küçük insanlar?"</p>

  <p>Groves giysisinden bir ok çıkardı. "Gördük ve hissettik.&rdquo; Oku başlığının siperine kaldırıp inceledi. &ldquo;Bakın - ucu parlıyor. Metal.&rdquo;</p>

  <p>"Giysilerini fark ettiniz mi?&rdquo; dedi Basset. &ldquo;Bir zamanlar okuduğum bir hikâyedekilere benziyordu. Robin Hood. Küçük başlıklar, çizmeler.&rdquo;</p>

  <p class="p22"><span class="t26">&nbsp;</span></p>

  <p>&ldquo;Bir hikâye..." Groves çenesini ovuşturdu, gözleri garip bir ifadeyle parlamaya başladı. &ldquo;Bir kitap.&rdquo;</p>

  <p>"Ne oldu efendim?&rdquo; dedi Siller.</p>

  <p>&ldquo;Hiçbir şey.&rdquo; Groves aniden canlanarak yürümeye başladı. &ldquo;Onları takip edelim. Şehirlerini görmek istiyorum.&rdquo;</p>

  <p>Adımlarını hızlandırarak henüz fazla uzaklaşmamış küçük insanların peşinden seğirtti.</p>

  <p>"Hadi&rdquo; dedi Siller. &ldquo;Kaçmadan onlara yetişelim.&rdquo; O, Carmichel ve Basset, Groves&rsquo;u izleyerek ona yetiştiler. Dördü ellerinden geldiğince hızla kaçan küçük insanlara ayak uydurdu. Bir süre sonra küçük insanlardan biri durup kendini yere bıraktı. Öndekiler duraksayarak arkalarına baktı.</p>

  <p>"Tükendi&rdquo; dedi Siller. &ldquo;Başaramayacak.&rdquo;</p>

  <p>Kulak tırmalayıcı ciyaklamalar yükseldi. Diğerleri geride kalanı kalkıp kaçmaya teşvik ediyordu.</p>

  <p>&ldquo;Ona yardım edeyim&rdquo; dedi Basset. Eğilip küçük insanı eline aldı. Eldivenli parmaklarının arasında dikkatle bir o yana bir bu yana çevirdi.</p>

  <p>&ldquo;Uff!&rdquo; Onu hemen yere bıraktı.</p>

  <p>"Ne oldu?" Groves yanına geldi.</p>

  <p>&ldquo;Beni soktu.&rdquo; Basset başparmağını ovuşturdu.</p>

  <p>&ldquo;Soktu mu?&rdquo;</p>

  <p>&ldquo;Yaraladı, yani. Kılıcıyla.&rdquo;</p>

  <p>&ldquo;Bir şeyin yok.&rdquo; Groves küçük insanları takibe devam etti.</p>

  <p>&ldquo;Efendim&rdquo; dedi Siller, Carmichel&rsquo;e &ldquo;Bu durum Ganymede&rsquo;yi bile küçük bir sorun haline getiriyor kesinlikle."</p>

  <p>"Çok uzakta."</p>

  <p>"Şehirleri nasıl merak ediyorum" dedi Groves.</p>

  <p>"Galiba ben biliyorum&rdquo; dedi Basset.</p>

  <p>"Biliyor musun? Nasıl?&rdquo;</p>

  <p class="p22"><span class="t26">&nbsp;</span></p>

  <p>Basset karşılık vermedi. Yerdeki küçük insanları dikkatle seyrederken derin düşüncelere dalmış gibiydi.</p>

  <p>&ldquo;Hadi&rdquo; dedi. &ldquo;Onları kaybetmeyelim.&rdquo;</p>

  <p>Konuşmadan bir arada durdular. İlerde, uzun bir yokuşun aşağısında minyatür bir kent uzanıyordu. Küçük insanlar bir açılır kapanır köprünün üzerinden geçerek buraya kaçtı. Şimdi köprü neredeyse görünmeyecek kadar ince iplerle yukarı kalkıyordu. İzledikleri sırada köprü kapandı.</p>

  <p>&ldquo;Eee Doktor?&rdquo; dedi Siller. "Böyle bir şey mi bekliyordun?&rdquo;</p>

  <p>Basset başını salladı. "Kesinlikle.&rdquo;</p>

  <p>Şehir surların içindeydi, binalar gri taştandı. Çevresini küçük bir hendek kuşatıyordu. Sayısız kule, sivri külahlar, üçgen çatılar, bina tepelerinden oluşan bir yığın yükseliyordu...</p>

  <p>Şehrin içinde hummalı bir faaliyet sürmekteydi. Binlerce gırtlaktan çıkan tiz sesin birbirine karıştığı korkunç gürültü, her an şiddetini artırarak hendeğin karşısından dört adama kadar geliyordu. Kentin surlarında küçük insanlar belirdi, hendeğin diğer tarafından onları süzen zırhlı askerler.</p>

  <p>Birden açılır kapanır köprü titredi. Aşağı kaymaya başlayıp yerine indi. Bir duraksama oldu. Sonra &mdash;</p>

  <p>&ldquo;Bakın!" diye bağırdı Groves. &ldquo;İşte geliyorlar."</p>

  <p>Siller silahını kaldırdı. &ldquo;Tanrım! Şunlara bakın!"</p>

  <p>Silahlı ve atlı bir kalabalık açılır kapanır köprünün üzerinden büyük bir gürültüyle karşıya geçmeye, araziye akmaya başladılar. Mızrakları ve kalkanları güneşte parlayarak, uzay giysileri içindeki dört adama hücuma geçtiler. İrili ufaklı rengârenk flamalar, sancaklar ve bayraklar taşıyan yüzlerce küçük insan. Küçük ölçekli, ama etkileyici bir manzaraydı.</p>

  <p class="p22"><span class="t26">&nbsp;</span></p>

  <p>&ldquo;Hazır olun" dedi Carmichel. "Bunların niyeti ciddi. Bacaklarınıza dikkat edin.&rdquo; Başlığının vidalarını sıktı. Atlılardan oluşan ilk dalga grubun biraz önünde duran Groves&rsquo;a ulaştı. Parlak zırhlı, sorguçlu küçük insanlar çevresini sarıp, minyatür kılıçlarıyla gözleri dönmüşçesine bacaklarını kesip biçmeye başladılar.</p>

  <p>&ldquo;Kesin şunu!" diye uludu Groves, geriye sekerek. "Durun!&rdquo;</p>

  <p>&ldquo;Bize zorluk çıkaracaklar&rdquo; dedi Carmichel.</p>

  <p>Siller çevresine oklar yağarken sinirli sinirli kıkırdamaya başladı. &ldquo;Onlara günlerini göstereyim mi efendim? Borris silahından bir...&rdquo;</p>

  <p>&ldquo;Hayır! Ateş etme - bu bir emir.&rdquo; Groves bir atlı falanjı mızraklarını indirmiş üzerine doğru akın ederken geri çekildi. Bacağını sallayıp ağır botuyla onları atlarından düşürdü. At ve adamlardan oluşan çılgına dönmüş kalabalık yeniden toparlanmaya çalıştı.</p>

  <p>&ldquo;Geri çekilin&rdquo; dedi Basset. &ldquo;Kahrolası okçular.&rdquo;</p>

  <p>Uzun okları ve yaylarını sırtlarına bağlamış sayısız küçük adam kentten onlara doğru koşuyordu. Tiz seslerin çığlıkları birbirine karışarak havada çınladı.</p>

  <p>&ldquo;Haklı&rdquo; dedi Carmichel. Atlarından aşağı inmiş azimli şövalyeler adamın tozluklarını tamamen parçalamış, şimdi de kılıçlarını tekrar tekrar sallayarak onu devirmeye çalışıyorlardı. "Eğer ateş etmeyeceksek geri çekilmek en iyisi. Çetin cevizler."</p>

  <p>Üzerlerine bir ok bulutu yağdı.</p>

  <p>&ldquo;Ot atmasını iyi biliyorlar" diye itiraf etti Groves. &ldquo;Bu adamlar eğitimli askerler.&rdquo;</p>

  <p>&ldquo;Dikkat edin" dedi Siller. &ldquo;Aramıza gelmeye çalışıyorlar. Bizi teker teker haklamak için.&rdquo; Tedirgin bir biçimde Carmichel&rsquo;a yaklaştı. &ldquo;Gidelim burdan&rdquo;</p>

  <p>&ldquo;Onları duyuyor musunuz?&rdquo; dedi Carmichel. &ldquo;Çok kızgınlar. Bizden hoşlanmıyorlar."</p>

  <p>Dört adam geri geri yürüyerek çekildi. Bir süre sonra küçük insanlar onları takip etmeyi bırakıp hatlarını toparlamak için durdular.</p>

  <p>"İyi ki giysilerimiz var üzerimizde&rdquo; dedi Groves. &ldquo;Bu iş gülünç olmaktan çıktı artık.&rdquo;</p>

  <p>Siller eğilip bir avuç ot kopardı. Elindeki yığını şövalye hattına fırlattı.</p>

  <p>Küçük insanlar dağıldı.</p>

  <p>&ldquo;Gidelim&rdquo; dedi Basset. &ldquo;Hadi gidelim.&rdquo;</p>

  <p>&ldquo;Gitmek mi?&rdquo;</p>

  <p>&ldquo;Buradan gidelim diyorum.&rdquo; Basset&rsquo;in yüzü solgundu. &ldquo;İnanamıyorum. Bir tür hipnoz olmalı. Bir tür zihin kontrolü olabilir. Bu gerçek olamaz.&rdquo;</p>

  <p>Siller adamın kolunu kavradı. &ldquo;İyi misin? Neyin var?&rdquo;</p>

  <p>Basset&rsquo;in yüzü vahşi bir ifadeyle buruştu. &ldquo;Kabul edemiyorum&rdquo; diye mırıldandı boğulurcasına. &ldquo;Bu evrenin bütün yapısını sarsıyor. Bütün temel inançları.&rdquo;</p>

  <p>&ldquo;Neden? Ne demek istiyorsun?"</p>

  <p>Groves elini Basset&rsquo;in omzuna koydu. &ldquo;Sakin ol Doktor.&rdquo;</p>

  <p>&ldquo;Ama General &mdash;&rdquo;</p>

  <p>&ldquo;Ne düşündüğünü biliyorum, ama olamaz. Mantıklı bir açıklaması olmalı. Olmak zorunda."</p>

  <p>"Bir masal&rdquo; diye mırıldandı Basset. &ldquo;Bir hikâye.&rdquo;</p>

  <p>&ldquo;Tesadüf. Hikâye de bir hicivdi zaten. Toplumsal bir eleştiri, hayal ürünü. Sadece buraya benziyor o kadar. Bu benzerlik yalnızca &mdash;"</p>

  <p>&ldquo;İkiniz neyi tartışıyorsunuz?&rdquo; dedi Carmichel.</p>

  <p>&ldquo;Burası." Bassett adamdan uzaklaştı. &ldquo;Buradan gitmemiz gerek. Bir tür zihinsel tuzağa düştük."</p>

  <p>&ldquo;Neden söz ediyor?" Carmichel bir Basset&rsquo;e bir Groves&rsquo;a baktı. "Nerede olduğumuzu biliyor musunuz?&rdquo;</p>

  <p>&ldquo;Orada olmamızın imkânı yok&rdquo; dedi Basset.</p>

  <p>&ldquo;Nerede?&rdquo;</p>

  <p>"Uydurma bir şey. Bir masal. Çocuk masalı."</p>

  <p>"Hayır, tam olarak bir yergi&rdquo; dedi Groves.</p>

  <p>&ldquo;Ne diyorlar efendim?" dedi Siller, Kumandan Carmichel&rsquo;a. "Siz biliyor musunuz?"</p>

  <p>Carmichel homurdandı. Gözlerinde yavaş yavaş bir ışık yandı. &ldquo;Ne?"</p>

  <p>&ldquo;Nerede olduğumuzu biliyor musunuz efendim?"</p>

  <p>"Küreye dönelim&rdquo; dedi Carmichel.</p>

  <p>Groves gergin biçimde ileri geri yürüdü. Lumbuzun yanında durup dikkatle dışarı bakarak, uzaktaki bir şeyi görmeye çalıştı.</p>

  <p>&ldquo;Başka gelen var mı?&rdquo; dedi Basset.</p>

  <p>&ldquo;Çok daha fazlası.&rdquo;</p>

  <p>"Şimdi ne yapıyorlar peki?&rdquo;</p>

  <p>"Hâlâ kuleyi yapmaya çalışıyorlar.&rdquo;</p>

  <p>Küçük insanlar bir kule dikiyorlardı, kürenin bir yanından yukarı çıkan bir iskele. Şövalyeler, okçular, hatta kadınlar ve küçük oğlanlar, yüzlercesi birlikte çalışıyordu. Atlarla öküzlerin çektiği küçük arabalarla kentten sürekli malzeme taşıyorlardı. Sesler kulak tırmalayıcı bir curcuna halinde kürenin rexenoid teknesinden içeri süzülerek dört adama ulaşıyordu.</p>

  <p>&ldquo;Eee?&rdquo; dedi Carmichel. "Şimdi ne yapıyoruz? Geri mi dönelim?&rdquo;</p>

  <p>"Bu kadarı bana yetti" dedi Groves. &ldquo;Artık tek istediğim Terra&rsquo;ya geri dönmek.&rdquo;</p>

  <p>&ldquo;Neredeyiz?&rdquo; diye sordu Siller onuncu kez. &ldquo;Doktor siz biliyorsunuz. Tanrı aşkına söyleyin! Üçünüz de biliyorsunuz. Neden söylemiyorsunuz?"</p>

  <p class="p22"><span class="t26">&nbsp;</span></p>

  <p>&ldquo;Çünkü aklımızı korumak istiyoruz&rdquo; dedi Basset dişlerini sıkarak. "Bu yüzden.&rdquo;</p>

  <p>&ldquo;Bilmek isterdim doğrusu&rdquo; diye mırıldandı Siller. &ldquo;Köşeye gitsek bana söyler miydin?&rdquo;</p>

  <p>Basset başını salladı. &ldquo;Beni rahat bırak Binbaşı.&rdquo; "Olamaz&rdquo; dedi Groves. &ldquo;Nasıl olabilir?&rdquo;</p>

  <p>"Eğer buradan ayrılırsak, hiç öğrenemeyeceğiz asla emin olamayacağız. Hayatımız boyunca aklımızın bir köşesinde kalacak. Gerçekten buraya <span class="t23">m</span><span class="t23">ı</span> geldik? Burası gerçek mi? Burası gerçekten &mdash;"</p>

  <p>&ldquo;Bir yer daha vardı&rdquo; dedi Carmichel pat diye. &ldquo;Başka bir yer mi?&rdquo;</p>

  <p>&ldquo;Hikâyede. İnsanların dev gibi olduğu bir yer.&rdquo; Basset başını salladı. &ldquo;Evet. Adı da...şey... Neydi?&rdquo; &ldquo;Brobdingnag."</p>

  <p>&ldquo;Brobdingnag. Belki orası da vardır."</p>

  <p>"O halde bunun gerçekten &mdash;&rdquo;</p>

  <p>&ldquo;Tanımına uymuyor mu?&rdquo; Basset lumbuza salladı elini. &ldquo;Aynı anlattığı gibi değil mi? Her şey küçük, küçük askerler, küçük surlu kentler, öküzler, atlar, şövalyeler, krallar, flamalar. Açılıp kapanan köprü. Hendek. Bir de lanet kuleler tabii. Durmadan kule inşa ediyorlar &mdash; ve ok atıyorlar.&rdquo;</p>

  <p>&ldquo;Doktor" dedi Siller. &ldquo;Kimin tanımı bu?&rdquo;</p>

  <p>Karşılık yoktu.</p>

  <p>&ldquo;Acaba &mdash; acaba fısıldasanız?&rdquo;</p>

  <p>&ldquo;Nasıl olur anlamıyorum&rdquo; dedi Carmichel ifadesiz bir sesle. &ldquo;Kitabı hatırlıyorum elbette. Çocukken okumuştum, hepimiz okuduk. Sonra onun çağının kurumlarına yöneltilmiş bir eleştiri olduğunu anlamıştım. Ama Tanrı aşkına ya biri ya da diğeri olmalı! Gerçek bir yer olamaz!&rdquo;</p>

  <p>&ldquo;Belki yazarın altıncı hissi vardı. Belki gerçekten oraya gitmişti. Buraya gelmişti yani. Hayalinde filan.</p>

  <p class="p22"><span class="t26">&nbsp;</span></p>

  <p>Belki geleceği gösteren bir hayal gördü. Hayatının sonlarına doğru psikotik olduğunu söylüyorlar.&rdquo;</p>

  <p>&ldquo;Brobdingnag. Diğer yer.&rdquo; Carmichel düşündü. &ldquo;Eğer burası varsa, belki orası da vardır. Olanları açıklayabilir...kesin olarak bilebiliriz. Bir tür doğrulama."</p>

  <p>&ldquo;Evet, teorimiz. Hipotez. Onun da var olması gerektiğini tahmin ediyoruz. Varlığı bir tür kanıt olurdu.&rdquo;</p>

  <p>&ldquo;B&rsquo;nin varlığını öngören L kuramı.&rdquo;</p>

  <p>&ldquo;Emin olmamız gerek&rdquo; dedi Basset. &ldquo;Eğer emin olmadan geri dönersek ölene kadar merak edeceğiz. Ganymedelilerle savaşırken aniden durup düşüneceğiz - gerçekten oraya gittim mi? Gerçekte öyle bir yer var mı? Bunca yıldır basit bir hikâye olduğunu sanıyorduk. Ama şimdi..."</p>

  <p>Groves kumanda masasına gidip oturdu. Göstergeleri dikkatle inceledi. Carmichel yanına geçti.</p>

  <p>&ldquo;Bunu görüyor musun?" dedi Groves büyük ana göstergeye parmağıyla dokunarak. &ldquo;Gösterge <span class="t23">liw&rsquo;</span>de yani 100. yola çıktığımızda nerdeydi hatırlıyor musun?&rdquo;</p>

  <p>&ldquo;Elbette. Nesi&rsquo;de. Yani sıfırda. Neden?&rdquo;</p>

  <p>&ldquo;Nesi&rsquo;deyken, nötr konumda. Terra&rsquo;daki başlangıç konumumuz. Gösterge sınırının bir yönüne doğru gittik. Carmichel, Basset haklı. Öğrenmemiz gerek. Terra&rsquo;ya dönüp de buranın gerçekten... yani biliyorsunuz işte.&rdquo;</p>

  <p>"Ta öbür uca mı götürmek istiyorsun? Sıfırda durmayalım? Öbür ucuna gidelim? Diğer <span class="t23">liw&rsquo;e</span>?&rdquo;</p>

  <p>Groves başını salladı.</p>

  <p>"Tamam.&rdquo; Kumandan yavaşça soluğunu bıraktı. &ldquo;Seninle aynı Fikirdeyim. Ben de bilmek istiyorum. Bilmek zorundayım.&rdquo;</p>

  <p class="p22"><span class="t26">&nbsp;</span></p>

  <p>&ldquo;Doktor Basset.&rdquo; Groves, Doktor&rsquo;u kumanda masasına getirdi. &ldquo;Henüz Terra&rsquo;ya dönmüyoruz. İkimiz devam etmek istiyoruz.&rdquo;</p>

  <p>&ldquo;Devam etmek mi?&rdquo; Basset&rsquo;in dudakları oynadı. "Yani ileriye mi? Diğer tarafa?"</p>

  <p>Başlarını salladılar. Sessizlik oldu. Dışarıda vurma ve çınlama sesleri kesilmişti. İskele lumbuza ulaşmak üzereydi.</p>

  <p>&ldquo;Öğrenmemiz gerek" dedi Groves.</p>

  <p>&ldquo;Ben varım&rdquo; dedi Basset.</p>

  <p>"İyi&rdquo; dedi Carmichel.</p>

  <p>&ldquo;Biriniz bana ne konuştuğunuzu anlatsa keşke&rdquo; dedi Siller acınacak bir halde. "Bana da söyleyemez misiniz?&rdquo;</p>

  <p>&ldquo;İşte başlıyoruz.&rdquo; Groves şalteri kavradı. Bir an sessizce oturarak elinde tuttu. &ldquo;Hazır mıyız?&rdquo;</p>

  <p>&ldquo;Hazınz&rdquo; dedi Basset.</p>

  <p>Groves şalteri dibine kadar indirdi.</p>

  <p>İri, birbirine karışan şekiller.</p>

  <p>Küre sağa sola yalpalayarak düzelmeye çalıştı. Yine düşüyorlar, oradan oraya kayıyorlardı. Küre bulanık, pusumsu gibi biçimlerden oluşan bir denizin, lumbuzun diğer tarafında dört bir yanlarında hareket eden heybetli silik biçimlerin arasında kaybolmuştu.</p>

  <p>Basset hayretle dışarıya baktı. "Bu da ne &mdash;"</p>

  <p>Küre gitgide daha hızlı düşüyordu. Her şey birbirine karışıp, biçimsizleşti. Dışarda, dış hatları seçilemeyecek kadar büyük, gölgeye benzeyen karaltılar süzülüp sürükleniyordu.</p>

  <p>&ldquo;Efendim!&rdquo; diye mırıldandı Siller. &ldquo;Kumandan! Acele edin! Bakın!&rdquo;</p>

  <p>Carmichel lumbuza gitti.</p>

  <p class="p22"><span class="t26">&nbsp;</span></p>

  <p>Devler ülkesindeydiler. Uzun bir siluet yanlarından yürüyerek geçti, o kadar büyük bir gövdesi vardı ki, yalnızca bir kısmını görebiliyorlardı. Başka biçimler de vardı, ama o kadar geniş ve soluklardı ki ne olduklarını bile anlayamıyorlardı. Kürenin çevresinde muazzam bir okyanusun dalgaları gibi derinden ve dipten gelen bir gümbürtü kopuyordu. Yankılanan bir ses, küreyi oradan oraya çarpıp savuran bir gümbürtüydü bu.</p>

  <p>Groves, Basset ve Carmichel&rsquo;a baktı.</p>

  <p>"O halde doğru&rdquo; dedi Basset.</p>

  <p>"Bu doğruluyor.&rdquo;</p>

  <p>"İnanamıyorum&rdquo; dedi Carmichel. "Ama bu bizim aradığımız kanıt. İşte burada, dışarda.&rdquo;</p>

  <p>Dışarda bir şey, ağır ağır küreye yaklaşıyordu. Siller aniden haykırarak lumbuzdan uzaklaştı, küle dönmüş bir yüzle Borris silahını kavradı.</p>

  <p>"Groves!&rdquo; diye bağırdı Basset. "Nötr konuma getir! Çabuk ol! Hemen kaçmamız gerek.&rdquo;</p>

  <p>Carmichel, Siller&rsquo;ın silahını aşağı indirdi. Ona sabit bir tebessümle sırıttı. &ldquo;Üzgünüm. Bu kez de silah çok küçük."</p>

  <p>Bir el onlara doğru uzandı, öyle büyüktü ki ışığı kapatıyordu. Parmaklar, dev kraterlere benzeyen gözenekli bir deri, tırnaklar, gür çalılıklara benzeyen kıllar. El üzerine kapandığında küre sarsıldı.</p>

  <p>&ldquo;General! Çabuk!&rdquo;</p>

  <p>Sonra el yok oldu. Basınç azalıp tamamen kayboldu. Lumbuzun arkasında hiçbir şey yoktu. Göstergeler tekrar hareketlendi, ibre <span class="t23">nesi&rsquo;ye</span> doğru yükseldi. Yani nötr konuma. Terra&rsquo;ya doğru.</p>

  <p>Basset rahat bir soluk aldı. Başlığını çıkarıp alnında biriken terleri kuruladı.</p>

  <p class="p22"><span class="t26">&nbsp;</span></p>

  <p>"Kurtulduk&rdquo; dedi Groves. "Tam zamanında.&rdquo;</p>

  <p>&ldquo;El&rdquo; dedi Siller. &ldquo;Bize uzanan o büyük el. Neredeydik? Söyleyin!"</p>

  <p>Carmichel, Groves&rsquo;un yanına oturdu. İki adam sessizce bakıştı.</p>

  <p>Carmichel homurdandı. &ldquo;Hiç kimseye söylememeliyiz. Kimseye. Zaten bize inanmazlar, hem inansalar bile bunun büyük zararı dokunurdu. Toplum böyle bir şeyi öğrenemez. Çok fazla şey sarsılır."</p>

  <p>&ldquo;Bir vizyonda görmüş olmalı. Sonra da çocuk hikâyesi olarak yazdı. Gerçek olduğunu söyleyemeyeceğini biliyordu. Gerçek olarak yazamayacağını biliyordu bunları.&rdquo;</p>

  <p>&ldquo;Onun gibi bir şey. Demek gerçekten var. İkisi de var. Belki diğerleri de. Harikalar Diyarı, Oz, Pelluci dar, Erewhon, bütün fantaziler, hayaller&mdash;&rdquo;</p>

  <p>Groves, kolunu Kumandan&rsquo;ın koluna koydu. &ldquo;Sakin ol. Onlara geminin işe yaramadığını söylememiz yeterli. Onlara kalırsa biz bir yere gitmedik zaten. Tamam mı?&rdquo;</p>

  <p>&ldquo;Tamam.&rdquo; Görüntü ekranı cızırdayıp canlandı. Ekranda bir görüntü beliriyordu. &ldquo;Tamam. Bir şey söylemeyeceğiz. Sadece dördümüz bileceğiz.&rdquo; Siller&rsquo;a bir bakış fırlattı. &ldquo;Üçümüz yani.&rdquo;</p>

  <p>Görüntü ekranında Senato Başkanı&rsquo;nın yüzü belirdi. &ldquo;Kumandan Carmichel! Güvende misiniz? İnebildiniz mi? Mars&rsquo;tan bir haber alamadık. Mürettebatınız iyi mi?&rdquo;</p>

  <p>Basset lumbuzdan dışarı baktı. &ldquo;Kentin yaklaşık bir mil üzerindeyiz, yavaş yavaş düşüyoruz. Gökyüzü gemi dolu. Yardıma ihtiyacımız yok, değil mi?"</p>

  <p>&ldquo;Yok&rdquo; dedi Carmichel. Fren roketini yavaşça ateşleyip gemiyi hafifçe indirdi.</p>

  <p>&ldquo;Bir gün savaş sona erdiğinde&rdquo; dedi Basset, &ldquo;Ganymedelilere bunu sormak istiyorum. Hikâyenin tamamım öğrenmeyi çok isterim.&rdquo;</p>

  <p>&ldquo;Böyle bir şansın olur belki&rdquo; dedi Groves, birden ciddileşerek. &ldquo;Tamam. Ganymede! Savaşı kazanma ihtimalimiz kesinlikle yok artık.&rdquo;</p>

  <p>&ldquo;Senato Başkanı hayal kırıklığına uğrayacak&rdquo; dedi Carmichel sert bir sesle. &ldquo;Pek yakında dileğinize kavuşabilirsiniz Doktor. Eli boş döndüğümüze göre savaş muhtemelen kısa bir süre sonra sona erecek.&rdquo;</p>

  <p>Ufak tefek sarı tenli Ganymedeli uzun cüppesinin eteklerini arkasında sürükleyerek yavaşça içeri girdi. Durup selam verdi.</p>

  <p>Kumandan Carmichel resmi bir biçimde selama karşılık verdi.</p>

  <p>&ldquo;Buraya gelmem söylendi" dedi Ganymedeli alçak, peltek bir konuşmayla. &ldquo;Bize ait eşyaların bir kısmının bu laboratuvarda olduğunu söylendi."</p>

  <p>&ldquo;Doğru.&rdquo;</p>

  <p>"Eğer itirazınız yoksa onu &mdash;&rdquo;</p>

  <p>&ldquo;Buyurun alın.&rdquo;</p>

  <p>&ldquo;İyi. Bir düşmanlık beslemediğinizi görmek beni memnun etti. Artık tekrar dost olduğumuza göre uyum içinde çalışabileceğimizi umuyorum, eşit bir temel üzerinde &mdash;&rdquo;</p>

  <p>Carmichel aniden dönüp kapıya yürüdü. &ldquo;Size ait olan şey bu tarafta. Benimle gelin.&rdquo;</p>

  <p>Ganymedeli, adamı takip etti, birlikte ana labo ratuvar binasına girdiler. Burada küre geniş odanın ortasında sessizce duruyordu.</p>

  <p>Groves onlara katıldı. &ldquo;Bakıyorum, onu almaya gelmişler."</p>

  <p>"İşte" dedi Carmichel, Ganymedeliye. "Uzay geminiz. Alın."</p>

  <p class="p22"><span class="t26">&nbsp;</span></p>

  <p>&ldquo;Zaman gemimiz demek istiyorsunuz."</p>

  <p>Groves ve Carmichel aniden sıçradılar.</p>

  <p><span class="t23">&ldquo;Neyiniz</span> neyiniz?&rdquo;</p>

  <p>Ganymedeli usulca gülümsedi. &ldquo;Zaman gemimiz.&rdquo; Küreyi işaret etti. &ldquo;İşte orada duruyor. Onu nakliye aracına taşımaya başlayabilir miyim?&rdquo;</p>

  <p>&ldquo;Basset&rsquo;i bul&rdquo; dedi Carmichel. "Çabuk ol!"</p>

  <p>Groves koşarak odadan ayrıldı. Bir saniye sonra yanında Doktor Basset&rsquo;le geri döndü.</p>

  <p>&ldquo;Doktor, bu Ganymedeli gemiyi almaya gelmiş." Carmichel derin bir soluk aldı. "Yani - yani zaman makinesini.&rdquo;</p>

  <p>Basset irkildi. &ldquo;Nesini nesini? Zaman makinesi mi?&rdquo; Yüzü allak bullak oldu. Birdenbire geri çekildi.</p>

  <p>"Bu? Zaman makinesi mi? Bizim sandığımız şey &mdash; değil yani o şey &mdash;"</p>

  <p>Bir kenarda hafif bir şok geçirmekte olan Groves zorlukla sakinleşerek Ganymedeliyle elinden geldiğince normal bir sesle konuştu. &ldquo;Şeyinizi eee... zaman makineninizi almadan önce size birkaç soru sorabilir miyiz?&rdquo;</p>

  <p>&ldquo;Elbette. Sorularınızı elimden geldiği kadar yanıtlayacağım.&rdquo;</p>

  <p>&ldquo;Bu küre. Zaman - zamanda mı yolculuk yapıyor? Uzayda değil? Bir zaman makinesi öyle mi? Geçmişe gidiyor? Geleceğe filan?&rdquo;</p>

  <p>&ldquo;Doğru.&rdquo;</p>

  <p>&ldquo;Anladım. Göstergedeki <span class="t23">nesi</span> ibaresi, bu şimdiki zaman.&rdquo;</p>

  <p>&ldquo;Evet.&rdquo;</p>

  <p>"O halde yukarıdaki ibare geçmiş mi?&rdquo;</p>

  <p>&ldquo;Evet.&rdquo;</p>

  <p>&ldquo;O halde aşağısı gelecek. Bir şey daha. Sadece tek bir şey. Geçmişe giden kişi, evren genişlediği için &mdash;"</p>

  <p>Ganymedelinin ifadesi değişti. Yüzünden kurnaz bilgiç bir gülümseme gelip geçti. "O halde, gemiyi denediniz?&rdquo;</p>

  <p>Groves başını salladı.</p>

  <p>"Geçmişe gittiniz ve her şeyin daha küçük olduğunu mu gördünüz? Boyutlarının küçüldüğünü?"</p>

  <p>&ldquo;Doğru - çünkü evren genişliyor! Ve gelecek. Her şeyin boyutu büyüyor. Genişliyor.&rdquo;</p>

  <p>"Evet.&rdquo; Ganymedelinin gülümsemesi genişledi. "Sarsıcı öyle değil mi? Dünyanızın küçüldüğünü, minik yaratıkların yaşam yeri olduğunu görünce çok şaşırdınız değil mi? Elbette boyut görecelidir. Geleceğe gidince bunu öğreniyorsunuz.&rdquo;</p>

  <p>&ldquo;Demek buydu.&rdquo; Groves soluğunu bıraktı. "Eh, hepsi bu. Geminizi alabilirsiniz.&rdquo;</p>

  <p>&ldquo;Zaman yolculuğu&rdquo; dedi Ganymedeli üzüntüyle, &ldquo;başarılı bir proje değil. Geçmiş fazla küçük, gelecek fazla geniş. Bu gemiyi başarısız bir deneme görüyorduk.&rdquo;</p>

  <p>Ganymedeli dokungacıyla küreye dokundu.</p>

  <p>&ldquo;Neden onu istediğinizi bir türlü anlayamamıştık. Hatta gemiyi...&rdquo; Ganymedeli gülümsedi. &ldquo;Derin uzaydaki kolonilerinize ulaşmak için çaldığınız bile ileri sürüldü. Ama bu fazlasıyla gülünç olurdu. Buna gerçekten inanamıyorduk.&rdquo;</p>

  <p>Kimseden çıt çıkmıyordu.</p>

  <p>Ganymedeli ıslıkla bir işaret verdi. Bir işçi ekibi içeri girerek küreyi büyük düz bir kamyonun üzerine yüklemeye başladı.</p>

  <p>"Demek buymuş&rdquo; diye mırıldandı Groves. &ldquo;Hep Terra&rsquo;daymışız aslında. Bütün o insanlar, onlar atalarımızdı.&rdquo;</p>

  <p>&ldquo;On beşinci yüzyıl&rdquo; dedi Basset. &ldquo;Ya da on beşinci yüzyıl civarı, giysileri düşünülürse. Ortaçağ."</p>

  <p class="p22"><span class="t26">&nbsp;</span></p>

  <p>Birbirlerine baktılar</p>

  <p>Carmichel birden gülmeye başladı. "Biz de düşündük ki - sandık ki &mdash;&rdquo;</p>

  <p>&ldquo;Yalnızca bir çocuk masalı olduğunu biliyordum&rdquo; dedi Basset.</p>

  <p>&ldquo;Toplumsal yergi&rdquo; diye düzeltti Groves.</p>

  <p>Sessizce Ganymedelilerin küreyi binadan çıkarıp bekleyen kargo gemisine yüklemelerini izlediler.</p>

  <p>&nbsp;</p>
</body>
</html>
