<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>YORULMAZ KURBAĞA</title>
</head>

<body>
  <h1><a id="a52"></a>YORULMAZ KURBAĞA</h1>

  <p>&ldquo;Zenon ilk büyük bilimadamıydı&rdquo; diye belirtti Profesör Hardy sınıfa bakarak. "Örneğin kurbağa ve kuyu paradoksunu ele alın. Zenon&rsquo;un gösterdiği gibi kurbağa asla kuyunun tepesine ulaşamaz. Her zıplama bir öncekinin yarısı kadardır, her zaman yol alabileceği küçük, son derece gerçek bir boşluk kalır."</p>

  <p>Öğleden sonra Fizik 3-A sınıfı Profesör Hardy'nin anlaşılmaz sözlerini düşünürken sessizlik oldu. Sonra sınıfın arkalarında bir el yavaşça havaya kalktı.</p>

  <p>Hardy gözlerine inanamayarak kalkan ele baktı. "Pekâlâ?" dedi. &ldquo;Nedir Pitner?"</p>

  <p>&ldquo;Ama mantık dersinde bize kurbağanın kuyunun tepesine ulaşacağı söylendi. Profesör Grote dedi ki...&rdquo;</p>

  <p>&ldquo;Kurbağa oraya ulaşamaz!"</p>

  <p>&ldquo;Profesör Grote ulaşacağını söylüyor."</p>

  <p>Hardy kollarını kavuşturdu. &ldquo;Bu derste kurbağa asla kuyunun tepesine ulaşamaz, kanıtları bizzat inceledim. Her zaman arada küçük bir mesafe kalacağından eminim. Örneğin eğer zıpladığında...&rdquo;</p>

  <p>Zil çaldı.</p>

  <p>Öğrenciler ayaklanıp kapıya ilerledi. Profesör Hardy cümlesi yarım kalarak arkalarından baktı. Hoşnutsuzca çenesini ovuşturdu, aydınlık boş yüzlü genç erkeklerle kızlardan oluşan kalabalığa kaşlarını çatarak baktı.</p>

  <p class="p22"><span class="t26">&nbsp;</span></p>

  <p>En son öğrenci de çıktığında Hardy piposunu alıp odadan koridora çıktı. Koridorun aşağısına yukarısına baktı. Elbette Grote yakınlardaydı, musluğun yanında durmuş çenesini siliyordu.</p>

  <p>"Grote!" dedi Hardy. "Buraya gel!&rdquo;</p>

  <p>Profesör Grote gözlerini kırpıştırarak başını kaldırdı. "Ne var?"</p>

  <p>"Buraya gel." Hardy uzun adımlarla adamın yanına gitti. &ldquo;Ne cüretle Zenon&rsquo;u dersinde işlersin? O bir bilimadamıydı, böyle olduğu için de o senin değil benim konum. Zenon&rsquo;u bana bırak!&rdquo;</p>

  <p>&ldquo;Zenon bir filozoftu." Grote öfkeyle Hardy&rsquo;ye baktı. "Ne düşündüğünü biliyorum. Kurbağa ve kuyuyla ilgili şu paradoks. Haberin olsun diye söylüyorum Hardy, kurbağa kolayca dışarı çıkacaktır. Öğrencilerini bugüne dek yanılttın. Mantık benden yana.&rdquo;</p>

  <p>&ldquo;Mantıkmış hah!" diye burun kıvırdı Hardy gözleri öfkeyle parlayarak. &ldquo;Eski tozlanmış kurallar. Kurbağanın sonsuza kadar ebedi bir hapishanede kalacağı ve asla oradan çıkamayacağı çok açık!&rdquo;</p>

  <p>&ldquo;Kaçacak."</p>

  <p>&ldquo;Kaçamayacak.&rdquo;</p>

  <p>&ldquo;Siz beyefendilerin işi bitti mi acaba?&rdquo; dedi sakin bir ses. Hızla başlarını çevirdiler. Rektör sessizce arkalarında durmuş nazikçe onlara gülümsüyordu. "Eğer konuşmanız bittiyse biraz odama gelir misiniz acaba?&rdquo; Başıyla kapısını işaret etti. &ldquo;Fazla uzun sürmez.&rdquo;</p>

  <p>Grote ile Hardy bakıştı. "Yaptığını beğendin mi?&rdquo; diye fısıldadı Hardy tek sıra halinde rektörün odasına girerlerken. &ldquo;Yine başımızı derde soktun."</p>

  <p>"Sen başlattın - sen ve kurbağan!&rdquo;</p>

  <p>&ldquo;Oturun beyler." Rektör dik arkalıklı iki sandalyeyi işaret etti. &ldquo;Rahatınıza bakın. Bu kadar işiniz varken sizi rahatsız ettiğim için üzgünüm, ama sizinle kısa bir süre konuşmak istiyorum." Karamsar bir ifadeyle iki adamı inceledi. &ldquo;Bu kez ne hakkında tartıştığınızı sorabilir miyim?&rdquo;</p>

  <p>&ldquo;Zenon hakkında&rdquo; diye mırıldandı Grote.</p>

  <p>&ldquo;Zenon mu?&rdquo;</p>

  <p>&ldquo;Kurbağa kuyu paradoksu.&rdquo;</p>

  <p>&ldquo;Anlıyorum.&rdquo; Rektör başını salladı. &ldquo;Anlıyorum. Kurbağa ve kuyu. İki bin yıllık atasözü. Eski bir bilmece. Siz iki koca adam koridorda birer...&rdquo;</p>

  <p>&ldquo;Mesele" dedi Hardy bir süre sonra, &ldquo;hiç kimsenin deneyi yapmamış olması. Paradoks salt bir soyutlama."</p>

  <p>&ldquo;O halde ikiniz kurbağayı kuyuya indirip ne olduğunu gerçekten görecek olan ilk insanlar olacaksınız.&rdquo;</p>

  <p>&ldquo;Ama kurbağa paradoksun koşullarına uygun şekilde sıçramayacaktır."</p>

  <p>&ldquo;O halde öyle yapmasını sağlayacaksınız, hepsi bu. Kontrol koşullarını hazırlamak ve bu berbat bilmecenin içyüzünü belirlemek için size iki hafta vereceğim. Artık aylar boyu kavga istemiyorum. Bu meselenin kesin olarak çözülmesini istiyorum.&rdquo;</p>

  <p>Hardy ve Grote sessizdi.</p>

  <p>"Pekâlâ Grote&rdquo; dedi Hardy en sonunda. &ldquo;Hadi başlayalım.&rdquo;</p>

  <p>&ldquo;Bir ağa ihtiyacımız olacak&rdquo; dedi Grote.</p>

  <p>&ldquo;Bir ağ ve kavanoz&rdquo; diye içine çekti Hardy. &ldquo;Mümkün olduğu kadar çabuk işe koyulmak en iyisi.&rdquo;</p>

  <p>Daha sonra verilecek adıyla &ldquo;Kurbağa Odası" esaslı bir projeydi. Üniversite bodrum katının büyük kısmım onlara bağışladı, Grote'la Hardy de aşağıya malzemeleri ve araç gereci taşıyarak hemen işe koyuldu. Ana branşı fen bilimleri olanlar Hardy&rsquo;yi tutuyordu, Başarısızlık Kulübü&rsquo;nü kurarak kurbağanın çabalarını yerin dibine sokuyorlardı. Felsefe ve sanat bölümleri de bir Başarı Kulübü kurmaya heveslendi, ama bir sonuç çıkmadı.</p>

  <p>Grote ve Hardy proje üzerinde hummalı bir çalışmaya girişti. İki haftalık süre ilerledikçe derslerine daha az girer oldular. Oda büyüdü ve gelişti, en sonunda bodrum katı boyunca uzanan bir kanalizasyon borusunun uzun bir parçasına benzedi. Bir ucu kablolar ve borulardan oluşan bir labirentte kayboluyordu, diğer ucunda ise kapı vardı.</p>

  <p>Bir gün Grote aşağı indiğinde Hardy oradaydı ve borunun içine bakıyordu.</p>

  <p>&ldquo;Buraya bak" dedi Grote. &ldquo;İkimiz de burada olmadığımız sürece el sürmemeyi kararlaştırmıştık.&rdquo;</p>

  <p>&ldquo;Sadece içine bakıyorum. Burası karanlık&rdquo; diye sırıttı Hardy. &ldquo;Umanın kurbağa görebilir."</p>

  <p>&ldquo;Eh girecek tek bir yer var.&rdquo;</p>

  <p>Hardy piposunu yaktı. &ldquo;Örnek bir kurbağa denemeye ne dersin? Neler olacağını görmek için can atıyorum.&rdquo;</p>

  <p>"Çok erken.&rdquo; Hardy kavanozunu ararken Grote tedirgin bir biçimde onu izledi. "Biraz daha beklememiz gerekmez mi?&rdquo;</p>

  <p>&ldquo;Gerçekle yüzleşemiyorsun değil mi? Dur sana yardım edeyim."</p>

  <p>Kapıda ani bir tıkırtı duyuldu. Başlarını kaldırdılar. Pitner kapıda durmuş merakla içeri, uzatılmış Kurbağa Odası&rsquo;na bakıyordu.</p>

  <p>&ldquo;Ne istiyorsun?" dedi Hardy. "Çok meşgulüz."</p>

  <p>&ldquo;Deneyecek misiniz?" Pitner odaya girdi. &ldquo;Bütün bu bobinler ve röleler ne için?&rdquo;</p>

  <p class="p22"><span class="t26">&nbsp;</span></p>

  <p>"Çok basit&rdquo; dedi Grote gözleri ışıldayarak. &ldquo;Bunu kendim buldum. Buradaki uç..."</p>

  <p>"Ben gösteririm" dedi Hardy. &ldquo;Tek yapacağın kafasını karıştırmak olacak. Evet biz de ilk deneme kurbağamızı teste sokmak üzereydik. İstiyorsan kalabilirsin evlat." Kavanozu açıp içinden ıslak bir kurbağa çıkardı. "Gördüğün gibi büyük borunun bir girişi bir de çıkışı var. Kurbağa girişten giriyor. Borunun içine bak evlat. Hadi.&rdquo;</p>

  <p>Pinter borunun açık ucuna baktı. Uzun siyah bir tünel gördü. &ldquo;Çizgiler ne işe yarıyor?&rdquo;</p>

  <p>"Ölçüm çizgileri. Grote çalıştır."</p>

  <p>Makineler hafif bir mırıltıyla çalıştı. Hardy kurbağayı alarak boruya bıraktı. Metal kapıyı kapadı ve sıkıştırdı. "Bu, kurbağanın bu uçtan çıkmaması için.&rdquo; &ldquo;Kurbağanın ne kadar büyük olmasını bekliyordunuz?&rdquo; dedi Pitner. &ldquo;Bunun içine yetişkin bir adam girebilir."</p>

  <p>&ldquo;Şimdi izle.&rdquo; Hardy gaz vanasını açtı. &ldquo;Borunun ucu ısıtıldı. Sıcaklık kurbağayı borunun yukarısına gönderecek. Pencereden seyredeceğiz.&rdquo;</p>

  <p>Borunun içine baktılar. Kurbağa küçük bir top halinde oturmuş, üzüntüyle ileri bakıyordu.</p>

  <p>&ldquo;Zıpla seni aptal kurbağa&rdquo; dedi Hardy. Gazı yükseltti.</p>

  <p>"O kadar fazla değil, seni manyak!&rdquo; diye bağırdı Grote. "Onu pişirmek mi istiyorsun?"</p>

  <p>"Bakın!&rdquo; diye bağırdı Pinter. &ldquo;İşte gidiyor.&rdquo; Kurbağa zıpladı. &ldquo;Kondüksiyon, ısıyı borunun altı boyunca taşıyor" diye açıkladı Hardy. &ldquo;Isıdan uzaklaşmak için zıplamak zorunda. Gidişini izleyin."</p>

  <p>Birden Pitner korkuyla konuştu. &ldquo;Tanrım Hardy. Kurbağa küçüldü. Önceki büyüklüğünün yansı kadar.&rdquo;</p>

  <p class="p22"><span class="t26">&nbsp;</span></p>

  <p>Hardy&rsquo;nin gözleri ışıldadı. "Mucize de bu ya. Borunun diğer ucunda bir güç alanı var. Kurbağa sıcaklık yüzünden oraya doğru zıplamaya zorlanıyor. Alanın etkisi hayvanın dokusunu uzaklığına indirgemek. Kurbağa uzaklaştıkça küçülüyor.&rdquo;</p>

  <p>"Neden?"</p>

  <p>&ldquo;Kurbağanın zıplama uzunluğunun azaltıla bilmesinin tek yolu bu. Kurbağa zıplarken boyutu küçülüyor. Böylece her zıplamanın mesafesi orantılı olarak kısalıyor. Küçülmenin Zenon&rsquo;un paradoksundakiyle aynı olacağı şekilde düzenledik her şeyi."</p>

  <p>&ldquo;Ama bu nerede son buluyor?"</p>

  <p>&ldquo;Bu&rdquo; dedi Hardy. "Kendimizi adadığımız soru işte. Borunun dibinde, eğer o kadar uzağa gitmeyi başarırsa, kurbağanın geçeceği bir foton ışını var. Eğer oraya ulaşırsa alanı kapatır.&rdquo;</p>

  <p>&ldquo;Oraya ulaşacak" diye mırıldandı Grote.</p>

  <p>&ldquo;Hayır. Gittikçe ufalacak ve gittikçe daha kısa mesafede zıplayacak. Onun açısından boru uçsuz bucaksız olup giderek uzayacak. Ucuna asla ulaşamayacak.&rdquo;</p>

  <p>Birbirlerine öfkeyle baktılar. &ldquo;O kadar emin olma&rdquo; dedi Grote.</p>

  <p>Pencereden boruya baktılar. Kurbağa yukarı doğru epeyi mesafe kat etmişti. Artık neredeyse gözden kaybolmuş, borunun içinde ilerleyen sinek kadar ufak belli belirsiz bir noktaydı. Daha da küçüldü. İğne ucu kadar kaldı. Sonra kayboldu.</p>

  <p>"Tanrım" dedi Pitner.</p>

  <p>&ldquo;Pitner git burdan&rdquo; dedi Hardy. &ldquo;Grote ile konuşmamız gereken şeyler var."</p>

  <p>Oğlan gittikten sonra kapıyı kilitledi.</p>

  <p>"Tamam&rdquo; dedi Grote. "Bu boruyu sen tasarladın. Kurbağaya ne oldu?"</p>

  <p class="p22"><span class="t26">&nbsp;</span></p>

  <p class="p22"><span class="t25">&nbsp;</span></p>

  <p>&ldquo;Ne mi oldu? Atom altı bir dünyada bir yerlerde hâlâ zıplıyor.&rdquo;</p>

  <p>"Sen bir dolandırıcısın. O boruda bir yerde kurbağanın başına bir şey geldi.&rdquo;</p>

  <p>"Pekâlâ&rdquo; dedi Hardy. &ldquo;Eğer böyle düşünüyorsan boruyu bizzat incelemelisin belki de.&rdquo;</p>

  <p>&ldquo;Sanırım öyle yapacağım. Bir... bir gizli kapı bulabilirim.&rdquo;</p>

  <p>&ldquo;Nasıl istersen&rdquo; dedi Hardy sırıtarak. Gazı kapatıp büyük metal kapıyı açtı.</p>

  <p>&ldquo;Bana el fenerini ver" dedi Grote. Hardy ona el fenerini verdi, Grote homurdanarak borunun içinde emekledi. Sesi derinden yankılanıyordu. &ldquo;Artık hile yok.&rdquo;</p>

  <p>Hardy onun kaybolmasını izledi, eğilip borunun ucuna baktı. Grote hırıltılı soluklar alarak, debelenerek yarı yolu katetmişti. &ldquo;Ne oldu?&rdquo; diye sordu Hardy.</p>

  <p>"Çok dar..."</p>

  <p>"Ah?&rdquo; Hardy&rsquo;nin yüzündeki gülümseme genişledi. Piposunu ağzından alıp masaya bıraktı. &ldquo;Eh belki bu konuda bir şeyler yapabiliriz.&rdquo;</p>

  <p>Metal kapıyı sıkıca kapadı. Aceleyle borunun diğer ucuna giderek şalterleri kaldırdı. Tüpler aydınlandı, röleler çıt sesiyle yerlerine oturdu.</p>

  <p>Hardy kollarını kavuşturdu. &ldquo;Zıplamaya başla canım kurbağam" dedi. "Olanca gücünle zıpla."</p>

  <p>Gaz vanasını açtı.</p>

  <p>Çok karanlıktı. Grote uzun bir süre hiç kıpırdamadan yattı. Zihni başı boş düşüncelerle doluydu. Hardy&rsquo;nin nesi vardı? Ne iş çeviriyordu? En sonunda dirsekleri üzerinde doğruldu. Başı borunun tavanına çarptı.</p>

  <p class="p22"><span class="t26">&nbsp;</span></p>

  <p>İçerisi ısınmaya başlamıştı. &ldquo;Hardy!&rdquo; Paniğe kapılmış yüksek sesi çevresinde gümbürdedi. &ldquo;Kapıyı aç. Neler oluyor?"</p>

  <p>Kapıya ulaşmak için borunun içinde geri dönmeye çalıştı, ama kıpırdayamadı. İlerlemekten başka yapacak bir şey yoktu. İçinden söylenerek emeklemeye başladı. "Bekle bakalım Hardy. Sen ve şakaların. Ne umuyorsun hiç bilmiyorum ama..." Birden boru sıçradı. Grote, çenesi metale çarparak düştü. Gözünü kırpıştırdı. Boru büyümüştü şimdi fazlasıyla yer vardı. Giysileri de öyle! Gömleği ve pantolonu neredeyse bir çadır kadar olmuştu.</p>

  <p>&ldquo;Ah tanrım&rdquo; dedi Grote zayıf bir sesle. Dizlerinin üzerinde doğruldu. Binbir zahmetle döndü. Geldiği yönde metal kapıya doğru süründü. Kapıyı itti, ama hiçbir şey olmadı. Artık zorlayamayacağı kadar büyüktü.</p>

  <p>Uzun bir süre oturdu. Altındaki metal zemin fazlasıyla ısındığında boru boyunca isteksizce emekleyerek daha serin bir yere oturdu. Kıvrılıp umutsuzlukla karanlığa baktı. "Ne yapacağım&rdquo; diye sordu kendi kendine.</p>

  <p>Bir süre sonra cesaretini topladı. &ldquo;Mantıklı düşünmeliyim. Güç alanına bir kez girdim bile ve bu nedenle boyutlarım yarı yarıya azaldı. Doksan santim kadar olmalıyım. Bu da boruyu iki kat uzun yapıyor.&rdquo;</p>

  <p>Kocaman olmuş cebinden el feneri ve bir parça kâğıt çıkarıp biraz hesaplama yaptı. El fenerinin ışığı neredeyse işe yaramayacak kadar zayıftı.</p>

  <p>Altındaki zemin ısınmıştı. Sıcaktan kaçmak için düşünmeden bir parça borunun ilerisine kaydı. "Eğer burada uzun süre kalırsam...&rdquo; diye mırıldandı.</p>

  <p class="p22"><span class="t26">&nbsp;</span></p>

  <p>Boru tekrar sıçradı, her yöne doğru aktı. Kaba kumaştan oluşan bir denizin içinde soluğu kesilerek, boğularak debelenirken buldu kendini. En sonunda serbest kaldı.</p>

  <p>&ldquo;Kırk beş santim&rdquo; dedi Grote çevresine bakınarak. &ldquo;Artık daha fazla hareket etme riskine giremem, hem de hiç."</p>

  <p>Ama altındaki zemin ısınınca biraz daha ilerledi. "Yirmi üç santim.&rdquo; Yüzünü ter kapladı. &ldquo;Yirmi üç santim.&rdquo; Borunun aşağısına baktı. Çok çok aşağıda ucunda bir ışık noktası vardı, borunun bir yanından diğer yanına giden foton ışını. Ona ulaşabilse, bir ulaşabilse, keşke ulaşabilseydi!</p>

  <p>Bir süre rakamları düşündü. &ldquo;Pekâlâ&rdquo; dedi en sonunda. "Umarım yanılmıyorum. Hesaplarıma göre hiç durmadan yürürsem dokuz saat yirmi dakikada ışığa ulaşacağım.&rdquo; Derin bir soluk alıp el fenerini omzuna kaldırdı.</p>

  <p>&ldquo;Ama&rdquo; diye mırıldandı. &ldquo;O zamana kadar epeyi küçülmüş olabilirim...&rdquo; Başını kaldırıp yürümeye başladı.</p>

  <p>Profesör Hardy, Pitner&rsquo;e döndü. &ldquo;Sınıfa bu sabah ne gördüğünü anlat.&rdquo;</p>

  <p>Herkes döndü. Pitner tedirgin bir biçimde yutkundu. "Şey, aşağıda bodrumdaydım. Profesör Grote Kurbağa Odası&rsquo;nı görmemi istedi. Deneye başlayacaklardı."</p>

  <p>"Hangi deneyden söz ediyorsun?"</p>

  <p>"Zenon deneyi" diye açıkladı tedirginlikle. &ldquo;Kurbağa. Kurbağayı boruya koyup kapıyı kapadı. Sonra Profesör Grote cihazı açtı."</p>

  <p>&ldquo;Ne oldu?"</p>

  <p>"Kurbağa zıplamaya başladı. Küçüldü.&rdquo;</p>

  <p>&ldquo;Küçüldü dedin. Sonra ne oldu?"</p>

  <p class="p22"><span class="t26">&nbsp;</span></p>

  <p>"Kayboldu.&rdquo;</p>

  <p>Profesör Hardy sandalyesinde geriye yaslandı. "Kurbağa borunun sonuna ulaşmadı, sonra?&rdquo;</p>

  <p>&ldquo;Evet.&rdquo;</p>

  <p>&ldquo;Hepsi bu.&rdquo; Sınıftan bir mırıltı yükseldi. "Görüyorsunuz ya, kurbağa meslektaşım Profesör Grote&rsquo;un beklediği gibi borunun sonuna ulaşmadı. Kurbağa asla sona ulaşamayacak. &ldquo;Yazık ki talihsiz kurbağayı bir daha göremeyeceğiz.&rdquo;</p>

  <p>Sınıf karıştı. Hardy kalemiyle masaya hafifçe vurdu. Piposunu yakıp sakin bir tavırla içine çekti, sandalyesinde arkasına yaslandı. &ldquo;Bu deney zavallı Grote&rsquo;yi epeyi güçten düşürdü korkarım. Beklenmedik şiddette bir darbe aldı. Fark etmiş olabilirsiniz, öğleden sonraki dersine girmedi. Anladığım kadarıyla Profesör Grote dağlarda uzun bir tatile çıkmaya karar verdi. Belki de iyice dinlenip eğlendiğinde ve unuttuğunda..."</p>

  <p>Grote yüzünü acıyla buruşturdu. Ama yürümeye devam etti. &ldquo;Sakın korkma&rdquo; dedi kendi kendine. "Yürümeye devam et.&rdquo;</p>

  <p>Boru yine sıçradı. Grote sendeledi. Bu ilk kez olmuyordu. "Biraz dinlenmenin bir zararı olmaz." Oturdu. Zemin altında sertti, sert ve pürüzlü. &ldquo;Hesaplarıma göre iki gün kadar sürecek. Belki biraz daha uzun...&rdquo;</p>

  <p>Biraz uyuklayarak dinlendi. Daha sonra tekrar yürümeye başladı. Borunun aniden sıçraması onu korkutmuyordu artık, buna alışmıştı. Er ya da geç foton ışınına ulaşacak, oradan geçecekti. Güç alanı kesilecek, normal boyutuna gelecekti. Grote kendi kendine hafifçe gülümsedi. Hardy onu görünce şaşırmaz mıydı...</p>

  <p>Ayağını çarpıp paldır küldür çevresindeki karanlığa düştü. Derin bir korkuya kapılarak titremeye başladı. Ayağa kalkıp çevresine bakındı.</p>

  <p class="p22"><span class="t26">&nbsp;</span></p>

  <p class="p42"><span class="t23">Hangi yöne?</span></p>

  <p>&ldquo;Tanrım&rdquo; dedi. Eğilip altındaki zemine dokundu. Hangi yöne? Zaman geçti. Yavaş yavaş yürümeye başladı, önce bir yöne sonra diğerine. Hiçbir şey göremiyordu, hem de hiçbir şey.</p>

  <p>Sonra koşuyordu, karanlığın içinde telaşla bir o yöne bir bu yöne kayıyor, düşüyordu. Birden sendeledi. Aynı tanıdık his: Rahatlayarak ağlamasına bir soluk aldı. Doğru yönde ilerliyordu! Tekrar koşmaya başladı, ağzı açık derin soluklar alarak sakin bir biçimde. Sonra bir parça daha küçülürken bir başka sarsıcı titreme oldu, ama doğru yönde ilerliyordu. Hiç durmadan koştu.</p>

  <p>Koşarken altındaki zemin gittikçe daha engebeli bir hal aldı. Kısa bir süre sonra kayalar ve taşların üzerinden düşerken durmak zorunda kaldı. Boruyu düz bir hale getirmemişler miydi? Zımparalama, çelik yüne ne olmuştu...</p>

  <p>&ldquo;Elbette&rdquo; diye mırıldandı. &ldquo;Eğer çok ufaksa... bir insana bir tıraş bıçağının yüzeyi bile...&rdquo;</p>

  <p>Eliyle yoklayarak yürümeye devam etti. Etrafındaki büyük kayalardan, hatta kendi bedeninden yükselen loş bir ışıkla aydınlanıyordu ortalık. Bu neydi? Ellerine baktı. Karanlıkta parlıyorlardı.</p>

  <p>&ldquo;Sıcaklık&rdquo; dedi. &ldquo;Elbette. Sağ ol. Hardy.&rdquo; Loş ışıkta bir taştan diğerine atladı.</p>

  <p>Sonu olmayan bir taş ve kaya ovasında keçi gibi atlayarak koşuyordu. &ldquo;Ya da bir kurbağa gibi&rdquo; dedi. Arada sırada soluklanmak için durarak atlamaya devam etti. Ne kadar sürecekti? Çevresinde yığılı büyük maden kütlelerine baktı. Birden dehşete kapıldı.</p>

  <p>&ldquo;Belki de bunu öğrenmeliyim" dedi. Yüksek bir kayalığa tırmanıp diğer tarafa atladı. Sonraki uçurum daha da genişti. Diğer tarafa kılpayı geçti. Soluğu kesilerek debelenerek tutundu.</p>

  <p>Tekrar tekrar sonu gelmeyecekmiş gibi atladı. Kaç kere atladığını unuttu.</p>

  <p>Bir kayanın ucunda durup atladı.</p>

  <p>Sonra loş ışıkta yarığın içine doğru hiç durmadan düşüyordu. Yarığın bir dibi yoktu. Düştükçe düştü.</p>

  <p>Profesör Grote gözlerini kapadı. İçine bir huzur doldu, yorgun bedeni gevşedi.</p>

  <p>&ldquo;Artık atlamak yok&rdquo; dedi aşağıya süzülürken. &ldquo;Düşen bedenlerle ilgili bir yasa... boyut ne kadar küçülürse yerçekiminin etkisi o kadar azalır.... belirli özellikler...&rdquo;</p>

  <p>Gözlerini kapadı, en sonunda karanlığa teslim oldu.</p>

  <p>&ldquo;Böylece" dedi Profesör Hardy. "Bu deneyin bilimde...&rdquo;</p>

  <p>Kaşlarını çatarak durdu. Sınıftakiler kapıya doğru bakıyordu. Öğrencilerinden bazıları gülümsüyordu, sonra biri kahkaha atmaya başladı. Hardy gülenin kim olduğunu görmek için döndü.</p>

  <p>&ldquo;Charles Fort&rsquo;un<a id="a53"></a><a href="../Text/notes.html#a68"><span class="t31">{2}</span></a> gölgeleri&rdquo; dedi.</p>

  <p>Bir kurbağa zıplaya zıplaya odaya girdi.</p>

  <p>Pitner ayağa kalktı. &ldquo;Profesör&rdquo; dedi heyecanla. &ldquo;Bu üzerinde çalıştığım teoriyi doğruluyor. Kurbağanın boyutu o kadar azaldı ki boşluklardan geçti...&rdquo;</p>

  <p>"Ne?&rdquo; dedi Hardy. &ldquo;Bu başka bir kurbağa.&rdquo;</p>

  <p>&ldquo;...Kurbağa Odası&rsquo;nın zeminini oluşturan moleküllerin arasındaki boşluklardan. Kurbağa daha sonra yavaşça zemine süzülecekti, çünkü ivme yasalarından nispeten daha az etkilenecekti. Güç alanını terk ederek ilk boyutuna dönecekti.&rdquo;</p>

  <p>Pitner yüzü sevinçle parlayarak odada yavaşça ilerleyen kurbağaya baktı,</p>

  <p>"Cidden&rdquo; diye söze girdi Profesör Hardy. Takati kesilerek masaya oturdu. O anda zil çaldı, öğrenciler kâğıtlarıyla kitaplarını toplamaya başladı. En sonunda Profesör Hardy kendini tek başına kurbağaya bakarken buldu. Başını salladı. "Olamaz&rdquo; diye mırıldandı. &ldquo;Bir sürü kurbağa var. Aynı kurbağa olamaz.&rdquo;</p>

  <p>Bir öğrenci masasına geldi. &ldquo;Profesör Hardy...&rdquo; Hardy başını kaldırdı.</p>

  <p>&ldquo;Koridorda sizi görmek isteyen bir adam var. Kızgın. Üzerinde bir battaniye var.&rdquo;</p>

  <p>"Tamam" dedi Hardy. İçini çekip ayağa kalktı. Kapıda durup derin bir soluk aldı. Sonra dişlerini sıkarak koridora çıktı.</p>

  <p>Kırmızı bir battaniyeye sarınmış Grote yüzü heyecanla kızarmış bir halde orada duruyordu. Hardy ona özür diler gibi baktı.</p>

  <p>&ldquo;Hâlâ bilmiyoruz!" diye bağırdı Grote.</p>

  <p>&ldquo;Ne?&rdquo; diye mırıldandı Hardy. &ldquo;Grote baksana şey...&rdquo;</p>

  <p>&ldquo;Hâlâ kurbağanın borunun sonuna ulaşıp ulaşmayacağını bilmiyoruz. O ve ben moleküllerin arasından düştük. Paradoksu test etmenin başka bir yolunu bulmalıyız. Oda işe yaramadı.&rdquo;</p>

  <p>"Evet doğru" dedi Hardy. &ldquo;Baksana Grote...&rdquo;</p>

  <p>&ldquo;Daha sonra konuşalım&rdquo; dedi Grote. "Derse girmek zorundayım. Bu akşam seni ararım."</p>

  <p>Battaniyesine sarınarak telaşla koridorda ilerledi.</p>

  <p>&nbsp;</p>
</body>
</html>
