<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-54.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-54.html" xml:lang="en-GB">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-5-6"><span>ELLİNCİ BÖLÜM</span></p>

      <p class="arabaslik-orta-copy"><span>Şapka Devrimi</span></p>

      <p class="paragraf"></p>

      <p class="paragraf">Kürt isyanı, Mustafa Kemal’in yalnız muhalefeti susturmasına değil, dinle ilgili öteki reformları da uygulamasına yaradı. Halifelik, medreseler, şeriat kanunları ortadan kaldırılmıştı. Şimdi, isyan, bağnaz bir mezhebe, Nakşibendi tarikatına bağlı dervişler tarafından çıkarıldığına göre, ne çeşit olursa olsun, bütün derviş tarikatlarını yok etmenin tam sırasıydı.</p>

      <p class="paragraf">Tarikatlar, Türklerin yaşayışında önemli bir rol oynamış ve onları, birkaç özel durum dışında, komşu ülkelerden bazıları gibi bağnazlığa gömülüp kalmaktan korumuştu. Tarikatlar, Müslümanlık çerçevesinde kalmakla birlikte, katıksız dini hiyerarşi dışında, ayrı birer grup oluşturuyorlardı. Halkın çoğu, içlerindeki doğal inanma isteğini, tarikatlarını insancıl sıcaklığında gideriyordu.</p>

      <p class="paragraf">Tarikatlar, siyasi bir eğilim besledikleri zaman, geleneksel olarak merkezi yönetime karşıt bir tutum takınırlardı. Osmanlı Devleti, buna onları ustalıkla birbirine düşürerek karşı koymuştu. İçlerinde en aydınları olan Bektaşiler, padişahın Mustafa Kemal için çıkardığı fetvadan sonra, Kemalistleri tutmuşlardı. Bunların arasında onun çıkarına uygun şekilde davranmaya devam edecek bazıları da bulunabilirdi. Bunlar, aşırı dinciliği eritip yumuşatarak, Müslümanlığın kendi içinde toplumsal bir güç haline gelmesini sağlayacak bir politikayı destekleyebilirlerdi. Ama bu, Gazi’nin güttüğü politikaya uymuyordu. Kendisinin sofulukla ilgisi olmadığı için tarikatlara bir yardımcı gibi değil, birer tehlike gözüyle bakıyordu. Bunlar, muhalifliğe alışık ve kendi başlarına buyruktular. Padişaha olduğu gibi Gazi’nin rejimine de, hem de laik olduğu için, daha şiddetle karşı koyabilirlerdi. Üstelik büyük halk toplulukları üzerinde etkileri vardı. Dini hiyerarşiyi mat etmiş olan Mustafa Kemal’in şimdi asıl çekindiği de bu topluluklardı. Onun gözünde tarikatlar, ta gençliğinde Selanik’te onlardan kuşkulanmaya başladığından beri birer gizli cemiyetti.<span class="dipnot char-style-override-12" xml:lang="tr-TR"><a class="footnote-link" href="#footnote-225-138" id="footnote-225-138-backlink">138</a></span> Bu bakımdan ortadan kaldırılmaları gerekiyordu. 1925 ağustosunda, Kastamonu’da verdiği bir söylevde, onlar hakkında verdiği kararı açıkladı. Türkiye Cumhuriyeti “gerek ruh, gerek şekil bakımından bütünüyle çağdaş ve uygar bir toplumun devleti” olacaktı. Öyle ise, bütün batıl inançların ezilmesi gerekiyordu:</p>

      <p class="paragraf"></p>

      <p class="arayazi">“Ölülerden yardım dilemek, uygar bir toplum için lekedir. Bugün bilim, teknik ve bütün yaygınlığıyla aydınlatıcı uygarlık karşısında filan ya da falan şeyhin öğütleri ile maddi ve manevi mutluluk arayacak kadar ilkel insanların uygar Türk toplumunda bulunabileceğini asla kabul etmiyorum.</p>

      <p class="arayazi para-style-override-14">Efendiler ve ey millet, iyi biliniz ki, Türkiye Cumhuriyeti şeyhler, dervişler, müritler ve meczuplar ülkesi olamaz. En doğru ve gerçek tarikat, uygarlık tarikatıdır.</p>

      <p class="arayazi para-style-override-16">Uygarlığın istediğini ve buyurduğunu yapmak, insan olmak için yeterlidir. Tarikat reisleri, bu dediğim gerçeği bütün açıklığıyla kavrayacak ve kendiliklerinden derhal tekkelerini kapatacak, müritlerinin artık büyüyüp akıllandıklarını elbette kabul edeceklerdir.”</p>

      <p class="paragraf"></p>

      <p class="paragraf">Bu hüküm birkaç kararname ile kesinleşti. Bundan sonra Türkiye, hiç olmazsa kuramsal olarak, yalnız şeyhlerden, dervişlerden değil; falcılardan, büyücülerden, üfürükçülerden, kayıp eşyayı bulmak ya da murada eriştirmek için muska yazanlardan ve bütün bunların hizmetlerinden, ücretlerinden, kıyafetlerinden kurtulmuş olacaktı.</p>

      <p class="paragraf">Aynı zamanda, bütün türbeler kapatıldı; tapınak ve adak yeri olarak kullanılmaları yasak edildi. Bu yasak, Meclis’te itirazlar doğurdu. Çünkü üyelerden birçoğu, kendi ölmüş atalarının türbelerinden gelir sağlamaktaydılar. Dostlarından biri de<span class="dipnot char-style-override-12" xml:lang="tr-TR"><a class="footnote-link" href="#footnote-225-139" id="footnote-225-139-backlink">139</a></span> aleyhte konuşunca Gazi onu bir kenara çekti ve alçak sesle, “Karara karşı gelme,” dedi. “On yıl sonra hepsini tekrar açarsın.” Kendisi pek inanç beslemese bile, hiçbir zaman dini kökünden söküp atmaya çalışmamıştı. Bir kez kendi ağzıyla da söylediği gibi, bütün elde etmek istediği şey, “dini, yüzyıllardan beri alışageldiği gibi, bir siyaset aracı olmaktan kurtarmaktı.” Onun politikası halkı, birtakım sert vuruşlarla, dinin merkezi bir devletle boy ölçüşmeye kalkan etkilerinden, özellikle açık ve gözle görülür simgelerinden uzaklaştırmaktı. O sırada mezardaki ölüler, canlı ve tehdit edici bir kuvvet gibi sömürülmekteydi. Bu yüzden acımadan ortadan silinmeleri gerekiyordu. Ama, on yıl sonra gerçekten ölmüş olurlar ve yeniden dirilmeleri tehlikesi kalmazdı.</p>

      <p class="paragraf">Kastamonu çevresinde yaptığı bir gezide, Gazi, bu açık ve gözle görülür sembollerden birini daha yıktı. Bunun ortadan kaldırılması, Türkiye’deki her erkeğin iyice içine işlemiş olan bir alışkanlığı kökünden söküp atacaktı. Çünkü, bu, her gün kafasının üstünde taşıdığı şeyle ilgiliydi: Fes’le.</p>

      <p class="paragraf">İslam dininde, giysiler derin sembolik anlam taşırlardı. Bununla birlikte, fesin, başlık olarak, ancak yüz yıllık kadar bir geçmişi vardı. Tuhaftır ki, bu moda, fesin yaygın olduğu Adalı Hıristiyan Rumlardan gelmişti. Onlar da aslında Berberi korsanlardan almışlardı. Avusturya’da Osmanlı piyasası için yapılan fes on dokuzuncu yüzyıl başlarında, büsbütün tutucu bir başlık olan sarığa karşı, Kıyafet Devrimi’ni tamamlamak için kabul edilmiş; o zaman da imparatorluğun birçok yerinde isyanların patlamasına yol açmıştı. Ama zamanla, fes de, sarık nasılsa, koyu Müslümanlığın ve Osmanlılığın bir simgesi haline gelmiş; başlangıçta nasıl şiddetli saldırıya uğramışsa, sonra aynı şiddetle savunulmuştu.</p>

      <p class="paragraf">Gazi’nin, bu simgenin yerine şapkayı koymak istemesi, bu yüzden çok cüretli bir devrimci davranıştı. Bu planı, ta gençliğinde, bu milli başlık yüzünden yabancı ülkelerde hakarete uğradığı bir aşağılık duygusuyla damgalandığı zamanlardan beri kafasında geliştirmişti. Şimdi akşamları Çankaya’da arkadaşlarıyla bu değişikliği tartışıyor, ne tür şapkanın daha uygun olacağı üzerinde, dışarıda bulunmuş olanların düşüncelerini alıyordu.</p>

      <p class="paragraf">İlk denemeleri kendi üzerinde yaptı. Örnek çiftliğinde bir traktör üzerinde, başında siyah şeritsiz bir panama şapka ile resmi çekildi. Eski arkadaşlarından biri bir gün ona trende rastladı. Başında sırtındaki kahverengi spor elbiseye uygun, kumaş bir kasket vardı. Mustafa Kemal, iyi bir iş yaptığına inanmak istercesine, “Nasıl, bana yakıştı mı?” diye sordu. Son aylar içinde rüyasında üç kez fes görmüş olduğunu açıkladı. “Her defasında, ertesi sabah İsmet kapımı vuruyor ve yurdun bir tarafında bir gericilik hareketi olduğunu haber veriyordu.” Bu değişiklik tasarısı, basında, göze batmayacak şekilde söz konusu ediliyor; fakat hiçbir gazete o korkunç “şapka” adını ağzına almaya cesaret edemiyordu. Bunun yerine “medeni serpuş”, “siperi şemsli serpuş”, “kenarlı başlık” gibi dolambaçlı sözler kullanıyorlardı.</p>

      <p class="paragraf">Mustafa Kemal, bu çeşitli din devrimlerini açıklamak için, bile bile gericiliğiyle tanınmış bir vilayeti seçti. Büyük bir cesaretle, düşmana, en güçlü olduğu yerde vuruyordu. Bu ani çarpışma taktiği başarıya ulaşırsa, başka herhangi bir yerden iki kat daha etkili olacaktı. Halkın gözündeki görünüşünü kurnazca hesaplayarak, Falih Rıfkı’ya, İzmir gibi zaten tanındığı bir şehirde herkesin kendisine değil, şapkasına bakacağını anlattı. Kastamonulular kendisini ilk olarak görecekler ve ona, “şapkasıyla birlikte bir bütün” olarak bakacaklardı. Üstelik Kastamonu, gerici özelliği bir yana bırakılacak olursa, İhtilal’in bir çeşit sembolü gibi bir yerdi. Karadeniz’deki İnebolu Limanı üzerinden İstanbul’dan Ankara’ya ulaşan ikmal yolu oradan geçtiği için, Kurtuluş Savaşı sırasında bağlılığını, önemli bir rol oynayarak göstermişti. Bu bağlılık, şimdi geçireceği sarsıntıya dayanabilecek güçteydi.</p>

      <p class="paragraf">Yine de Mustafa Kemal, çocukluğundan beri onu tedirgin etmiş olan yobazlığa karşı duyduğu tiksinti yüzünden, bu geziye alışık olmadığı bir sinirlilik içinde başladı. İlk konuşacağı vakit su istedi ve bardağı ağzına götürürken ellerinin titrediğini gördü. Ankara’dan başına bir şey giymeden, açık bir otomobille yola çıkmıştı. Dağlardaki köylerden anayola koşup gelmiş olan insanlar, milli kahramanlarının nasıl biri olduğunu bile bilmiyorlardı. Bir köyde, eli resme yatan birisi, duvara kendi kafasına göre Gazi’nin bir resmini çizmişti. Bu resimde Gazi, palabıyıklı, elinde iki metre boyunda bir kılıçla gâvurları kesen korkunç bir savaşçı gibi gösteriliyordu. Köylüler, sokaklarda geçeceği yerlere halılar sermişlerdi. İçlerinden genç bir öğretici birkaç yıl sonra sahneyi şöyle hatırlıyor: “Cumhurbaşkanı, halkı selamlayarak ağır ağır caddede yürürken, çıt bile çıkmıyordu. Gazi yeni tıraş olmuş, sırtına Avrupa biçimindeki beyaz bir yazlık kostüm ve yakası açık bir gömlek giymişti. Başında panama şapka vardı. Birkaç resmi görevli çılgınca alkışladılar, yanlarındakileri de alkışlamaları için dürttüler. Ama halk öylesine şaşırmıştı ki, ancak tek tük birkaç alkış sesi duyulabildi.”<span class="dipnot char-style-override-12" xml:lang="tr-TR"><a class="footnote-link" href="#footnote-225-140" id="footnote-225-140-backlink">140</a></span> Bunun nedeni, Gazi’nin sırtındaki gâvur kılığıydı.</p>

      <p class="paragraf">Ama, sarsıntının hızı yavaş yavaş azaldı. Gazi, Kastamonu dışında arabadan indi ve panama şapkasını önce elinde tutarak, sonra başına giyerek, yanındakilerle şehre girdi. Yaverleri de onun gibi davrandılar. Bu işi bir kuşak önce yapmış olsalardı, halk onları kovalar ya da parçalardı. Ama şimdi herkes, olsa olsa sessiz bir merakla kendilerini selamlıyordu. Gazi’nin elbiseye, hele başa giyilen şeye karşı ilgisi, bütün bu gezi süresince herkese gösterildi. Arada bir, şapkasız duruyor; o zaman ötekiler de, terbiye gereği, feslerini çıkarıyorlardı. Askeri bir birliği denetlerken her erin başlığını çıkararak dikkatle inceledi. Birkaç ay önce, bu başlıklara sözde askerlerin gözlerini güneşe karşı korumak için, ince bir kenar eklenmişti. Peygamber, kendine inananlara yüzleri hep güneşe çevrik olarak dövüşmelerini emretmiş değil miydi?</p>

      <p class="paragraf">Gazi, giyim sorununu pratik yönden ele almaktaydı. Bir toplantıda dinleyiciler arasında bulunan bir terziye dönerek, şalvar ve çakşır giymiş bir adamı gösterdi ve hangisinin daha ucuza çıktığını sordu: “Bu giyim mi, yoksa uluslararası tipte kostüm mü?” Terzi, “Uluslararası tipte kostüm,” diye cevap verdi. Gazi, sonucun üzerinde durarak, “Ya, gördünüz mü?” dedi. “Bu adamın sırtındaki gibi bir elbise yerine kendinize iki kostüm yaptırabilirsiniz.”</p>

      <p class="paragraf">Bütün bunlar, bundan sonra olacak şeylerin sadece bir ön belirtisiydi: Giyimin uygarlıkla aynı denklem içinde ölçüldüğü bir milli politikanın açıklanması. Gazi bunun için İnebolu’yu seçmişti. İnebolulular, Kurtuluş Savaşı’na olan katkılarını canlandırmak için bir kayık ile cephane taşımış olanlar gibi bir kağnıyı süsleyerek şehrin alanına koşmuşlardı. Gazi, otomobiliyle, bayraklar ve dallarla donatılmış şehre girerken çiçek yağmuruna tutuldu. Daha sonra başında panaması, sokaklarda yürüdü. Halk etrafını sarmış, ellerini, giysisini öpüyordu. Her çeşit insanla konuştu, onlara teker teker dertlerini sordu, kendi tasarıları üzerinde bilgi verdi.</p>

      <p class="paragraf">İki gün süre ile, hazırlanmış şenliklere katıldı. Şerefine kurbanlar kesildi. Ama Gazi, bunun kendi gözünden uzakta yapılmasını istiyordu. Herkes bunu hayvanlara olan derin sevgisine bağışladı. O yılın ürünü olan kilolarca elma önüne döküldü. Okul çocukları onun Samsun yolunda söylediği marşı söyleyerek yürüyüş yapıyor, “Yaşasın babamız!” diye bağırıyorlardı. Kayıkçılar, Gazi’yi eğlendirmek için oyunlar düzenlemişlerdi. O, bütün bu sevgi gösterilerine, İnebolululara memleketlerinin ve halkının aydın tutumunu öven, yerinde söylevlerle karşılık veriyordu.</p>

      <p class="paragraf">Üçüncü gün, bu gösteriler, Gazi, Türk Ocağı’nın toplantı salonunda çeşitli kıyafetler giymiş, hayran ve saygılı bir kalabalık karşısında uzun bir söylev verdiğinde, doruk noktasına varmıştı:</p>

      <p class="paragraf"></p>

      <p class="arayazi para-style-override-14">“Efendiler, Türkiye Cumhuriyeti’ni kurmuş olan Türk halkı uygardır. Tarihte uygardır, gerçekte uygardır. Ama ben, sizin öz kardeşiniz, arkadaşınız, babanız gibi söylüyorum; uygarım diyen Türkiye Cumhuriyeti halkı, düşüncesiyle, görüşüyle uygar olduğunu ispat etmek, göstermek zorunluluğundadır. Uygarım diyen Türkiye Cumhuriyeti halkı, aile hayatı ile, yaşayış düzeni ile uygar olduğunu göstermek zorundadır. Özetle, uygarım diyen Türkiye’nin gerçekten uygar olan halkı baştan aşağı dış görünüşüyle de uygar ve ileri insanlar olduğunu göstermelidir. Bu son sözlerimi açık olarak söylemeliyim ki, bütün ülke ne demek istediğimi kolaylıkla anlasın. Bu açıklamamı size bir soruyla belirtmek istiyorum. Soruyorum:</p>

      <p class="arayazi para-style-override-15">Bizim kıyafetimiz milli midir? <span class="regular-metin">(‘Hayır!’ sesleri.)</span></p>

      <p class="arayazi para-style-override-16">Bizim kıyafetimiz uygar ve milletlerarası tipte midir? <span class="regular-metin">(‘Hayır, hayır!’ sesleri.)</span></p>

      <p class="arayazi">Size katılıyorum. Değişik tarzların karışımı olan bu gülünç kılık, ne millidir, ne de milletlerarası. Uygar ve milletlerarası kıyafet bizim için uygun ve milletimize layık bir kıyafettir. Onu giyeceğiz. Ayakta iskarpin ya da fotin, bacakta pantolon, yelek, gömlek, kravat, yakalık, ceket ve pek tabii bunları tamamlamak üzere başta siperi şemsli başlık. Bunu açık söylemek isterim. Bu başlığın adına ‘şapka’ denir.”</p>

      <p class="arayazi"></p>

      <p class="paragraf">Artık sözcük ağızdan çıkmıştı. O dolambaçlı sözlere bir son vermek gerekirdi. Haber ajansları, bu demeci ve benzeri demeçleri yurdun dört bir yanına yaydılar. Kastamonu’da kimse çıkıp da içindeki inanç dışı düşüncelerle ilgili ağzını açmadı. Gazi, cesaret isteyen bir işi, karşısındakileri önce açık candanlığıyla şaşırtıp sonra güvenlerini kazanarak, düşüncelerinin yarattığı sarsıntı sayesinde başarmıştı. Kahramanlara tapmak eğiliminde olan, ama şimdiye kadar kendilerini uzaktan yöneten varlıkla hiç yüz yüze gelmemiş bulunan halkta, derin bir saygı uyandıran çarpıcı üstünlüğü de, bunda rol oynamıştı. Şimdi bu varlık, etiyle kemiğiyle karşılarındaydı. Eskiden padişaha olduğu gibi, bütün iradelerini onun ellerine bıraktılar.</p>

      <p class="paragraf">Gazi, Ankara’ya dönüşünde şehrin dışında görevlilerden kurulu bir grup ve kendi dostları tarafından karşılandı. Hepsinin başında şapka vardı. Yunus Nadi’nin şapkasını beğendi ve yoluna devam etmeden önce kendisininki ile değiştirdi. Bu andan sonra, toplumun üst tabakalarında moda çabucak değişti. Şimdi bunun yasa yoluyla bütün millete yayılması gerekiyordu. İlkönce çıkan bir kararnameyle, din işleriyle görevli olmayanların dini kıyafet ve işaretlerle dolaşması yasaklandı, bunun yerine, “dünyanın bütün uygar milletlerinin giydiği kılık”, yani Batılı kıyafeti ile şapka konuyordu. Başlangıçta, bu yalnızca resmi görevli olanlara uygulandı. Fakat mebuslar, meslek kuruluşlarından çoğu ve bir sürü öğrenci bu giyimi kendiliklerinden kabul ettiler.</p>

      <p class="paragraf">Kasım sonlarına doğru, Gazi, halkoyunun olgun hale geldiğini görünce, Meclis’ten bir yasa çıkarılarak bütün erkeklerin şapka giymesi istendi, fes giymek suç oldu. O sırada ülkede yeteri kadar şapka yoktu, binlerce insan ya açık başla ya da Avrupalı şapkacıların piyasaya sürdüğü çeşitli başlıkları giyerek dolaşıyorlardı. Ancak yerli şapka fabrikaları tam randımanla çalışmaya başladıktan sonra herkes şapka bulabildi. Fabrikalar halk için kumaştan, kopçalı kasketler yaptılar. Böylece namaz kılarken secdeye yatabiliyorlardı. Ayrıca, kasketi ters giyenler de vardı.<span class="dipnot char-style-override-12" xml:lang="tr-TR"><a class="footnote-link" href="#footnote-225-141" id="footnote-225-141-backlink">141</a></span></p>

      <p class="paragraf">Şapka Kanunu, doğu illerinde birtakım ayaklanmalara neden oldu. Din adına resmi binaların duvarlarına asılan ve halkı, yeşil sancak altında gösterilerde bulunmaya çağıran pankartlar bu davranışları körüklemişti. Ama hükümet erken davranmış, tehlikeli noktalara, önceden İstiklal Mahkemeleri yollanmıştı. Bu ayaklanmalar sert önlemlerle bastırıldı.</p>

      <p class="paragraf">Mustafa Kemal, fesin kalkması konusunda der ki:</p>

      <p class="arayazi"></p>

      <p class="arayazi">“Bunu Takriri Sükûn Kanunu henüz yürürlükteyken yaptık. Olmasaydı, yine yapacaktık. Ancak, kanunun ortada olmasının işimizi kolaylaştırdığı da bir gerçektir. Aslında, Takriri Sükûn Kanunu’nun varlığı, milletin bazı gericiler tarafından geniş ölçüde zehirlenmesini önlemiş oldu.”<span class="dipnot char-style-override-12" xml:lang="tr-TR"><a class="footnote-link" href="#footnote-225-142" id="footnote-225-142-backlink">142</a></span></p>

      <p class="paragraf">Gazi, bu çeşit devrimlerle, entelektüel Jön Türkler zamanında yalnız düşünce alanında kalmış olan planları gerçekleştirmişti. Mustafa Kemal’le arkadaşlarını genç yaşta etkilemiş olan Abdullah Cevdet, 1912’de Batı uygarlığı dışında bir uygarlık olamayacağını yazmıştı. O sıralarda yayımladığı <span class="italik">İçtihad</span> dergisinde Türkiye’nin gelecekte, Batılılaşmasını hayal eden “Göz Açıkken Görülen Bir Rüya” adlı bir yazı çıkmıştı. Birtakım başka değişiklikler arasında fesin yerine yeni bir başlık giyilmesini, sarık ve cüppenin yalnız meslekten olan din adamlarınca kullanılmasını, medreseler ile tekkelerin kapatılarak gelirlerinin çağdaş bir eğitim programının uygulanmasına harcanmasını, ermişlere adak adamanın, üfürükçülükle büyücülüğün yasaklanmasını ve bütün hukuk sisteminin değişmesini öngörüyordu.</p>

      <p class="paragraf">O zaman fantezi gibi görülen rüya, şimdi gerçek olmuştu. Gazi’ye artık kadınların özgürlüğünü ilgilendiren kehanetleri gerçekleştirmek işi kalmıştı. Abdullah Cevdet’e göre kadınlar istedikleri gibi giyinmekte, aileleri zorlamadan kocalarını seçmekte serbest olmalıydılar. Mustafa Kemal burada ihtiyatlı davranmak zorundaydı. Türkiye’de bir erkeğin başına şapka geçirmek başka, bir kadının peçesini yırtmak başka şeydi. Böyle bir değişiklik ne Takriri Sükûn Kanunu’yla, ne de İstiklal Mahkemeleri’yle elde edilebilirdi. Gazi, yine de, Kastamonu gezisinde bu değişiklik için gerekli ortamı hazırlamaya girişmişti.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-138-backlink" id="footnote-225-138">138</a> <span xml:lang="en-US">Bununla birlikte, kendisi de gençliğinde Selanik’te Bektaşi toplantılarına katılmıştı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-139-backlink" id="footnote-225-139">139</a> <span xml:lang="en-US">Hamdullah Suphi Tanrıöver.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-140-backlink" id="footnote-225-140">140</a> <span xml:lang="en-US">Frederich Palmer Latimer’den alınma (bkz. kaynakça).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-141-backlink" id="footnote-225-141">141</a> <span xml:lang="en-US">İzmir yakınlarında bir kasabada erkekler, sınır dışı edilmiş bir Ermeni’nin dükkânından aldıkları tüylü kadın şapkalarını başlarına geçirmişlerdi. Gazetelerde, “Şapka nasıl giyilir?” diye yazılar çıkıyordu. Memurlara, amirlerini yerden temenna ederek değil, başlarını hafifçe eğerek ve belden yukarı reverans yaparak selamlamaları öğretildi. Ancak eğilerek selamlama âdeti pek çabuk kaybolmadı. Birçok kimse selam vermek isterken şapkasını başından düşürüyordu.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-142-backlink" id="footnote-225-142">142</a> <span xml:lang="en-US">Müslüman âlemi, genel olarak devrimi sakin bir şekilde karşıladı. Gazi, Mekke’de toplanan bir İslam kongresine redingotlu ve şapkalı delegeler gönderdiği zaman, öteki entarili ve sarıklı delegeler bu davranışı normal ve nezaketle karşıladılar.</span></p>
        </div>
      </div>
    </div>
  </div>
</body>
</html>
