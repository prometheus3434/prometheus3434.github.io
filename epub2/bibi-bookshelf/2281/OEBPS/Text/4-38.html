<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-38.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-38.html" xml:lang="en-GB">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-4-16"><span>OTUZ BEŞİNCİ BÖLÜM</span></p>

      <p class="arabaslik-orta-copy"><span>Sakarya Savaşı</span></p>

      <p class="paragraf"></p>

      <p class="paragraf">Yunanlılar, 13 Ağustos 1921’de yeniden saldırıya geçtiler. Konstantinos, savaş hedefini, “Ankara’ya!” diye ilan etmiş ve İngiliz irtibat subaylarını daha şimdiden, Mustafa Kemal’in şehrinde vereceği zafer yemeğine çağırmıştı. Atina basını, bu istilanın, Büyük İskender’in seferlerine benzediğinden dem vuruyordu. Yunan orduları, bir kez daha, onun yaptığı gibi, “Gordion düğümünü” kesecek ve böylece Asya’da bir imparatorluk kuracaklardı. Gordion, tam ilerleyecekleri hat üzerindeydi. Ancak, Profesör Toynbee’nin söylediği gibi, unuttukları bir şey vardı. İskender, eninde sonunda, kâhinin şartını yerine getirememiş, düğümü çözemeyerek kesmek zorunda kalmıştı. Böylece, şimdi Konstantinos’un heveslendiği işi, Batı Anadolu’yu krallığına katmak işini, başaramamıştı.</p>

      <p class="paragraf">Aslında Konstantinos, Ankara’yı sürekli olarak işgal etmek istemiyor; daha çok, siyasi bir amaç güdüyordu: Milli hükümeti şehirden atarak Kayseri’ye ya da Sivas’a sürmek, sonra Konya’da ve hükümete karşı olan diğer bölgelerde çıkacak isyanlarla yıpratıp düşmesini sağlamak. Aslında bu sefer de iki karşıt düşünceden doğmuş bir şeydi. Çünkü Yunan ordusunu iki ayrı kurmay yönetiyordu. Biri kralın, öteki de General Papulas’ın kurmayları. Genelkurmay’daki subaylardan bazıları, Eskişehir’de mevziye girip Türkleri bir karşı saldırıya zorlamayı daha uygun görüyorlardı.</p>

      <p class="paragraf">Ancak, kralın isteği daha üstün çıkmıştı. Böylece Yunan orduları on gün süreyle, karşılarında bir tek düşman görmeden, sonsuz bir bozkırda ve alışık oldukları deniz kıyılarından, yumuşak vadilerden gittikçe uzaklaşıyorlardı. Havanın kuraklığı, sıcaklığı, bundan önceki seferde karşılaştıkları dondan da, kar fırtınalarından da daha kötüydü. Beraberlerinde içme suyu taşımak için tanker getirmediklerinden, fena halde susuzluk çekiyorlardı. Modern kamyonları, arızalı yollarda parçalanıyor, eşyalarını, öküz arabalarıyla, develerle ve sırt çantalarıyla taşımak zorunda kalıyorlardı. Çoğu kez, kızarmış mısırdan başka yiyecek bulamıyorlardı. Daha sonraki çarpışmalarda esir düştükleri zaman, ilk işleri, Türklerden ekmek dilenmek oldu. Çıplak ve yaban arazide, yeşil bir şerit gibi akan Sakarya’ya doğru ilerlerken askerlerin nefesi tozdan tıkanıyor, çoğu da yaylanın amansız sıtmasına tutulup saf dışı kalıyordu.</p>

      <p class="paragraf">Anadolu yaylasını yararak Karadeniz’e dökülen üç büyük nehirden biri olan Sakarya burada, Ankara önünde bir dirsek çizer. Batıdan doğru akarak gelirken, seksen kilometrelik bir dirsek boyunca kuzeye yönelir, sonra tekrar batıya doğru yolunu izlemeye devam eder. Mustafa Kemal’le ordusu, Yunanlıları burada, ovanın yer yer hasat görmüş tarlalar ve tepeciklerle kaplı, sivri kayalıklarla kesilmiş çıplak ve yaban bir kesiminde bekliyorlardı. Cepheleri güneyde ve kuzeyde, tersine bir dirsek çizerek Sakarya’ya dökülen iki ırmağa dayanıyor, nehrin kendisi de merkezlerini koruyordu. Dar ve bu mevsimde suları alçak olan Sakarya, sarp kenarlı bir sürü boğazdan geçerek akıyordu. İki kıyısı, biri kuzeyde, biri güneyde iki köprü ile birbirine bağlanmıştı. Türklerin savunma durumu genel olarak iyi sayılırdı: Geriye demiryolu ile bağlı olmak ve sularını sağlayabilmek gibi üstünlükleri vardı.</p>

      <p class="paragraf">Mustafa Kemal’in karargâhı başta Polatlı’da, demiryolu üzerinde; sonra da bütün bölgeyi görebilen Alagöz Tepesi’nde kurulmuştu. Burası, yapımı yarım kalmış kerpiç bir evdi; direklerinden örümcek ağları sarkıyordu. Karalar giyinmiş Karadenizli koruyucuları, Mustafa Kemal’in yanından ayrılmıyordu artık. Şimdi bunlar çoğalmış ve tek başına savaşa katılacak bir birlik haline gelmişlerdi. Mustafa Kemal, Osmanlı ordusundan istifasından beri askeri rütbe işaretlerini çıkarmıştı ve Meclis de kendisine resmi bir rütbe vermemiş olduğundan, sırtında sadece bir er üniforması vardı. Kırık kaburga kemiği hâlâ sarılı olduğu için savaşı, at sırtında cephenin bir bölümünden ötekine koşarak yerinde yönetemiyor, trenden sökülüp getirilmiş bir koltukta oturarak idare ediyordu. Belki de böylesi kendisi için daha hayırlıydı.</p>

      <p class="paragraf">Halide Edip bu sırada onbaşı rütbesiyle orduya katılmıştı. Cephede Mustafa Kemal’i ziyarete gittiği zaman, yanında Miralay Arif’i gördü. Albay Arif, Mustafa Kemal’in gençlik arkadaşıydı. Eskiden beraber gezerler, eğlenirler, içerlerdi. İhtilalin başlangıcından beri yanından ayrılmamış ve son zamanlarda içkiye düşkünlüğü yüzünden bir tümen kurmayındaki görevinden uzaklaştırılınca, Mustafa Kemal onu yanına almıştı. Arif, “tasavvur edilemeyecek derecede Kemal Paşa’ya benziyordu; tıpkı onun gibi sert ve zarif bir endamı vardı; yüz çizgileriyle, ince, kapalı dudaklarındaki yarı alaycı, yarı acı bükülüş de aynıydı. Gözleri de Mustafa Kemal’inki gibi mavi renkte, yalnız biraz daha koyu ve hafifçe patlaktı.” Albay Arif bu sıralarda Mustafa Kemal’in en yakın sırdaşı olmuştu.</p>

      <p class="paragraf">Halide Edip, Sakarya’da Mustafa Kemal’i şimdiye kadar gördüğünden de, ileride göreceğinden de değişik bulmuştu. Bu işin kesinlikle zaferle sonuçlanacağına pek o kadar güvenmiyor ve savaşı kaybederse, herkesle beraber kendinin de öleceğini biliyordu. Bu yüzden, eskisi gibi her şeyle alay etmiyordu artık. Ölüme mahkûm bir insan, kendisiyle birlikte ölecek olanlar arasında ne hissederse, o da hemen hemen aynı şeyleri duyuyordu. Tahta masanın üzerindeki bir haritaya, güçlükle eğilerek “durumu, dört yaşındaki bir çocuğun anlayabileceği kadar açık bir ifadeyle” anlattı:</p>

      <p class="paragraf"></p>

      <p class="arayazi"><span class="italik">“İşte Sakarya, kıvrılarak gidiyor. Etrafına birtakım topluiğneler üzerinde kırmızı ve mavi kâğıtlar konulmuş. Birer kelebeğe benzeyen iğneler. Eğer askeri durum hakkındaki duygularımı Mustafa Kemal Paşa’ya söylesem, mutlaka gülerdi. Yunan ordusu kocaman bir canavar gibi, Ankara’ya yaklaşmış görünüyordu. Buna muvazi olarak Sakarya’nın doğusunda Türk ordusu da, kıvrılarak bu canavarın Ankara’yı yutmasına mâni olmaya çalışıyordu. Siyah canavar o kadar kocamandı ki, insana yeis veriyordu.</span></p>

      <p class="arayazi para-style-override-14"><span class="italik">‘Eğer Ankara’ya bizden önce gider de bizi geride bırakırsa ne yaparız?’ diye sordum. Bir kaplan gibi güldü:</span></p>

      <p class="arayazi para-style-override-16"><span class="italik">‘Bon voyage, messieurs,</span><span class="dipnot char-style-override-12" xml:lang="tr-TR"><a class="footnote-link" href="#footnote-225-96" id="footnote-225-96-backlink">96</a></span> <span class="italik">derim. Arkalarından vurarak onları Anadolu’ nun boşluğunda mahvederim.”</span><span class="dipnot char-style-override-12" xml:lang="tr-TR"><a class="footnote-link" href="#footnote-225-97" id="footnote-225-97-backlink">97</a></span></p>

      <p class="paragraf"></p>

      <p class="paragraf">Gerçekten de, Yunanlıların ilk saldırı planı böyleydi. Niyetleri, Türklerin sol kanadını çevirmek ve böylece, güneyden Ankara’ya giden yolu açmaktı. Bu amaçla, çorak, susuz ovada, uzun bir kavis çizerek yol aldılar. Ancak bir yandan susuzluk, bir yandan da kullandıkları haritaların yeterli olmayışı, yürüyüşlerini çok ağırlaştırmıştı. 23 Ağustos’ta Türklerin sağ kanadına bir tümenle saldırdılar ve bütün bir gece süren çarpışmalardan sonra, onları Mangal Dağı’ndan çekilmeye zorladılar. Mustafa Kemal, bu ilk başarısızlık karşısında çok sert bir emirle, talimat almadan geri çekildiği için tümen komutanını görevinden aldı ve ileride de bu gibi hallerin aynı şiddetle cezalandırılacağını bildirdi. Artık ordu, bir tek Yunan askerinin bile, Türkiye’nin kalbine ayağını basmasına göz yummayacaktı. Mustafa Kemal, sonradan, tümen komutanının üst makamlardan aldığı talimata uyarak geri çekildiğini öğrenince, onu tekrar görevinin başına getirdi. Ancak verdiği emir, ötekiler için bir örnek olmuş ve bundan sonraki çarpışmalarda daha cesaretle davranmalarını sağlamıştı.</p>

      <p class="paragraf">Derken, General Papulas, taktiğini birdenbire değiştirdi. Bir keşif uçusundan edinilen yanlış bilgi de, bu değişiklikte rol oynamıştı. Buna göre, Türkler sol kanatta büyük bir yığınak yapıyorlardı. Şu halde kuvvetlerini bu yöne doğru aktarmaktaydılar. Hareket noktasından çok uzaklaşmış olan ve gerisi Türk atlılarının saldırılarına açık bulunan Papulas, kuşatma planının tehlikeli olmaya başladığına inandı. Bu yüzden asıl kuvvetini kuzeye göndererek, merkeze yakın bir yerde cepheden saldırmaya karar verdi. Oysa Türklerin asıl kuvvetli oldukları yer, burasıydı. Papulas, yeni planını uygulamak için, Sakarya üzerinde köprüler kurmaya başladı.</p>

      <p class="paragraf">Bunu izleyen savaş, tam, yirmi iki gün, yirmi iki gece sürdü. Mustafa Kemal, daha sonra bunun, yalnız bir gün farkla, dünyanın en uzun meydan savaşı olduğunu ileri sürmüştür. Vahşi ve öldürücü bir çarpışmaydı bu. Türk mevzileri bir dizi tepe üzerinde kurulmuştu. Yunanlılar, bunlara birbiri arkasından hücum edip ele geçirmek zorundaydılar. Oysa, Türk piyadesinin çok iyi başardığı inatçı bir savunmayla karşılaşıyorlardı. Türkler, bazı tepeleri tutuyor, bazılarını kaybediyorlardı. Bazı tepeler ise birkaç kez el değiştiriyor ve birbiri arkasından girişilen saldırılar, Türk birliklerine insan kaybına mal oluyordu. Oysa Türkler, Yunanlıların sayı üstünlüğünü göz önünde tutarak kuvvetlerini idareli kullanmak zorundaydılar. Mustafa Kemal, bu durumdan, yeni bir taktik dersi almıştı. Burada elinde Gelibolu’da olduğu gibi, rahatça savaşa sürebileceği yeni silahlanmış binlerce yedek yoktu. Bir iki kez, bir başarısızlık ihtimalinden ve Sivas’a çekilmekten söz etmiş, ancak Miralay Arif ona alaylı bir şekilde takılmıştı: “Bu ülkede sebepli sebepsiz ölüme gönderebilecek yeteri kadar adam bulabilirsin. Kimse çıkıp da insan hayatının hesabını sormaz!”<span class="dipnot char-style-override-12" xml:lang="tr-TR"><a class="footnote-link" href="#footnote-225-98" id="footnote-225-98-backlink">98</a></span></p>

      <p class="paragraf">Mustafa Kemal, elindeki kuvvetlerin durumunu, her birliğin gücünü, arazi üzerinde almış olduğu yeri, başındaki komutanın ne kıratta bir adam olduğunu en ince ayrıntılarına kadar ezbere bilirdi. Her akşam, savaş raporlarını okurken, yapılmış en ufak bir yanlış bile gözünden kaçmazdı. Askerlik eğitimini Almanya’da yapmış olan Miralay Arif de kendisine yardımcı olurdu. O da arazinin özelliklerini, subay ve erleri iyi tanıyordu. Halide Edip, ikisini şöyle anlatır:</p>

      <p class="paragraf">“Paşanın omuzları üzerine eğilir, ona tıpatıp benzeyen bir ikiz kardeş gibi, alçak sesle, ‘Filan kasaba on kilometre kuzeydedir,’ derdi. ‘Solunda iki tepecik vardır.’</p>

      <p class="paragraf">‘Mükemmel. Alay komutanı nasıl?’</p>

      <p class="paragraf">‘Odun gibi biri. Yalnız askerliğine diyecek yoktur! Sonra askerler de savaş görmüş, tecrübeli erlerdir. Topçu ateşinden filan korkup kaçacak cinsten değil. Cephaneleri bitse bile, süngüyle dövüşürler; komutanları da, erler de...<span>’</span>”</p>

      <p class="paragraf">Halide Edip bazen bu toplantılarda Mustafa Kemal’i bir roman yazarına benzetirdi. O da sanki heyecanlı bir konu üzerinde çalışıyor gibiydi. Bu romanın ana konusu savaştı, harita üstündeki iğneler de kahramanları. Her birinin özellikleri, genel plana uygun düşmeli ve hikâyenin gelişmesine yardımcı olmalıydı. Mustafa Kemal, düşmanın kuvvetini de kendi birlikleri kadar yakından inceliyordu. Savaşın çok önemli bir anında alınan bir istihbarat raporunda, Yunanlıların kuvvetli bir yığınak yapmış oldukları, Türklerin tuttuğu mevzinin savunulmasının güçleştiği ve bırakılması gerekeceği bildirilmişti. Mustafa Kemal hemen, “Bana Yunan birliklerinin hareketlerine dair geçen haftaki raporları getirin,” diye emir verdi. Bu raporları bir daha gözden geçirdikten sonra, “Bizim istihbarat yanılıyor,” dedi. “Yenilen biz değiliz, düşmandır.”</p>

      <p class="paragraf">Mustafa Kemal’in emri altındaki cephe aşağı yukarı yüz kilometre uzunluktaydı. Savaşın kritik bir döneminde, kullanılacak taktiği, subaylara şöyle bildirmişti:</p>

      <p class="paragraf"></p>

      <p class="arayazi">“Hattı müdafaa yoktur, sathı müdafaa vardır. O satıh, bütün vatandır. Vatanın her karış toprağı, vatandaşın kanıyla ıslanmadıkça terk olunmaz. Onun için küçük büyük her birlik, bulunduğu mevziden atılabilir. Fakat küçük büyük her birlik, ilk durabildiği noktada, tekrar düşmana karşı cephe kurup savaşmaya devam eder. Yanındaki birliğin çekilmek zorunda olduğunu gören birlikler, ona uymaz. Bulunduğu mevzide sonuna kadar sebat ve mukavemete mecburdur.”<span class="dipnot char-style-override-12" xml:lang="tr-TR"><a class="footnote-link" href="#footnote-225-99" id="footnote-225-99-backlink">99</a></span></p>

      <p class="paragraf"></p>

      <p class="paragraf">Mustafa Kemal’in savunma hatları, kısım kısım deliniyordu. “Fakat delinen her kısım, en yakın bir mesafede yeniden tesis ettiriliyordu.” Böylece Yunanlılar, her ne kadar toprak kazanıyorlarsa da, ilerlemeleri gayet yavaş oluyordu. On günlük bir savaş sonunda, topu topu on beş kilometrelik yer kazanmışlardı. Papulas’ın hücumda, Mustafa Kemal’in savunmada uyguladığı ilkeleri uygulamasına olanak yoktu. Türk hatlarında bir gedik açabilen bir Yunan birliği, durup komşu birliklerin de aynı hatta varmalarını bekliyor, bu da Türklere takviye alıp toparlanmak için vakit kazandırıyordu.</p>

      <p class="paragraf">Ancak Türklerin durumu yine de tehlikeliydi. Yunanlılar saldırıyı merkeze doğru yöneltmişken, bir kere daha sola doğru kaydırdılar. Hâlâ Türk ordusunu yandan çevirip Ankara’ya doğru yürümeye uğraşıyorlardı. Bu cephede bazı ilerlemeler kaydederek Türkleri mevzilerinden çekilmek zorunda bıraktılar. Türk cephesi, şimdi kendi mihveri üzerinde dönmüştü. Artık kuzeyden güneye değil, doğudan batıya uzanıyordu. Öyle ki, doğu ucundaki Yunan kuvvetleri, Ankara’ya, batı ucundaki Türklerden daha yakındılar.</p>

      <p class="paragraf">Savunmanın başarısı ve dolayısıyla Ankara’nın korunması, Çal Dağı’nın elde tutulmasına bağlıydı. Türklerin esaslı iki savunma mevzii arasında, üç yüz metre yükseklikteki bu geniş ve uzun silsile, Ankara’ya ulaşan tren yoluna ve bütün savaş alanına hâkim durumda bulunuyordu. Bir sürüngenin sırt kemikleri gibi girintili çıkıntılı olan Çal Dağı, üzerinde gizlenilmesi ve savunulması güç olan bir yerdi. Mustafa Kemal, “Çal Dağı’nı almadıkları sürece korkulacak bir şey yok,” diyordu. “Ancak, alacak olurlarsa, çok dikkatli davranmamız gerekecek. Çünkü kolayca Haymana’yı işgal edebilir ve bizi kapana kıstırabilirler.” Ankara’dakiler, Çal Dağı düşse de onun arkasında daha bir sürü tepe bulunduğunu düşünerek, kendilerini avutabiliyorlardı. İçlerinden biri, “Biz her tepede bu kadar ölü verdirdikten sonra, düşman buraya gelinceye kadar elinde bir avuç asker kalır. Onları da sopa ile döveriz,” demişti. Ama cephede herkes, durumun çok nazik olduğunu biliyordu.</p>

      <p class="paragraf">Bir gece, Çal Dağı’nın düştüğü ve Yunanlıların, Haymana’da ilerlemeye başladıkları haber alındı. Halide Edip, karargâhtaki hali şöyle anlatıyor:</p>

      <p class="arayazi"></p>

      <p class="arayazi">“Korkunç bir sessizlik. Karargâhta herkes feleğin en ağır tokadını yemiş gibiydi. En ziyade Mustafa Kemal Paşa üzgündü. Ağzında sigara, aşağı yukarı dolaşıyor, yüksek sesle konuşuyor, durumu bütün çıplaklığıyla özetliyor ve geriye çekilme emri verip vermemekte tereddüt ediyordu.”</p>

      <p class="paragraf"></p>

      <p class="paragraf">Çal Dağı savaşının en şiddetli dönemi, dört gün sürmüştü. İlkönce Yunanlılar Türk hatlarındaki bir gedikten yararlanarak, dağı koruyan Türk süvarisini püskürtmüşler, fakat geceleyin Türk piyadesinin saldırısı karşısında, tekrar geri çekilmişlerdi. Yine bastırmaya devam ederken, bir yandan da Haymana’ya yüklendiler. Türkler burada 82 subay ve 900 er kayıp vermelerine rağmen dayandılar. Öyle ki, taburlara, teğmenler komuta ediyordu. Bir topçu tümeninin elinde sadece on yedi mermi kalmıştı. Ertesi gün Yunanlılar, dağı ele geçirdiler. Çarpışmalar arasında durum öylesine karışmıştı ki, bir an şöyle bir şey oldu: İki er, bir kaynaktan su içerken birbirlerine gözleri ilişti ve ikisi de ayrı yönlerde kaçmaya başladılar. Çünkü biri Türk, öbürü Yunanlıydı. Yunanlılar tepeyi aldıktan sonra ötesindeki kasabaya doğru ilerlemeye koyuldular.</p>

      <p class="paragraf">Ancak Mustafa Kemal’in karargâhında, gecenin saat ikisinde telefon çaldı. Telefon eden Fevzi Paşa’ydı. Bu arada hep savaş alanında bulunmuş, karargâha pek az uğramıştı. Kendisine ve yanındakilere gayret veren sakin halini ve zafere inancını elden bırakmıyordu. Gözlerinde tuhaf bir ışık ve büyük bir gizli inanç besleyen insanlarda bulunan bir hal vardı. Bu belki de dini inancından ileri geliyordu. Cephede siper siper dolaşır, erlerin morallerini yükseltmek için Kuran okurdu. Mustafa Kemal, bir gün kendisini acele aratmış, fakat bulduramamıştı. En sonunda bir subay onu, karargâhtan görünemeyecek bir yerde, bir kaya arkasında buldu. Fevzi Paşa, sakin sakin namaz kılıyordu.</p>

      <p class="paragraf">Şimdi bu nazik anda telefonda Fevzi Paşa ile konuşan Mustafa Kemal’in sesi duyuluyordu: “Mustafa Kemal konuşuyor. Siz misiniz paşa hazretleri? Ne? Vaziyet lehimize mi dediniz? Doğru anladım mı? Haymana hemen hemen işgal edilmiştir. Ne? Yunanlılar kuvvetlerinin sonuna gelmiş, ricat mı edecekler?”<span class="dipnot char-style-override-12" xml:lang="tr-TR"><a class="footnote-link" href="#footnote-225-100" id="footnote-225-100-backlink">100</a></span></p>

      <p class="paragraf">Sonra “sesinde yarı alaycı, yarı sevinçli tuhaf bir gülüşle” yanındakilere döndü. Acaba gediği kapatmak için gönderdiği tümen, Yunanlılar bir harekâta daha girişmeden o gece yerine varabilecek miydi? Hesaplar yapıyor, yazıp çiziyor, kırmızı ve mavi bayrakları oradan oraya oynatıyordu. Gözlerinin etrafını koyu mavi çemberler çevirmişti. “Mustafa Kemal’in gözleri o gece, Dante’nin <span class="char-style-override-10">Cehennem</span>’inde yananların gözleri gibi, anlatılamayacak kadar acı içindeydi.”</p>

      <p class="paragraf">Halide Edip, “Dinlenseniz paşam, yatınız!” dediğinde, “Yok,” diyor Mus­tafa Kemal. “Uyuyamam. Haydi bir kahve daha içelim. Nerede o Ali olacak herif, uyuyor mu?”</p>

      <p class="paragraf">Şimdi savaş bir dönüm noktasına gelmişti. Karşılıklı çarpışan iki düşman da bir an için duraklamışlardı. İkisi de geri çekilmek üzereydiler. Ancak, daha uzun dayanan Türkler oldu. Yunanlılar, Haymana yönündeki saldırılarını daha ileri götüremeyecek kadar bitkin haldeydiler. Türkler, hatlarında açılan gedikleri kapatmak için, yedek kuvvet getirdiler.</p>

      <p class="paragraf">Yunanlıların gücü tükenmişe benziyordu. Yiyecek ve içecek kıtlığı kendini göstermeye başlamıştı. Savaşın ilk günlerinde topçuları cephaneyi hesapsız harcadığı için, ellerinde az mermi kalmıştı. Öylesine büyük kayıplar vermişlerdi ki, Türklerin eline düşen Yunan esirlerine bakılırsa yüz ellişer kişilik bölükler otuzar kişiye inmişti. Şimdi Türkler, karşı saldırıya geçecek durumdaydılar. Ancak önlerinde daha çok çetin savaşlar vardı. Mustafa Kemal, Yunanlıları sol kanatta durdurmuş ve böylece Ankara’yı kurtarmıştı, ama onları daha Orta Anadolu’dan atması gerekiyordu. Kuvvetlerini bir karşı saldırı için sağa ve merkeze doğru kaydırdı. Burada, karşılarında, kendilerinden sayıca ve silahça üstün Yunan birlikleri bulunuyordu. Üç gün boyunca şiddetle çarpıştılar. Ancak saldırıdan çok savunmada başarılı olan Türkler, üç cephede de püskürtüldüler. İki taraf da ağır kayıplara uğramıştı. Türklerin elindeki cephane de tükenmek üzereydi. Grup komutanlarından biri Mustafa Kemal’e ancak bir tek karşı saldırı yapabileceklerini bildirmişti. O da, saldırının yapılacağı yeri tayin ederek, oraya yedek kuvvet getirtti. Topçu birliklerinden birine kendisi komuta etmek istemişti. Çarpışma sona erince, Mustafa Kemal, selam çakarak tekmil verdi: “Komutanım, mevziyi ele geçirdik. Cephanemiz de tükendi.”</p>

      <p class="paragraf">Her tarafta, bütün birlikler cephane yokluğundan yakınıyorlardı. Grup komutanı olan Kemalettin Sami Paşa bir topçu genel müfettişinden top mermisi istemiş, alamayınca küplere binerek müfettişi ölümle tehdit etmişti. Ancak bütün aldığı, bir gülümsemeden ibaret kaldı. Gece yarısı Mustafa Kemal’e telefon ederek isteğini tekrarladı, bundan da sonuç alamadı. Genel karargâhtaki bütün subaylar, grubun verdiği ağır kayıplardan acı acı söz ediyorlardı. Ama komutanlarını iyi tanıyan Mustafa Kemal, için için güldü ve, “Merak etmeyin, durum söylendiği kadar kötü değildir,” dedi.</p>

      <p class="paragraf">Fevzi Paşa’nın ısrarına rağmen, Mustafa Kemal, Yunanlıların geri çekileceğinden henüz emin değildi. Şimdi durum tersine dönmüş, Yunanlılar, Sakarya’nın doğusunda siper kazmaya başlamışlardı. Arkadan, çarpışma yeniden alevlendi. Halide Edip manzarayı, Sakarya vadisine hâkim bir tepeden seyrediyordu. Yerden toz ve duman bulutları yükselmekteydi. Mustafa Kemal’in çavuşu Ali yanına geldi, suratını buruşturarak, “Sol üzengiye ayağını geçirmemişsin,” dedi. “Paşa gönderdi, düzelteyim diye.” Mustafa Kemal, biraz ötede bir siperde gülerek kendisine bakıyordu. Halide Edip’e seslenerek, “Gelin hanımefendi, harp ediyoruz...” dedi. Sesi, en sevdiği oyunu oynayan bir çocuk gibi sevinçliydi.</p>

      <p class="paragraf">“Duatepe’ye saldırıyoruz,” diye devam etti Mustafa Kemal. “Solumuzdaki en yüksek tepe.” Aşağıdaki vadiyi çeviren tepeler, top ateşinin korkunç sesleri ve makineli tüfeklerin sinirli tiktaklarıyla inliyordu.</p>

      <p class="paragraf">“Elimdeki dürbünle savaş oyununu seyrediyordum... Evet, insanlar birbirine giriyor, nihayet süngü savaşları. Adeta kocaman karıncaların, yuvaları etrafında kavga etmeleri gibiydi.”</p>

      <p class="paragraf">Mustafa Kemal, “Şu sivri ehrama benzeyen tepeyi görüyor musunuz? O Karadağ’dır. Onun arkasından bakarsanız Yunan gerileyişini görürsünüz,” dedi.</p>

      <p class="paragraf">Halide Edip baktı. Güneşli göğün altında siyah bir toz bulutu arasında, kapkara bir insan sürüsü gidiyordu.</p>

      <p class="paragraf">Mustafa Kemal devam etti. “Yunanlılar cesaretli dövüşüyorlar. Kuvvetlerinin çekilişini kapatmak için topçuları kendilerini feda ediyor.”</p>

      <p class="paragraf">Mustafa Kemal’in kaburga kemiğini kırdığı Karadağ, birçok kanlı savaştan sonra, yarım tümen asker pahasına geri alınmıştı. 9 Eylül’de, Mustafa Kemal, karargâhını daha ileriye taşıdı. Halide Onbaşı da onunla beraberdi. Hayvanları kamyonlara yükleyerek, karargâh bürolarını Polatlı yakınlarında bir trene geçici olarak yerleştirdiler.<span class="dipnot char-style-override-12" xml:lang="tr-TR"><a class="footnote-link" href="#footnote-225-101" id="footnote-225-101-backlink">101</a></span></p>

      <p class="paragraf">Acaba bu, genel bir çekilmeye dönecek miydi? Yoksa Yunanlılar, sırtlarını Sakarya’ya dayayarak son bir savunmayı mı göze alacaklardı? Türk süvarisi, nehrin ötesinde, düşmanın ikmal yollarını hırpalamaya devam ediyordu. Daha uzaklarda, Yunan hatlarının gerisinde çete savaşları yeniden başlamıştı. Çeteler, dağlardan inerek taşıt kollarına saldırıyor, tren istasyonlarını sarıyor, rayları söküyorlardı. Yunan ordusundaki erlerden çoğu, Türk uyruklu Rumlardı, bunlar esir düşecek olurlarsa Harp Divanı’na verileceklerdi ve ihanetten dolayı ölümle cezalandırılacaklarını biliyorlardı. Bu yüzden Yunan birliklerinin cesareti, gittikçe kırılmaya başlamıştı. Genç bir Yunan esiri şöyle söylemişti: “Bize her tepeye saldırdığımızda, arkasında Ankara var diyorlardı. On altı gün geçti. Ankara görünmedi. Türklerin eline geçersek bizi öldüreceklerini söylüyorlardı. Durmadan makineli tüfeklerle bizi ileri sürüyorlardı.” Şimdi Türk kıskacı, Yunanlıların Türkleri kıskaca almak istedikleri gibiydi.</p>

      <p class="paragraf">Bu sırada Atina’dan genel çekilme emri geldi. 12 Eylül’de Sakarya’nın doğusunda bir tek Yunan birliği kalmamıştı. Yunanlılar, Anadolu yaylasının başlangıcındaki hareket noktalarına doğru ters yüzü geri dönmeye başladılar. Geçtikleri yerleri yakıp yıkarak Türklerden kaçmaya çalışıyorlardı. Ancak Türkler de, onları kovalayamayacak kadar bitkin bir haldeydiler. Sadece, Sivrihisar üzerine gösterişli bir süvari akını yaptılar, o kadar. Kral Konstantinos, siyasi nedenlerden dolayı askeri gücünü aşan bir işe girişmiş, fakat coğrafya onu yenmişti. İskender’in kördüğümünü çözme hayali de, Sakarya üzerindeki köprü ile beraber yıkılmış, düğüm yine çözülememişti. Profesör Toynbee, “Bir daha bir Yunan ordusunun Anadolu’nun bu kadar içerilerine girmesi herhalde söz konusu olmayacaktı,” der.</p>

      <p class="paragraf">Mustafa Kemal, birliklerini överken, “mübarek vatanımızı” kurtarmalarının Tanrı’nın yardımı sayesinde olduğunu ve Türklerde uyanan yeni bir ülküye dayandığını söyledi. Bu da milli bağımsızlık duygusuydu. Savaştan sonra sivil elbiselerini giydi, elinde güzel süet eldivenlerle, o dökülen otomobiline binerek Ankara’ya döndü. Meclis’e girerken alkışlarla karşılandı. Bu alkışlar üç hafta süreyle top sesleri altında yaşamış, sonra gittikçe uzaklaştığını duymuş olan Ankara halkının düzenlediği fener alayı sırasında da devam etti. Mustafa Kemal, bir harita önünde mebuslara, savaşı ve bundan alınması gereken dersleri açık bir şekilde anlattı. Bir arkadaşıyla şakalaşarak, “Galiba en iyi yapabildiğim iş, askerlikmiş,” dedi.</p>

      <p class="paragraf">Aynı zamanda Yunanlılar da, Atina kiliselerinde şükran ayinleri düzenliyorlardı. Her iki ordu, ileride tekrar karşılaşmak üzere, ayakta durduğuna göre, bu savaş berabere bitmiş sayılabilirdi. Ancak Churchill’in özetlediği gibi, “Yunanlılar, kendilerini öyle bir siyasi ve askeri duruma sokmuşlardı ki burada nihai zaferden başka her şey bir yenilgi demekti. Türkler içinse, nihai yenilgiden başka her şey bir zafer sayılabilirdi. Türklerin başındaki savaşçı başbuğ, bu durumun hiçbir yönünü gözünden kaçırmıyordu.” Mustafa Kemal şimdi Fevzi ve İsmet paşaların önerisi üzerine, Meclis tarafından müşirliğe (mareşalliğe) yükseltilmiş ve kendisine ayrıca Gazi unvanı verilmişti.</p>

      <p class="paragraf">Yıllar sonra bir ressam, Mustafa Kemal’e Sakarya Savaşı’nı resmeden bir tablo hediye etti. Kendisi, ön planda, yağız bir savaş atına binmiş olarak görünüyordu. Ressam, tebrik beklerken, birdenbire Mustafa Kemal’in, “Bu tabloyu kimseye göstermeyin,” demesi üzerine şaşırıp kaldı. Kimse ne söyleyeceğini bilemiyordu. Mustafa Kemal açıkladı: “Savaşa katılmış olan herkes bilir ki, hayvanlarımız bir deri bir kemikten ibaretti, bizim de onlardan geri kalır yerimiz yoktu. Hepimiz iskelet halindeydik. Atları da, savaşçıları da böyle güçlü kuvvetli göstermekle Sakarya’nın değerini küçültmüş oluyorsunuz dostum.”</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-96-backlink" id="footnote-225-96">96</a> <span xml:lang="en-US">İyi yolculuklar beyler!</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-97-backlink" id="footnote-225-97">97</a> <span xml:lang="en-US">Halide Edip Adıvar,</span> <span class="char-style-override-10" xml:lang="en-US">Türk’ün Ateşle İmtihanı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-98-backlink" id="footnote-225-98">98</a> <span xml:lang="en-US">Arif, 1926’da İzmir Suikastı davası sonunda idam edilmiştir.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-99-backlink" id="footnote-225-99">99</a> <span xml:lang="en-US">Gazi Mustafa Kemal,</span> <span class="char-style-override-10" xml:lang="en-US">Nutuk</span><span xml:lang="en-US">.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-100-backlink" id="footnote-225-100">100</a> <span xml:lang="en-US">Halide Edip Adıvar,</span> <span class="char-style-override-10" xml:lang="en-US">Türk’ün Ateşle İmtihanı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-101-backlink" id="footnote-225-101">101</a> <span xml:lang="en-US">Halide Edip, kahraman bir Türk havacısı olan Yüzbaşı Fazıl’la burada tanıştı. Fazıl, bir tek keşif uçağıyla Yunanlıların yirmi uçağı kadar iş görüyordu. Fransız kültürüyle yetişmişti. Halide Edip, bir havacıya, “Fazıl’a ne gönderelim?” diye sorduğu zaman subay, “</span><span class="char-style-override-10" xml:lang="en-US">Le Temps</span> <span xml:lang="en-US">gazetesi gönderin, Fazıl yalnız onu istiyor,” demişti. Bundan sonra yüzbaşı Fazıl’a</span> <span class="char-style-override-10" xml:lang="en-US">Le Temps</span> <span xml:lang="en-US">gazetesi yollandı.</span></p>
        </div>
      </div>
    </div>
  </div>
</body>
</html>
