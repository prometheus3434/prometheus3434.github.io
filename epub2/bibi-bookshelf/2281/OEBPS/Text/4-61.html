<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-61.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-61.html" xml:lang="en-GB">
    <div class="Basic-Text-Frame">
      <p class="split"></p>

      <p class="paragraf"></p>

      <p class="arabaslik-orta" id="toc_marker-5-13"><span>ELLİ YEDİNCİ BÖLÜM</span></p>

      <p class="arabaslik-orta-copy"><span>Yeni Bir Dil ve Tarih</span></p>

      <p class="paragraf"></p>

      <p class="paragraf">Gazi, Balkan devletlerinin, Ankara’da Balkan Birliği’ne hazırlık olarak yaptıkları ilk toplantıyı açarken, atalarının hep Orta Asya’dan geldiğini söylemişti: “Karadeniz’in kuzey ve güney yollarıyla, binlerce yıl deniz dalgaları gibi birbiri ardınca gelip Balkanlara yerleşmiş olan insan yığınları başka başka adlar taşımış olmalarına rağmen, aslında bir beşikten çıkan ve damarlarında aynı kan dolaşan kardeş kavimlerden başka bir şey değillerdir.”</p>

      <p class="paragraf">Bu sözler, Mustafa Kemal’in zihnini iyiden iyiye kaplayan ve daha önemli sorunları unutturmasa bile, değişik bir görünüme sokan yeni kuramları belirtiyordu. Alfabe değişikliğinin, Türkçenin, Arap ve Acem kalıplarından arınmasına yol açması oldukça doğaldı. Ancak, bunun yanı sıra girişilen, Türk tarihini değiştirme çabaları biraz aşırı görülebilirdi. Gazi, bu iki amaç için, iki bilimsel kurum yarattı: Türk Dil Kurumu ve Türk Tarih Kurumu.</p>

      <p class="paragraf">Gazi’nin bilgi dağarcığı, oldukça bölük pörçüktü. Gerekirse, o da içine doğan bir düşünceyi kitabına uydurmak için, arada sırada bir konuyu daha derinden incelediği olurdu. Ama, sistematik olarak okumaya hiç alışık değildi. Askerlik ve siyaset konularında geniş bilgisi vardı. Ancak, şimdi huzursuzlukla üzerine eğildiği dilcilik konusu, kendi alanının büsbütün dışında kalıyordu. Bununla beraber, hızlı ve kıvrak zekâsıyla, doymak bilmeden, başkalarının kafasını deşmeye koyuldu. Ne kadar dil bilgini bulduysa çevresine topladı. Az sonra, Türk dilinin “genel güzellik ve zenginliği” ve dünya dilleri arasında layık olduğu yere yükselmesi konusunda kendi görüşlerini güçlü bir şekilde belirtecek duruma gelmişti.<span class="dipnot char-style-override-12" xml:lang="tr-TR"><a class="footnote-link" href="#footnote-225-152" id="footnote-225-152-backlink">152</a></span></p>

      <p class="paragraf">Bu uzmanların görüşü, iki ayrı okulun düşüncesini yansıtıyordu. Bir yanda, dilin yalnız sadeleştirilmesi eğiliminde olanlar vardı. Bunlar, Arapça ve Farsça sözcüklerden, Türkçe karşılığı bulunabilenlerin dilden atılmasını yeterli buluyorlardı ki, bu akım yirmi yıldan beri süregelmekteydi. Öte yandan da dilin büsbütün arınmasını isteyenler vardı. Bunlar bütün Arapça ve Farsça sözcüklerin atılmasını, yerine Türkçe yeni sözcükler uydurulmasını öne sürüyorlardı. Gazi de, “arı Türkçe”cileri tutuyordu.</p>

      <p class="paragraf">Türk Dil Kurumu’nun yıllık toplantısı, Dolmabahçe Sarayı’nın muayede salonunda yapıldı. Açılış toplantısında bulunanlar binden fazlaydı. Salona radyo vericileri konmuş ve Gazi’nin verdiği söylev, yurdun belli başlı şehirlerinde alanlara yerleştirilen hoparlörlerle herkese duyurulmuştu. Delegeler arasında dünyaca tanınmış sözlükçülerin yanı sıra uzak bir Anadolu lehçesi üzerinde bir sözlük hazırlamış bir köy öğretmeniyle Sofya’dan gelen bir Ermeni de bulunuyordu. Bu Ermeni’nin dil üzerindeki çalışmaları, Gazi’nin dikkatini çekmişti.</p>

      <p class="paragraf">Gazi bundan sonra çoğu zamanını, eski yeni sözlük yığınları ortasında, “arı Türkçe sözcükler” bulmak ya da Türkçe ve yabancı sözcükler arasında filolojik bir bağ aramakla geçirecekti. Halk da dilin arınmasına katılmaya çağrılıyor ve yabancı sözcüklere bulunan Türkçe karşılıklar her gün liste halinde gazetelerde yayımlanıyordu. Gazi, söylevlerinde, dinleyenlerce anlaşılmayan yeni sözcükler kullanıyor, öyle ki kendisine karşı çok büyük bir sevgi besleyen Falih Rıfkı bile bazen buna sinirlenmekten kendini alamıyordu. Kendilerini Gazi’ye beğendirmek isteyenler, karşısında, gündelik dildeki Arapça ve Farsça sözcükleri bile kullanmaktan çekiniyor; bazıları da, hoşuna gitmek için, yeni sözcükler öğrenip kullanmaya çalışıyorlardı.</p>

      <p class="paragraf">Gazi, bir ara Viyanalı bir dilcinin ortaya attığı “Güneş-Dil Teorisi” ile ilgilendi. Buna göre ilkel insanın, güneşe bakarken duyduğu korku ve hayranlık karşısında çıkardığı sesler, sonradan sözcük halini almıştı. Bunları Aryan ya da Semitik köklere bağlama çabası başarısızlıkla sonuçlanmıştı. Ama şimdi, Türkçe ile bağlılıkları açıkça görülüyor, böylece Türkçe “bütün dillerin anası” oluyordu. Gazi, hemen Güneş-Dil Teorisi’nin, Dil-Tarih ve Coğrafya Fakültesi’nde öğrenilmesini emretti ve bu konuda geniş bir literatürün yayımlanmasını destekledi. Bu kuram, dil devrimcilerine uygun geliyordu. Çünkü böylece Türkçedeki bütün Arapça, Farsça, Latince ve benzeri sözcükler Türk kaynağından çıkmış oluyor ve kullanılmalarında bir sakınca kalmıyordu. Ama bu kuram daha ciddi bilginlerin güçlü eleştirileriyle karşılandı ve en sonunda bırakıldı. Gazi’nin, kendilerinden bu kuramı geliştirmelerini istediği uzmanlar da, gözden düşmüş oldular.</p>

      <p class="paragraf">Kendisi de yavaş yavaş, giriştiği denemelerin Türk dilini bir çıkmaza doğru götürdüğünü anlamaya başlıyordu. Bu da eskiden Osmanlı yüksek tabakasının kullandığı dil gibi, her Türk’ün anlayamayacağı bir “Enderun dili” halini almaya başlamıştı. Gazi, Büyük Millet Meclisi’nin açılışında vereceği bir söylevin taslağını okuduğu vakit, mebusların bunu yabancı bir dilde yazılmış sanacaklarını anladı ve bu işten vazgeçti. Böylece dilin arınması siyaseti bir yana bırakıldı ve sözcüklerin sadece yabancı bir kaynaktan geldiği düşüncesiyle dilden atılmasının doğru olmadığı ilkesi kabul edildi. Bundan sonra, Türkçe karşılığı bulunamayan yabancı bir sözcük, “Türkçeleşmiş” sayılıyor ve dilde kalması uygun görülüyordu. Böylece, Türkler, yazı dili ile konuşma dili arasındaki uçurumu kapatan ve okuması olan herkesin anlayabileceği sade bir dile kavuştular. Gazi’nin bütün devrimleri arasında “Türklük bilincini” en çok geliştirmeye yarayan da, belki de bu devrim oldu.<span class="dipnot char-style-override-12" xml:lang="tr-TR"><a class="footnote-link" href="#footnote-225-153" id="footnote-225-153-backlink">153</a></span></p>

      <p class="paragraf">Bu araştırmalar, Türkler ve Türkiye tarihi üzerinde yapılan araştırmalara paralel olarak yürütüldü. Gazi’nin özel sekreteri Hasan Rıza Bey, bir sabah, Çankaya’dan İstanbul’a dönmüştü. Gazi’yi hâlâ uyur bulacağını umuyordu. Çünkü onun geç yatıp geç kalkmaya alışık olduğunu bilirdi. Gazi, uyandığı vakit, genellikle yatağının içinde bağdaş kurarak oturur, geceliğini çıkarmadan sabah kahvesini ve ilk sigarasını içer, kâtibini çağırtarak o günkü işleri konuşur, bir gün önce vermiş olduğu emirleri gözden geçirir, çoğu kez de geri alırdı. Sultanların kullandığı bir sözü o da benimsemişti: “İçerken verilen ferman ayıkken uygulanmaz.” Sonra tıraş olur, bazen masaj yaptırır, özenle giyinir ve çalışmaya otururdu. Ama çalışmasının da belirli bir düzeni yoktu.</p>

      <p class="paragraf">Ancak o sabah, ortada bambaşka bir durum vardı. Sekretere söylediğine göre, Gazi, iki gece üst üste yatağına girmemişti. Yalnız kahve içerek, arada bir de sıcak bir banyo yaparak kırk saat durmadan kitap okumuştu. Hasan Rıza, onu kütüphanesinde, geceliğinin üzerine ropdöşambrını geçirmiş, bir kitabın üzerine eğilmiş olarak buldu. Söylediğine bakılırsa, hiç uykusu yoktu. Oysa gözlerinin yorulduğu belli oluyordu. Arada sırada gözkapaklarını ıslak bir tülbentle siliyordu. Okuduğu kitap, H. G. Wells’in <span class="italik">Dünya Tarihinin Ana Hatları</span><span class="italik char-style-override-11">’</span>ydı.</p>

      <p class="paragraf">Bu kitap, ona birçok şeyi açıklamıştı. Bitirir bitirmez Türkçeye çevrilmesini emretti. Kitap yayımlandıktan bir yıl sonra da, hemen aynı temellere dayanan bir <span class="italik">Türk Tarihinin Ana Hatları</span> çıktı. Wells, Gazi’nin en beğendiği adam olmuştu; sofrada ondan uzun pasajlar okuyordu. Wells, büyük bir tarihçi ve peygamberdi; İngiltere’nin en büyük düşünürüydü. Gazi’nin gözlerinin önüne yeni bir tarih görüşü seren adamdı.</p>

      <p class="paragraf">Gazi’nin istediği, Türkleri İslamiyet’in aşıladığı “millet üstü ümmet” düşüncesinden kurtarıp onlarda asıl yurtlarına karşı bir bağlılık duygusu uyandırmaktı. Kafasındaki sorunlardan biri de, bunu tüm olarak ele alınan bir dünya içinde Türk tarihine uygun düşecek bir geçmişe bağlamak ve böylece Türkleri yalnız Batı’ya özgü bildiği “uygarlığa” doğru ilerleterek, kendisini boyuna tedirgin eden Doğu-Batı uzlaşmazlığından kurtulmaktı. Wells, insanların aynı kaynaktan geldiği üzerindeki kuramı ile ona bu yolu açmıştı. Şimdi geriye kalan iş, Türk ırkının tarihini böyle genel bir açıklamaya uydurmaktı.</p>

      <p class="paragraf">Böylece, 1932’de Ankara’da, Türk Tarih Kurumu eliyle Tarih Kongresi’ni topladı. Bu kongreye Türkiye’nin her köşesinde tarih profesörleriyle öğretmenleri, dünyadan da belli başlı tarih bilginleri çağrıldı. Kongrenin görevi, Türklerin, uygarlığın beşiği olan Orta Asya’dan gelme Aryan bir beyaz ırk olduğunu ispatlayacak araştırmalarda bulunmaktı. Orta Asya’da kuraklık başlayınca Türkler de batı yönünde harekete geçerek Asya ve Afrika’nın çeşitli ülkelerine göç etmiş, uygarlıklarını da birlikte getirmişlerdi. Böylece, Anadolu çok eski zamanlardan beri bir Türk toprağıydı. Gazi, Türklere bu düşünceyi aşılamakla, onlara ırkla toprak arasında bir birlik duygusu vermeyi ve böylece Batılı anlamda bir yurtseverlik düşüncesi yaratmayı umuyordu.</p>

      <p class="paragraf">Gazi’nin objektif siyasi amacı buydu. Ama bunun arkasında kişisel ve subjektif bir neden de vardı. Artık yaşlanmaya başlayan ve üzerine aldığı işi de tamamlamak üzere olan Gazi’ye özel bir mistik gerekiyordu. O, bir yanıyla vatanını kurtaran, devrimleri yaratan bir eylem adamıydı; herkesin gördüğü, anladığı somut bir şekil. Ama, bir de, daha derin olan öbür yanı vardı: Çankaya sırtlarında at üzerinde dolaşır ya da akşamüstü elleri cebinde, arkasında köpeği, omuzları eğik, çiftliğinin korusunda gezinirken, eylemden kurama doğru yönelen, tek başına, yalnız bir adam. Bu da, düşünceleriyle baş başa kalmış bir adamın daha sisli bir hayaliydi. Öyle anlar oluyordu ki, düşüncesi, artık hareketsiz geçen günlük yaşayışının sınırları ve Anadolu’nun dört duvarı arasında hapsolmuş gibi geliyordu ona. Hayalini besleyebilmek için, gündelik hükümet işleri, yurdun çorak ve uykulu steplerine bağlanıp kalmış sert insanları, çevresindeki evet efendimciler ve her sözüne kafa sallayan entelektüel bozuntuları dışında daha değişik bir şeye ihtiyacı vardı.</p>

      <p class="paragraf">İnsanlarla yakınlığı giderek azalan, yetiştiği toprağa karşı duyduğu sevgiden büyük sevgi bilmeyen bir adam. Kimdi, nereden geliyordu? Bunun cevabını verecek olan, belki de tarihti; bütün insanlığın yurdu olan bir yerden, dünyanın dört bucağına çeşitli kollarını uzatmış bir ırkın <span class="italik">–kendi ırkının–</span> insanın dini tasalardan uzak olduğu bir çağa kadar inen tarihi.</p>

      <p class="paragraf">Amerikan Büyükelçisi Sherrill’e söylediğine göre, Türkler daha ilk zamanlarda, tıpkı kartal gibi bakışları keskin, uçar gibi hızlı, vücutları da kafaları kadar güçlü insanlardı. Çevrelerinden gelen maddi manevi herhangi bir baskıdan tedirgin olurlardı. Doğdukları yerin kapalılığına, uzaklığına bundan dolayı isyan etmişlerdi. Dünyaya bu yüzden yayılmışlar, hep aynı kökten gelen başka ırklarla dövüşmüş, kaynaşmış, ama onları her zaman kendi uygarlıklarından yararlandırmışlardı. Kısacası, uygar dünyanın ataları, Türklerdi.<span class="dipnot char-style-override-12" xml:lang="tr-TR"><a class="footnote-link" href="#footnote-225-154" id="footnote-225-154-backlink">154</a></span></p>

      <p class="paragraf">Böylece, o zamana kadar askerlik ve siyaset konularında elle tutulur gerçeklere bağlı kalmış, ırk nedenleriyle genişlemek yolundaki gerçekdışı düşünceleri ve bunları doğuran sakat heyecanları şüpheyle karşılamış olan bir zekâ, hayal peşinde koşmak gibi çelişkili bir duruma düşmüştü. Gazi şimdi eylem alanından, yabancısı olduğu kuram alanına yönelmiş, inanmak istediği şeylere inanır olmuş; kafası alışık olmadığı ve gerçeklerin yarı gerçekler ve yanlışlarla iç içe girdiği bir labirentte dolaşmaya başlamıştı. Gün geçtikçe birtakım uzmanlar, sözde uzmanlar, şarlatanlar ve ukalalar çevresini alıyor; tarih, arkeoloji, antropoloji, kafatasçılık, kökçülük, dilcilik konularında kendilerine uygun teorileri ortaya atıyor; kendi beğendikleri eserleri onu aydınlatmak bahanesiyle öne sürüyorlardı.</p>

      <p class="paragraf">Çankaya’daki sofra seminer masasına dönüşmüştü; tarih ve dil sorunları tartışılıyor, arada da şiir ve müzik konularına el atılıyordu. Kadınların katıldığı toplantılar daha resmi oluyor, bunların çoğunda Batı müziği çalan bir orkestra da bulunuyordu. Bu, ilericilik, uygarlık anlamına geliyordu. İnsana tasa ve hüzün veren alaturkanın Ankara Radyosu’nda çalınması yasaklanmıştı. Oysa Gazi, kendisi, bu müzikten hoşlanır ve daha samimi toplantılarda alaturka çaldırarak çoğu kez kendi de birlikte okur, çocukluğunda bellediği Rumeli türkülerinin çeyrek sesli gamlarını rahatlıkla söylerdi. Bir yabancı gramofon şirketi, söylevlerini plağa alması için kendisine bir makine hediye etmişti. Gazi, çoğu kez, plağa şarkı okur, sonra sesini kendi de beğenerek dinler ve dostlarının da beğenmelerini isterdi.<span class="dipnot char-style-override-12" xml:lang="tr-TR"><a class="footnote-link" href="#footnote-225-155" id="footnote-225-155-backlink">155</a></span></p>

      <p class="paragraf">Şiire ayrılan akşamlarda, örneğin Yahya Kemal gibi tanınmış şairler yüksek sesle şiir okur, arada bir Victor Hugo’dan dizeler söylenirdi. Gazi, kendi de on dokuzuncu yüzyıl Türk şairlerinden kalan şiirleri okuyarak bu resitallere katılırdı. Gazi, şairlere karşı içtenlikle saygı duyardı. Öyle ki, bir gün, genç şairlerden Nâzım Hikmet’in, kendisinden bir şiirini okuması istenince, “Ben kabare şarkıcısı değilim,” diye izin istemeden masadan kalkması bile bu saygıyı zedelemedi. Gazi kızmadı, sadece üzüldü. Çünkü, gerçekten, bu gençle şiir sanatı üzerine konuşmak istemişti.</p>

      <p class="paragraf">Çankaya gecelerinin kendine göre bir göreneği vardı ki, bu, kim gelirse gelsin değişmezdi. Her şeyde titiz olan Gazi, sofranın iyi kurulmuş olmasını ister ve çok kez oturmadan örtüyü, tabakları kendi eliyle düzeltirdi. Misafirler istedikleri yere otururlardı. Yalnız en önemli kişilerin belli yerleri vardı. Arkadan, içki gelirdi. Genellikle, rakı içilir; yanında, sindirime yardımcı olsun diye sakız leblebisi, ayrıca meze olarak barbunya pilakisi, zeytin, beyaz peynir bulunurdu. Ziyafet resmi değilse, bu içki faslı bazen bir saatten uzun sürer, asıl yemek sonra gelirdi. Ama, Gazi daha acıkmamışsa yemeği çoğu kez geri gönderirdi. Böylece, yemekler, gece yarısına doğru bir daha ısıtılıp gelince, tadı tuzu da pek kalmazdı. Gazi, yiyeceğe düşkün değildi, önüne ne konursa yer; en çok da, askerlikte alıştığı kuru fasulye ile pilavdan hoşlanırdı. Oysa bu, midesine dokunuyordu. Gündüzün çok az yer; ancak yumurtayı her zaman isterdi. Dünyada kendisine tek gerekli şeyin “bir dilim ekmek, bir de dostlarıyla yiyip içebilmek” olduğunu söylerdi. Şimdi, çoğu geceler, bu eski ve yeni dostlarla ciddi tartışmalar yapıyordu. Geleneksel karatahta ile silgi, odanın bir ucunda durur; yorgunluk nedir bilmeyen Gazi, sık sık tahtanın başına geçer, vakit ilerledikçe yorgunluklarını belli etmemek için çaba harcamak zorunda kalan konuklarını da bol bol tahtaya kaldırırdı.</p>

      <p class="paragraf">Diktatör Mustafa Kemal, eğitmen olmuştu. Konuklarını bir sınıfın öğrencileri yerine koyuyor, sofrada birbiri ardına sorguya çekiyor, onlara öğrettiği kadar da kendi onlardan bir şeyler öğreniyordu. Hepsinden düşüncelerini belirtmelerini isterdi. Yalnız, aralarından bazıları ihtiyatlı davranır, ötekiler kadar açık konuşmazlardı. Gazi, söylediğinin körü körüne kabul edilmesinden hoşlanmaz, rakipleriyle çekişip onları mat etmek zevki için bile olsa, kendisiyle tartışmalarını isterdi. Ne kadar can sıkıcı ve ukalaca olursa olsun, tartışmadan hoşlanır ve tartıştığı rakip önemsiz de olsa, onu mantığının gücüyle ikna etmek için sabaha kadar uğraşır, yaverlerinin gidip yatması için yalvarmalarını dinlemezdi. Ancak, tartışmaya artık hâkim olamadığı ya da sabrı tükendiği hallerde bile, masada kendisiyle aynı düşüncede olmayanlara kızmazdı. Kendi aklının üstünlüğüne öylesine güvenirdi ki, kendisinden aşağı yaratıkların kusurlarını kolayca bağışlardı.</p>

      <p class="paragraf">Uyguladığı yöntemlerden biri de, yemekte davetlilerden birine bir konu vermek ve bunu bir hafta sonra yüksek sesle açıklamasını istemekti. Bir gün, bir tarihçi, çalışmasını okurken Gazi, sözünü kesti ve “sınıf” dağıldıktan sonra kendisini alıkoyarak çalışma odasına götürdü. Orada denemeyi, kendi istediği biçimde, ona dikte etti. Tarihçinin ertesi toplantıda okuduğu bu deneme, Gazi’nin övgüleri, hazır bulunanların da alkışlarıyla karşılandı.</p>

      <p class="paragraf">Gazi, bir sentezciydi. Aynı zamanda iki şeyi birden gören, o tartıcı, soğuk bakışlarını masada gezdirerek, kendi konuşurken bile, çevresindeki çeşitli laflara kulak verir, bazen kaçırdığı bir şey olursa araya karışarak sorardı. Düşünceleri ayıklar, parça parça yan yana getirir ve herkesin kabul etmesi gereken bir sentez yaratırdı. Ama şimdi, siyaset alanını bırakarak, bilimin daha derin sularına gömüldüğü için, bu sentezleri başarmakta da biraz güçlük çekiyordu. Tarih alanında bu sentez, en sonunda, kendinden başkaları tarafından başarıldı ve Türklere, hem bilinebildiği kadarıyla gerçeğe yaklaşan, hem de milli gururlarını okşayan, bir tarih sağlanmış oldu.</p>

      <p class="paragraf">Gazi’nin, kadınları özgürlüğe kavuşturmak alanında giriştiği devrimin canlı sembolü Latife Hanım olmuştu. Kültür alanındaki reformları için de yeni bir sembol buldu. Ülkeye en gerekli olan insanlar, öğretmenlerdi. Gazi, bu yüzden yurtiçinde yaptığı gezilerde öğretmen yetiştirme ve eğitme konusuna karşı özel bir ilgi gösterirdi. Bu gezilerden birinde İzmir’de Afet adında genç bir öğretmenle tanıştı. Bir orman müfettişinin kızı olan Afet Hanım, o sırada, eğitimini tamamlamak için, ya İstanbul Yüksek Öğretmen Okulu’na ya da Avrupa’ya gitmeyi çok istiyordu. Gazi, Afet Hanım aslında Makedonyalı olduğu ve kendi söylediğine göre “ailesinden iyilik gördüğü için” onunla ilgilendi. Böylece eğitimini tamamlatmak ve arkadan da öğretmenlik mesleğinde ilerlemesini sağlamak konusunda yardım önerisinde bulundu. Afet Hanım bu öneriyi teşekkürle kabul etti. Önce Lozan’da, sonra İstanbul’da Fransız Lisesi’nde okudu. Daha sonra İsviçre’de doktorasını verdi.</p>

      <p class="paragraf">Gazi’nin bu şekilde davranışının anormal bir yönü yoktu. Daha önce de, birkaç çocuğu manevi evlat olarak almış ve annesine bırakarak bakılıp eğitilmelerini sağlamıştı. Bunlar, genellikle, köylerde rastladığı öksüz çocuklardı. Aralarında Zehra ve Rukiye adında iki küçük kız da vardı. Gazi, bunlardan birini bir yetimhaneden almış, ötekini de Latife Hanım’la geçen çocuksuz evliliği sırasında evlat edinmişti. Bu iki kız, şimdi Çankaya’da oturuyorlardı. Üçüncüsü de, Türkiye’nin ilk kadın pilotu olacak olan Sabiha adında, akıllı, güzel bir kızdı. Sonradan, bu manevi kızların arasına, eskiden yanında çalışmış mavi-yeşil gözlü, esmer tenli, ince bir kız olan Nebile de katılmıştı.</p>

      <p class="paragraf">Kızlar büyüyüp de sofrasında yer alacak yaşa geldikleri zaman, onların sevimliliklerinin ve yeteneklerinin farkına varmıştı. İçlerinde hiçbirinin olağanüstü bir güzelliği yoktu; bir salon kadını gibi zarif de değildiler. Bir çeşit bir baba-dost-öğretmen durumu, kızlar için belki birtakım psikolojik zorluklar doğuruyor; ancak Gazi’ye muhtaç olduğu bir aile dekoru sağlıyordu.<span class="dipnot char-style-override-12" xml:lang="tr-TR"><a class="footnote-link" href="#footnote-225-156" id="footnote-225-156-backlink">156</a></span></p>

      <p class="paragraf">Tarih öğretmeni olacak Afet Hanım’ın durumu, büsbütün başkaydı. Gazi kendisini himayesine aldığı zaman küçük bir çocuk değil, olgunluğunun eşiğinde bir genç kızdı. Bu tarihten sonra, yavaş yavaş evin yönetimiyle de uğraşmaya başladı. Afet Hanım, yumuşak, iyi huylu, alçakgönüllü, ciddi bir kızdı. Eve bakıyor, masasında başköşeye oturuyor, halk arasında Gazi’nin yanında yer alıyordu. Gazi’nin düşüncelerini dikkatle not ediyor, Türk Tarih Kurumu’nun ya da sosyal reformlarla ilgili diğer kurumların toplantılarında bunları savunmak için çaba harcıyordu. Afet Hanım, özellikle, Gazi’ye huzur veren bir arkadaş oldu.<span class="dipnot char-style-override-12" xml:lang="tr-TR"><a class="footnote-link" href="#footnote-225-157" id="footnote-225-157-backlink">157</a></span> Böylece, Latife Hanım’ın ayrılışından beri Çankaya’da hüküm süren boşluk doldurulmuştu. Gazi, elli yaş sularında ve hâlâ bekârdı; ama özel bir yaşamdan büsbütün yoksun olmayan bir bekâr.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-152-backlink" id="footnote-225-152">152</a> <span xml:lang="en-US">Amacı, Doktor Adnan’ın söylediği gibi, “Türkçeyi, Arap ve Acem kapitülasyonlarından” kurtarmaktı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-153-backlink" id="footnote-225-153">153</a> <span xml:lang="en-US">Öte yandan, dile rasgele birtakım gereksiz yabancı sözcükler sokuldu: “Enternasyonal, ganyan, konkuripik, enformasyon,” gibi. Bununla birlikte, ifade şekli öylesine sadeleşmişti ki, eski Osmanlı memurunun, “Zatıâlileri tarafından lütuf buyurulan tekâlif üzerinde imal-i fikreylemek bendeniz için şerefbahş olmuştur,” diye uzattığı cümleyi, Cumhuriyet devrindeki memur, “Teklifiniz düşünüldü,” diye toparlayabiliyordu (G. L. Lewis,</span> <span class="char-style-override-10" xml:lang="en-US">Turkey</span><span class="italik char-style-override-11" style="font-size:1.33em;" xml:lang="en-US">)</span><span xml:lang="en-US">.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-154-backlink" id="footnote-225-154">154</a> <span xml:lang="en-US">Bir gün Büyükelçi Grey’den, Amerikan yerlileri üzerinde Türk uygarlığının etkilerini gösteren bir kitap bulunup bulunmadığı sorulmuştu. Gazi’nin, kent kelimesinin Türkçe olduğuna karar vermesi ve bundan Türklerin İngiltere’ye de geçmiş olduğu sonucunu çıkarması, bir İngiliz diplomatını oldukça şaşırtmıştı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-155-backlink" id="footnote-225-155">155</a> <span xml:lang="en-US">Gazi’nin musiki zevkinin iki dallı olması, bir gün İstanbul’da şu şekilde kendini gösterdi: Park Otel’e biri Batı öbürü Doğu müziği çalan iki orkestra çağırtmıştı. Bunları ikide bir çaldıklarını yarıda keserek dinliyor, birini susturuyor, ötekini başlatıyordu. En sonunda, yemeğini bitirince, bu oyundan canı sıkılmış olacak ki, gitmek için ayağa kalktı ve, “Şimdi isterseniz ikiniz birden çalın,” diyerek lokantadan ayrıldı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-156-backlink" id="footnote-225-156">156</a> <span xml:lang="en-US">Gazi’nin evlat edindiği erkek çocuklar da vardı. Bunların öğrenim masraflarını verir, kendilerini işe yerleştirirdi. Ancak onlar kızlar gibi Çankaya’da oturmazlardı. Gazi’nin izniyle, Rukiye bir subayla, Nebile de bir diplomatla evlendiler, Zehra, Fransa’da okurken, trenden düşerek öldü.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-157-backlink" id="footnote-225-157">157</a> <span xml:lang="en-US">Afet Hanım, Gazi’nin ölümüne kadar yanından ayrılmadı. Şimdi, Doktor Afet İnan adı ile tanınmaktadır (bkz. kaynakça).</span></p>
        </div>
      </div>
    </div>
  </div>
</body>
</html>
