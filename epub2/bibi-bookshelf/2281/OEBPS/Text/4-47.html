<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-47.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-47.html" xml:lang="en-GB">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-4-25"><span>KIRK DÖRDÜNCÜ BÖLÜM</span></p>

      <p class="arabaslik-orta-copy"><span>Lozan Antlaşması’nın İmzalanması</span></p>

      <p class="paragraf"></p>

      <p class="paragraf">Mustafa Kemal, kendisine kafa tutan bu meclisi dağıtmak zamanının geldiğini anladı. Savaşı yönetmek için seçilmiş olan Birinci Büyük Millet Meclisi, artık görevini yerine getirmiş, gününü doldurmuştu. Barışı korumak ve Mustafa Kemal’in gerçekleştirmeyi tasarladığı reformları hızla yasallaştırmak için yeni bir meclis gerekiyordu: Eskisinden daha olgun, daha ağırbaşlı, sorumluluğunu daha iyi kavramış ve daha kolay yönetilebilir bir kuruluş.</p>

      <p class="paragraf">Mustafa Kemal, Rauf Bey’den kabineyi olağanüstü bir toplantıya çağırmasını istedi. Toplantı onun evinde yapıldı ve bütün gece sürdü. Birinci Büyük Millet Meclisi 16 Nisan 1923’te son olarak toplandı. Bu toplantıda, bazı karşı koymalara rağmen, seçimlerden önce son bir önlem niteliğinde yeni bir yasa kabul edildi. Buna göre, daha önceden dini siyasete alet edenler için uygulanan hiyanet cezasının kapsamı, Meclis’i tanımayanları ve saltanatın kaldırılışını kabul etmeyenleri de içine alacak şekilde genişletiliyordu. Bundan sonra yeni seçimlere gidildi. Parti adayları, Gazi tarafından teker teker ve dikkatle seçilmiş, muhalefet adaylarının cesareti de iyice kırılmıştı.</p>

      <p class="paragraf">Mustafa Kemal, daha yılın başlangıcında, bu amacı elde etmek için iki önlem almış bulunuyordu. Ona her şeyden önce gerekli olan, güvenebileceği bir siyasi kuruluştu. Basına, bundan dolayı, yeni bir parti kurmak niyetinde olduğunu açıklamıştı. Halk Fırkası adındaki bu parti, Meclis’teki grubunun yerine geçecekti. Gazi, fırka programını kaleme almak için ülkenin ileri gelen aydınlarını çağırdı. Fırka, sırası gelince, bir bildiri yayımladı. Fırkanın, isteyerek kesinlikten uzak tutulmuş olan programı, yeni devletin kuruluşundaki temel ilkelerin çerçevesi içinde kalıyor, bunun yanı sıra birtakım sınırlı reform önerileri getiriyordu. Mustafa Kemal, tecrübelerine dayanarak, bu seçimlerde daha belirli ilkelerle ortaya atılmak istemiyor, ileride yeni partinin eliyle yapmayı tasarladığı köklü devrimler üzerinde de, şimdiden açıklamada bulunmaktan kaçınıyordu.</p>

      <p class="paragraf">Gazi, bundan sonra halkla daha yakından ilişki kurmak zorundaydı: Bir yandan kendi görüşlerini halka aşılamak, bir yandan da onlarınkini öğrenmek için. Bu düşünceyle Batı Anadolu’da, özellikle son savaş bölgelerinde bir ay sürecek bir geziye çıktı.</p>

      <p class="paragraf">O zamana kadar, bütün gücünü savaşa vermiş olduğu için, halk karşısında fazla konuşmuş değildi. Fakat bu bir ay içerisinde halka, vatanseverlik duygularını kamçılayıcı ve öğretici nitelikte otuz dört büyük söylev verdi. Bunlardan bazıları altı yedi saat sürmüştü. Bu, ileride de çıkacağı yurt gezilerinin birincisiydi ve gittiği yerlerde idari amirler ve ileri gelenlerle yaptığı toplantılar bakımından, bundan önce Sivas ve Erzurum’a doğru ilerleyişini hatırlatıyordu. Fakat şimdi her şey açıkta oluyor; Gazi, çevresine toplananlar karşısında konuşuyor, onların sorularını cevaplandırıyordu. O güne kadar hiçbir Türk devlet başkanının, başkentinden çıkıp da halkla yüz yüze konuştuğu görülmüş değildi. Gazi; böylece geçmişten ayrılıyor, yönetenle yönetilenler arasında yeni ve insan insana bir ilişki kurmuş oluyordu.<span class="dipnot char-style-override-12" xml:lang="tr-TR"><a class="footnote-link" href="#footnote-225-125" id="footnote-225-125-backlink">125</a></span> Türkler artık kendi ülkelerinin yönetiminde söz sahibi olduklarına; milletin, egemenliğini gerçekten elinde tuttuğuna inanmaya başlayacaklardı. Mustafa Kemal’in rejimi, hiç olmazsa dış görünüşüyle, kökünü tabandan alan ve temelden tavana doğru gelişen bir rejim olacaktı. Şimdi giriştiği iş, askeri alanda kazanmış olduğu zaferlerden de, Lozan’da gütmekte olduğu diplomatik savaştan da daha zordu. Çünkü tutucu ve inatçı bir halkın bütün alışkanlıklarını, düşüncelerini değiştirecek köklü bir devrimin temelini atacaktı. Üstelik, halkın yorulmuş ve artık uzaklaşmış olan düşman tehdidi karşısında, kendini eski umursamazlığına bırakmaya başlamış olduğu bir sırada...</p>

      <p class="paragraf">Mustafa Kemal’in karşısına dikilecek başlıca engel, aşırı dindar çevrelerden gelecekti. Bu yurt gezisi sırasında yaptığı konuşmalarda en çok gericiliğin ve yobazlığın etkilerine karşı koymaya çalıştı. Aynı zamanda hâlâ Müslümanlığın savunucusu olarak görünmek zorundaydı. Tutucu Balıkesir’de, bir cami minberinden, Müslümanlığın en son ve en büyük din olduğunu, üstelik akıl ve mantığa da dayandığını söyledi. Oradakileri dindarlık ve kahramanlıklarından dolayı övdükten sonra, cemaate bundan böyle cuma günleri hutbenin Arapça değil, Türkçe okunacağını bildirdi. Böylece herkes anlayabilecekti. Hazreti Muhammet’in, devlet işlerini camide tartışmayı gelenek haline getirdiğini belirterek, kendisi de bir vaaz verdi ve yalnız halifelik üzerinde değil, Lozan görüşmeleri ve –halkımızı siyasi alanda eğitecek bir okul olan– yeni Halk Partisi’nin ilkeleri üzerinde de konuştu.</p>

      <p class="paragraf">Daha ilerici bir merkez olan İzmir’de değişik bir yol izleyerek halifeliğin, milleti haklı olan egemenlikten yoksun bıraktığını, halkın din propagandası yoluyla, Hilafet Ordusu’na katılmaya zorlandığını daha açık olarak anlattı. Türk milleti, yüzyıllar boyunca “bu gibi cahil ve bencil adamlara” kanarak “çerden çöpten yapılmış kulübelerde oturmak, karda kışta çıplak ayakla dolaşmak” zorunda kalmıştı. Artık bu gibi bağnazlıkları bir yana bırakıp kendine uygun bir yol seçmesinin zamanı gelmişti.</p>

      <p class="paragraf">İşte Halk Partisi’nin işi burada başlıyordu. Parti, sınıf ayrımı gözetmeksizin, herkesin mutluluğu için çalışacaktı. Halka çağdaş yöntemleri öğretecek, emeğinden aldığı verimin artmasını sağlayacaktı. Çiftçilere, üreticilere yardım yapılacak; İzmir’de toplanacak bir iktisat kongresi, Yeni Türkiye’nin süngülerle değil, endüstri araçlarıyla kurulduğunu dünyaya gösterecekti. Daha sonra yaptığı bir gezi sırasında, ülkenin belkemiği olan köylüye karşı beslediği saygıyı, Tarsus çiftçilerine verdiği demeçte şöyle dile getiriyordu:</p>

      <p class="arayazi"></p>

      <p class="arayazi"><span>“Şimdiye kadar, yani üç buçuk yıl öncesine kadar vatanın birçok unsurları içinde en çok zahmet, güçlük, acı çeken sizdiniz. Herkesten çok çalışan siz olduğunuz halde, en çok sıkıntıyı çeken sizdiniz. Bunun nedeni kimsenin sizinle ilgilenmemesiydi. Sizi düşünen pek az kimse vardı... Sizi ne zaman düşünürlerdi, bunu pek iyi bilirsiniz. Sizi ya savaş olunca</span> ya da hazinelerini doldurmak için hatırlarlardı... Sizin emeğinizden, fedakârlığınızdan başkaları yararlanırlardı. Artık bundan sonra böyle olmayacaktır. Çünkü her şeyden önce kendinizi düşünecek, kendi evinizi onaracak, kendi geçiminizi sağlayacak, ikinci derecede başkalarını düşüneceksiniz... Bundan sonra da daha iyi çiftçi ve daha iyi asker olacağız.”</p>

      <p class="arayazi"></p>

      <p class="paragraf">Balıkesir ve Tarsus gibi yerlerden sesini Lozan’da işittirmek pek kolay değildi ama, Mustafa Kemal bu küçük Anadolu kentlerinden halkın –savaşlarının meyvesini oluşturan– barış görüşmelerine karşın büyük bir ilgi duyduğunu görüyordu. Sonradan söylediği gibi:</p>

      <p class="paragraf"></p>

      <p class="arayazi">“Geçmişte her şeyi hoş görenler, yanlışları yapanlar biz olmadığımız halde, aslında yüzyılların birikmiş hesaplarının bizden sorulmaması gerekirken, bu konuda da dünya ile karşı karşıya gelmek bize düşmüştü. Millet ve memleketi gerçek bağımsızlık ve egemenliğine kavuşturmak için bu güçlük ve fedakârlıklara katlanmak bizim üzerimize yüklenmişti. Ben, olumlu sonuç alacağımıza kesin olarak güveniyordum. Türk milletinin varlığı için, bağımsızlığı için, egemenliği için ne olursa olsun elde etmeye mecbur olduğumuz esasların, dünyaca tasdik olunacağına da asla şüphe etmiyordum... Konferans masasında istediğimiz, zaten elde edilmiş olan bu hususların usulen açıklanıp onaylanmasından başka bir şey değildi... En büyük kuvvetimiz, en güvenilir dayanağımız, milli egemenliğimizi kazanmış ve onu bilfiil halkın eline vermiş ve halkın elinde tutabileceğimizi fiilen ispatlamış olduğumuzdu.”<span class="dipnot char-style-override-12" xml:lang="tr-TR"><a class="footnote-link" href="#footnote-225-126" id="footnote-225-126-backlink">126</a></span></p>

      <p class="paragraf"></p>

      <p class="paragraf">Mustafa Kemal’in konuşmaları genellikle bu yolda oluyordu. İstanbul gazetecileri kendisini dinlemek için İzmir’e geldikleri zaman, daha kesin konuştu. Türk milletinin barışı candan istediği üzerinde durdu. Fakat Lozan’daki Düveli Muazzama bunu gereği gibi değerlendiremeyecek ve görüşmelerin yine kesilmesine yol açacak olurlarsa, o zaman Türkiye, haklarının tanınması için yeniden silaha sarılmaktan çekinmezdi. İtilaf Devletleri, barış istemesini bir zayıflık belirtisi gibi görmemeliydiler. Sözlerini hareketlerle desteklemek için yeni sınıfları silah altına aldırdı, terhis edilmiş olanları da tekrar askere çağırttı. Eskişehir’i askeri bölge ilan etti ve her yana, askeri birliklerin birtakım önemli harekâtlara giriştikleri söylentisini yaydı.</p>

      <p class="paragraf">Mustafa Kemal, gezisine çıkmadan önce, bozulan sağlığını düzeltmek umuduyla İzmir’e gitmiş olan annesinin, orada öldüğü haberini almıştı. İzmir’e gelince mezarı başında şu konuşmayı yaptı:</p>

      <p class="paragraf"></p>

      <p class="arayazi para-style-override-14">“Zavallı annem vücudunu, bütün millet için amaç olan İzmir’in kutsal topraklarına bırakmış bulunuyor. Burada yatan annem, zulmün, baskının ve bütün milleti felaket uçurumuna götüren keyfi bir yönetimin kurbanı olmuştur.</p>

      <p class="arayazi para-style-override-15">... Mütareke zamanında Anadolu’ya geçtiğim vakit, annemi ıstıraplı bir halde İstanbul’da bırakmak zorunda kalmıştım. Yanımda kendisinin beraberime verdiği biri vardı. Onu Erzurum’dan İstanbul’a gönderdiğim zaman, annem bu adamın yalnız olarak geldiğini öğrenince, benim için halife ve padişah tarafından verilmiş olan idam kararının yerine getirildiğini sanmış ve kendisine inme inmiş. Annem, üç buçuk yıl, bütün gece ve gündüzleri gözyaşları içinde geçirdi. Bu gözyaşları ona gözlerini kaybettirdi. En sonra pek yakın zamanlarda onu İstanbul’dan kurtarabildim, ona kavuşabildim ki, o artık manen ölmüş, yalnız maddeten yaşıyordu. Annemin kaybına şüphesiz çok üzülüyorum. Fakat bu üzüntümü gideren ve beni avutan bir nokta vardır ki, o da anamız vatanı mahveden, çökerten yönetimin artık bir daha geri gelmemek üzere yok edilmiş olmasıdır.</p>

      <p class="arayazi para-style-override-16">... Annemin mezarı önünde ve Tanrı’nın huzurunda ant içiyorum, milletin bu kadar kan dökerek kazanmış olduğu egemenliğin korunması ve savunması için gerekirse annemin yanına gitmekten asla çekinmeyeceğim.”</p>

      <p class="paragraf"></p>

      <p class="paragraf">Zübeyde Hanım, İzmir’de Latife’yi görmüş, beğenmişti. Mustafa Kemal de Ankara’ya döndüğünden beri onunla mektuplaşıyordu. Latife Hanım mektuplarında Gazi’ye olan sevgisinden başka, onun işlerine karşı duyduğu ilgiyi de açığa vuruyordu. Gazi de bu ilgiyi karşılıksız bırakmamıştı. Fikriye’yi de kendine göre sevmiş ve arkadaşlığından hoşlanmıştı ama, onu hiçbir zaman nikâhla almayı düşünmemişti. Şimdi, Batılı bir devlet başkanı olarak Gazi’ye, halkın gözünde, eğitim görmüş, özgür kadın tipini canlandıracak bir eş gerekiyordu. Çünkü, yurt kadınlarını, bu yolda yetiştirmek dileğindeydi.</p>

      <p class="paragraf">Latife Hanım’ın bu rolü oynayabileceğini biliyordu. Hastalığı sırasında annesini ziyaret etmiş olan Latife’yi, onun ölümünden birkaç gün sonra gidip evinde gördü ve derhal evlenmelerini teklif etti. İlana, törene filan gerek yoktu. Latife Hanım, birkaç saat izin istemişti. Ertesi gün, Müslüman geleneklerince evlenme günü sayılan perşembe değil, bir pazartesiydi. Gazi, Latife Hanım’ı yanına alarak bir kadıya gitti ve hemen nikâhlarını kıymasını istedi. Kadı, önce çok şaşırdı. Sonra kendini toplayarak kabul etti. Evlenme töreni, Latife Hanım’ın babasının evinde, Batı göreneklerine uygun olarak yapıldı. Gelinle güveyin nikâhtan önce birbirini görmemelerini şart koşan İslam törelerinin aksine, yan yana bir masaya oturarak ant içtiler. Mustafa Kemal’in şahitliğini, Kâzım Karabekir Paşa yapmıştı.</p>

      <p class="paragraf">Latife Hanım, Ankara’ya yerleştikten biraz sonra, Gazi, onunla birlikte Güney Anadolu’nun belli başlı şehirlerinde bir “balayı gezisi”ne çıktı. Peçesiz eşini, onun da yardımıyla gerçekleştirmek istediği toplumsal devrimlerin canlı bir sembolü gibi tanıtıyordu. Türk kadını, bundan böyle erkek karşısında köleliği belirten bu gereksiz yükten kurtulmalı; erkeğin yanında onun da kendine özgü bir yeri olmalıydı. Kadına, çağdaş uygarlık çerçevesi içinde saygı gösterilmesi gerekirdi, tıpkı kendisinin gösterdiği biçimde. Latife Hanım, bunu belirtmek için, ayağında onun gibi külot pantolonla, siyah sıkma başının altında yüzü, meydan okurcasına açık, yanı başında duruyordu. Bir geçit resminde, ata erkek gibi binerek yanında yer almış, Gazi onu bir yavere benzeterek, bu halini beğenmişti.</p>

      <p class="paragraf">Mustafa Kemal, eşine karşı nasıl davranılmasını istediğini hemen belli etti. Adana’ya geldikleri zaman, şehrin hanımları, Latife Hanım’ı evlerinde misafir etmek istediler. Ancak, Gazi bunu kesin olarak reddetti, “Karım benimle birlikte kalacaktır,” dedi. Artık harem selamlık, kaçgöç gibi şeylerin ortadan kalkması gerekiyordu. Latife Hanım’ın ne kadar kültürlü olduğunu etrafa göstermekten hoşlanıyordu. Ondan, yüksek sesle Byron’dan bir şiir okumasını istedi, bundan kimse bir şey anlamadı. Arkadan Victor Hugo’nun bir şiiri geldi. Bunu da yarım yamalak anlayabildiler. Latife Hanım, Yunan eserlerine de çevirmenlik yapınca, Gazi etrafına gururla, “Bakın ne mükemmel bir karım var!” demek ister gibi baktı.</p>

      <p class="paragraf">Her gittiği yerde, gezisinin demokratik karakterini ortaya koymaya çalışıyordu. Doğulu görevlilerin pek hoşlandıkları o karşılıklı hediyeler alıp verilen, şatafatlı nutuklar çekilen resmi törenler geçmişte kalmıştı artık. Gazi, halkla kaynaşmak, kendisinin halktan ayrı olmadığını göstermek istiyordu. Mersin’de belediye başkanı, bir akşam yemeğinde, kendi eliyle hizmet etmek istemiş, bunu da pek becerememişti. Gazi, sinirlendi ve öfkeyle, “Otur yerine Allah aşkına,” diye çıkıştı. “Sen belediye başkanı mısın, yoksa garson mu?” Daha sonra bir havai fişek gösterisinde, Latife Hanım’la kendisine hazırlanan yaldızlı tahtlara oturmayı reddederek basbayağı iki sandalye getirtti ve halkın arasında yer aldı.</p>

      <p class="paragraf">Ancak, Latife Hanım’ı böyle açık gezdirmesi, birtakım kimselerin hoşuna gitmiyordu. Kadın-erkek ayrımının hâlâ güçlü olduğu bir ülkede gelenekleri kökünden sarsan bir davranıştı bu. Etkisi bazen olumlu oluyor, çoğu kez de kendisine karşı girişilen propagandalara konu teşkil ediliyordu. Gericiler, gazetelerde eşiyle beraber çıkan resimlerini elden ele dolaştırarak, “Bakın, karısını nasıl açık saçık teşhir ediyor,” diye gösteriyorlardı.</p>

      <p class="paragraf">Mustafa Kemal’le Latife Hanım, dışarıdan bakılırsa, anlaşmış bir çift gibi görünüyorlardı. Ancak kendi aralarında, kısa zamanda, birtakım anlaşmazlıklar baş göstermişti. Bunlar içki yüzünden çıktı. Yolculukları uzadıkça, Gazi, yorgunluk bahanesiyle, daha çok içmeye başlamıştı. Latife Hanım da bunun önüne geçmek için birtakım hilelere başvurdu. Konya’da kaldıkları son gece, bir ajans muhabiri gelerek, Gazi’nin son nutku üzerindeki haberleri, bir kez de kendisiyle gözden geçirmek istemişti. Mustafa Kemal bunu beğendi, nutkun da mükemmel olmasıyla övündü, sonra Latife Hanım’a dönerek, “Söyleyin de şu çocuğa bir kadeh rakı getirsinler,” dedi. Muhabir, Gazi’nin de bir kadeh içmek istediğini anlamıştı. Ancak Latife Hanım, bütün şişelerin bavullarla beraber trene gönderilmiş olduğunu söyledi. Mustafa Kemal birden kızarak bağırmaya başladı: “Misafirimiz gelmiş, ona bir kadeh rakı da mı vermeyeceksiniz?” Latife Hanım baş eğmek zorunda kalarak içkilerin getirilmesini emretti.</p>

      <p class="paragraf">Şimdi Meclis de feshedilmiş olduğuna göre, “İsmetçik”, Lozan’a dönebilirdi. Konferansın ölçüsü ve kuruluşu değişmişti. Artık masanın etrafında toplananlar, milletlerarası heybetli devlet adamları değildi. Lord Curzon çekip gitmiş, yerini Rumbold almıştı. Fransızları da, Türkiye’de görevli olan General Pellé temsil ediyordu. Yüce şöhretlerinden yoksun kalmış olan konferans, Rumbold’un dediği gibi “sönmüş bir balona” benzemişti. Aslında ise, konferansın kuruluşu, askıda kalan sorunlara paralel olarak değişmişti. Siyasi sorunlar daha önce çözümlenmiş; geriye ekonomik ve mali işleri kapsayan konular kalmıştı. Kapitülasyonları ilgilendirdikleri için çok karışık ve çetin olan bu konuların üzerine eğilecek kişilerin, devlet adamlarından çok, teknik uzmanlar olması gerekiyordu.</p>

      <p class="paragraf">“Ankara yabanisi”, bu sefer, konferansa daha iyi hazırlanarak gelmişti. Meclis, işini Rumbold’un sandığından daha çabuk görmüş; İsmet Paşa da elinde yabancı kontrol sisteminin tümünü içine alan, olumlu bir karşı öneriyle dönmüştü. Bunlar özellikle, Fransız yatırımlarını ilgilendiriyordu. Fransızlar, baştan beri uzlaşmaz davranmışlar; tazminat, Osmanlı borçları faizlerinin altınla ödenmesi, savaştan önce Osmanlı hükümetinden kopardıkları ayrıcalıkların tanınması gibi konularda sıkı sıkı pazarlığa girişmişlerdi.</p>

      <p class="paragraf">Son zamanlarda bir “açık kapı” siyaseti güden Ankara’nın Amerikalılarla uygun şartlarla alışverişe başlaması, onların da böylece ekonomik alana sokulmaları, Fransızların tutumunu büsbütün sertleştirmişti. Büyük Millet Meclisi, Rauf Bey’in isteğine uyarak, Amerikan Chester Grubu’na, demiryolu, liman yapımları ve buna benzer kalkınma projeleri üzerinde izin vermiş; grup temsilcilerinin Ankara’da iyice yerleşmesi Avrupalı rakiplerini bir kat daha kuşkulandırmıştı.</p>

      <p class="paragraf">Konferansta gözlemci olarak bulunan Amerikan Büyükelçisi Grew, bu yüzden Fransızlar karşısında dayanması için İsmet Paşa’yı destekliyor ve İtilaf Devletleri’nin savaşa yeniden başlayacakları yolundaki korkularını yatıştırıyordu. Anlattığına göre, İtilaf Devletleri bir gece, sabahın ikisine kadar süren yedi saatlik bir toplantı sırasında İsmet Paşa’ya öyle yüklenmişlerdi ki, New York zenci mahallesindeki karakolda geçen bir soruşturma, bunun yanında kibar bir yemek sohbeti gibi kalırdı. İsmet Paşa, Rumbold’un İstanbul’a bildirdiği gibi “örs ile çekiç arasında” kalmıştı. Büyük Millet Meclisi’nde karşılaştığı güçlükler, sinirlerini bozmuştu. Ülkedeki muhalefet mebuslarının, bu ara seçimler dolayısıyla susmuş olsalar bile, onu gözden düşürmek için fırsat kolladıklarını biliyordu; öte yandan Rauf Bey onu sabırsız bir telgraf bombardımanına tutuyor, iki ayağını bir pabuca sokarak büsbütün telaşlandırıyordu.</p>

      <p class="paragraf">Meclis’te, İsmet Paşa’yı savunmak dürüstlüğünü göstermiş olan Rauf Bey, onun diplomatlığına pek güvenmiyordu. O da, şimdi Lozan’dan kabineye gönderdiği raporlarda, hemen geri çağrılmasını gerektirecek kadar kuşku veren, uzlaşma yanlısı bir tutum takınmıştı. Rauf Bey olsa, denizcilere özgü yöntemlerle başka türlü davranırdı. İtilaf Devletleri’ne karşı kullanılacak taktik “ister al, ister bırak” olmalıydı. Kabine, İsmet Paşa’yı belirli öneriler ileri sürmekle görevlendirmişti. Onun da yapacağı, bunların tümü üzerinde ısrar etmek ve perakende pazarlıklara girmekten kaçınmaktı. Öte yandan, İsmet Paşa da Ankara’nın kendisine hiçbir hareket özgürlüğü tanımamış; değil yalnız görüşülecek konuları, görüşme biçimini bile dikte etmiş olmasından yakınıyordu. Yardımcısı da, Rauf Bey’in emektar <span class="italik">Hamidiye</span>’nin kaptan köprüsünden komuta eder gibi talimat verdiğini söylüyordu.</p>

      <p class="paragraf">İsmet Paşa da, gitgide, “Rauf Bey’in Gazi’ye bildirmeden talimat vermekte olduğu” kuşkusuna kapılmış ve “görüşmelerin ciddi ve nazik bir döneme girdiğinden söz ederek, Mustafa Kemal’in bizzat durumu izlemesini” istemişti. Gazi, bunun üzerine şimdiye kadar Rauf Bey’e saygı göstererek katılmadığı kabine toplantılarında bulunmaya ve arada sırada hükümet kararlarını kendisi kaleme almaya başladı. Ancak, kendi deyimiyle, “iki tarafa karşı takındığı tutum yumuşak olmadı ve bir tarafa hak vererek öbür tarafı susturmak sistemini uygulamadı.”</p>

      <p class="paragraf">Haftalar gelip geçiyor, konferans sürüp gidiyordu. Sinirler gerilmeye başlamıştı. Bir gün Rumbold, öylesine çileden çıktı ki, “Türklerin tutumu yüreğimi bulandırıyor (m’écoeure),” diye bağıracak kadar ileri gitti. İsmet Paşa bunu, tam tersine anlayarak, “yüreklendiriyor” sanıp, gülümseyerek karşıladı. “Ömründe hiç bu kadar yorgunluk duymadığını” söylüyordu. Yeşil Chartreuse likörüne dadanmıştı; bu arada, sırasıymış gibi, şiddetli bir öksürüğe tutuldu. Rauf Bey’e karşı kızgınlığı arada bir alevleniyor; görüşmelerin bütün ayrıntılarıyla Ankara’dan yürütülmek istenmesinin, 1877’de Ruslarla olan savaşın saraydan yönetilmesinden farkı yoktu, diyordu. Bir keresinde, kendi yerine Rauf Bey’in konferansa gelmesini istedi ve Mustafa Kemal’den sert bir karşılık aldı.</p>

      <p class="paragraf">Ne İtilaf Devletleri ne de Türkler savaş istedikleri için, sorun her maddeye bir formül bulmaktı; en sonunda, özellikle İngilizlerin uzlaştırıcı çabalarıyla, herkesin durumunu kurtaracak birtakım formüller bulundu. Borç sorunu, ileride yapılacak anlaşmalara bırakıldı. Tazminat isteklerinden vazgeçildi. Ekonomik ayrıcalıklar konusu, değerlerine göre, Türk yasalarına uygun olarak ele alınacaktı. Geçici bir süre için, belirli sayıda yabancı adli danışmanlar kabul edildi. Mustafa Kemal, anlaşma imzaya hazır olduğu sırada “her çeşit kapitülasyonun kökünden ve ebediyen kaldırılmış olduğunu” haklı olarak ileri sürecekti.</p>

      <p class="paragraf">Rumbold, Kral V. George’a yazdığı bir mektupta, bu antlaşmayı, “pek parlak olmasa bile, en az kötü koşulları kapsayan bir belge” diye niteledi. <span class="italik">The Times</span> ise “bir cömertlik ve adillik örneği” diyor ve Türklerin konferanstaki tutumunu överken, “Acaba Türkiye, bir mucize ile, uygar bir devlet mi oldu?” diye soruyordu. Barış, 24 Temmuz 1923 günü, Lozan Üniversitesi’nin duvarları ağır örtülerle kapalı tören salonunda, Rumbold tarafından imzalandı. Bir tek o, <span class="italik">Daily Express</span>’in yazdığına göre, “Ascot at yarışlarındaymış gibi” başına gri bir silindir şapka giymişti.</p>

      <p class="paragraf">Mustafa Kemal, İsmet Paşa’yı telgrafla kutladı: “Ülkeye bir sürü yararlı hizmetlerden ibaret olan ömrünüzü bu kez de tarihi bir başarıyla taçlandırdınız.” Rauf Bey’in bir gün geç gönderdiği tebrikleri, daha isteksiz bir tondaydı. Kendisi adına hazırlanan telgrafı gördüğü zaman, “Bu müsveddede adeta her işi yapan İsmet Paşa’ymış gibi gösteriliyor. Biz, burada, bir şey yapmadık mı?” demişti.</p>

      <p class="paragraf">Barışın imzalandığını haber vermek için Ali Fuat ile Rauf Bey, Çankaya’ya birlikte gitmişlerdi. Yataktan yeni kalkmış olan Mustafa Kemal onları, sırtına sabahlık diye geçirdiği bir Arap maşlahıyla karşıladı. Tarihi telgrafı okurken heyecanlandığı gözle görülüyordu. Sonra kendini toparlayarak, “Doğrusu,” dedi, “barışın imzalanacağını ben de umuyordum ama, son günlerde içime bir tereddüt ve şüphe düşmüştü. Bu adamların son anda düşüncelerini değiştirmelerinden hep çekiniyordum. Beni çok sevindirdiniz. Teşekkür ederim.”</p>

      <p class="paragraf">Rauf Bey kısa ve heyecanlı bir konuşma yaparak bu başarının, başta Mustafa Kemal olmak üzere, Kâzım Karabekir, Ali Fuat ve Refet paşaların eseri olduğunu söyledi. Kendisi de onlarla birlikte çalıştığı için mutluydu. “Ta Amasya’dan beri,” diye açıkladı, “içimden elinizi öpmek geliyordu. Ama bu dileğimi açığa vuramıyordum. İzin verirseniz, elinizi şimdi öperek, her zaman içimde olan bu duyguyu belirtmiş olayım.”</p>

      <p class="paragraf">Gazi, böyle bir hareketin gereksiz olduğunu söyleyerek, elini vermedi. “Sizin ülkeye ettiğiniz hizmetler, bizimkinden aşağı kalmaz,” dedi.</p>

      <p class="paragraf">Hepsi de heyecan içindeydiler. Sakinleşmek için birer kahve içtiler. Latife Hanım misafirleri yemeğe alıkoydu. Gazi, İsmet Paşa’nın Ankara’ya dönmek üzere Lozan’dan ayrılmış olduğunu söyledi. Rauf Bey’in, “Evet, ayrılmış ve izninizle ben de ayrılmak istiyorum,” demesi onu şaşırttı. Rauf Bey, artık barış imzalanmış olduğuna göre, başvekillikten çekilmek, İkinci Meclis toplanıncaya kadar, kendi seçim bölgesi olan Sivas’a gitmek istediğini söyledi. Çok çalışmış, yorulmuştu; midesinden de rahatsızdı. Sonunda gerçek nedeni açıkladı: İsmet Paşa’nın Lozan’da değil yalnız kendisine, bütün kabine üyelerine karşı takındığı tutum. “Ben, şahsen bir daha İsmet Paşa’yla yüz yüze gelmek istemem. Onunla bir arada çalışmama da olanak yoktur. Barışı kendi imzaladığına göre, koşullarını uygulamak da ona düşer kanısındayım.”</p>

      <p class="paragraf">Gazi, “Yani geldiği zaman kendisini karşılamak da mı istemiyorsun?” diye sordu. Rauf Bey, “Hayır,” dedi. “Beni bağışlayın. Fakat bu kadar haksız saldırıdan sonra, İsmet Paşa’yı bir daha görmek istemem.”</p>

      <p class="paragraf">Mustafa Kemal onu yatıştırmaya çalıştı. Ancak, Rauf Bey çekilmekte ısrar etti. Bunun asıl nedeni, yalnız İsmet Paşa ile arasındaki anlaşmazlık değildi. Gelecekten de çekiniyordu. Taarruzdan önce Refet Paşa’nın evinde geçirdikleri geceyi ve Mustafa Kemal’in barış imzalanır imzalanmaz olağanüstü yetkilerini bırakmak konusunda verdiği sözü unutmamıştı. Şimdi barış imzalanmıştı, ama o, böyle bir şeye niyetli görünmüyordu. Tersine, bu yetkileri yeni bir partinin başına geçerek daha güçlendirmeyi tasarlıyor ve Rauf Bey’in düşüncesine göre, yeni Türk Devleti’nin demokratik gelişmesine daha baştan engel oluyordu. Kuşkularını, her zamanki açıksözlülüğüyle Gazi’ye anlattı. Onu, partiler ve kişiler üstünde, yön tutmayan, arabulucu bir devlet başkanı durumunda görmek istediğini söyledi. Oysa, şimdi Gazi, gündelik politikaya karışmış bulunuyordu.</p>

      <p class="paragraf">Ali Fuat Paşa da, Rauf Bey’in bu düşüncelerini paylaşmaktaydı. Halk Fırkası kurulurken, Gazi’nin parti ile birlikte olmasının, demokrasi yolundaki bir ülkede, başka partilerin gelişmesini önleyeceğini ileri sürmüştü. Gerçekten de, son seçimler sırasında Gazi’nin hem parti başkanı, hem de başkomutan olarak, güçlü mevkiinden yararlanması, herhangi bir muhalif grubun ortaya çıkmasını önlemişti.</p>

      <p class="paragraf">Şimdi, barışı izleyen siyasi dönemin baş sorunu bu olacaktı: Gazi’nin kendisiyle, Rauf Bey ve ötekilerin tasarladığı demokratik kuvvetler arasında iktidar savaşı. Mustafa Kemal şu sırada bu konuda bir tartışmaya girişmek istemiyordu. Rauf Bey’in çekilmesinden dolayı üzüntülerini bildirdi. O da, “Üzülmeyin paşam,” diye karşılık verdi. “Bu ülkeyi bir düzine namuslu adamla yönetebilirsiniz.” Sonra Sivas’a hareket etti. İstasyonda kabine arkadaşları ve dostları tarafından uğurlandı. Gazi, Fethi Bey’i başvekilliğe atadı. Niçin İsmet Paşa’yı seçmediğini soranlara, “Onu sonrası için saklıyorum,” diye cevap verdi.</p>

      <p class="paragraf">Ali Fuat Paşa, meclis ikinci başkanı olarak kalmaya şimdilik razı olmuştu. Fakat, üç ay sonra, Mustafa Kemal’in tek parti yönetimine karşı güvensizliğinden dolayı, o da çekilerek askerliğe döndü. Gazi’ye sormuştu: “Senin şimdi havarilerin kimlerdir; bunu anlayabilir miyiz?” Baştan savma bir cevap aldı: “Benim havarilerim yoktur. Memleket ve millete kimler hizmet eder ve hizmette liyakat ve kudret gösterirse, havari onlardır.”</p>

      <p class="paragraf">Rauf Bey’in gidişinden birkaç gün sonra, İsmet Paşa, konferanstaki arkadaşlarıyla birlikte Ankara’ya döndü; resmen karşılandı, alkışlandı. Gazi, Çankaya’da şerefine bir ziyafet verdi. Yemekten önce, konferans üzerinde tartışmalar yapılırken, İsmet Paşa, Rauf Bey’le kabinenin kendisine çıkardıkları güçlüklerden duyduğu üzüntüyü belirtmekten kendini alamadı. Gazi’ye: “Karşılaştığım bütün güçlükleri yalnız siz çözdünüz, yardımıma koşup beni kurtardınız. Siz olmasaydınız, Lozan’dan cenazem gelirdi benim, cenazem!” dedi.</p>

      <p class="paragraf">Fethi Bey, sinirlenerek ona, “Tenkit ettiğiniz kabinede ben de vardım,” diye hatırlattı. İsmet Paşa kendisine ters bir cevap verdi. İkisi de öfkeyle yerlerinden fırladılar. Kadınlar telaşlandı, erkekler araya girerek tarafları yatıştırdı. Gazi yemeğe başlama emrini verdi. Ancak, yemekte çok az konuştu. Konukların üstüne kara bir bulut çökmüştü. İsmet Paşa’nın dönüşü, bu sıkıntılı hava içinde kutlandı.</p>

      <p class="paragraf">Hükümet, anlaşmayı yeni meclisin onayına sunarken, Misakımilli sınırları içindeki topraklardan bir parçasının bile verilmemiş, bu sınırlar ötesinde de herhangi bir toprak kazancı düşünülmemiş olduğu üzerinde önemle durdu. İsmet Paşa antlaşmayı, “bütün bir devir süren savaşın sonu” olarak niteledi. Türkiye bir imparatorluk değildi artık, zaten geçen elli yılda bu, onun için sadece zararlı olmuştu; Türkiye şimdi egemen bir devletti, uluslararası alanda herhangi başka bir devlet gibi, kendi gücüne güvenen, bağımsızlığını sakınan bir devlet.</p>

      <p class="paragraf">İsmet Paşa, yıllar sonra bu antlaşmayı, tarihi perspektif içinde değerlendirdiği vakit, bunun sürekli bir barış aracı olduğunu söyler. Çünkü, “İki taraf da çarpışmaktan büsbütün bıkmış ve yapılan fedakârlıklar tahammülü aşmayacak, haklı görülebilecek sınırlar içinde kalmıştı.”</p>

      <p class="paragraf">Gerçekten de bu, Birinci Dünya Savaşı’ndan sonra, yenik düşmüş Orta Avrupa devletlerinden birinin galip devletlere kendi koşullarını kabul ettirerek imzaladığı tek antlaşmadır. İkincisinden sonra da, gelecek için sürekli bir barış aracı olarak ayakta durabilmiştir. Bu da, antlaşmanın yapay kuramlara değil, gerçek olanaklara dayanmasındandır. Bunun şerefi, herhangi bir genişleme hevesinden kendini alıkoyabildiği için, önce Mustafa Kemal’in, sonra da bu sınırlı amaçlara varmak yolunda gösterdiği sabır ve inattan dolayı, İsmet Paşa’nındır. İkisi de İtilaf Devletleri arasındaki anlaşmazlıklardan yararlanmayı iyi bilmişler, ikisi de sabırlı davranarak, Musul ve Boğazlar gibi, uluslararası çapraşık sorunlara yol açan ve hemen çözümlenmesi mümkün olmayan sorunları ilerideki görüşmelere bırakmak akıllılığını göstermişlerdir.</p>

      <p class="paragraf">Antlaşmanın imzasından iki buçuk ay sonra, İtilaf kuvvetleri İstanbul’u boşalttılar. Bu, Harington için önemli bir gündü. Her biri en aşağı bir seksen boyundaki erlerden kurulu, renkli muhafız alayı ortasında atına binmiş Boğaz kıyısında ilerlerken, Türkler onu alkışlamaktan kendilerini alamadılar. Rıhtımda, müttefiklerinin kıtaları ile Türk birlikleri tarafından karşılandı. Büyük bir kalabalık, askerlerin arkasına yığılmış, sıkıştırıyordu. Harington, Türk bayrağını selamladığı zaman kordon yarıldı ve o, “daha ne olduğunu anlamadan, karısıyla kendisi arasına giren on beş bin Türk’ün ortasında kalıverdi.” <span class="italik">Arabic</span> gemisine bindi. Gemi bütün düdüklerini öttürmeye başladı. <span class="italik">Malborough</span> gemisi de Auld Lang Syne’i çalarak yanında gidiyordu. Bütün Birinci Dünya Savaşı’ndan daha uzun sürmüş olan bir işgal, böylece sona ermişti.</p>

      <p class="paragraf">Bundan sonra Gazi, Türkiye’nin toprak bütünlüğünün bir belirtisi olarak İstanbul yerine Ankara’nın devlet merkezi olmasına karar verdi. Meclis’e bunu öneren bir yasa tasarısı sundu. Basın ve koyu İstanbullular, bu öneriye, şiddetle karşı koydular. Halifeliğin merkezi olan İstanbul’un devlet merkezi olarak da kalmasında ısrar ediyorlardı. İstanbul dört yüz yetmiş yıldır merkez olagelmişti. Ondan önceki bin yüz yıllık Bizans dönemi de ayrı.</p>

      <p class="paragraf">Uzaklığı, sert iklimi, ilkel görünüşü, uygar bir kent için çok gerekli olan su ve daha bir sürü şeyin bulunmaması dolayısıyla, Ankara başkent olmaya elverişli değildir, deniliyordu. Buna karşılık, düşman akınlarına karşı güvenli bir stratejik ve coğrafi konumu vardı. Ayrıca, Milli Mücadele’nin sembolü olarak, mistik bir değer kazanmıştı. Üstelik, Gazi, öteden beri sürüp gelen ahlaksızlığı, sinsi gelenekleri, entrika alışkanlıkları yüzünden İstanbul’a karşı derin bir güvensizlik duyuyordu. Gençliğinde, Osmanlı İmparatorluğu’nun çöküşe mahkûm oluşunu, Osmanoğullarının Anadolu’nun sert yaylasını bırakıp Boğaz kıyılarına yerleştikleri tarihe bağlamış değil miydi?</p>

      <p class="paragraf">Mebusların çoğu Anadolulu oldukları için, Mustafa Kemal, tasarıyı Meclis’ten geçirmekte güçlük çekmedi. Kanun maddesi şöyleydi: “Türkiye Devleti’nin makarrı idaresi,<span class="dipnot char-style-override-12" xml:lang="tr-TR"><a class="footnote-link" href="#footnote-225-127" id="footnote-225-127-backlink">127</a></span> Ankara şehridir.” İstanbul, hilafet merkezi olarak kalıyor; Ankara, Meclis’in merkezi, dolayısıyla başkent oluyordu. Bundan sonra İstanbul da, Dersaadet, Konstantiniye gibi çeşitli adlarla değil, yalnızca İstanbul olarak adlandırılacaktı.</p>

      <p class="paragraf"></p>

      <p class="paragraf"></p>

      <p class="paragraf"></p>

      <p class="paragraf"></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-125-backlink" id="footnote-225-125">125</a> <span xml:lang="en-US">Gazi’nin kimliği, halk gözünde, birkaç yıl sürece, pek iyi kavranmamıştı. Bir gün Anadolu’da erleri denetlerken, “Allah kimdir, nerede yaşar?” diye sordu. Er, hoşa gidecek bir cevap vermek için, “Allah Mustafa Kemal Paşa’dır. Ankara’da oturur,” dedi.</span></p>

          <p class="dipnot"><span xml:lang="en-US">Mustafa Kemal, “Peki, Ankara neresidir?” dedi.</span></p>

          <p class="dipnot"><span xml:lang="en-US">Er, “Ankara İstanbul’dadır,” karşılığını verdi.</span></p>

          <p class="dipnot"><span xml:lang="en-US">Biraz ötede, bir başka ere sordu: “Mustafa Kemal kimdir?”</span></p>

          <p class="dipnot"><span xml:lang="en-US">“Padişahımızdır.”</span></p>

          <p class="dipnot"><span xml:lang="en-US">(İrfan Orga,</span> <span class="char-style-override-10" xml:lang="en-US">Phoneix Ascendant.</span><span class="italik" style="font-size:1.33em;" xml:lang="en-US">)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-126-backlink" id="footnote-225-126">126</a> <span xml:lang="en-US">Gazi Mustafa Kemal</span><span class="italik" style="font-size:1.33em;" xml:lang="en-US">: Nutuk.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-127-backlink" id="footnote-225-127">127</a> <span xml:lang="en-US">İdare merkezi.</span></p>
        </div>
      </div>
    </div>
  </div>
</body>
</html>
