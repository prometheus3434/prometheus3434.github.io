<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-37.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-37.html" xml:lang="en-GB">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-4-15"><span>OTUZ DÖRDÜNCÜ BÖLÜM</span></p>

      <p class="arabaslik-orta-copy"><span>Eskişehir’in Düşüşü</span></p>

      <p class="paragraf"></p>

      <p class="paragraf">İtilaf Devletleri, Londra Konferansı’nın başarısızlıkla sonuçlanmasından sonra, Türk-Yunan uzlaşmazlığında tarafsızlıklarını ilan ettiler. Ancak ne bu, ne de Yunanlıların İnönü’ndeki yenilgileri, Kral Konstantinos üzerinde bir etki yaptı. O hâlâ, İngiliz hükümetinin değilse bile, Lloyd George’un kendisini desteklediğine inanmak istiyor ve eski adaşı gibi Konstantinopolis’te hükümdarlık tahtına oturmayı hayal ediyordu.</p>

      <p class="paragraf">1921 haziranı başlarında kendi kendisini Yunan orduları başkomutanlığına atadı. Arkasından da Haçlılardan beri Anadolu toprağına ayak basan ilk Hıristiyan kral olarak İzmir’e gitti. Söylentiye göre, Aslan Yürekli Richard, körfezin karşı yakasında karaya çıkmıştı. Konstantinos da onu izleyerek aynı kıyıda oturdu. <span class="italik">Times</span>’a verdiği bir demeçte yakında girişeceği saldırıdan ve Yunanlıların Kemalistlerin kuvvetini çökerteceklerine olan inancından söz etti. Sonra cepheyi denetlemek ve saldırı tarihini kararlaştırmak için İzmir’den ayrıldı.</p>

      <p class="paragraf">Bu, Churchill’in söylediği gibi, “Akla gelebilecek durumların en kötü­süydü. Yunanlıların ya tam görüş birliği halindeki bir İngiliz hükümetinin mali, siyasi ve manevi desteğini elde etmeleri ya da ta iliklerine işleyinceye kadar buz gibi bir suyla ıslatılmaları gerekirdi.” Lord Curzon, bir kere daha bir çözüm denemesine girişti. Paris’te, Briand’ı da razı ettikten sonra, eski “Özerk İzmir” önerisini yineledi; ancak bu kez Yunan kuvvetlerinin de çekilmesini şart koşuyordu. Yunanlılar bunu kabul ederlerse, İtilaf Devletleri de çatışmanın durdurulması için, Türklerle temasa geçeceklerdi. Ama Yunanlılar bu öneriyi, artık savaştan başka hiçbir şeyin söz konusu olmadığını ileri sürerek, geri çevirdiler.</p>

      <p class="paragraf">Böylece biraz sonra Yunan ordusu yine Churchill’in sözleriyle, “Eski Yunanlılardan beri ilk kez bu büyüklükte bir sefere kalkışarak, sert ve engebeli bir ülkede ilerlemeye başladı.” Silah, hava gücü ve donanım bakımından hafif bir üstünlüğü vardı. İlk hedef yine tren yoluydu. Yalnız bu kez asıl saldırı kuzeyden değil, güneyden geliyor ve Eskişehir yerine Kütahya ve Afyonkarahisar’a yönelmiş bulunuyordu. Batı Anadolu’nun kilit noktası olan Eskişehir’i, cepheden değil, güneyden kuşatıcı bir saldırıyla ele geçirmek üzere tasarlanmıştı.</p>

      <p class="paragraf">Bu plan başarılı oldu. Yunanlılar, kuzeydeki Türk kuvvetlerini tutmak için Bursa’dan doğuya doğru bir kuvvet çıkardılar. Başka bir kolu da, Kütahya’ya hücum için dağlık bölgeden güneydoğuya doğru gönderdiler. Üçüncü ve daha kuvvetli bir kol da İzmir’le direkt bağlantısı olan Uşak’tan kalkarak Afyonkarahisar’a karşı hücuma geçti. Afyon’u aldıktan sonra tren yolu boyunca kuzeye ilerleyerek ikinci kolla birleştiler ve Kütahya’yı da ele geçirdiler. Eskişehir ve Ankara ile olan ulaşım yolları böylece çember içine alınma durumuna düştü.</p>

      <p class="paragraf">Karargâhını Eskişehir dolaylarında bir kasabada kurmuş olan İsmet Paşa, şehri boşaltma sorumluluğuyla karşı karşıya kalmıştı. Cesareti kırılmış, endişeli ve kararsızdı. Bir yaralı kafilesiyle geri çekilmekte olan Halide Edip, onu alçak tavanlı bir Anadolu odasında buldu. “Eşyası, bir portatif karyola, bir tahta masa, bir tek sandalyeden ibaretti. Paşa bir nefer gibi giyinmişti. Her zamanki nazik tavrı altında, benzi solmuş, gözleri çakmak çakmak olmuş, dudaklarının ve gözkapaklarının kenarlarındaki çizgiler daha derinleşmişti. Burada, hayatında ilk kez olarak, felaket halini alabilecek bir buhranla karşılaşıyordu.” Geri çekilme hareketinin, hesaplanması güç sonuçlar doğuracağı ve milli bir başarısızlık olarak eleştiriye uğrayacağı kesindi.</p>

      <p class="paragraf">Halide Edip ona “ordunun insanüstü gayret ve kahramanlığının, herhangi bir zaferden daha büyük olduğunu” söylemeye çalıştı. “Fakat dünya, eğer savaş zaferle bitmezse, hiçbir fedakârlığı dikkate almaz. İsmet Paşa da bunu ifade etti.” Ancak daha sonra, sıcak yaz gecesinde, açık havada, kızarmış domatesten ibaret yemeklerini yerlerken biraz ferahlamış bir halde, “Paşa geliyor,” dedi. Kararı Mustafa Kemal verecekti.</p>

      <p class="paragraf">Halide Edip yolculuğuna devam etti. Eskişehir Garı’ndaki izlenimlerini şöyle anlatıyor:</p>

      <p class="arayazi"></p>

      <p class="arayazi">“Saat on buçukta, tren hâlâ gardaydı. Kadınlar kamyonların üzerinde çocuklarını emziriyorlardı. Etrafları eşya ve çocukla doluydu. Hepsinin ellerinde bir tava bulunduğunu gördüm. Ömrümde insanların bu kadar tava kullandıklarını ilk kez görüyordum. Mustafa Kemal Paşa, sapsarı, platformda, askerlerle konuşuyordu. Hepsi sakindi. Karşılarında kadınlar... Bu kadınların gözleri çok acı bir şekilde askerlere çevrilmişti.”</p>

      <p class="paragraf"></p>

      <p class="paragraf">Mustafa Kemal, donuk maskesinin altında, azminden hiçbir şey kaybetmemişti. Bu olaylardan hiçbirisi, beklenmedik bir şey değildi. Üç ay önce, Yunanlıların stratejisini eleştiren, Eskişehir’e güneyden ve yandan saldıracakları yerde, batıdan ve cepheden saldırıya geçmelerinin yanlış olduğunu söyleyen kendisi değil miydi? Bu sefer Yunanlılar, onun eleştirilerini dinlemiş gibi, öyle yapmışlar ve Eskişehir’e yaklaşmışlardı. Artık şehrin kaybının önüne geçilemezdi. Mustafa Kemal, İsmet Paşa’nın aksine, sert ve halkın hoşuna gitmeyecek kararlar vermekten çekinmezdi. Askerlik hayatında bunun başka örneklerini de vermişti. İsmet Paşa’nın karargâhına gelir gelmez, haritaya ve elindeki raporlara baktı; sonra hiç çekinmeden, hükümet başkanı olarak sorumluluğu üzerine aldı ve genel bir çekilme emri verdi. Çekilişi maskelemek, kentteki tahkimatı sökmek, cephane depolarını ve eğitim kamplarını başka yere götürmek için vakit kazanmak amacıyla artçı savaşları yapılacaktı. Özellikle sağlam ve dayanıklı yapılmış olan tahkimatın mutlaka yok edilmesi gerekiyordu. Mustafa Kemal, bu cesaretli olduğu kadar şiddetli kararları verdikten sonra, trenle Ankara’ya döndü.</p>

      <p class="paragraf">Orada, Genel Karargâh’tan, geri çekilişi izlemeye başladı. Halide Edip onu, “yüzü sapsarı ve iç ayaklanmanın en kötü günlerindeki kadar endişe içinde” gördü. İsmet Paşa hâlâ Eskişehir önünde dövüşmekteydi. Mustafa Kemal oturup haberleri beklemesini söyledi. Kahvelerini içtikleri sırada, boyuna kurmayından haber soruyordu.</p>

      <p class="paragraf"></p>

      <p class="arayazi">“Yaveri durmadan haber getirirken, Mustafa Kemal Paşa, hepsine sövüyordu. Nihayet sabah oldu. Mustafa Kemal Paşa, ‘İsmet, Eskişehir savaşını kaybetti; haydi, bir fincan kahve daha içelim,’ dedi. Doktor Adnan, bir süre ortadan kaybolduktan sonra odaya geri döndüğünde, daima kötümser görünen yüzü gülüyor ve sevinçli görünüyordu. Mustafa Kemal Paşa, ‘Neredeydin, Adnan?’ diye sordu. O da Fevzi Paşa ile konuştuğunu, onun çok iyimser olduğunu, Yunanlıları yeneceğimizi söylediğini ifade etti.</p>

      <p class="arayazi">Mustafa Kemal Paşa da güldü ve Fevzi Paşa’yla epeyce alay etti. Ama, yine de memnun görünüyordu. Çünkü böyle anlarda o da fala ve rüyaya çok inanırdı.”</p>

      <p class="paragraf"></p>

      <p class="paragraf">Halide Edip ve çok yakın bazı arkadaşları, Mustafa Kemal’i o andaki gerçek yüzüyle görebiliyorlardı. Ancak o, morallerini yükseltmek istediği kimseler önünde başka bir maske takıyor ve kendini değişik bir ruh hali içinde gösteriyordu. Dostlarından bir gazeteciye, sanki bütün dünyaya meydan okur gibi, şöyle diyordu: “Ne olursa olsun, bu ülkede kalacağız. Vatanımızın her zerresini savunacağız. En uzak sınırlarına kadar, çarpışarak, toprağımızın altında can vereceğiz.” Birlikte, mehtaplı ağustos gecesinde batıya doğru uzanan çorak yaylayı seyrediyorlardı. Düşman şimdi, yaylanın kenarlarına erişmişti. Karargâh subaylarından çoğu, geleceği, karanlık görüyorlardı. Ancak, Mustafa Kemal, olağan bir manevrayı inceler gibi soğukkanlılıkla konuşuyordu.</p>

      <p class="paragraf">Haritayı önüne sermiş, “sanki yalnız en ince sanat eserlerini tutmak için yaratılmış” gibi görünen uzun parmaklarıyla savaşı izliyordu. Parmağının ucuyla bir çizgi çizerek, “İşte şimdi buradayız,” dedi. “Kuvvetlerimiz Eskişehir’in güney ve kuzeyinden bir yarım daire şeklinde çekiliyorlar. Geceleyin hava aydınlık ve yürüyüşe elverişlidir. Yalnız, günün yorgunluğundan ve sıcağından sonra insana bu havada uyku basar. Yürürken uyuyan çok asker gördüm, hele at üstünde olursa. Bir subay tanırım, süvaridir, en iyi at sırtında uyuyabildiğini söylerdi. Yatağa yatınca uykusu kaçarmış.”</p>

      <p class="paragraf">Ay ışığı, perdesiz pencerelerden içeri doluyor ve biricik petrol lambasının çiğ aydınlığına karışarak Mustafa Kemal’in yüzüne bir ölü rengi veriyordu. Ancak, düşünürken de, şaka ederken de her yana kudret ve canlılık ışınları dağıtıyor gibi görünüyordu.</p>

      <p class="paragraf">“İçki için, insanların mihenk taşıdır derler,” diye devam etti. “Ben de derim ki asıl mihenk taşı savaş alanıdır. Şimdi arkadaşlardan her birinin ne yaptığını gözü kapalı söyleyebilirim. Örneğin, biliyorum ki falan tümenin komutanı –parmağıyla haritada bir yer gösterdi– şu kasabaya varmıştır. Kasabanın en rahat evini seçmiş ve şimdi, her şeyi unutup, portatif karyolasının üzerinde derin bir uykuya dalmıştır. İster misiniz, bunun böyle olduğunu size şimdi ispat edeyim?”<span class="dipnot char-style-override-12" xml:lang="tr-TR"><a class="footnote-link" href="#footnote-225-94" id="footnote-225-94-backlink">94</a></span></p>

      <p class="paragraf">Zile basıp nöbetçi subayını çağırarak talimat verdi: “Çocuğum, bana hemen filan tümenin komutanını bulur musun?” Aşağıdan telgraf makinesinin sesi duyulmaya başladı. Mustafa Kemal devam etti: “Yarın sabaha kadar düşmanla aramızı en azından yüz elli kilometre açmamız lazım. Durulacak en iyi yer burada, Sakarya’nın kuzeyindedir. Ancak buraya vardıktan sonra, büyük bir çarpışmayı kabul edebiliriz. Yunan ordusu, doğal olarak, bizim peşimizden gelecektir. Bu noktada ovayı geçecek ve şuraya doğru ilerleyecek. Bu demektir ki...”</p>

      <p class="paragraf">Bu sırada nöbetçi subayı tekrar içeri girdi. Selam aldıktan sonra, “Efendim,” dedi. “Tümen komutanı S... köyünde istirahattaymış. Uyandıralım mı?”</p>

      <p class="paragraf">Mustafa Kemal, kendi psikolojik sezgisine güldü: “Ben size demedim mi? Şimdi ötekine bakın.” Subaya, “Bana falanca tümen komutanını bulun,” diye emir verdi. Sonra yanındakilere dönerek göz etti: “Bulamayacak, çünkü, gideceği yere bir an önce varmak için doludizgin ilerliyordur.” Telgrafçı biraz sonra gelerek, tümen komutanının bulunamadığını söyledi.</p>

      <p class="paragraf">Mustafa Kemal, ses tonunu değiştirdi: “Asıl önemli olan şey, düşmanın ne yapacağını ve nasıl yapacağını bilmektir. Şimdi biz böyle düzenli bir şekilde çekilirken arkamızdan gelecek mi, gelmeyecek mi?” Konuştukça, dinleyenlere güven veriyordu. Fevzi Paşa’nın da söylediği gibi, ortada iyimser olmak için sebepler bulunduğunu kendi de biliyordu. Düşmanın silahça üstün olduğunu da biliyordu. Türk ordusu henüz tam kıvamına gelmemiş bir savaş kuvveti halindeydi. Taşıt yokluğu hareket gücünü aksatıyor, Rusya’dan henüz yeterli bir silah yardımı alınamıyordu. Ankara’nın gerisinde, Adana bölgesindeki ve Amasya dolaylarındaki yedek kuvvetler, kâğıt üzerinde Yunanlılara karşı bir sayı üstünlüğü sağlıyorsa da, bunları şimdilik savaşa sürmek söz konusu olamazdı. Mustafa Kemal, kafasında bu çeşit faktörleri birleştirince, Yunan saldırısına karşı koymanın, yerinde bir hareket olmayacağına karar vermişti. Zaman kazanabilmek için toprak kaybetmek gerekiyordu. Savaş planı, İsmet Paşa’ya, karargâhını ziyaretten sonra verdiği genel direktifte belirttiği gibi, şöyleydi:</p>

      <p class="paragraf"></p>

      <p class="arayazi">“Orduyu, Eskişehir kuzey ve güneyinde topladıktan sonra, düşman ordusuyla araya büyük bir mesafe koymak gerektir ki, ordunun düzenlenmesi, toparlanması ve yeniden güç kazanması mümkün olabilsin. Bunun için Sakarya doğusuna kadar çekilmek bile doğrudur. Düşman, durmaksızın arkamızdan gelirse, hareket üslerinden uzaklaşacak ve yeniden menzil hatları kurmaya mecbur olacak; herhalde beklemediği birçok güçlükle karşılaşacak; buna karşılık bizim ordumuz toplu bulunacak ve daha uygun şartlara sahip olacaktır. Bu türlü davranışımızın en büyük sakıncası, Eskişehir gibi önemli yerlerimizi ve çok araziyi düşmana bırakmaktan dolayı halk üzerinde doğabilecek manevi sarsıntıdır. Fakat az zamanda, elde edebileceğimiz başarılı sonuçlarla, bu sakıncalar kendiliğinden giderilmiş olacaktır. Askerliğin gereklerini tereddütsüz uygulayalım. Öteki türlü sakıncalara nasıl olsa karşı koyabiliriz.”</p>

      <p class="paragraf"></p>

      <p class="paragraf">Churchill durumu şöyle özetler: “Yunanlılar strateji ve taktik bakımından başarı kazanmışlar; tren yolunu da ele geçirmişlerdi. Bu da daha sonraki ilerlemeleri için işlerine yarayacaktı. Fakat Türk ordusunun ne tümünü, ne de bir parçasını yok edebilmişlerdi.” Bu ordu çabucak gözden kaybolmuştu. Yaylanın uzun ve yorucu yollarında Ankara’ya, yurdun can evine doğru çekiliyordu. Biraz sonra, Yunanlılardan daha çok kayıp vermeden hemen hemen tümüyle, Ankara’nın seksen kilometre kadar önüne, Sakarya dirseğine varmıştı. Burası, Mustafa Kemal’in durmaya karar verdiği yerdi.</p>

      <p class="paragraf">Bütün bunları, Türk halkına inandırıcı şekilde anlatmak gerekiyordu. Mustafa Kemal’in beklediği “manevi sarsıntı” şimdi olanca gücüyle üzerine çökmüştü. Meclis, bu felaket karşısında dehşete kapılmıştı. Mebuslar bir yandan da Mustafa Kemal’in, başkomutanlığı kendi üzerine almasını istiyorlardı. Bunlardan birtakımı, ordunun uğradığı yenilginin bir daha telafi edilemeyeceğini ve milliyetçi ülkünün büsbütün çöktüğünü sanıyor ve bunun sorumluluğunu Mustafa Kemal’in sırtına yüklemek istiyorlardı. Daha dürüst ve daha az kötümser olanlar ise onun hâlâ durumu düzeltebileceğine inanıyorlardı. Daha başkaları da, bundan sonraki bir çekilmeye Mustafa Kemal bizzat karışmış olursa bunun milli amacı kökünden sarsacağını ileri sürerek, başkomutanlığa atanmasına karşı geliyorlardı. O, en son başvurulacak kaynak olarak, bir yanda durmalıydı. Buna da henüz sıra gelmemişti.</p>

      <p class="paragraf">Hayatın garip bir cilvesi olarak, bu buhran sırasında Mustafa Kemal ilk kez bütün Meclis’in desteğini elde etti. Dostları kendisiyle birlikte oldukları, düşmanları da ona karşı oldukları için, başkomutanlığa atanacağı anlaşılıyordu. Ancak bu atanmanın, kendi isteğine uygun olması gerekmekteydi. Meclis içinde ve dışında bütün bu kaynaşmalar olurken, o ihtiyatlı bir şekilde, hiç sesini çıkarmadan duruyor, başkomutanlığı kabule hiç hevesli görünmüyordu. O böyle davrandığına göre, demek ki, felaket, artık yalnız bir tehlike olmaktan çıkmış, kaçınılmaz bir şey olmuştu. Bu düşüncenin iyice yaygın hale geldiği kanısına varınca, Meclis’i gizli bir toplantıya çağırdı ve kürsüye çıktı. Başkomutanlığı kabul edecekti, ancak Meclis’in bütün yetkilerinin kendisine verilmesi şartıyla. Orduyu, savaşın bundan sonraki dönemi için ancak bu şekilde, gereken hızla hazırlayabilirdi. Fakat milli egemenlik ilkesine beslediği saygıdan dolayı, bu yetkilerin üç aylık bir süre ile sınırlandırılmasını istiyordu.</p>

      <p class="paragraf">Kendisine karşı olanlar, bunun üzerine, açığa çıkmış oldular. Bazıları bu kadar geniş yetki almasına itiraz etti; bazıları da başkomutanlık unvanı Meclis’e ait olduğu için kendisine verilemeyeceğini ileri sürdü. Mustafa Kemal, olağanüstü koşulların olağanüstü hareket ve kararları gerektirdiğinde ısrar etti. Çabuk ve enerjik şekilde davranabilmesi şarttı; kabinenin ya da Meclis’in onayını bekleyerek vakit kaybetmesi doğru olmazdı. Emirlerinin kayıtsız şartsız yerine getirilmesi, bunun için de bütün yetkileri elinde tutması gerekiyordu. En sonunda, itirazları yenerek onlara başkomutanlık görevini kendisine veren bir kanun taslağı sundu: “Başkumandan, ordunun maddi ve manevi gücünü azami surette çoğaltmak ve yönetimini bir kat daha sağlamlaştırmak konusunda Türkiye Büyük Millet Meclisi’nin bu yoldaki yetkisini Meclis adına fiilen kullanmaya izinlidir.” Kanun kabul edildikten sonra, Mustafa Kemal, “Meclis’in bana karşı beslediği güvene layık olduğumu az zamanda göstermeye muvaffak olacağım,” dedi.</p>

      <p class="paragraf">Böylece, Mustafa Kemal üç aylık bir süre için askeri diktatör oluyordu. Yetkilerini derhal kullanarak orduya donanım sağlamak üzere bazı ihtiyaç maddelerine el koydu. Parası sonradan ödenmek koşuluyla kumaş, deri, yiyecek, akaryakıt ve daha çeşitli eşya stoklarının yüzde kırkının orduya verilmesini emretti. Halka, orduda kullanılabilecek bütün silah ve donanımı teslim etmesini bildirdi. Öküz ve at arabalarının yüzde onunu, binek ve taşıt hayvanlarının yüzde yirmisini aldı. Bütün demirci atölyelerinde sayım yapıldı. Mustafa Kemal, üzerlerine çöken tehlikeyi, herkesin daha yakından duyması için, her evden birer kat çamaşır, birer çift çorap ve çarık da istiyordu.</p>

      <p class="paragraf">Bu savaş, Mustafa Kemal’in öteden beri gördüğü gibi topyekûn bir savaştı: <span class="italik">“Harp, yalnız iki ordunun değil, iki milletin bütün varlıklarıyla ve ellerindeki her şeyle, bütün elde tutulur ve tutulmaz güçleriyle birbirleriyle karşı karşıya gelmesi ve birbiriyle vuruşması demektir. Bundan dolayı, bütün Türk milletini, cephede bulunan ordu kadar fikren, hissen ve fiilen ilgilendirmeliydim. Milletin her ferdi, yalnız düşman karşısında bulunanlar değil, köyde evinde, tarlasında bulunan herkes, silahla vuruşan savaşçı gibi kendini ödev almış hissederek, bütün varlığını mücadeleye verecekti.”</span> Bir peygamber gibi şu sözleri de eklemişti: <span class="italik">“Gelecekteki savaşların yegâne başarı şartı da, en ziyade bu söylediğim hususta münderiç</span><span class="dipnot char-style-override-12" xml:lang="tr-TR"><a class="footnote-link" href="#footnote-225-95" id="footnote-225-95-backlink">95</a></span> <span class="char-style-override-10">olacaktır.”</span></p>

      <p class="paragraf">Bu gerçeği yıllarca sonra keşfetmiş olan Churchill, Mustafa Kemal’in elinde yeteri kadar deve ve öküz bulunmadığı için, taşıt işlerinde cephedeki erlerin karılarından ve kızlarından nasıl yararlandığını anlatır. Kadınların seferber edilmesi milli duygunun geliştirilmesinde büyük bir rol oynamış; asker, sivil herkesin topyekûn gayret göstermesi ihtiyacını iyice belirtmişti. Sivas, Erzurum, Diyarbakır ve Trabzon gibi dağınık merkezlerden toplanan silahlar, saman yığınlarının altına yüklenerek kağnılarla taşınıyordu. Şalvarlı, dolaklı köylü kadınları ta Sümerler zamanındaki gibi, gıcırtılı sesler çıkaran kağnılarını sürerek saatte ancak beş kilometre hızla, dağ tepe demeden yüzlerce kilometrelik yolları aşıyor, cepheye doğru ilerliyorlardı. Çoğu, emzikteki çocuklarını, sıkıca sırtlarına bağlamışlardı. Top mermilerini, halat kulplu cephane sandıklarını kucaklarında taşıyarak arabalara yükleyip indiriyor, iki omuzlarına birer gülle yüklüyor, çok kez tapaları bozulmasın ya da ıslanmasın diye, çocuklarını açıkta bırakmayı bile göze alarak, üzerlerini örtüyle kapatıyorlardı. Tekerleklerin kırılıp kağnının yolda kaldığı da oluyordu. O zaman kadınlar, içindekileri sırtlarına yüklenir ve kilometrelerce taşırlardı. Evlerinde kalanlar at, hayvan ve araçlara el konmuş olmasına bakmadan, çapa çapalıyor, tohum ekiyor, ekin biçiyor, orduya yiyecek yetiştiriyorlardı.</p>

      <p class="paragraf">Refet Paşa, Milli Müdafaa Vekâleti’nde, bütün enerjisi ve buluşlarıyla çalışmaya başlamıştı. Öküz arabasıyla yapılan taşımayı, yeni bir menzil sistemi kurarak daha hızlı hale getirdi. Artık köylülerin alışık oldukları gibi her kasabaya gelince araba değiştirecek yerde, belirli yerlerde öküzler değiştiriliyor ve taşıtlar, doğruca savaş alanına kadar gelebiliyordu. Kilimlerden askerlere kaput, gaz tenekelerinden ilaç kutusu yaptırdı. Un bulunmazsa, köylülere, değirmenleri tamir edilinceye kadar, buğdayı kaynatarak ya da havanda döverek yemelerini söyledi. Çorak yaylada odun bulunmadığından, ahşap evleri yıktırıp, tahtalarını lokomotiflerde yakıt olarak kullandı.</p>

      <p class="paragraf">Sapan demirlerinden kılıç yapılıyordu. Ankara’daki demiryolları atölyesi süngü ve hançer fabrikası haline sokulmuştu. Bir tek bozuk silah kalmaması için her yerde tamir atölyeleri kurulmuştu. Refet Paşa yurdun en ücra köşelerinden bile orduya asker topluyordu. Halk, minarelerden askere yazılmaya çağrılıyordu. Orduya katılmak isteyenler çoğu kez haydutların kasıp kavurduğu yerlerden geçerek, yüzlerce kilometre yaya yürümek zorundaydılar. Geldikleri zaman da kendilerine verilecek silah bulunmadığı olurdu. Bu erlere, cepheye giderken, düşmandan başka, yaralı ve ölülerin silahlarını almaları söylenirdi. Bu arada askerden kaçanlar yakalanıp şiddetli cezalara çarptırılıyor, silah altına yeni sınıflar alınıyor; Adana bölgesinden, doğu illerinden, Karadeniz’den ve daha başka uzak yerlerden takviyeler getiriliyordu.</p>

      <p class="paragraf">Türklerin, kendilerini bekleyen önemli savaşa hazırlanmak için ancak üç hafta kadar vakitleri vardı. Ankara, bu haftaları endişe içinde geçirdi. Sivillerin morali adamakıllı çökmüştü. Varlıklı eşraf ve tüccarlar, yanlarına ailelerini ve servetlerini alarak Kayseri’ye göç ettiler. Daha başka kimseler de göç hazırlığına girişti, hatta resmi görevi olanlar bile. Şehir, asker kaçaklarıyla, boş gezenlerle dolmuştu; Yunanlıların çok yakına geldikleri söyleniyordu; kimsede güven kalmamıştı. Kadınlar, çarşafları sırtlarında, yola çıkmaya hazır, sabırla bekliyorlardı. Evlerini barklarını bırakıp göç etmek zorunda kalacaklar mıydı acaba?</p>

      <p class="paragraf">Mustafa Kemal de, Genelkurmay Başkanı Fevzi Paşa ile birlikte cepheye hareket etti. Karargâhını Ankara’nın seksen kilometre kadar güneybatısında, demiryolu üzerindeki Polatlı’da kurmuştu. Buraya varınca, atıyla, çevreye hâkim bir tepe olan Karadağ’a çıktı; attan inerek düşmanın izlemesi muhtemel olan hücum yönünü görmek istedi. Tekrar atına binerken bir sigara yaktı. Hayvan, kibritin alevinden ürkerek geri tepince, Mustafa Kemal şiddetle yere düştü. Kaburga kemiklerinden biri kırılmıştı; bir an için, ciğerlerini sıkıştırarak, nefes almasına ve konuşmasına engel oldu. Yanındaki doktor, kendisini ciddi şekilde uyardı: “Devam ederseniz hayatınız tehlikeye girer.”</p>

      <p class="paragraf">Mustafa Kemal, “Savaş bitsin, o zaman iyileşirim,” diye yanıt verdi. Tedavi için Ankara’ya döndü. Fakat yirmi dört saat sonra yine cephedeydi. Yarası ona acı veriyordu; güçlükle yürüyebiliyor, çok kez bir masaya dayanarak dinlenmek zorunda kalıyordu. Bu kaza, halk ağzında dallanıp budaklanmıştı: Daha savaş başlamadan başkomutanın hareket edemez hale gelmesi hayra alamet değildi. Ancak bu çeşit bir kazayı bile propaganda yararına kullanmak mümkündü. Askerler arasında Mustafa Kemal’in, “Bu, Tanrı’nın bir işaretidir. Kemiğim nasıl kırıldıysa, düşmanın direnci de aynı yerde kırılacaktır,” dediği söylenti olarak dolaşıyordu.</p>

      <p class="paragraf"></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-94-backlink" id="footnote-225-94">94</a> <span xml:lang="en-US">Yakup Kadri Karaosmanoğlu,</span> <span class="char-style-override-10" xml:lang="en-US">Vatan Yolunda</span><span class="italik char-style-override-11" style="font-size:1.33em;" xml:lang="en-US">,</span> <span xml:lang="en-US">Selek Yayınları, İstanbul.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-95-backlink" id="footnote-225-95">95</a> <span xml:lang="en-US">Münderiç: Yer almış.</span></p>
        </div>
      </div>
    </div>
  </div>
</body>
</html>
