<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-57.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-57.html" xml:lang="en-GB">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-5-9"><span>ELLİ ÜÇÜNCÜ BÖLÜM</span></p>

      <p class="arabaslik-orta-copy"><span>İstanbul’a Dönüş</span></p>

      <p class="paragraf"></p>

      <p class="paragraf"></p>

      <p class="paragraf">Mustafa Kemal, muhaliflerini ortadan kaldırmasının ve diktatörlüğe kaymasının nedenlerini sonradan bir arkadaşına açıklarken, “Halktan çekiniyorum,” demişti. Halka, her zaman, Türkiye’yi kurtaranın onlar olduğunu söylüyordu. Ama, ne tuhaftır ki, şimdi halktan çekindiği için, öne sürdüğü bütün demokrasi ilkelerine aykırı bir siyaset gütmeye başlamıştı. Oysa, cumhuriyetin ilk yıllarında, halkın gözünde itibarı en yüksek noktasına erişmiş bulunuyordu. Üzerlerinde, herhangi bir padişahınkinden daha güçlü bir denetim kurmuştu. Üstelik, savaşı bizzat başlarına geçerek yönetmesi, yurtlarını düşmandan kurtarması, başkentini ülkelerinin ortasında kurması ve hiçbir sultanın yapmadığı şekilde, içlerinden biriymiş gibi durmadan aralarında dolaşması, halkı kendisine bağlamış bulunuyordu. Orduyu sımsıkı elinde tutuyordu. Gizli polis bir yana, ulaşım sistemi öylesine gelişmişti ki, hiçbir yerde, merkezi yönetime karşı ciddi bir ayaklanmadan çekinilemezdi. Gazi, milletin ne kadar ağır harekete geçtiğini herkesten iyi bilirdi. Bir tek o, önce Gelibolu’da, sonra da Kurtuluş Savaşı’nda bu milleti canlandırmayı başarabilmişti. Ondan başka da böyle bir şeyi yapabilecek ve iktidarı elinden almaya kalkabilecek kimse çıkamazdı.</p>

      <p class="paragraf">Gariptir ki, Mustafa Kemal, iktidarı ele geçirmek için değil, geçirdikten sonra diktatörleşmişti. Başlarda –belki de başka türlü davranmasına yetecek itibarı henüz sağlayamamış olduğu için– demokratik yollardan gitmişti. Bunun sonucunda, yabancılara karşı parlak bir başarı kazanmış bir Türkiye’ye ilk olarak Batılı devletler ailesi içinde yer veren şerefli bir barış elde etmişti; eski halifelik ve sultanlık kavramlarını bütün kök salmış siyasal güçleriyle birlikte ortadan kaldırmış, bir ortaçağ toplumunun köhneleşmiş kuruluşlarını da silip süpürmüştü. Yeni Türkiye’nin temelleri şimdi sağlam olarak atılmış ve son parçaları da, ufak bir muhalefete rağmen, tamamlanmış bulunuyordu.</p>

      <p class="paragraf">Zaman, bir çeşit liberal demokrasi denemesi için elverişli sayılabilirdi. Bu ilkeler yeni Türkiye Cumhuriyeti’nin temelinde zaten vardı. Böylece yüz yıl önce Osmanlı İmparatorluğu’ndan doğmuş olan ıslahat hareketi en yüksek noktasına erişmiş olacaktı. Bunu kısa bir süre için yeniden canlandıran Jön Türkler, yabancıların imparatorluğu her yönden kuşatması ve muhalefetin Meclis’te ülkenin bütünlüğünü sarsacak şekilde davranması üzerine, parlamenter bir demokrasiden diktatörce bir “triumvira”ya kaymışlardı. Ama Gazi, bütün bu engelleri atlatmıştı; şimdi yanında her işini gören yardımcısı İsmet Paşa ile, Jön Türkler’in kurduğu triumvira gibi bir diktatörlüğe ihtiyacı yoktu. Şeyh Sait Ayaklanması ve sonraki şapka isyanları gibi bölgesel nitelikte başkaldırmalara karşı, olağanüstü önlemler gerekli olabilirdi ama, bu önlemleri bütün ülkeye yaymak gereksizdi. Zaten ılımlı bir eğilim taşıyan muhalefeti ortadan kaldırmak için bunlardan yararlanmak yersizdi.</p>

      <p class="paragraf">Ancak Gazi başka türlü düşünüyordu. Aldığı karar, her şeyden önce, bir yaradılış meselesiydi. Doğuş ve eğitim bakımından asker olduğu için, yetkilerini başkaları eliyle kullanmayı uygun görebilir, ama bunların herhangi bir tehdit altında bulunmasına göz yumamazdı; savaş planlarını başkalarına danışarak hazırlayabilirdi, ancak uygulama yetkisi kendi elinde olmak koşuluyla. Türk toplumunda yapılacak değişiklik de, onun görüşüne göre çabuk karar vermeyi gerektiren bir çeşit savaş değil de neydi?</p>

      <p class="paragraf">Eski iş arkadaşları Terakkiperverlilerin gözünde ise, bu sorunun daha uzak ve daha çapraşık bir görünüşü vardı. Onlara göre Türk toplumu, kökleri derinlere inen ve ancak ağır ve sabırlı aşamalarla değiştirilebilecek bir organizmaydı. Bunun için de temelden yüzeye kadar her şeyi, gerek tasarı gerek uygulama bakımından kapsayan işbirliği yöntemi gerekliydi. Bununla birlikte, Gazi’nin yaptığı reformlar artık kesinleştikten sonra, bunların uygulanmasını ilke olarak desteklemeyi, sadece yönetim konusundaki ayrıntıları eleştirme hakkını saklı tutmayı da kabul etmişlerdi. Onun yetkilerini elinden kapmayı değil, karşısında bir denge yaratmayı düşünüyorlardı. Gazi’ye, hükümetin görüş alanını daha da genişletip derinleştirecek bir pencere gibi, yararlı da olabilirlerdi. Yine ona, eksikliği devletin gelişmesini geciktiren bir yönetme ustalığı da sağlayabilirlerdi. Onların da, oldukça saflıkla kapıldıkları yanlışlık, itibarlarının ve parti örgütünün, durumundan hoşnut olmayan kişilerce, kendilerinin bütünüyle karşı oldukları bozguncu amaçları gizlemek için bir paravan olarak kullanılmasına göz yummak olmuştu. Bu yanlışlık da, o öldürücü “temizliği” haklı göstermeye yaradı.</p>

      <p class="paragraf">Başta elde edilen sonuçlar, dar bir açıdan bakılacak olursa, bu tutumu haklı çıkarırdı; Gazi’nin hoşlanmadığı işler bitmişti; artık şiddet ve baskı politikası sona erdirebilirdi. Bunu izleyen dönemde, insanların yaşaması ve kişisel özgürlükleri normal bir güven altında bulunuyordu. Bu, on beş yıl süren savaş ve devrimlerden sonra bir dinlenme zamanı, geçen üç yıl içinde girişilen sosyal reformların halkın kafasında olgunlaşmaya fırsat bulacağı bir “gebelik dönemi”ydi.</p>

      <p class="paragraf">Politika hareketleri de durgunlaşmıştı. Basın denetim altındaydı. Ama yine halk genel olarak düşündüğünü söylemekte serbestti. Gazi, bir ideoloji adamı değil, düşünce bakımından gerçekçi bir insandı. Halkı sımsıkı bir şekilciliğe zorlamadı. Kendisine, bazı Avrupalı yazarların ileri sürdüğü gibi, diktatör olup olmadığını soran öğretmenlere, yumuşaklıkla, şu karşılığı vermişti: “Eğer öyle olsaydım, sizin bunu sormanıza izin vermezdim.” Mustafa Kemal’in diktatörlüğünde, Bernard Lewis’in söylediği gibi, “arkamdan bir gelen mi var diye irkilmek, kapı çalınınca dehşete düşmek, toplama kamplarının korkunç baskısı altında yaşamak”<span class="dipnot char-style-override-12" xml:lang="tr-TR"><a class="footnote-link" href="#footnote-225-144" id="footnote-225-144-backlink">144</a></span> cinsinden bir süre sonra Batı’da ortaya çıkacak olan şeyler yoktu. Bir defasında diktatör olduğunu kabul ederek, bu diktatörlüğü şöyle tanımladı: “Ama ben Mısır firavunları gibi ehramlar yaptırmadım, halkı kendim için çalışmaya zorlamadım, bir düşüncenin kabulünü istediğim zaman onları kırbaçla tehdit etmedim. İlkönce bir kongre toplar, yapacağım şeyleri halkla tartışırdım. Tasarılarımı ancak milletin onayını aldıktan sonra uygulardım. Erzurum ve Sivas kongreleri ile Büyük Millet Meclisi bunun canlı örnekleridir.”</p>

      <p class="paragraf">Gazi’nin diktatörlüğü, bağlı kalmaya son derece dikkat ettiği anayasa ve hukuk çerçevesi içerisinde, demokratik şekillere dayanan bir diktatörlüktü. O kendi devrindeki öteki diktatörlerin yapamadığı bir şeyi yapıyor; kendi öldükten sonra yaşamını sürdürecek olan bir hükümet sisteminin temelini atmaya çalışıyordu. Şimdilik bu sistemde bulunmayan demokrasi ruhu, zamanı gelince, içine katılabilecekti. Belki, bu işi çabuklaştırmanın da bir yolu vardı. Ancak, bir kuşak sonra İsmet Paşa’nın açıkladığı gibi, “O sırada ateş içindeydik.”<span class="dipnot char-style-override-12" xml:lang="tr-TR"><a class="footnote-link" href="#footnote-225-145" id="footnote-225-145-backlink">145</a></span></p>

      <p class="paragraf">Düşmanları ortadan kalktıktan ve devlet merkezi de Ankara’ya iyice yerleştikten sonra, Gazi, sekiz yıl önce Anadolu’ya geçtiğinden beri ayak basmadığı İstanbul’u ziyaret etmek istedi. Başta kız kardeşi Makbule olmak üzere birkaç hanım –artık sultanın ya da halifenin değil, milletin malı olan– Dolmabahçe Sarayı’nda onun için hazırlık yapmaya koyuldular. Gazi, yatı ile oraya gelirken, halk, onu kendinden geçercesine karşıladı. Vapurlar düdüklerini öttürüyor; ağzına kadar dolu binlerce taşıt, yata yaklaşmak ve kıyıda yanında gitmek için Boğaz’da birbirlerine giriyorlardı. Çok kişi, böyle bir motor bulabilmek için bir aylıklarını harcamışlardı. Gece her yer ışıklandırıldı, sokaklarda muhteşem bir fener alayı düzenlendi. Alaya katılan kalabalık, sarayın önünde toplanmıştı. Gazi, çılgınca alkışlar arasında mermer balkonda göründü ve halkı selamladı. İstanbullular için, onun bu kadar yıl sonra tekrar gelişi, şanlı bir barışmaydı. Onun bu ihmaline küsmüşlerdi, ama şimdi yüzlerine neşe gelmişti artık.</p>

      <p class="paragraf">Dolmabahçe Sarayı, on dokuzuncu yüzyıla özgü mermer, kristal ve yaldızlı, pirinç kakmalı salonlarıyla Gazi’nin hiç bağdaşamadığı bir dekordu. Kendini, burada kafesteymiş gibi görüyordu. Ama hiç olmazsa, Abdülhamit’in duvarlar arkasındaki Yıldız’ının aksine, Dolmabahçe dünyaya açılıyordu. Oymalı geniş cephesi boyunca uzanan rıhtımı Boğaz’a bakıyor ve Gazi orada oturup Boğaz suları üzerinde kaynaşan küçük tekneleri, Haliç’i geçip açık denizlere ve ötesindeki dünyalara uzanan daha büyük gemileri seyrederek düşüncelere dalabiliyordu. İçi sıkıldığı vakit bir sandala atlayıp kürek çekebiliyor ya da Beyoğlu’na çıkıp sokakta dolaşıyor, eski bildiği yerleri bir daha görüyor, çay saatinde kadınların hayran bakışları altında bir pastaneye girip oturuyordu.</p>

      <p class="paragraf">Ama yüreği, Devrim’in beşiği ve hükümetin merkezi olan Ankara’ya bağlıydı. Zaman geçtikçe bütün milletin kalbi de oraya bağlanacaktı. Artık, başkenti yeniden kurmak için ciddi çalışmalara girişilmişti. Planları hazırlamak için biri Alman biri Avusturyalı iki şehircilik uzmanı çağrıldı. Burada, üzerinde hemen hemen hiçbir yapı bulunmayan boş bir toprak üzerinde, dünyanın en modern şehri kurulabilecekti. Planda, ortasında Gazi’nin at üzerinde bir heykeli dikilecek yıldız biçimindeki bir meydandan, Batı’daki gibi çıkıp dağılacak geniş bulvarlar ve iyi seçilmiş birtakım yerlere serpiştirilecek güzel yapılar öngörülmüştü. Çankaya’da Gazi’nin resmi ikametgâhına çıkan kuru ve çıplak tepeyle dolaylarına binlerce ağaç dikilecekti. Kale’nin altındaki bataklık kurutulacak ve orası Gençlik Parkı olacaktı. Ankara, daha şimdiden, kendine uyan bir otelin karşısında yapılan yeni meclis binasıyla övünüyordu. Bu iki bina da eski Türk stilinde yapılmıştı; ama kentin belirgin üslubu daha çok Alman karakterini taşıyacaktı. Opera binasının yapımına öncelik tanındı: Mustafa Kemal, Sofya’da genç bir ataşeyken Batı’nın bütün olumlu özelliklerinden çok operanın etkisinde kalmıştı. Zamanla burada, belki havası bakımından taşralı, fakat görünüşü ve konforu yönünden Batılı olan ve yeni Türk Cumhuriyeti’nin şerefine uygun nitelikte bir şehir ortaya çıkacaktı.</p>

      <p class="paragraf">Gazi, sonbaharda Üçüncü Büyük Millet Meclisi’nin açılışı için Ankara’ya döndü. İstanbul’dayken, gerçekte, Kurtuluş Savaşı’yla Devrim’in o güne kadarki dönemi üzerinde belgelere dayanan bir tarih niteliğinde olan <span class="italik">Nutuk</span>’unu hazırlamıştı. Gazi, Sakarya’nın tarihin en uzun savaşlarından biri olduğu gibi, tarihin en uzun söylevlerinden olan bu <span class="italik">Nutuk</span>’u yazmak için üç ay, okumak için de altı gün harcadı. <span class="italik">Nutuk</span>’u önceden, aylardan beri gerekli belgeleri toplamış olan sekreterlerine, bazen yirmi dört saat hiç durmadan dikte etti. Bu iş sırasında sekreterler, birer birer dökülüyor ve savaş alanlarında olduğu gibi yerlerini başkaları alıyordu. Gazi, bütün bir gün yazdıktan sonra bir banyo yapıyor, arkadan o gün yazdıklarını dostları üzerinde deniyor, sonra uyumak niyetiyle odasına çekiliyordu. Ancak beyni öyle bir enerji ile çalışmaktaydı ki, tekrar yazdırmaya başlıyor ve bu da sabaha kadar sürüyordu. Gazi’nin Halk Partisi Kongresi’nde okuduğu <span class="italik">Nutuk</span>, aslında siyasi bir söylevdir; dolayısıyla özellikle Rauf Bey’le arkadaşlarını gözden düşürmek isteğiyle, birçok yerinde tek yönlü görünür. Bununla beraber <span class="italik">Nutuk</span><span class="italik char-style-override-11">,</span> Kemalist Devrim’in klasik bir anlatımı olarak kalacaktır.<span class="dipnot char-style-override-12" xml:lang="tr-TR"><a class="footnote-link" href="#footnote-225-146" id="footnote-225-146-backlink">146</a></span></p>

      <p class="paragraf">Üçüncü Büyük Millet Meclisi’nin açılışı “kuruluş dönemi”nin sonunu belirtiyordu. Mebuslar ilk olarak, Birinci ve İkinci meclislerin fırtınalı oturumlarından arınmış yeni bir binaya yerleştirildiler. İyice disiplin altına girmiş tek bir partiden kurulu Meclis, Gazi’yi parlamentoyla ilgili her türlü tasadan kurtarıyor ve bundan böyle politikanın ayrıntılarıyla uğraşmasını gereksiz kılıyordu. Bu seferki meclisi, Napoléon’un Birinci Beşyüzler Meclisi gibi bir “filozoflar meclisine” benzetiyordu. Bunun da nedeni, Cumhuriyet’in yeni bir dönem önünde bulunmasıydı. Siyasette bağımsızlık kazanılmıştı. Şimdi de Gazi’nin kendiliğinden işleyen aracı olan “filozoflar” ve ona sevgiyle bağlı olarak yetişen cumhuriyetçi kuşaklar eliyle başarılması gereken iş, kültürde bağımsızlıktı.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-144-backlink" id="footnote-225-144">144</a> <span class="char-style-override-10" xml:lang="en-US">The Emergence of Modern Turkey.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-145-backlink" id="footnote-225-145">145</a> <span xml:lang="en-US">İsmet İnönü, bunu 1960’ta yazarla yaptığı bir görüşme sırasında söylemiştir.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-146-backlink" id="footnote-225-146">146</a> <span xml:lang="en-US">Bazı kimseler,</span> <span class="italik" style="font-size:1.33em;" xml:lang="en-US">Nutuk</span><span xml:lang="en-US">’u, Julius Sezar’ın</span> <span class="char-style-override-10" xml:lang="en-US">De Bello Gallico</span><span xml:lang="en-US">’suna benzetirler.</span></p>
        </div>
      </div>
    </div>
  </div>
</body>
</html>
