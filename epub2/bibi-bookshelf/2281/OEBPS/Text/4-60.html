<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-60.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-60.html" xml:lang="en-GB">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-5-12"><span>ELLİ ALTINCI BÖLÜM</span></p>

      <p class="arabaslik-orta-copy"><span>Türkiye’nin Dünyadaki Yeri</span></p>

      <p class="paragraf"></p>

      <p class="paragraf">Gazi, Türkiye’yi, Batı dünyasına kafasında tasarladığı demokrasiye uygun bir biçimde tanıtmayı ummuş, ama başarısızlığa uğramıştı. Yine de Türkiye’nin, egemenliğini ve sorumluluğunu kavramış, özgür bir devlet olarak, bu dünya içinde yerini almasında kararlıydı. Dünya çapında bir devlet adamı olduğunu elle tutulur, gözle görülür bir şekilde ispatlaması gerekiyordu. 1930’lu yılların Avrupa’sı için, tek parti diktatörlüğü kavramı, hiç de yeni bir şey sayılmazdı. Yeni olan ve şimdi Türkiye’nin komşularına göstermesi gereken şey, dünyada Hitler, Mussolini ve Stalin’in diktatörlüklerinden büsbütün ayrı, barışa içtenlikle inanan, başka bir ülkeye karşı hem siyaset hem de toprak bakımından hiçbir art niyet beslemeyen bir parti diktatörlüğünün bulunuşuydu.</p>

      <p class="paragraf">Mustafa Kemal’in parolası, “Yurtta sulh, cihanda sulh”tu. Güttüğü siyaset, barış içinde bir arada yaşama politikasıydı. Türkler, bütün uygar milletlerle dostturlar. Geçmişteki fetih isteklerini de, eski düşmanlıklarını da toprağa gömmüşlerdir. Kafalarında ne ellerinden çıkan yerlerin geri alınması, ne de sınırların düzeltilmesi gibi düşüncelere yer veriyorlardı.<span class="dipnot char-style-override-12" xml:lang="tr-TR"><a class="footnote-link" href="#footnote-225-149" id="footnote-225-149-backlink">149</a></span> Gazi’nin hariciye vekili, Türkiye’nin dış siyasetini şöyle tanımlamıştı: “Türkiye’nin başkasının bir karış toprağında gözü yoktur, ama kendi toprağından da bir karışını bile feda edemez.”</p>

      <p class="paragraf">Bütün diktatörlük rejimleri içinde, yalnız Türk rejimi, genişleme değil de, daralma siyasetine dayanıyordu. Mustafa Kemal, daha 1921’de, “Kendi sınırlarımızı tanımalıyız,” demişti. Türkiye’yi, büyük bir ülke haline, ufaltarak getirecekti. Türkiye Cumhuriyeti sadece, toprak bütünlüğü ve özgürlük peşindeydi. Buna karşılık Türkiye, Batı dünyasına, Doğu’nun tehlikeli bir kesiminde barışçı bir bölge sağlıyordu. Yeni bağımsız Cumhuriyet, Doğu ile Batı arasında, bir istikrar unsuru olacaktı.</p>

      <p class="paragraf">Bu yüzden Türkiye’nin, Batı devletleri, Rusya ve komşularıyla olduğu gibi, birer eski Osmanlı vilayeti olan Arap ve Balkan ülkeleriyle de anlaşmalar yapması gerekiyordu. Her şeyden önce de Milletler Cemiyeti ile dürüstlük içinde, şüpheye yer bırakmayacak bir işbirliği yapmak şarttı. Devrimci bir devlet olarak, Türkiye, antlaşmalarına bağlı kalmaya iki kat dikkat edecek, bazen vaat ettiğinden daha azını değil, daha çoğunu vererek itibarını sağlayacaktı. Ankara Antlaşması sonunda İngiltere ile Musul sorununda bu şekilde bir barışa varılmıştı. Şimdi de sıra, Yunanistan’la büsbütün barışmaya gelmişti.</p>

      <p class="paragraf">Türkiye ile Yunanistan arasında Lozan’da varılan antlaşmaya göre yapılan nüfus mübadelesi işlemi, iki ülke arasında bir dostluk paktına yol açtı. Bunu, 1930’da Venizelos’un bir Yunan savaş gemisiyle Türkiye’yi ziyareti izledi. Venizelos’un Ankara’da karşılanışı iyi düzenlenmiş; şehir, Yunan bayraklarıyla ve Rumca yazılı kurdelelerle donatılmıştı. Ama, kabına sığmaz Yunan başbakanına göre, bu gösteriler yeteri kadar içten değildi. İsmet Paşa’ya, Atina’ya gelen Türk sporcularının daha sıcak şekilde karşılanmış olduğunu söylemekten kendini alamadı. İsmet Paşa tatlılıkla, Yunanlıların daha sıcakkanlı insanlar olduğu cevabını verdi. Hem onların ülkesi, Türklerinki gibi, saldırıya uğramış değildi.</p>

      <p class="paragraf">Bununla beraber, Venizelos’un gelişinin Cumhuriyet’in de yıldönümü­ne rastlaması şerefine, Ankara Palas’ta büyük bir balo verildi. Hariciye Vekâleti’ nde bir ziyafet düzenlendi; Gazi, bu yemekte, çok neşeli göründü. Birlikte askeri bir geçit töreninde bulundular. Gazi ile Venizelos, resmi ya da özel görüşmelerinde birbirleriyle çok iyi anlaşmışlardı. O kadar ki, Venizelos, ortaya iki ülkeyi birleştirecek bir tasarı atacak kadar ileri gitti. Bu proje üzerinde de bir süre konuştular. Aradan çok zaman geçmeden Gazi, eski dini düşmanlıkları da bir yana bıraktı ve beş yüz yıldan beri cami olan Ayasofya’nın, Yunanlıların umduğu gibi, çan seslerinin tekrar duyulacağı gibi kilise haline değilse de, Türkiye ile Avrupa arasındaki kültür yakınlığının bir sembolü olarak, müze şekline sokulmasına izin verdi.</p>

      <p class="paragraf">Türk-Yunan Paktı’ndan önce, İtalya ile Türkiye arasında da bir pakt imzalanmıştı. Bu pakt, 1930’dan sonra yıllar geçip de Mussolini’nin emperyalist emelleri kesinleşince ona karşı savunucu bir sınır çizgisi niteliği kazandı. Sivil bir diktatör olmak için üniformasını çıkarmış olan Gazi, Duçe’yi, asker rolüne çıkmış bir aktör gibi, asker üniforması giyip caka satan bir sivil olarak görüyor, ona karşı hiç saygı beslemiyordu. Görünüşe göre, Mussolini, er geç istilacı bir Sezar rolüne heveslenmekten kendini alamayacaktı. Dostlarından birine, “Günün birinde kendi milleti tarafından asılacak,” diye öngörüde bulundu. Bir gün Çankaya’da Mussolini’nin elçisi, ülkesinin Antalya bölgesi üzerinde yeniden öne sürdüğü isteklerden söz etmişti. Gazi, onu hiçbir şey söylemeden dinledi. Sonra birkaç dakika izin isteyerek odadan çıktı. Döndüğü vakit, Cumhuriyet’in ilanından beri ilk olarak, sırtına mareşal üniformasını giymişti. Ses çıkarmadan yerine oturdu ve, “Şimdi devam edin lütfen,” dedi. Susma sırası büyükelçiye gelmişti. Öte yandan, Fırka Genel Sekreteri Recep Peker, İtalya’ya yaptığı bir geziden dönüşünde, Gazi’ye bir rapor sunmuştu. Bunda faşist sistemi övüyor ve birtakım ayrıntılarla Türkiye’de de buna benzer bir hükümet şekli uygulanmasını öneriyordu. Gazi, rapora baktıktan sonra, “Bunları ben öldükten sonra yaparsınız,” diyerek geri verdi.</p>

      <p class="paragraf">Hitler’e gelince, Gazi bu konuda, Nazi aleyhtarı bir Alman dostunun söylediklerini yerinde buluyordu. Buna göre kendi diktatörlüğü bir milleti kölelikten kurtarmış, Hitler’in diktatörlüğü ise, özgür bir milleti köle haline getirmişti. Mustafa Kemal, Alman diktatörünü bir seyyar tenekeciye benzetirdi. <span class="italik">Kavgam</span><span class="italik char-style-override-11">’</span>ı okuduktan sonra da “dilinin yabaniliği ve delice düşünceleri karşısında midesinin bulandığını” söylemişti. Bu yüzden Almanlar, verdikleri uzun vadeli kredi ile beş yıllık plan için yaptıkları demiryolu malzemesi yardımı karşılığında, Türkiye’den hiçbir şey koparamamışlardı.</p>

      <p class="paragraf">Ama, diktatörlerin arasında en gerçekçisi olan Stalin’e gelince, Gazi, yüz yıl sonra “bütün öteki diktatörlerin adı unutulup gitse bile”, tarihin onu, yirminci yüzyılda yaşamış devlet adamlarının en önemlisi olarak kaydedeceğini söylemişti. Stalin’e karşı duyduğu bir saygı, onu Sovyet Rusya ile olan ilişkilerinde daha da uyanık davranmaya zorluyordu. Ruslarla özellikle ekonomik nitelikte anlaşmalar imzalıyor, siyasi okşamalarına kapılmadan, aralarında nezaketli bir dostluğu sürdürüyor, ama bu dostluğun kendisini, daha içten bağlandığı Batı dostluğundan ayırmasına da razı olmuyordu.</p>

      <p class="paragraf">Hitler’le Mussolini’nin yükselmesi, Türkiye’yi yalnız Yunanistan’la değil, Balkan ülkeleriyle de yakınlaştırdı. Yugoslavya, Macaristan ve Bulgaristan’la zaten paktlar imzalanmıştı. Türkiye şimdi, Alman ve İtalyan emperyalizmine karşı bir denge sağlamak için, bir Balkan antantı kurma peşindeydi. Bu amaçla çeşitli hükümet merkezlerinde beş Balkan ülkesiyle toplantılar yapıldı. Sonunda, 1934 yılı başlarında Balkan Paktı imzalandı. Bu, pek güvenilemeyecek, yarım kalmış bir birleşmeydi. Üye devletlere, bir büyük devletin saldırısına karşı olmaktan çok, kendi bölgeleri içinde garanti sağlıyordu. Ancak bu pakt, Türkiye’nin uluslararası bir liderlik şöhreti kazanmasına yardım etti. Fransız Büyükelçisi Charles de Chambrun, komşularını birleştirme yolundaki tasarılarından söz eden Gazi’ye, “Tıpkı Mösyö Briand gibi konuşuyorsunuz,” demişti.</p>

      <p class="paragraf">Gazi, “Mösyö Briand gibi düşünüyorum da ondan,” diye cevap verdi. Kendine bölgesel bir “Milletler Cemiyeti” kurmaya çalışıyordu.</p>

      <p class="paragraf">Bir akşam, bir Batılı devletin büyükelçiliğinde, resmen ilk olarak, İngilizlerin, Prenses Alice ve Kont Athlone şerefine verdikleri ziyafete katıldı. Yemekten sonra, yabancı devlet temsilcilerini çevresinde topladı ve onlara dünya barışının sağlanması gerektiği konusunda bir söylev verdi. Ruslara, Rumenlere ve Çeklere. “Sizler, aranızda boyuna toprak istekleri ve bunun gibi sorunlar üzerinde çekişecek yerde, anlaşmazlıklarınızı ne diye dostça çözümlemiyorsunuz?” diye sordu. Ortada sıkıcı bir sessizlik oldu. Hemen arkasından Kont Athlone, “Ekselans,” dedi. “Güçlük şurada ki, bu milletler hâlâ birbirlerine karşı güvensizlik besliyorlar.” Gazi, bu düşünceyi, “Bravo! Bravo!” diyerek onayladı. Arkasından gruptakiler poker masasına oturdular.</p>

      <p class="paragraf">İstanbul’a özel olarak kısa bir ziyaret yapan Yugoslavya Kralı Aleksandr, Gazi’ye, bir kahraman karşısında duyulan hayranlıkla bağlandı ve ileride bir savaş çıkacak olursa onun emirlerine bir er gibi boyun eğeceğini bildirdi. Birlikte yedikleri yemekten sonra Gazi’ye, aralarında dostluk kurmayı candan istediğini söyledi ve eğer bazı Avrupa devletlerinin sözüne kanmış olsaydı, Anadolu’ya Yunanlılar yerine Yugoslavların asker çıkarmış olacağını itiraf etti. Gazi, buna, “Geçmiş olsun, majeste,” dedi. “Yoksa Yunan ordusu yerine denize Yugoslav ordusu dökülecekti.” Manevi kızı Sabiha’yı iyi niyet elçisi olarak Balkanlara gönderdi. İlk Türk kadın pilotu brövesini almış olan Sabiha (Gökçen), kullandığı yeni bir Amerikan bombardıman uçağı ile Balkan ülkelerinde bir tur yaptı.</p>

      <p class="paragraf">Türkiye’nin Balkan Savaşları’ndaki eski düşmanları şimdi görünürde onun dostu olmuşlardı. Batı sınırları yeteri kadar güven altına alınmıştı. Rusya ile olan sınırları da öyle. Geriye Rusya’nın komşularıyla ve Osmanlı İmparatorluğu’nun Arap vilayetleriyle olan sınırlarının güvenliğini sağlamak kalıyordu. Balkan Paktı, bir Doğu paktıyla daha güçlendirilecekti. On yıl önce bu işe, Rus diplomasisi aracılığıyla, Afganistan’dan başlamıştı. İran’la anlaşmaya varmak, Kürt bölgelerindeki sınır uyuşmazlığı ve halifeliğin kaldırılmasının İran’da uyandırdığı tepki yüzünden, daha zor oldu. Ancak bu uyuşmazlıklar artık unutulmuştu. İran’la bir dostluk antlaşması imzalandı. Arkasından da, 1934’te, İran Şahı Rıza Pehlevi, Türkiye’yi resmen ziyaret etti.</p>

      <p class="paragraf">Rıza Şah, Gazi’nin asker ve devlet adamı olarak kişiliğine karşı, aralarındaki yaradılış ayrılığını geride bırakan, özel bir hayranlık besliyor ve onun gibi, iki ülke arasında iyi komşuluk ilişkileri kurulmasını istiyordu. Ağrı Dağı çevresindeki Türk-İran sınırı konusunda yapılan görüşmeler bir ara bozulacak gibi olmuştu. Bunun da nedeni, iki tarafın da stratejik güvenlik bakımından üzerinde durduğu küçük ama önemli bir tepeydi. Ancak bu ölü nokta iki devlet başkanının iyi niyeti sayesinde aşıldı. Görüşmeler için Tahran’da bulunan Tevfik Rüştü’nün, Gazi’den aldığı talimat üzerine, İran şahının hakemlik etmesini istemesi, İranlıları şaşırtmıştı. Yüksek rütbeli bir kurmay subay, haritalar getirerek, İran görüşünü savunmak için şahın önüne yaydı. Ama o sırada, şahın söylediğini dinlemediğini ve haritaya değil, kendisine baktığını fark etti. Şah, subayın sözünü keserek, “Beni ilgilendiren bir tek şey var,” dedi. “O da Türkiye ile olan dostluk bağlarımız.” Bunun sonucunda, sınır çizgisi, Türklerin lehine olarak, dağın sırtını izler şekilde geçirildi. İranlıların da itibarı korunmuş oldu.</p>

      <p class="paragraf">Şahın, Gazi’ninkinin tam karşıtı olan bir kişiliği vardı. Az konuşan bir adamdı. Azerbaycan’da askerden, Türkçeyi, Azeri lehçesiyle konuşmayı öğrenmişti. Şimdi de ev sahibiyle daha iyi konuşabilmek için ilerletmeye çalışıyordu. Gazi’yi, “Biraderim,” diye selamladı. Çankaya’da ilk gecesi, Gazi’nin alışık olduğu geç saatlere göre düzenlenmişti. Konuklar sofraya ancak akşam dokuz buçukta oturdular. Erken yatmayı seven şah, tam saat onda, birinci yemeği bitirdikten sonra kalkarak izin istedi. Yatma saati gelmişti. Gazi, onu kaldığı eve kadar götürüp geri döndü, tekrar misafirlerine katıldı. Bu arada, beklerken yemek soğumuştu. Gece, bu olaydan sonra daha neşeli bir hava içinde devam etti.</p>

      <p class="paragraf">Şah, pokeri, teklifli konuşmalardan daha çok seviyordu. Bir akşam o, Gazi ve İngiliz elçisi Sir Percy Loraine, İran Elçiliği’nde pokere oturdular. Gazi, yeni büyükelçiden pek hoşlanmış ve daha önce de, kendisiyle oyun oynamıştı. O kez, oyun sabaha karşı bitince, gün doğduktan sonra da oturup uzun uzun konuşmuşlar, İngiltere’yle Türkiye’yi ilgilendiren başlıca konularla Akdeniz sorunlarından söz etmişlerdi. Böylece aralarında özel bir bağ kurulmuştu. Bu da yalnız iki ülkenin değil, ortaklarının da gerçekten yararınaydı.</p>

      <p class="paragraf">O sırada Gazi, bir el kazandıktan sonra salonda dolaşmak için masadan kalkmıştı, ama dönerek şahın arkasında durdu ve ona Sir Percy’ye karşı nasıl oynaması gerektiğini gösterdi. Öteki misafirler de çevrelerini sarmış, sahneyi merakla seyrediyorlardı. Özellikle Gazi’nin Loraine’e göz kırpıp bu çeşit sıkı bir uluslarası işbirliğinin iyiliklerine değinerek, şöyle dediği gözlerinden kaçmamıştı: “Bakın, ne iyi rakip oluyoruz. Ortak olsak kim bilir ne kadar daha iyi olur.”</p>

      <p class="paragraf">Şah, ziyareti sırasında Gazi ile birlikte Batı Anadolu’yu gezdi; Eskişehir Hava Üssü’nü, savaş alanlarını, Çanakkale istihkâmlarını gördü. Asker olarak, birbirleriyle iyi uyuştular. Başka bakımlardan alışkanlıklarının ayrı olması birtakım sıkıcı durumlara yol açtı. Özel trende, Gazi bol bol içiyordu. İzmir yolunda Uşak’ta durdukları zaman trenin çevresini saran büyük kalabalık iki devlet başkanının ellerini öpmeye başladı. Aralarında sarıklı, cüppeli bir molla da vardı. Gazi, onu görünce yobazlara karşı söylenmeye başladı.<span class="dipnot char-style-override-12" xml:lang="tr-TR"><a class="footnote-link" href="#footnote-225-150" id="footnote-225-150-backlink">150</a></span> Adam hemen sarığını çıkardı, kalabalığa karışarak ortalıktan kayboldu. Ancak Gazi, tekrar yola çıkmadan önce, Uşak valisinin hapse atılmasını ve şehrin ertesi sabah bombardıman edilip yıkılmasını söyledi. Ertesi gün bu emir, doğrulanması için kendisine gösterilince, büyük bir pişmanlık duyarak, geri aldı.</p>

      <p class="paragraf">Şah, İran’a dönmeden önce, Gazi, kendisini ordu ile vedalaşmaya götürdü ve ona, “Devlet başkanlığından çekilecek olursam, majestelerinin beni ve bu subay arkadaşları maiyetlerine alacaklarını umarım,” diye iltifat etti.</p>

      <p class="paragraf">Doğu savunması zincirinin tamam olması için, bir halka daha eksikti: Irak. İngiltere 1930’da Irak’a bağımsızlık vermiş ve Kral Faysal, bundan az sonra Ankara’yı ziyarete gelmişti. Diplomatik eğlencelerle geçen bu ziyafet sırasında, İngilizlerin de aracılığıyla, Türkiye ile Irak arasında uyuşmazlıklar, yoluna kondu. Kral Faysal, bir davette, başkalarının duymaması için alçak sesle konuşmaya başlamıştı. Gazi, onun sözünü kesti ve başını İngiliz elçisine doğru dostça eğerek, “Yavaş konuşmanız boşuna,” dedi. “Büyükelçi yarın sabah nasıl olsa her şeyi öğrenecektir.”</p>

      <p class="paragraf">İran ve Irak’la bu çeşit ilişkiler kurulduktan sonra Gazi de, Balkan Pak­tı’nın Doğu’daki benzeri olan Sadabat Paktı’na kavuştu. Her iki pakt da aslında bir iyi niyet inancının açıklanmasından başka bir şey değildi. Fakat bu iki pakt, hiç olmazsa, Osmanlı İmparatorluğu’nun yıkılışından ve Türkiye Cumhuriyeti’nin kuruluşundan beri, Türkiye’de saldırganlığın yerini barışçı niyetlerin aldığını bütün dünyaya ilan etmeye yaramıştı.</p>

      <p class="paragraf">Gazi, çevresindeki dünyayı o kendine özgü derin bakışıyla izlerken, ileride neler olacağını bütün açıklığıyla görmüştü. 1934’te kendisini ziyarete gelen General MacArthur’la yaptığı uzun konuşmalarda, geleceği adeta bir kâhin gibi önceden bilerek söylemişti. Yaşadıkları dönemin, bir mütarekeden pek farkı olmadığı kanısındaydı. Çünkü İtilaf Devletleri, yenik devletlerin sorunlarını ve özelliklerini, savaşın derin nedenlerini hesaba katmadan, bir galipler barışı yapmıştı. Amerikalılar, Wilson’un politikasından vazgeçerek Avrupa’dan çekilmiş ve böylece mütarekenin bir barış haline gelmesini engellemişlerdi. Bu yüzden Almanlar, eskiden olduğu gibi, Avrupa’nın kaderini ellerine almışlardı. Gazi, “Çalışkan, disiplinli ve olağanüstü dinamizme sahip bu yetmiş milyon insan, milli hırslarını yerinden oynatacak bir siyasi elemana kendilerini kaptırdıkları anda, Versailles Antlaşması’nın kökünden yok edilmesini isteyeceklerdir,” dedi.</p>

      <p class="paragraf">Savaşın 1940-1945 yılları arasında patlak vereceğini önceden söyledi. Fransızlar artık, güçlü bir ordu kurmak yeteneğinden yoksundular. İngilizler bundan sonra, adalarının savunması için onlara güvenemeyeceklerdi. İtalyanlar, savaşın dışında kalabilecek olurlarsa, sonraki barışta önemli bir rol oynayabilirlerdi. Ama Mussolini’nin ihtirası yüzünden bunu yapamayacaklardı. Böylece Almanlar, İngiltere ve Rusya dışında bütün Avrupa’yı işgal altına alacaklardı. Amerikalıların tarafsızlıklarını korumaları olanağı kalmayacak ve Almanlar, savaşı onların karışması sonucu kaybedeceklerdi. Ancak savaşın asıl galipleri, ne Avrupalıların, ne de Amerikalıların bildiği, yeni politik yöntemler kullanmaları ve rakiplerinin en küçük yanlışlarından bile yararlanmaları yüzünden, Bolşevikler olacaktı:</p>

      <p class="paragraf"></p>

      <p class="arayazi">“Biz Türkler, Rusların yakın komşusu ve onlarla bütün öteki ülkelerden daha çok savaşmış bir millet olarak, burada olayların akışını yakından izliyor ve tehlikeyi apaçık görüyoruz. Bolşevikler, Doğu’da uyanan milletleri mükemmel şekilde sömürmekte, onların milli hırslarını okşayıp pohpohlayarak kitleleri nasıl ayaklandıracaklarını pek iyi bilmektedirler. Şimdi Bolşevikler öyle bir noktaya varmışlardır ki, yalnız Avrupa için değil, Asya için de en büyük tehlikeyi onlar teşkil etmektedir.”<span class="dipnot char-style-override-12" xml:lang="tr-TR"><a class="footnote-link" href="#footnote-225-151" id="footnote-225-151-backlink">151</a></span></p>

      <p class="paragraf"></p>

      <p class="paragraf">Gazi, milliyetçiydi, ama dar kafalı bir milliyetçi değil; İmparatorluklar Çağı’nın artık sona erdiğini ve yerini Milletler Çağı’nın aldığını görüyordu. Fakat, her şeyi bir bütün olarak algılayabilen sezgi gücüyle daha da ilerisini, Wells’in Birleşik Dünya Devletleri’nde hayal ettiği egemenlikler karışımı şeklinde bir milletler federasyonunu da göz önünde tutuyordu. Ufak çapta birtakım federasyonların, böyle bir şeyin öncülüğünü yapabilecekleri düşüncesi, ona çekici geliyordu. Bu yüksek noktaya kısa zamanda erişilemeyeceğini bilecek kadar gerçekçiydi. Ancak Rusya’nın bunu komünist ideolojisi koşulları içinde gerçekleştirmeye çalışacağına ve yirminci yüzyılın birinci yarısı nasıl milliyetçi akımlarla canlanmışsa, uluslararası akımların da ikinci yarısını öyle etkileyeceğine inanıyordu. Bu arada, milletlerin mutluluğu birbirlerininkine bağlıydı:</p>

      <p class="paragraf"></p>

      <p class="arayazi">“Bütün insanlığı bir tek vücut ve her milleti de bu vücudun bir parçası gibi düşünmemiz gerekir. Dünyanın bir yerinde bir hastalık çıkmışsa, ‘Bundan bana ne?’ diyemeyiz... Böyle bir hastalık varsa, ta içimizde çıkmışçasına, bizi de ilgilendirmelidir.”</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-149-backlink" id="footnote-225-149">149</a> <span xml:lang="en-US">Bir Macar diplomatı bir gün Gazi’ye, eski imparatorluğunun başına gelenlerden üzüntüyle söz edip de karşılığında hiçbir sempati göremeyince, “Sizin çocuklarınız yok da ondan,” diye çıkıştı. Gazi, “Bütün Türkler benim çocuklarımdır,” diye karşılık verdikten sonra, “dinleyin beni,” demişti. “Evet efendim, ben de Makedonyalıyım. Ama hiçbir toprak isteğinde bulunmuyorum.”</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-150-backlink" id="footnote-225-150">150</a> <span xml:lang="en-US">Gazi’nin bu gibi durumlarda, bir sarık ya da fesle karşılaştığı zaman bazen gözü dönerdi. Bir gece Ankara’da bir davette, bakışı Mısır elçisinin kırmızı fesine ilişmiş; fesini çıkarıp koyması için kendisine elinde bir tepsi ile bir garson göndermiş ve, “Kralınıza söyleyin, kılığından hoşlanmıyorum,” demişti. Elçi, herhangi bir olayı önlemek için fesini kendisi çıkardı ve izin istedi. Olay Kahire’de duyulunca, Kral Fuat buna pek kızdı. Türkiye ile Mısır arasındaki ilişkilerin kesilmesi ancak iki taraf diplomatlarının ustalıklı çabasıyla önlenebildi.</span></p>

          <p class="dipnot"></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-151-backlink" id="footnote-225-151">151</a> <span class="italik" style="font-size:1.33em;" xml:lang="en-US">Cumhuriyet</span><span xml:lang="en-US">’in Washington muhabiri, Ankara, 8 Kasım 1951.</span></p>
        </div>
      </div>
    </div>
  </div>
</body>
</html>
