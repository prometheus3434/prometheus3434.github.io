<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-58.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-58.html" xml:lang="en-GB">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-5-10"><span>ELLİ DÖRDÜNCÜ BÖLÜM</span></p>

      <p class="arabaslik-orta-copy"><span>Harf Devrimi</span></p>

      <p class="paragraf"></p>

      <p class="paragraf">Üçüncü Türkiye Büyük Millet Meclisi’nin ilk işi, Anayasa’dan, “Türk Devleti’nin dini, İslam dinidir,” sözünü silerek dini reformları bütünlemek olmuştu. Böylece Türkiye, hukuk ve anayasa açısından Batılı devletler gibi laik bir devlet oldu. Herkese vicdan özgürlüğü tanındı. Bununla birlikte devleti hâlâ Doğu’ya ve dine bağlayan bir bağ kalmıştı: Arap harfleri. Bundan dolayı, Meclis’e düşen ilk görev, Türk alfabesini değiştirmekti.</p>

      <p class="paragraf">Geçen yüz yıl süresince, İslam ulemasının karşı koymalarına rağmen, yazının sadeleştirilmesi üzerinde zaman zaman tartışmalar yapılmıştı. Türkler, Araplarla Acemlerin kullandığı Arap alfabesini, başta çeşitli nedenlerle benimsemişlerdi. Oysa bu alfabe, Türkçenin seslerine uymaktan uzaktı. Harflerinin ve işaretlerinin karışıklığı, yeteri kadar sesli harfi olmayışı ve okunuşunun çeşitli anlamlara göre değişimi yüzünden rasgele bir adamın bunu okuması zordu. Eğitim görmüş Osmanlı Türkleri bile çok kere imla yanlışı yapmaktan kurtulamazlardı. Bu hal, iki ayrı dilin gelişmesine yol açmıştı: Biri Osmanlı “Enderun” sınıfının kullandığı, yazılan ama konuşulmayan Türkçe; öbürü de halk dili olarak konuşulan, ama yazılamayan Türkçe. Bu da halkın çoğunluğunun yazılı edebiyata yabancı kalmasına yol açıyordu. Halk egemenliği, elde herkesin öğrenip yazabileceği bir alfabe olmadan, nasıl geliştirilebilirdi?</p>

      <p class="paragraf">Enver Paşa triumvira döneminde, Harbiye Nezareti dairelerinde harfleri bitiştirecek yerde ayrı ayrı yazarak yarım bir değişiklik denemesine girişmiş; ama savaş başlayınca bundan vazgeçilmişti. Latin alfabesini almaya, dincilerin karşı çıkmasından çekinerek, cesaret edemedi. Gazi bile, halk daha köklü dini devrimlere alışıncaya kadar bunu göze alamamıştı. Bununla birlikte, 1926’daki Bakû Kongresi’nde, Latin alfabesi Sovyetler Birliği’ndeki bütün Türk-Tatar cumhuriyetleri tarafından kabul edildi. Bu, Türk milletinin iki büyük grubunun, artık, birbirlerinin dilini okuyamayacak hale gelmesi demek oluyor ve yazı değişikliğini daha da zorunlu kılıyordu. Ertesi yıl yeni basılan posta pullarında, Latin yazısı kullanıldı.<span class="dipnot char-style-override-12" xml:lang="tr-TR"><a class="footnote-link" href="#footnote-225-147" id="footnote-225-147-backlink">147</a></span></p>

      <p class="paragraf">Bununla birlikte İsmet Paşa, kapsamlı bir değişikliğe şiddetli karşıydı. Metodik bir kurmay subay gibi düşünerek, herkes yeni harfleri öğreninceye kadar, bunun devlet dairelerinde, orduda, basında, okul ve üniversitelerde doğuracağı karışıklıktan korkuyordu.</p>

      <p class="paragraf">Gazi, her ne kadar Harf Devrimi’ne karar vermiş ve bu konuyu, geçen yıllar içinde aydınlarla tartışmışsa da, bunu herkesin desteğini elde etmeden yapmak istemiyordu. Bundan dolayı savaşa ancak 1928’de, başta birkaç borazan sesiyle haber verdikten sonra, girişti. Yeni bir yazı hazırlamak üzere bir alfabe komisyonu kurdu. Komisyonun, kendi başına kalırsa, bu işi ancak üç yılda çıkaracağını bildiği için toplantılara kendisi de katılıyor ve üyeleri güçlü görüşlerinden yararlandırıyordu. Komisyona başlıca üye olarak seçtiği Falih Rıfkı’ya, üyelerin süre olarak ne düşündüklerini sordu. Falih Rıfkı, “Beş yıl diyen var, on beş diyen var,” dedi. Düşündüklerine göre birkaç yıl, okullarda her iki yazı birden öğretilecek, gazetelerde yan yana basılacaktı. Gazi buna karşı çıktı. O zaman herkes eski yazıyı okumasını sürdürür, yenisinin yüzüne bile bakmazdı. Kararını bildirdi: “Bu ya üç ayda olur, ya hiç olmaz!”</p>

      <p class="paragraf">Böylece, yeni alfabe, altı haftada hazırlandı. Mustafa Kemal, dinleyicilerini seçmekte her zaman çok kurnaz davranırdı. Şapkayı kabul ettirmek için, yurdun gerici bir bölgesini seçmişti. Yeni harfleri tanıtmak için de çok daha ileri bir yer olan İstanbul’u seçti. Üstelik bunu, bir ağustos gecesi Topkapı Sarayı’nın altındaki Sarayburnu Parkı’nda, Halk Fırkası’nın verdiği baloya gelmiş olan bir halk topluluğu önünde yapmayı uygun gördü. İki yıl önce, insan resmi yapılmasını yasaklayan Müslüman göreneğine rağmen, bu parka Gazi’nin bir heykeli dikilmişti. Gazi, birçoğu o güne kadar kahramanlarını görmemiş olan halkın alkışları arasında, kendisi ve yanındakiler için hazırlanan yirmi dört kişilik masaya oturdu. Karşısındaki platformda, modern bir caz orkestrası çalıyor; arada da, Mısırlı bir musiki topluluğu insana hüzün veren şarkılar söylüyordu. Gazi Mustafa Kemal, bunu bir süre, sabırsızlık içinde dinledikten sonra, bir defter istedi ve birtakım notlar karalamaya başladı. Yazdıkça, defterin yapraklarını koparıyor ve, “Bunlara bir göz gezdir,” diyerek Falih Rıfkı’ya veriyordu. Falih Rıfkı, bakınca bunun Latin harfleriyle yazılmış bir söylev taslağı olduğunu gördü.</p>

      <p class="paragraf">Gazi, yazısını bitirince ayağa kalktı; birkaç giriş sözü söyledi ve elindeki kâğıtları sallayarak, Türkçe okuması olan birinin yanına gelerek içindekileri okumasını istedi. Genç bir adam, koşarak geldi ama, bunların Latin harfleriyle yazılmış olduğunu görünce ağzını açıp bir şey söylemedi. Gazi, “Bu genç arkadaş yazıyı okumakta güçlük çekiyor,” diye açıkladı. “Çünkü yeni Türk harflerini öğrenmemiş. Onun için bunu, bir arkadaşıma okutacağım.” Kâğıtları, Falih Rıfkı’ya uzattı; o da okudu:</p>

      <p class="paragraf"></p>

      <p class="arayazi">“Zengin ve ahenkli dilimiz şimdi yeni Türk harfleriyle kendini gösterebilecektir. Yüzyıllardan beri kafalarımızı bir demir mengene içine sıkıştırmış olan bu anlaşılmaz işaretlerden kurtulmamız şarttır. Kısa zamanda, yeni Türk harflerini öğrenmelisiniz. Bunları her yurttaşa, kadına, erkeğe, hamala, sandalcıya öğretiniz. Bunu bir millet ve ülke görevi biliniz... Bu görevi yaparken de düşününüz ki, bir milletin yüzde yirmisi okuma yazma bilir, yüzde sekseni bilmezse bu ayıptır... Bu yanlışlıkları düzelteceğiz, bunu yaparken de bütün yurttaşlarımı bu işe katılmış görmek isterim. Milletimiz, yazısı ve düşüncesiyle, gerçek yerinin uygarlık dünyasında olduğunu ispat edecektir.”</p>

      <p class="paragraf"></p>

      <p class="paragraf">Bu sözleri, benzeri görülmemiş bir alkış kasırgası izledi. Caz da, Arap şarkıları da susmuştu. Şimdi ortada, başaktörü Gazi’nin kendisi olan, çok daha olağanüstü bir gösteri vardı. Kahramanlarının hoşuna gitmek için, okuma yazma bilsin bilmesin herkesin öğrenmek istediği, yeni, büyüleyici bir oyundu bu. Gazi, halkın alkışları dindikten sonra, elinde bir kadeh rakı ile ayağa kalkarak, milletinin sağlığına içti. Kadehi ağzına götürürken şöyle dedi:</p>

      <p class="paragraf"></p>

      <p class="arayazi">“Eskiden bunu süprüntülüklerinde gizli gizli içerek çeşitli ahlaksızlıklar yapan ikiyüzlü sahtekârlar vardı. Ben sahtekâr değilim. Milletimin şerefine içiyorum.”</p>

      <p class="paragraf"></p>

      <p class="paragraf">Halk, bunun karşısında hiçbir hoşnutsuzluk belirtisi göstermedi. Gazi, parktan çıkarken, yanında kocasıyla, güzel bir kadın gördü. Üzerine çarşaf giymişti. Gazi ondan peçesini kaldırıp güzel yüzünü göstermesini istedi. Kadın peçesini sevine sevine kaldırdı ve Gazi’yi öptü. İstanbul halkı bu ağustos gecesinden sonra, Gazi’yi taparcasına sevmeye başladı.</p>

      <p class="paragraf">Gazi, okumuş adamların kendisini daha çok uğraştıracaklarını biliyordu. Birkaç gün sonra Dolmabahçe Sarayı’nda bilginlerin, yazarların, gazetecilerin, mebusların ve daha başka kimselerin katıldığı bir konferans toplandı. Dileğini gerçekleştirmeye kararlı olmakla birlikte, bazı üyelerin eleştirilere girişeceklerini sezdiği için, kendilerinden, görüşlerini kürsüden açıklamalarını istedi ama, özel olarak, eleştirilerinde fazla ileri giderlerse, bunun pek hoş karşılanmayacağını da bildirdi.</p>

      <p class="paragraf">Karşı düşüncede olanları böylece yola getirdikten sonra, bundan böyle gazetelerde yeni yazıya yer verileceğini ve eski yazının üç ay içinde büsbütün kalkacağını ilan etti. Sonbaharda okullarda bütün derslerin yeni yazıyla okutulması için emir verdi. Bu emir, yeni harfleri kendileri bile bilmeyen öğretmenler arasında şaşkınlık yarattı. Daha ortada ne okul kitabı, ne de bunları basma olanağı vardı. Gazete matbaalarında Latin harfleri olmadığı için, dışarıdan getirtildi. Dizgicilere yeni yazı öğretildi.</p>

      <p class="paragraf">Gazi, arkadan bütün mebuslara seçim yerlerine gitmelerini, yeni alfabenin öğrenimini düzenlemelerini ve bu yolda propaganda yapmalarını emretti. İsmet Paşa, bunun için, seçim bölgesi olan Malatya’ya gönderildi. Seçmenlerine, yeni alfabeyi, Türkiye’yi, Batı’nın okumuş milletleri düzeyine yükseltecek bir araç olarak gösterirken, “Bugün,” dedi, “bütün ülke bir dershane halini almıştır, bu sınıfın öğretmeni de Gazi’nin kendisidir. Bütün Türk milleti bu okulun sınavını verinceye kadar olanca gücüyle çalışmak zorundadır.”</p>

      <p class="paragraf">Öğretmenlik, Gazi’ye yakışan bir roldü. Günün birinde, zaferi kazandıktan sonra, maarif vekili olmayı ve Türk milletini gerçekten eğitmeyi düşündüğünü söylemişti. Şimdi bu isteği yerine geliyordu. Dolmabahçe Sarayı’na, mermer duvarların pek alışık olmadığı çeşitten bir eşya, karatahtalar yerleştirildi. Gazi, odadan odaya geçerek, kendisini görmeye gelenlere, yüksek memurlara, dostlarına, davetlilerine, yanında çalışan adamlara ders veriyordu. Karatahta genç Türk Cumhuriyeti’nin simgesi haline geldi.</p>

      <p class="paragraf">Gazi, kendini bu eğitim işine öylesine verdi ki, bir alfabe marşı bile besteledi. Halk bunu söylerken, alfabeyi daha çabuk öğrenecekti. Cumhurbaşkanlığı Orkestrası şefini çağırarak marşı okudu ve bunun orkestra aranjmanı yapılarak ertesi sabah çalınmasını emretti. Müzisyenler bütün gece buna çalıştılar. Ama marşı çaldıkları zaman, Gazi, suratını ekşiterek dinledi; sonra, “Çocuklar,” dedi. “Bunu kendim yaptım ama, kendim de beğenmedim.” Böylece alfabe marşından vazgeçildi.</p>

      <p class="paragraf">Yeni yazı, 1928 kasımında yasallaştı. Gazi, “Türk milletinin kolayca okuyup yazmasını sağlayacak bir anahtar” diye sunduğu bu yazıdan, akıllıca davranarak, Latin harfleri diye değil, Türk harfleri diye söz etti. Böylece onu, yeni yıldan sonra yasaklanacak olan Arap harflerinden ayırmış oluyordu. Bu söylev ilk olarak ilkel Türkiye radyosu ile yayımlandı. Meclis, kendisine, “Türk milletinin şükranlarını belirten” altın bir levha hediye etti. Bu levhanın üstünde yeni alfabenin harfleri kabartma olarak yazılmıştı. O gece, Ankara’nın belli başlı yapılarının üzerinde bu harfler, renkli ışıklarla aydınlatılmış olarak gösterildi.</p>

      <p class="paragraf">Birkaç gün sonra, bütün devlet görevlileri yeni yazıdan sınava çekildi. Başöğretmeni “Cumhurbaşkanı Gazi Mustafa Kemal Paşa Hazretleri” olan “Millet Mektepleri” açıldı. Bunların amacı, hiç okuma yazma bilmeyenlerden, yalnız eski harfleri bilenlere kadar, bütün millete okuyup yazma öğretmekti. Bir yıl içinde bir milyonu aşkın vatandaş bu okullardan diploma aldı. Yeni yazıyı en kolay öğrenenler, kafaları eski harflerle karışmış olmadığı için, hiç okuması olmayanlarla çocuklardı. Biraz sonra bunlar ana babalarına ve büyüklerine öğretmenlik etmeye başladılar. Daha yaşlı kuşakların bu değişmelere alışması için biraz sıkıntıya katlanmaları ve çaba harcamaları gerekiyordu. Birçokları, özel yazışmalarda eski yazıyı kullanmayı sürdürdüler. Ama, Harf Devrimi, genç kuşakların hayalini en çok okşayan, onlarda çoşkun bir yurtseverlik uyandıran bir reform olmuştu. Kendilerini Osmanlı geçmişinden gerçekten ayırıyor ve onlara yeni Türk Cumhuriyeti’nde yapılacak bir şeyleri olduğu duygusunu aşılıyordu.</p>

      <p class="paragraf">Bundan sonrası birbirini izleyen ve önlerinde daha yeni, daha geniş ufuklar açan heyecanlı devrimleriyle, yaşanmaya değer, coşturucu bir dönem oldu Türk gençliği için.</p>

      <p class="paragraf"></p>

      <p class="paragraf"></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-147-backlink" id="footnote-225-147">147</a> <span xml:lang="en-US">İlk olarak Amerikalılar, diplomatik otomobillerinin plakalarında Romen rakamlarını kullanmışlardır. Ama, gümrük bildirimlerini de Latin harfleriyle doldurmaya kalkınca, kendilerinden nezaketle yeni baştan Türkçe olarak yazmaları istendi.</span></p>
        </div>
      </div>
    </div>
  </div>
</body>
</html>
