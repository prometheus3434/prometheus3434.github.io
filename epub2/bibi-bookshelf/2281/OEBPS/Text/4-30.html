<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-30.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-30.html" xml:lang="en-GB">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-4-8"><span>YİRMİ YEDİNCİ BÖLÜM</span></p>

      <p class="arabaslik-orta-copy"><span>Ankara’da Meclis Toplanıyor</span></p>

      <p class="paragraf"></p>

      <p class="paragraf">Başlangıçta yabancılara karşı açılmış olan Kurtuluş Savaşı, şimdi bir yandan da kendi aralarında bir içsavaş, hatta bir kutsal savaş biçiminde gelişmeye başlamıştı. Padişah, milliyetçilere karşı düşmanlığını açıkça ortaya koymuş; şeyhülislam, “Padişaha karşı ayaklanma” başlıklı bir fetvayla onları asi ilan etmişti. Fetva, şu sözlerle sona eriyordu: “Bu asileri öldürmek caiz midir? Elcevap: Bunları öldürmek vaciptir.” Fetva, yurdun her yerine dağılmış, bazı yerlere de işgal kuvvetlerinin uçaklarıyla havadan atılmıştı. Damat Ferit, sadrazam olarak milliyetçileri “milletin sahte temsilcileri” diye suçluyor, bunların kendi kişisel hırsları için ülkeyi harcamaya kararlı birtakım satılmış kişiler olduğunu ileri sürüyordu.</p>

      <p class="paragraf">Anadolu’ya, halkı, sultan ve halife adına, milliyetçilere karşı savaşa kışkırtmak için din adamları gönderilmişti. Kuvayımilliye askerleri, subaylarına karşı ayaklanmaya ya da kaçıp köylerine dönmeye zorlanıyordu. Çoğunu İstanbul’dan toplanmış işsiz güçsüz ayaktakımının oluşturduğu bir Hilafet Ordusu kurulmuştu. Bunlara iyi para veriliyordu. Çarçabuk başlarına getirilen subaylar, bunları İzmit’teki karargâha göndermekle görevlendirildi. Kısa zamanda bu orduyla ona bağlı çeteciler, Kuzeybatı Anadolu’yu denetimleri altına alacak duruma geldi. Mustafa Kemal bu çeşit bir savaşla ve ona bağlı olarak da ordusuna düzen vermek sorunuyla karşılaşınca, ilk yapılacak işin bir millet meclisi toplamak olduğunu anladı. Direniş hareketi için gerekli olan halk desteği ancak bu yoldan elde edilebilirdi. Yunus Nadi ile konuştukları bir sırada, “Zamanımızda her şeyin meşru ve kanuna uygun olması gerekir,” demişti. “Girişilecek her hareketin halkın kararına dayanması ve halkın isteğini belirtmesi şarttır.” Bundan dolayı, askeri hareketlerin kanun çerçevesinde seçilecek bir meclisin onayından geçmesi gerekiyordu.</p>

      <p class="paragraf">Mustafa Kemal meclisi kurarken İstanbul’un İslamcı bildirilerine aynı biçimde karşılık vermek zorundaydı. Bu yüzden hâlâ hilafet adına iş görüyormuş gibi davranıyordu. Oysa, güttüğü amaç, halifeliğe son vermekti. Ankara’daki “ulema”yı, kendilerine saygı gösterilerinde bulunarak seferber etti; onlar da İstanbul’dakine karşı bir fetva çıkardılar. Düşman baskısı altında verilen bir fetvanın hükümsüz olduğunu söyleyerek Müslümanları, “halifelerini esirlikten kurtarmaya” çağırıyorlardı. Sonradan hainlikle damgalanacak olan halifenin, şimdilik, sanki düşman elinde tutukluymuş gibi gösterilmesi gerekliydi.</p>

      <p class="paragraf">Mustafa Kemal, kendi taraftarlarından birçoğunun, hâlâ kararsızlık içinde bulunduklarını biliyordu. Asi diye kanundışı ilan edildikleri halde, dini düşüncelerine ve geleneksel yörelere hâlâ sıkı sıkıya bağlı bulundukları için açık bir ayaklanmaya girişmiş olmaktan çekiniyorlardı. Mustafa Kemal kendileri ne güven vermek ve yeni seçilen meclise gelmekten çekinebilecek olan mebusları cesaretlendirmek için, halifeninkinden daha çok dualarla dolu bir bildiri yayımlayarak her yere dağıttı. Meclis’in açılışının cumaya rastlayacağını, daha önce Hacıbayram Camii’nde topluca namaz kılınıp dua edileceğini bildirdi. “Bütün saygıdeğer mebusların, Kuran’ın nurlu ışığının bütün müminler üzerine nazil olacağı bu dini dua törenine katılacaklarını” söyledi.</p>

      <p class="paragraf">Günün kutsal önemini belirtmek için hatim indirilecek ve iki gün öncesinden başlayarak her yerde <span class="italik char-style-override-11">Buhari-i Şerif</span> okunarak “zatıâli-i hazreti padişahın ve halifenin” düşman elinden kurtulması niyaz edilecekti. Milliyetçi hareketin kutsal anlamı üzerinde vaizler verilecek, arkadan Meclis’in açılışını kutlamak için törenler düzenlenecek ve mevlit okunacaktı.</p>

      <p class="paragraf">İlk Büyük Millet Meclisi, 23 Nisan 1920 günü, bu dini törenler içerisinde, kapılarını açtı. İngilizlerin İstanbul’u işgali üstünden beş hafta kadar bir zaman geçmiş bulunuyordu. Mustafa Kemal’in askerleri, sultanın çetecilerinin girişebilecekleri bir saldırıya karşı, yakındaki tepelerde mevzi almışlardı. Ankara ve dolaylarından gelen halk, sırtlarında en iyi çullarıyla daha sabahın erken saatlerinden beri sokakları doldurmuştu. Öğleyin, açılış törenine yakın, Hacıbayram Camii’nin içi öylesine dolmuştu ki, mebuslar bile girebilmekte zorluk çektiler.</p>

      <p class="paragraf">Mustafa Kemal’le yanındakiler, halkın itiş kakışları arasında, meclise doğru yürüdüler. Burası eskiden İttihat ve Terakki binası olan, Şark özentisi, oturaklı bir yapıydı. Ellerinde Peygamber’in yeşil sancağını taşıyan üç imam, heyetin başında gidiyorlardı. Sancağın iç tarafı, üzerine bir Kuran suresi işlenmiş bir kumaşla kaplıydı. Binanın üstünde kırmızı-beyaz Türk bayrağı dalgalanıyordu. Bir çift koç kurban edildikten sonra Mustafa Kemal ilerledi ve meclis salonunun kapısındaki kurdeleyi kesti. Yüz elli kadar mebus, çift sıra halinde, saltanatı, hilafeti, milleti ve ülkeyi koruyacaklarına yemin etmek üzere içeri girdiler. Herkes yerini aldıktan sonra üç yüz altmış dokuz kişi oldukları görüldü.<span class="dipnot char-style-override-12" xml:lang="tr-TR"><a class="footnote-link" href="#footnote-225-70" id="footnote-225-70-backlink">70</a></span></p>

      <p class="paragraf">Meclis, dikdörtgen biçimde, uzun, balkonlu bir salonda toplanmıştı. Mebuslar, cilalı okul sıralarına oturmuşlar, başkan ve kâtipler için de uydurma bir kürsü kurulmuştu. Mebusların altmış beşinin başlarında fes ya da sarık vardı. Ellisinin başında da şimdi daha ilerici bir anlam taşıyan kalpak bulunuyordu. Böylece gericilerin çoğunlukla olduğu ilk bakışta anlaşılıyordu. Yandaki odalardan biri küçük bir mescit haline sokulmuş, rahleler ve namaz seccadeleriyle döşenmişti. Elektrik olmadığı için mebuslar, bir kahveden ödünç alınan tek bir gaz lambasının ışığı altında görüşmelere başladılar. Birkaç gün sonra duvarlara meclis binası içinde tavla ve her türlü kumarın yasak olduğunu bildiren ilanlar asıldı. Alkollü içkiler de kesin şekilde yasaktı. Daha liberal kafalı mebuslar, ancak komşu tütüncü dükkânının arkasındaki loş odaya kapanarak ağızlarını ıslatabiliyorlardı.</p>

      <p class="paragraf">Türkiye Büyük Millet Meclisi adını alacak olan bu kurul, Mustafa Kemal’le yakın arkadaşları arasında günler ve gecelerce süren yorucu tartışmalar sonucunda doğmuştu. Kemal, çalışma yerini, arkadaşlarından birkaçıyla birlikte, şehre altı kilometre uzaklıktaki Ziraat Mektebi’ne taşımıştı. Burası İttihatçıların yaptırmış olduğu sağlam, kullanışlı bir yapıydı. Bu kurak ve ağaçsız yaylada bir “vaha” gibi, yüksekçe bir yerde kurulmuş örnek bir çiftliğin ortasında bulunuyordu. Burada şimdi akasyalar çiçek açmakta, çayırlarında yeşillikler filizlenmekteydi. Yeni Anadolu Ajansı’nı kurmakla uğraşan Halide Edip’le kocası Doktor Adnan Bey ve Yunus Nadi de orada kalıyorlardı. İsmet Bey de onlardan biraz sonra, birtakım mebuslar ve başka kimselerle beraber Ankara’ya dönmüştü. Asker elbisesi içerisinde kim olduğu belli olmadan, kalabalığın arasında bir kenarda sessizce sigarasını içerken, Mustafa Kemal onu görmüş ve bu sefer daha sıcak ve candan şekilde kucaklamıştı.</p>

      <p class="paragraf">Yapılacak çok iş vardı. Yunus Nadi sahneyi şöyle anlatıyor: “Mustafa Kemal sabah kalkınca kâtibi Hayati’yi çağırırdı:</p>

      <p class="paragraf">‘Gel oğlum, ne varmış şu dosyalarda? Oku bakalım.’</p>

      <p class="paragraf">Fransızlara karşı çarpışmaların sürüp gittiği Antep’ten bir rapor gelmiştir. ‘Yeni bir şey var mı?’</p>

      <p class="paragraf">‘Amerikan mektebindeki Fransızlar püskürtülmüşler, fakat düşman karşı hücuma geçerek şehre ateş açmış, zarar varmış.’</p>

      <p class="paragraf">Mustafa Kemal emreder: ‘Not al. Bu durumda tek çözüm yolu Antep’le Urfa arasında doğrudan doğruya bağlantı kurmaktır.’</p>

      <p class="paragraf">Başka bir dosya açılır: ‘Suruç’taki milli kuvvetler Fransızları püskürtmüşler. Fakat silah ve cephane yokluğundan şikâyet ediyorlar. Mardin’de ve dolaylarında varmış. İstiyorlar.’</p>

      <p class="paragraf">‘Mardin’e söyleyin, versinler.’</p>

      <p class="paragraf">‘Urfa hâlâ çevrilmiş durumda.’</p>

      <p class="paragraf">‘Garnizona yardım göndermeli. Söyle yapsınlar. Sonucu bana bildir.’</p>

      <p class="paragraf">‘Adana’da milli kuvvetler kıyıya yakın bir Fransız savaş gemisini ateşe tutmuşlar.’</p>

      <p class="paragraf">‘En iyi savaş yolu budur. Düşmanı boyuna hırpalamak. İyi etmişler.’</p>

      <p class="paragraf">‘Demirci Mehmet Efe size selam yollamış.’</p>

      <p class="paragraf">‘Bana hâlâ Mustafa Kemal Paşa kardeşim diyor mu?’</p>

      <p class="paragraf">‘Evet.’</p>

      <p class="paragraf">‘Aferin ona.’</p>

      <p class="paragraf">Karargâhtaki yaşayışları gayet sadeydi. Halide Edip, adeta bir manastır hayatının riyazeti<span class="dipnot char-style-override-12" xml:lang="tr-TR"><a class="footnote-link" href="#footnote-225-71" id="footnote-225-71-backlink">71</a></span> içinde yaşıyorduk... Mustafa Kemal Paşa adeta rahip gibi yaşıyordu. Fakat bazı akşamlar öbür taraftaki bir eve gider, başka bir muhitte bulunurdu.</p>

      <p class="paragraf">Öğle yemekleri çarçabuk yenir, biterdi. Yalnız akşamları hepsi kocaman at nalı biçiminde bir masa etrafında biraz dinlenecek vakit bulurlardı. Bu, Mustafa Kemal’in hoşlandığı bir ortamdı. Daha önceleri subay kantinlerinde olduğu gibi, yemeğini Avrupa standartlarına uygun olarak yemek isterdi. Oysa, sofraya gelen yemekler ne pek boldu, ne de pek lezzetli. Konuşmasıyla sofraya egemen olurdu. Başkalarıyla geçmiş olayları hatırlarken kinayeli laflar eder, hikâyelerinde hep iğneli bir yön bulunurdu. Düşmanlarını olduğu gibi, dostlarını da açık bir şekilde değerlendirirdi. İsmet Bey, ince davranışları ve düşünceli büyük gözleriyle Mustafa Kemal’in tam aksiydi. Ağır işitmesi yüzünden, söylenenleri duymak için biraz öne eğilir, daha yavaş sesle konuşurdu, yorumlamalarında daha yumuşak, imalarında daha ihtiyatlıydı.</p>

      <p class="paragraf">Mustafa Kemal, tartışmalar sırasında öyle şeyler ileri sürerdi ki, düşünceleri daha tutucu nitelikte olan dinleyicileri şaşırır, bozulurlardı. Ancak biraz sonra ortaya ilk söylediklerine aykırı ve kendi isteklerine daha uygun düşünceler de atardı. Halide Edip’in yazdığına göre, hiçbir şeye körü körüne inanmazdı. Herhangi bir ülküye tamamen bağlanmış olanları kullanmayı da iyi bilirdi. Kendi gayesine varabilmek için sıra ile birbirine zıt görünen herhangi bir ülküyü ele alırdı. Hülasa, varmak istediği neticeden kendini alıkoyabilecek hiçbir duyguya bağlı kalmazdı.”</p>

      <p class="paragraf">Mustafa Kemal, öncelikle erişmek istediği amacı göz önünde tutardı. Ama, kalıplaşmış düşünceleri küçük görmesi, ülkenin yararına olan bir amaç gütmesine engel olmazdı. Olumsuz bir alaycılıkla değil, pratik çözümler arayan bir gerçekçilikle düşünürdü. Bu çözümlere varmak için eline geçen fırsatlardan yararlanmayı ihmal etmez, ancak bir iş başarıldıktan sonra iyice yerleşmesini, işlemesini isterdi: Türkiye onun koruyucu varlığı altında yeni baştan kurulacaktı.</p>

      <p class="paragraf">Yemekten sonra karargâhta ciddi akşam çalışmaları başlardı. Büyük orta salona geçerler, orada bazen sabahın beşine kadar, karşılaştıkları çeşitli sorunlar üzerinde konuşup çalışırlardı. Sorunların en önemlisi, ilerideki hükümete ne şekil verileceğiydi.</p>

      <p class="paragraf">Mustafa Kemal’le bir avuç arkadaşı, Türkiye’nin, tarihinin bir dönüm noktasına gelmiş olduğunu biliyorlardı. “Hakikat, Osmanlı saltanatının ve hilafetin yıkılmış ve yok olmuş olduğunu düşünerek, yeni temellere dayanan, yeni bir devlet kurmaktan ibaretti.”<span class="dipnot char-style-override-12" xml:lang="tr-TR"><a class="footnote-link" href="#footnote-225-72" id="footnote-225-72-backlink">72</a></span> Ne var ki, burada da, Erzurum ve Sivas’ta olduğu gibi, bu amacı açıkça ortaya atabilmek güç bir şeydi. Konuşmalar sırasında bir kere Yunus Nadi Bey, asıl görevlerinin Anadolu’da yeni bir devlet kurmak olduğunu söyleyecek olmuş; ama bu, çevrede öyle bir şaşkınlık yaratmıştı ki, Mustafa, hazır bulunanların sadece yeni meclisin niteliği üzerinde düşünceleri sorulduğunu belirtmişti.</p>

      <p class="paragraf">Bu konudaki tartışmalar uzayıp gidiyordu. Ortaya zaman zaman ukalaca, katı görüşler atılıyor, zaman zaman ipe sapa gelmez belirsiz düşünceler öne sürülüyordu. Dağılmış Osmanlı Meclisi’nden gelen mebuslar, yeni meclisin sadece geçici bir meclis olduğunu, bu yüzden de eskisinin bir kopyası olması gerektiğini sanıyorlar, padişahlık rejiminin ilkelerinden ayrılmayı akıllarından bile geçirmiyorlardı. Eski meclis reisi Celalettin Arif Bey, kendisini yeni meclisin de başkanı sanıyordu. Geceleri uzayıp giden tartışmalar sırasında uyuklayıp kalıyor, arada bir gözlerini açarak, “Devamlılık, devamlılık,” diye sayıklıyordu. Anayasa hukuku profesörü olan Celalettin Arif Bey’in kafası, yasalara sımsıkı bağlıydı. Yeni hükümeti, yasama ve yürütme yetkisini elinde tutan, ama kralı geçici olarak başında bulunmadığı için, bir naip tarafından temsil edilen, Batı modeli meşruti bir krallık hükümeti olarak yorumluyor, naipliği de Millet Meclisi’nin tarafsız başkanına yakıştırıyordu. Mustafa Kemal’le yakın arkadaşları ise, bambaşka bir şey üzerinde çalışmaktaydılar. Mustafa Kemal, her ne kadar yasal biçim ve görünüşlere bağlı kalmaya dikkat ediyorsa da, aslında hiç de siyasi süreklilik yanlısı değildi. Anadolu’nun, İstanbul’un bütün gelenekleriyle, görenekleriyle bağlarını koparması şarttı. Ona yeni bir ruh, dolayısıyla yeni bir hükümet şekli gerekiyordu. İnce bir oyunla, kendi asıl düşüncesinin cumhuriyet olduğunu gizleyerek, Celalettin Arif Bey’in kullandığı silahı kendine çevirdi. “Sizin istediğiniz şey tıpkı cumhuriyete benziyor. Cumhuriyet, halkı ürküten bir şekildir. Hem ne diye herkesçe bilinen eski bir şekil alalım? Biz, kendimize daha uygun bir şey yaratabiliriz.” Mustafa Kemal’in yaratmayı öne sürdüğü şey, gençliğinde ezberlemiş olduğu Jean-Jacques Rousseau’nun nazariyelerine kelimesi kelimesine uyuyor ve iktidarın, gerek yasama, gerek yürütme yetkisinin bölünemeyeceği ve kayıtsız şartsız milletin elinde olduğu ilkesine dayanıyordu.</p>

      <p class="paragraf">Mustafa Kemal’in zihni, kendi sezgileriyle bu biçim bilinen öğretilerin bir karışımıydı. Halide Edip’e göre Mustafa Kemal, “Deniz fenerlerini hatırlatıyordu. Işık saçtığı zaman göz kamaştıracak kadar parlak, fakat ışık söndüğü zaman bir şey görmek ihtimali yoktu.” Şimdi orijinal bir düşünce gibi ısrarla ileri sürdüğü hükümet şeklinin arkasında da böyle karışık bir düşünce vardı. Halide Edip’le ötekiler bunu bir çeşit <span class="italik">conversion</span> şekline benzetiyorlardı. Bu, sosyal ve ekonomik yönlerden ayrı olmakla birlikte, siyasi anlamda, Sovyet sistemini andıran, biraz gevşek ve belirsiz bir şeydi. Millet Meclisi, kabine üyelerini teker teker seçecek kadar geniş bir yasama ve yürütme yetkisini elinde bulunduracaktı. Vekiller, hükümetin kolektif sorumluluğundan çok, birer halk komiseri gibi, Meclis’in kararlarını yürütmekten kendi adlarına sorumlu olacaklardı. Meclis başkanı da kişisel sorumluluk yüklenmeyecekti.</p>

      <p class="paragraf">Mustafa Kemal, geceler boyunca bu düşünceleri, dinleyenleri bitkin düşürünceye kadar anlatıp duruyordu. Bazıları, pratik nedenlere dayanarak, demokrasiye bu kadar az alışık bir ülkede kabineyi meclisin değil, başkanın seçmesi gerektiğini ileri sürdüler. Ancak Mustafa Kemal’in karşı teklifi yaparken bir bildiği vardı. En başta, ihtilal ateşini yanar halde tutmak için bir fikre dayanmak gerektiğini anlıyordu. Ancak böyle bir şey, dağınık unsurları bir araya toplayabilir, milli harekete gerçek bir varlık verebilirdi. Bu da, Şark kafasına daha uygun soyut terimlerle tanımlanmış bir savaş ülküsü olmalıydı. Slogan olarak “Hâkimiyet Milletindir”den daha iyisi bulunamazdı. Yeni mecliste sultanın istibdadı ve Jön Türklerin zümre saltanatı yerlerini bir çeşit halk demokrasisine bırakacak; millet, hükümet üyelerini kendi seçmek derecesine kadar giden tam bir egemenlik kazanacaktı.</p>

      <p class="paragraf">Mustafa Kemal’in ikinci düşüncesi bir taktik zorunluluğuna dayanıyordu. Ne yapıp yapıp Meclis’in denetimini elinde tutması gerekliydi. Ama üyeleri idare etmenin kolay bir şey olmayacağını biliyordu. Bunlar, meslekleri ve sosyal durumları bakımından karışık bir topluluk oluşturuyor, içlerinden birçoğu, Kemal’in diktatörce heveslerinden kuşkulanıyordu. Bu akımı etkisiz hale getirmek gerekiyordu. Onun için vekillerin hükümet başkanı tarafından seçilmesi yolundaki, geleneğe daha uygun görüşü derhal reddetti. Böyle bir meclisi denetleyebilmenin tek yolu, ona kendi kendini denetlediği düşüncesini vermekti.</p>

      <p class="paragraf">Bundan dolayı Mustafa Kemal yalnız kendi arkadaşlarının değil, mebusların da oylarını kazanmaya çalıştı. Mebuslar, Muallim Mektebi’nde, kamp hayatı yaşar gibi fasulye, pilav yiyerek, yatakhanelerde kalıyorlardı.<span class="dipnot char-style-override-12" xml:lang="tr-TR"><a class="footnote-link" href="#footnote-225-73" id="footnote-225-73-backlink">73</a></span> Merdivenin tepesinden günde beş vakit ezan okunur, mebuslar namaza giderlerdi. Yastıklarının altında da birer tabanca bulunurdu. Mustafa Kemal, yataklarına oturuyor, sorularını cevaplandırıyor, uzun ve sabırlı açıklamalar yapıyordu. Çoğu, hükümet nazariyelerine pek akılları ermeyen halis Anadolu çocukları olduğu için, söylediklerinin doğruluğuna pek güçlük çıkarmadan inanıyorlardı. En sonunda Celalettin Arif Bey’le arkadaşları da itirazdan vazgeçmek zorunda kaldılar. Arif Bey, pek içinden gelmemekle beraber, meclis başkanlığını Mustafa Kemal’e bırakmaya ve kendisi de ikinci başkanlık ya da başka bir görev almaya razı oldu.</p>

      <p class="paragraf">Mustafa Kemal’in açılış nutku bir önerge niteliğindeydi. Ancak, mebuslardan çoğunun düşüncesi ve şüpheleri göz önünde tutularak bu önergeye “maksadını açığa vurmayan” bir şekil verilmişti. Önerdiği hükümet, ne geçici olacak, ne de başında bir padişah naibi bulunacaktı. Büyük Millet Meclisi’nin üstünde hiçbir kuvvet olmayacaktı. Meclis, yasama ve yürütme görevlerini kendinde birleştirecek ve hükümet işlerini görmek için, başkanın idaresinde bir heyet seçecekti. Buna parantez içinde bir not eklenmişti: “Padişah ve halife, her türlü zor ve baskıdan kurtulduğu zaman Meclis’çe kararlaştırılacak yasal ilke içerisinde yerini alacaktı.” Böylece Mustafa Kemal, saltanata ve hilafete dair biricik sözü, çapraşık anlamlı bir dipnot haline getirmeyi başarmıştı.</p>

      <p class="paragraf">Meclis, bu kararları coşkunlukla karşıladı ve kısa bir tartışmadan sonra kabul etti. Mustafa Kemal, Meclis adına yayımladığı bir bildiriyle bunu millete açıkladı. Meclis, kendisini başkanlığa seçmişti. Arkadan vekiller seçildi. Aslında bunlardan yedisi daha önceden Kemal’le yakınları tarafından seçilmiş ve mebusların oyları çoktan elde edilmişti. Yine Mustafa Kemal’in isteğiyle, ek üye olarak, erkânıharbiye-i umumiye vekilliğine İsmet Bey getirildi. Hükümet konağında, ne herkesi barındıracak kadar oda, ne de yerleşmeye yetecek kadar masa ve sandalye vardı. İlk Vekiller Heyeti bu koşullar içinde çalışmaya başladı.</p>

      <p class="paragraf">Aslında Büyük Millet Meclisi, bir bakıma, gelecekteki Cumhuriyet’in temelini atmış bulunuyordu. Meclis’le hükümete yasal bir görünüş vermek için, Meclis içinden seçilen bir komisyon, yeni anayasayı hazırlamakla görevlendirildi. Ancak bu iş dokuz ayda bitebildi. Çünkü, sistemin içindeki çelişkiler arada sert tartışmalara kadar giden uzun incelemeleri gerekli kılıyordu. Hâkimiyet, bir yandan milletin ve dolayısıyla Meclis’in, öte yandan da Meclis’çe kaldırılması değil, kurtarılması garanti edilen hanedanın elinde bulunuyordu. Ama en sonunda Mustafa Kemal, saltanat konusundaki tartışmaları bir kenara iterek, milletin kayıtsız şartsız hâkimiyetini kabul eden, yani padişahlığın devamıyla bağdaşmayan bir tasarıyı zorla Meclis’ten kopardı.</p>

      <p class="paragraf">Mustafa Kemal bu arada, padişaha özel bir mesaj göndererek, ona, atası Sultan Osman’ın gördüğü bir rüyayı hatırlatmıştı. Halk dilinde anlatılan bu rüyaya göre, hanedanının kurucusu Sultan Osman, üç kıtaya gölge veren ve yüz milyon Müslüman’ı barındıran kutsal ağacın dallarının kesilmiş ve sadece gövdesinin kalmış olduğunu görmüştü. Kemal, padişaha, “Bu kutsal ağacın kökleri kalbimizde gömülüdür,” diyordu. Meclis’in ilk ve son sözü, padişah ve halifeye bağlılığını belirtmek olmuştu. Bu çeşit duygular, Anadolu’nun daha geri kalmış kesimleri için değerli bir propaganda oluyordu. Onun için, yerinde bir düşünüşle, basılıp dağıtıldı.</p>

      <p class="paragraf">Bu günlerde, İstanbul’dan Anadolu’ya silah kaçıran ve haber getiren bir emekli subay, Ziraat Mektebi’ne gelerek, milliyetçi şeflerden yedisinin, padişah adına kurulan özel bir mahkeme tarafından ölüme mahkûm edildiklerini haber verdi. Bunlar arasında Mustafa Kemal’in kendisi ve İsmet Bey’le Ali Fuat Paşa, Doktor Adnan ve Halide Edip vardı. Haberi getiren subayın, elini öperken söylediği gibi Türk tarihinde bu şerefi kazanan ilk Türk kadını. Bu hüküm, şeyhülislamın fetvasıyla daha da kesinleşmiş, her Müslüman’ın onları rastladığı yerde öldürmesi dini bir görev olmuştu. Bunu başarabilen, doğruca cennete gitmeye hak kazanacaktı.</p>

      <p class="paragraf">Bu haberi aldıkları sırada, Mustafa Kemal’le Doktor Adnan, akşam karanlığında, büyük salonda pencereye yakın bir yerde oturmaktaydılar. İsmet Bey yazıhaneye dayanmış, ayakta duruyordu. Kararın üzerlerinde ne etki yaptığını merak eden Halide Edip, kocasına alaylı bir tonla, bu şeref hakkında ne düşündüğünü sordu. Mustafa Kemal Paşa, Adnan’a dönerek, “Bizi mahkûm edenlerin hiçbir siyasi kıymeti yok. İdama mahkûm olmak hoşuma gitmedi. Sen ne düşünüyorsun?” diye sordu. Adnan Bey de, “Benim de hoşuma gitmedi,” diye cevap verdi.</p>

      <p class="paragraf">Halide Edip, “Bu karar bizim şöhretimizi artıracaktır,” dedi.</p>

      <p class="paragraf">Daha tedbirli ve pratik olan Miralay İsmet Bey sözü aldı:</p>

      <p class="paragraf">“Aksine onların ülkede siyasi değerleri vardır. İstanbul ve İzmir gibi vilayetlerde bize karşı sevgi artarsa da, henüz kararlarını vermemiş olan halk arasında kötü etki yapar. Özellikle ihtilal halinde olan yerlerde padişahın ve İngilizlerin gözüne girmek isteyenler saldırıya geçeceklerdir. Biz İstanbul gazetelerinin bugünlerde Anadolu’ya girmesine engel olmalıyız.”</p>

      <p class="paragraf">Birkaç gün sonra, Millet Meclisi, misilleme olarak, İstanbul’daki mahkeme üyeleriyle Damat Ferit’i ölüm cezasına çarptırdı. Bu hüküm, Ankara’daki büyük din adamlarının fetvalarıyla onaylanarak bütün Anadolu’ya dağıtıldı. Böylece Ankara Hükümeti, padişahın bir yumruğuna başka bir yumrukla karşılık vermişti.</p>

      <p class="paragraf">Büyük Millet Meclisi, bundan sonra, bölünmüş bir ülkeyi, hiç olmazsa kuramsal olarak yönetmek çabasına girişti. Bir yandan da sayıları günden güne artan iç ve dış düşmanlarla savaşmak zorundaydı.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-70-backlink" id="footnote-225-70">70</a> <span xml:lang="en-US">Mebusların at üstünde gelip, hayvanlarını aşağıdaki parmaklığa bağladıkları bu meclis toplantıları, Kuzey Amerika çiftçilerinin, Bağımsızlık Bildirisi’nden sonra yaptıkları ilk toplantıları andırırdı (von Mikush,</span> <span class="char-style-override-10" xml:lang="en-US">Mustafa Kemal</span><span class="char-style-override-11" xml:lang="en-US">).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-71-backlink" id="footnote-225-71">71</a> <span xml:lang="en-US">Riyazet: Nefsine hükmetmek.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-72-backlink" id="footnote-225-72">72</a> <span xml:lang="en-US">Gazi Mustafa Kemal,</span> <span class="char-style-override-10" xml:lang="en-US">Nutuk.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-73-backlink" id="footnote-225-73">73</a> <span xml:lang="en-US">Sonradan, Hazine’ye para girince mebuslara da yüzer lira aylık verilmiş, ama yemek ve yatak paralarını kendilerinin ödemesi istenmişti.</span></p>
        </div>
      </div>
    </div>
  </div>
</body>
</html>
