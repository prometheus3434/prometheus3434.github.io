<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-34.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-34.html" xml:lang="en-GB">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-4-12"><span>OTUZ BİRİNCİ BÖLÜM</span></p>

      <p class="arabaslik-orta-copy"><span>Başıbozukların Sonu</span></p>

      <p class="paragraf"></p>

      <p class="paragraf">Moskova görüşmeleri sürüp giderken, Mustafa Kemal’le arkadaşları da yurtiçinde bunlarla ilgili düşünce akımlarına bir düzen vermeye çalışıyorlardı. Gençliğinden beri Batı düşüncesiyle yoğrulmuş olan Mustafa Kemal, Bolşevik değildi. Komünizme kesin olarak karşıydı. Türk heyeti Ruslarla görüştüğü sırada o, “Bizim Bolşevik olmamız söz konusu değildir,” diyordu. “Biz, millet olarak kendi ilkelerimize ve geleneklerimize bağlıyızdır... Sovyetler bize yardım edebilecek durumda ve düşmanlarımızın düşmanıdırlar... Ancak bizim, kendi amaçlarımızı bir yana itip de Sovyet uydusu olmamız gibi bir şey asla düşünülemez.”</p>

      <p class="paragraf">Ne var ki, şu anda, politik nedenler yüzünden, Sovyetler’le dostluk kurmak gerekiyordu. Mustafa Kemal, Rusya ile hem iyi geçinmek, hem de yutulmamak için fazla sarmaş dolaş olmamak zorundaydı. Bu da kendisini, değil yalnız Moskova’da, yurtiçinde de birtakım güç sorunlarla karşı karşıya getirmişti. Burada milliyetçiler arasında birbiriyle çatışan akımları ustalıkla yönetmesi, Rusya’yı tutanları bir yandan harekete geçirirken, öte yandan da fazla ileri gitmemelerini sağlamak için tedbirler alması gerekiyordu.</p>

      <p class="paragraf">Jön Türk Devrimi’nden bu yana, Türkiye’nin izleyeceği yön konusunda iki düşünce akımı belirmiş ve şimdi de daha kesinlikle ortaya çıkmıştı: Batı ülküsünü tutanlar sağda, Doğu ülküsünü tutanlar solda yer alıyordu.<span class="dipnot char-style-override-12" xml:lang="tr-TR"><a class="footnote-link" href="#footnote-225-83" id="footnote-225-83-backlink">83</a></span> Batı ülküsü, on dokuzuncu yüzyıldan beri Türk liberallerinin tasarlamış oldukları gibi, Batı’nın sosyal ve ekonomik yapısına uygun bir hükümet şeklini öngörüyordu. Ancak bu sırada, Ankara’da, millet Avrupa’ya düşman kesilmişken, bu düşünceleri savunmak cesaret isterdi. Onun için “Batıcılar” da ister istemez “Doğucular”la bir çizgiye girmişlerdi. Ancak hem gelenek, hem de duygu bakımından bağdaşmadıkları Sovyet yönetiminin karşısındaydılar.</p>

      <p class="paragraf">Doğu ülküsünü tanımlamak biraz daha zordu. Bu, Batı uygarlığının ömrünü tamamlamış olduğu inancından hareket ederek, açık seçik olmayan, zihinlerde tam belirginleşmemiş, yeni bir sistem arayışından kaynaklanıyordu. Önce, insanlık için “eylem”den çok “düşünce”ye dayanan bir çözüm yolu bulma peşinde koşan idealist İttihatçılar arasında doğmuş, Rus İhtilali’nin çıkması üzerine birdenbire güç kazanmıştı.</p>

      <p class="paragraf">Bunların başında, Maliye Vekili Hakkı Behiç Bey bulunuyordu. Mec­lis’in ufak değişikliklerle onayladığı hükümet planı da aslında, Marksist felsefeyi benimsemiş olan Hakkı Behiç’in eseriydi. Şimdi, ne olduğu pek anlaşılamamakla beraber, komünizm üzerinde açıkça konuşmalar yapılan Meclis’te de Doğu ülküsüne bağlı olanlar vardı. Gariptir ki, bazı din adamları da bu düşünceleri hoş karşılıyor ve Halide Edip’in dediği gibi, “Bunlar da Şark Mefkûresi’ni eski İslam demokrasisi halinde diriltmek istiyorlardı.”</p>

      <p class="paragraf">Yine gariptir ki, çete başları arasında da güçlü bir komünizm akımı baş göstermişti. Bunlar komünizmi, en çok, cahil çeteciler üzerindeki durumlarını sağlamlaştırmak için istiyorlardı. Bu yüzden de Yeşil Ordu adındaki örgütten gittikçe daha fazla yararlanmak yolunu tutmuşlardı. Yeşil Ordu, isyanlar sırasında, Mustafa Kemal’in de onaylaması üzerine kurulan gizli bir örgüttü. Genel sekreteri de Hakkı Behiç Bey’di. Bu, ordu içindeki çözülmeler karşısında, milli kuvvetlere yeni bir ruh aşılamak amacıyla kurulmuş olan ve milliyetçi ülkülerle beslenen düzenli bir askeri güçtü.<span class="dipnot char-style-override-12" xml:lang="tr-TR"><a class="footnote-link" href="#footnote-225-84" id="footnote-225-84-backlink">84</a></span></p>

      <p class="paragraf">Mustafa Kemal bunu, durumun gerektirdiği ivedi bir önlem olarak kabul etmişti. Ancak Yeşil Ordu biraz sonra iki zararlı akımın kaynağı halini aldı. Bir yandan, milli hareketin er geç dayanması gereken düzenli ordu zararına çeteler kurmaya başladı; öte yandan da isteyerek ya da istemeyerek komünistlerin ve özellikle Çerkez Ethem’in elinde bir araç haline geldi. Kazandığı birkaç başarı ile koltukları kabaran Ethem, Mustafa Kemal’e açıktan açığa kafa tutacak kadar küstahlaşmıştı. Yeşil Ordu kendini Kızılordu’nun Türkiye’deki karşılığı olarak görmeye ve <span class="italik">Yeni Dünya</span> adındaki bozguncu bir gazete ile etkisini yaymaya başlıyordu. Önceleri Moskova ve Bakû’da çıkan bu gazete, şimdi yayınlarını Eskişehir’de sürdürmekteydi. Rus ajanları da, Türk köylüsünün hoşnutsuzluğunu sömürerek, başıbozuk askerlerine komünist doktrini aşılamak için Yeşil Ordu saflarında uygun bir ortam bulmuşlardı.</p>

      <p class="paragraf">Yunan istilası sırasında, Yeşil Ordu’nun, Mustafa Kemal’i arkadan vurabileceğini gösteren birçok belirti ortaya çıkmıştı. Bir an geldi ki, Mustafa Kemal kendi güvendiği adamları bile bu örgütün saflarına sokamaz oldu. Yeşil Ordu’ya kendi onayı olmadan atamalar yapılıyor, örgütün çalışmaları denetiminin dışına çıkıyordu. Yaverlerinden birinin kendisine haber bile verilmeden örgüte alındığını öğrenince, artık Yeşil Ordu’yu dağıtma zamanının geldiğine karar verdi. Yeşil Ordu liderleriyle komutanlarını Ankara’ya çağırdı. Orada gece geç saatlere kadar süren bir toplantı sonunda istediğini elde etmeyi başardı. Mustafa Kemal, dileklerini başkalarına kabul ettirirken onlara da kendi isteklerini elde etmiş oldukları izlenimini verirdi. Bu toplantı da, onun bu ustalığının tipik bir örneğidir. Sonunda alınan kararlar bir liste halinde yazılmış ve imzalanmıştı. Herkes dağıldıktan sonra Mustafa Kemal, yanındaki arkadaşı Tevfik Rüştü’ye döndü ve, “Şu saksının içine bak,” dedi. Tevfik Rüştü Bey elini saksıya soktu ve bir kâğıt çıkardı.</p>

      <p class="paragraf">“Oku!” dedi Mustafa Kemal.</p>

      <p class="paragraf">Tevfik Rüştü okudu. Kâğıtta yazılanlar, konferansa katılanların kendi düşünceleri gibi kabul etmiş oldukları kararların aynıydı. Mustafa Kemal bunu sabahleyin, kurmay başkanı ile beraber hazırlamıştı.</p>

      <p class="paragraf">Sonuç olarak Yeşil Ordu dağıtılıyor, bu işe karışmış olan ve aralarında mebuslar da bulunan bazı kimseler, cezalandırılmak üzere İstiklal Mahkeme­leri’ne veriliyordu. Yeşil Ordu’ya oldukça bel bağlamış olan Ruslar, bu başarısızlıklarını “proletarya liderliği yokluğuna” yüklediler.</p>

      <p class="paragraf">Bu olaydan ve komünist yeraltı çalışmalarının gittikçe genişlemesinden kuşkulanan Mustafa Kemal, Yeşil Ordu’nun yerini almak üzere kendisi bir komünist parti kurmaya karar verdi. Bu kurnazça davranışla, komünistleri bir düzene sokup, kendi denetimi altına almayı umuyordu. <span class="italik">Yeni Dünya</span> idarehanesi, Eskişehir’den Ankara’ya getirildi. Burada daha etkin bir şekilde denetlenebilecekti. Bir yandan da Sovyet ajanları arasında fazla tehlikeli olanların ayıklanması yoluna gidildi.</p>

      <p class="paragraf">Mustafa Kemal, Hakkı Behiç Bey’i Parti’nin başına getirdi. Hakkı Behiç, derhal belli başlı milliyetçi liderlere, <span class="italik char-style-override-11">“Sevgili yoldaş,”</span> diye başlayan bir genelge gönderdi. Bunda, Parti’nin Üçüncü Enternasyonal’in ilkelerine dayandığını ve doğrudan doğruya ona bağlı olduğunu açıklıyordu. Dahiliye Vekâleti de gerekli izni vermişti.</p>

      <p class="paragraf">“Parti programı, Komünist Parti’nin önümüzdeki genel kongresine sunulacaktı. Gizli Yeşil Ordu örgütü de Parti’ye katılmış olduğuna göre artık, Bolşevizm, komünizm düşünce ve temelleri üzerinde hiçbir cemiyetin, heyetin faaliyette bulunması... doğru değil.”<span class="dipnot char-style-override-12" xml:lang="tr-TR"><a class="footnote-link" href="#footnote-225-85" id="footnote-225-85-backlink">85</a></span> Öteki ordu komutanlarına olduğu gibi Ali Fuat Paşa’ya da bir mektup gönderen Hakkı Behiç, “Askerlik işleri şubesi, siz yoldaşımızı da, üyeleri arasında görmekle övünmekte ve orduyla ilgili bütün işlerde değerli görüşlerinize ve devrimci ruhunuza dayanmaktadır,” diyordu. Ali Fuat Paşa, milli amacı sarsmaktan başka bir işe yaramayacağına inandığı bu hareket karşısında şaşırıp kalmış, ancak Hakkı Behiç’in genelgesinin arkasından Mustafa Kemal’den açıklayıcı bir telgraf alıp da işin aslını anlayınca içi rahat etmişti.</p>

      <p class="paragraf">Mustafa Kemal, Komünist Parti’yi, ortadaki bunalımı geçiştirmek için bir çözüm olarak kurmak istemişti. Milli hareket başarıya ulaşırsa, kolayca dağıtılabilirdi. Yok, başarılamaz da Yunanlıların ya da başkalarının baskısı karşısında merkezini Sivas’a ya da daha doğuya çekmek zorunda kalırsa, Anadolu’nun Rusların nüfuzu altına gireceği belli bir şeydi. O zaman Komünist Parti milli bir kuruluş olarak Rusların karşısında Türkiye’nin bağımsızlığını korumak ve bir hükümet kurmak için araç gibi kullanılabilirdi. Bu arada, Parti’nin desteğini sağlayan Mustafa Kemal, Türkiye’deki Sovyet ajanlarının en tehlikelisi olan, Türk sosyalisti Mustafa Suphi’yi tasfiye edecek kadar kendini kuvvetli hissediyordu. Mustafa Suphi ile on altı arkadaşı yakalandı; Trabzon’da bir takaya bindirilip denize salıverildi. Çiçerin, Mustafa Suphi’nin nerelerde olduğunu sorunca da, kendisine nezaketle, arkadaşlarıyla beraber Karadeniz’de bir kazaya uğramış olabileceği bildirildi.</p>

      <p class="paragraf">1920 sonbaharında Ruslar, Ankara’ya kalabalık bir elçilik heyeti gönderdiler. Buna karşılık Mustafa Kemal’in de Moskova’ya, bir daimi elçi göndermesi gerekiyordu. Kendi yakınları arasında çıkmış olan bir anlaşmazlığı çözmek için bu fırsattan yararlandı. Anlaşmazlık, Ali Fuat Paşa’nın çevresinde dönüyordu; temeli de Yeşil Ordu olayı ile ortaya çıkan, düzenli ordu ile başıbozuk kuvvetleri arasındaki ayrılığa dayanıyordu. Yunan saldırısı, düşmana ancak kendisininkiyle boy ölçüşebilecek düzenli bir ordu ile karşı konulabileceğini göstermişti. Ancak bu ordu kuruluncaya kadar, başıbozukların dağıtılması elde olmadığı için, bunlar da gittikçe daha güçlü bir duruma geliyorlardı.</p>

      <p class="paragraf">Mustafa Kemal, Ali Fuat Paşa’nın bu başıbozukları tuttuğundan şüpheleniyordu. Ali Fuat, Çerkez Ethem’in baskısıyla, Yunanlıların büyük taarruzundan önce, Genelkurmay’ın uygun görmediği bir saldırıya kalkmış ve başarısızlığa uğrayarak kötü bir not almıştı. Arkasından, Ankara’dan birlikleri için takviye ve donanım istemişti. Mustafa Kemal, Vekiller Heyeti toplantısında bu isteği eleştirmiş ve bunların yerine getirilmesini kabul etmekle birlikte, “oldukça aşırı” olduğunu da zapta geçirtmişti. Bu olay, kendisine güçlük çıkarıldığından yakınan Ali Fuat Paşa ile Ankara Hükümeti arasında gittikçe büyüyen gerginliğin bir belirtisiydi.</p>

      <p class="paragraf">Ali Fuat’la Ankara Hükümeti arasındaki anlaşmazlık, ilkelerle olduğu kadar kişilerle de ilgiliydi. Ali Fuat Paşa, Mustafa Kemal’in baştan beri kendisiyle beraber bulunanlara kıyasla, sonradan gelen İsmet Bey’i daha el üstünde tutmasını çekemiyordu. İsmet de Ali Fuat’ı çekemezdi. Bu iki insan dış görünüşlerinde olduğu kadar, yaradılış bakımından da birbirlerinden ayrıydılar.. Şimdi de iktidar için çekişiyorlardı. Mustafa Kemal alttan alta, Ali Fuat Paşa’nın yetersizliğini ileri sürmeye başlamıştı. Bir yandan elinin altındaki İsmet’i, savaşın yakında başlayacak olan yeni dönemi için vazgeçilmez bir eleman olarak görüyor, öte yandan, gözü yükseklerde olan bir çete başına karşı fazla yakınlık gösteren Ali Fuat Paşa’nın, böylece elinde bulundurduğu düzensiz kuvvetlerle başına buyruk kesilmesini, ordu hiyerarşisinde aşırı bir güç kazanmasını önlemek istiyordu.</p>

      <p class="paragraf">Bu yüzden, onu, görevinden uzaklaştırmak gerekiyordu. Ruslarla olan durum ona aradığı bahaneyi sağlamıştı. Ali Fuat Paşa, Ankara’ya çağrıldı. Gara gelince, her zamankinden daha önemli bir törenle karşılandığını gördü ve ortalıkta bir şeyler döndüğünü anladı. Mustafa Kemal, çepeçevre duran Vekiller Heyeti ile şeref kıtası arasından ayrılarak kendisini selamlamak ve baş başa konuşmak için onu yeniden kompartımanına sokmuştu. Moskova’ya bir elçilik heyeti gönderilecekti, bunun başına yüksek değerde birisini koymak gerekiyordu. Mustafa Kemal, eski arkadaşından, Sovyetler Birliği elçiliğini kabul etmesini rica ediyordu.</p>

      <p class="paragraf">Ali Fuat Paşa, askerlik hayatının söz konusu olduğunu anlayarak biraz zaman kazanmayı denedi. Ama, Mustafa Kemal kararını hemen vermesini istiyordu. Ali Fuat Paşa gelip kendisini görmeye söz verdi, cevabı da olumlu olacaktı. Mustafa Kemal’in yüzü gülmüştü. Hararetle el sıkışarak ayrıldılar.</p>

      <p class="paragraf">Ali Fuat Paşa, kompartımanda oturmuş, bu değişikliğin nedenlerini kestirmeye çalışıyordu. Cephedeyken kulağına, Ankara’da başka türlü bir hava estiğine dair tedirgin edici söylentiler gelmişti. Bunlara bakılırsa, Mustafa Kemal’in kişisel yönetim yolunu tuttuğu anlaşılıyordu. Çevresine, başta İsmet olmak üzere, kendi görüşüne uyan insanları toplamıştı. Birbirine bağlı beş silah arkadaşının karşılıklı güven havası içinde Milli Mücadele’ye giriştikleri günler çok geride kalmıştı. Rauf Bey sürgündeydi; Kâzım Karabekir, Refet, Ali Fuat kıtada bulunuyorlardı. Mustafa Kemal, Ankara’yı, her istediğini yapan bir meclise dayanarak, İsmet ve Fevzi Paşa gibi yardımcılarla idare ediyordu. Ali Fuat’la bir yakınlığı kalmamıştı artık. Ama onun Mustafa Kemal’le bir kavgaya girişmesi, milli hareketi ikiye bölebilirdi. Böylece Moskova elçiliğini kabul etmekten başka yapılacak bir şey yoktu. Bundan bir süre sonra Ali Fuat Paşa, yanında kalabalık bir elçilik kadrosuyla birlikte, Moskova’ya doğru yola çıktı.</p>

      <p class="paragraf">Ali Fuat Paşa uzaklaştırıldıktan sonra sıra, asi çeteci Ethem’e geldi. Çerkez Ethem, Kütahya dolaylarındaki dağlarda neredeyse bağımsız bir derebeylik kurmuştu. Halktan kendi adına vergi topluyor, kendi başına keyfi bir adalet sistemi uyguluyor, adamlarına düzenli ordudaki erlerden üç kat daha fazla para veriyor, askerleri ordudan kaçmaya kışkırtıyordu. İsmet Bey bir gün Meclis bahçesinde otururken Ethem’in askerlerinden bir müfrezenin geçişini görmüş ve onlara bakarak içinden acı acı, “Bindikleri atlar benim, ellerindeki silahlar benim, askerlerin kendisi benim ama, komutaları bende değil,” diye düşünmüştü.</p>

      <p class="paragraf">Mustafa Kemal’le İsmet, Çerkez Ethem çetesini, bütün öteki başıbozuk kuvvetleriyle birlikte, düzenli ordu örgütleri içine sokmaya karar verdiler. Bu karar Mustafa Kemal’le, Ethem ve iki kardeşi –ki bunlardan biri de mebustu– arasında bir kuvvet denemesine yol açtı.</p>

      <p class="paragraf">İsmet Bey, Ethem’in askerlerinin bir tümen haline getirilerek denetim ve disiplin kurallarına bağlanacağını açıklamıştı. Ethem’in kardeşi Tevfik, “Bu serserilerin başına ne subay koyabilirsiniz, ne mutemet,” diye itiraz etti. “Böyle şeyler kabul etmezler, subay görünce Azrail görmüş gibi çileden çıkarlar.” Başıbozuklar da Ankara’da söylenmeye başlamışlardı: “Mustafa Kemal Paşa bize düğmeli, ilikli kaput giydirecekmiş, istemeyiz. Ethem’in üniformasını sırtımızdan çıkarmayız.” Tevfik de bir yandan Ethem’in, Eskişehir yönünde İsmet’in ordusuna karşı saldırıya geçeceği söylentisini yaymaktaydı. Ankara’da Ethem’in mebus olan kardeşi Reşit ve Meclis’teki arkadaşlarıyla birlikte hükümet aleyhine bir ayaklanmaya girişeceği anlaşılmıştı. Mustafa Kemal buna karşı koyacak durumdaydı. Fiziki yapılarının dışında birbirlerine çok benzeyen bu iki rakip, insan zekâsıyla bilenmiş bir tilki kurnazlığıyla, açık renk gözlerinin delici bakışlarıyla birbirlerini kolluyor, tartıyorlardı. Bir gün Mustafa Kemal, hasta yatağında yatarken, Çerkez Ethem teklifsizce odaya daldı. Mustafa Kemal elini sakin sakin yastığının altına soktu. Ethem’e de belli ederek tabancasını kavradı. Ethem’in de eli, üzerinde öldürdüğü her adam için bir çetele açılmış olan kakmalı tabancasındaydı. Tepeden tırnağa silahlı adamları da merdivenlerle sahanlığı doldurmuşlardı. Mustafa Kemal’in yaverlerinden biri koşarak, dışarıdaki birliklerden birinin komutanı İsmail Hakkı Bey’e, binayı kuşatmasını ve gerekirse Ethem’in askerlerine ateş açmasını söyledi. Ethem, İsmet Bey’in görevinden alınmasını istiyordu. Mustafa Kemal, bu isteği sakin bir şekilde reddetti. Ethem, dışarıda doldurulup kapatılan tüfeklerin sesini duymuştu. Muhafızlardan biri Çerkezce seslendi: “Durum tehlikeli, vazgeçelim bu işten.” Ethem biraz sonra sadece hatır sormak için uğramış olduğunu söyleyerek çıkıp gitti.</p>

      <p class="paragraf">Arkadan, yaverlerinin olayı tartışmasını dinleyen Mustafa Kemal, içinden acı acı güldü. Ethem’le aralarında bir kurşunluk mesafe kalmıştı. Kendisinin de özel muhafızları olması gerektiğini anlayarak hemen İsmail Hakkı Bey’i çağırttı ve bir muhafız birliği kurmasını söyledi. Muhafızlar, Giresun’dan, Karadeniz dağlarının savaşçı Lazlarından seçildi. Baştan aşağı siyah elbiseleri, siyah külahlarıyla yırtıcı bir kartala benzeyen bu Lazlar “Reisin Muhafızları” olarak Meclis binası önünde nöbet tutmaya, o nereye giderse birlikte gitmeye başladılar. Biraz sonra Ankara’nın özelliklerinden biri haline gelmişlerdi.</p>

      <p class="paragraf">Ethem’in gücünü gözden uzak tutmayan Mustafa Kemal, adamlarını bir düzene sokmak için sabırla son bir çaba gösterdi. Çerkez’e, İsmet’le aralarındaki anlaşmazlığı yatıştırmak için beraberce Eskişehir’e gitmeyi teklif etti. Ne var ki, tren istasyona geldiği zaman Ethem, ortalıktan yok olmuştu.</p>

      <p class="paragraf">Mustafa Kemal, Ankara’ya döndü. Ethem’in kardeşi Reşit’i bir Vekiller Heyeti toplantısına çağırdı. Ülkeyi savunabilmek için disiplinli bir ordunun gerekli olduğunu bir kere daha anlattı. Reşit, “Bir silah sesi duyar duymaz tavşan gibi kaçan” düzenli ordu askerlerine atıp tuttuktan sonra, “Bu vatan dediğiniz de ne oluyormuş?” dedi. “Ben istediğim yerde rahat rahat yaşarım. Canım isterse Venizelos’la bile.” Mustafa Kemal, Reşit’in bu budalaca görüşüyle, nezaketle alay etti. Arkadan, Ethem’in sağduyusuna son kez başvurarak, Kütahya’ya bir Meclis heyeti yolladı. Ethem, bu heyetin üyelerini hemen tutuklatarak, rehine gibi kullanmak istedi. Ama onlar bu zoraki konukluktan kurtularak Ankara’ya döndüler.</p>

      <p class="paragraf">Ethem bunun arkasından Meclis’e bir telgraf göndererek, onun yasallığını tartışma konusu yapmak istedi. Ülkenin savaşa devam edemeyecek kadar yorgun ve bitkin olduğunu ileri sürüyor, düşmanla barış görüşmelerine girişilmesinde ısrar ediyordu. Telgrafına “Umum Kuvayımilliye Kumandanı” diye imza atmıştı. İstanbul’un kendisini destekleyeceğini umarak, bir örneğini de sadrazama göndermiş, buna eklediği açıklayıcı bir mesajda da Meclis kuvvetlerine karşı saldırıya geçmek niyetinde olduğunu ve bu konuda Yunanlılarla da anlaşmış bulunduğunu bildirmişti.</p>

      <p class="paragraf">Mebuslar büyük bir öfke içinde, gizli bir toplantı yaptılar. Daha sonraki açık oturumda Mustafa Kemal, Ethem’le kardeşlerinin hem Yunanlılar, hem Ruslarla giriştikleri entrikaları açıkladı. Onlardan söz ederken hâlâ nezaketle “bey” unvanını kullanıyordu. Mebuslar, “Kahrolsunlar!” diye bağırmaya başladılar. Bir mebus, kızgınlıkla, “Paşa hazretleri, artık bey demeyiniz, hain deyiniz!” diye bağırdı. Mustafa Kemal, Reşit’in mebusluktan atılmasını önerdi. Bu öneri mebusların alkışları arasında kabul olundu.</p>

      <p class="paragraf">Mustafa Kemal’in birlikleri Kütahya’ya yürüyüp, kenti herhangi bir direnmeyle karşılaşmadan işgal ettiler. Arkadan Çerkez Ethem’i, güneybatı yönünde kovalamaya başladılar. Can kaygısına düşen çeteciler, düzenli ordu kuvvetlerine karşı hemen hiç karşı koymamışlardı. Kısa bir süre sonra, Mustafa Kemal’in kendi sözüyle, “Ethem ve kardeşleri, kuvvetleriyle birlikte, düşman saflarında layık oldukları yeri aldılar.”<span class="dipnot char-style-override-12" xml:lang="tr-TR"><a class="footnote-link" href="#footnote-225-86" id="footnote-225-86-backlink">86</a></span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-83-backlink" id="footnote-225-83">83</a> <span xml:lang="en-US">O zaman Garp Mefkûresi, Şark Mefkûresi terimleri kullanılırdı. (ç.n.)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-84-backlink" id="footnote-225-84">84</a> <span xml:lang="en-US">Yeşil Ordu, Rusya’da</span> <span xml:lang="en-US">ihtilal öncesinde</span> <span xml:lang="en-US">Müslüman vilayetlerindeki komünist asilerin kurduğu örgütün adıydı. Türkler de adını onlardan almışlardı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-85-backlink" id="footnote-225-85">85</a> <span xml:lang="en-US">Hakkı Behiç’in 20.10.1920 tarihli genelgesi. (ç.n.)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-86-backlink" id="footnote-225-86">86</a> <span xml:lang="en-US">Tuhaftır ki Yunanlılar da, Ethem’in kuvvetlerinden pek yararlanmamış ve onları kendi düzenli ordu saflarına katma yolunu seçmişlerdi.</span></p>
        </div>
      </div>
    </div>
  </div>
</body>
</html>
