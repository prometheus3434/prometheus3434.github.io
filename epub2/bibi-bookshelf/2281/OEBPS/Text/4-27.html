<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-27.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-27.html" xml:lang="en-GB">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-4-5"><span>YİRMİ DÖRDÜNCÜ BÖLÜM</span></p>

      <p class="arabaslik-orta-copy"><span>Ankara’ya Gidiş</span></p>

      <p class="paragraf"></p>

      <p class="paragraf">Ali Rıza Paşa, Mustafa Kemal’in niyetlerinden kuşkulanıyordu. Bir gün, kabinesindeki nazırlardan Ahmet İzzet Paşa’yla konuşurken, “Cumhuriyet yapacaklar, cumhuriyet!” diye bağırmıştı. Ama, yine de milliyetçilerle uyuşmaktan başka yapılacak bir şey yoktu. İktidara geldikten sonra, aralarında geçen telgraflaşmalarda, Mustafa Kemal’in ısrarla öne sürmekte yarar gördüğü isteklere tatlılıkla cevap verdi. O da, sert görünüşü altında daha uzlaşıcı bir tutumla kendi yandaşlarına, “yeni kabine tarafından milli amaçlarımızın yasallığı ve Kuvayımilliye’nin egemenliği esasları kabul edilerek milletle hükümet arasında tam bir anlaşma” olduğunu bildirdi. Ancak yeni seçimlere gitmek konusunda verilen söz yerine getirilinceye kadar, Sivas’taki Heyeti Temsiliye’yi dağıtmayı kesinlikle reddetti.</p>

      <p class="paragraf">Ali Rıza Paşa’nın ilk işlerinden biri Anadolu’ya temsilciler göndermek oldu. Bunlar çeşitli bölgelerdeki durumu kendisine bildireceklerdi. Bahriye Nazırı Salih Paşa’yı Heyeti Temsiliye’yle görüşmelerde bulunmak için, Amasya’ya yolladı. Mustafa Kemal, daha birkaç ay önce, neye varacağı kestirilemeyen bu hareketin doğuşunu görmüş olan halkın alkışları arasında Salih Paşa’yı bizzat karşıladı. Amasyalılar şimdi onun İstanbul hükümeti tarafından resmen tanınmış olduğunu görüyorlardı. Tartışmalar sonunda her noktada anlaşmaya varıldı ve Barış Konferansı’na yalnız milliyetçilerin güvenini kazanmış kimselerin gönderilmesi ilke olarak kabul edildi.</p>

      <p class="paragraf">Arkadan, yeni seçilecek olan meclisin İstanbul’da mı, yoksa Anadolu’da mı toplanacağı sorunu ortaya çıktı. Mustafa Kemal, İstanbul’a ve oranın havasına karşı içinde derin bir güvensizlik besliyordu. Öteden beri siyasetin ağırlık merkezini Anadolu’ya çekmek isteğindeydi; şimdi, belki bunun sırası gelmişti. Bunun için yabancı işgali altında bulunan İstanbul’un “mebusların yasama görevlerini hakkıyla yerine getirmelerine pek uygun bir yer olamayacağı” konusunda diretti. Barış imzalayıncaya kadar Meclis’in Anadolu’da toplanması için örnek olarak, 1870’ten sonra Fransız Parlamentosu’nun <span class="italik">Bordeaux</span><span class="italik char-style-override-11">’</span>da ve Almanların da son zamanlarda <span class="italik">Weimar</span><span class="italik char-style-override-11">’</span>da toplanmış olduklarını ileri sürdü. Salih Paşa da tartışmalar sonunda bu düşünceyi benimsemişti. Ama kabine adına bir bağlantıya girişemiyordu. Bununla birlikte, bu görüşü, öteki üyelere de kabul ettirmek için çalışacağına söz verdi. Ne var ki, onlar bunu kabul etmediler. Mustafa Kemal, İstanbul’daki kendi örgütünden de destek görmedi. Onlar da –içlerinden bazıları milliyetçi mebusların Meclis’teki yerlerini almalarının ihtiyatsız bir hareket olacağını düşünmekle birlikte– parlamentonun pekâlâ tehlikesizce İstanbul’da toplanabileceğinde ısrar ettiler.</p>

      <p class="paragraf">Mustafa Kemal bunun üzerine, sorunu görüşmek üzere, kolordu komutanlarını Sivas’ta bir toplantıya çağırdı. Burada, faaliyet merkezinin Anadolu olarak kalması gerektiğini savundu; yoksa milli hareket hızını kaybedecek ve halk da yine eski durgunluğu içine düşecekti. Bu yüzden Meclis’in ya Ankara ya da Eskişehir’de toplanması ve Heyeti Temsiliye’nin fiilen bu meclisin hükümeti durumuna gelmesi üzerinde ısrar etti.</p>

      <p class="paragraf">Anayasa ilkelerine her zaman bağlı olan Kâzım Karabekir Paşa, işe pek karışmak istemiyordu. Başlarda kararsız olan Rauf Bey, sonradan Ali Fuat Paşa’nın düşüncesine katılarak sultanın nasıl olsa parlamentoyu dağıtacağını ve böylece Anadolu’da yeni bir meclis toplanmasına yol açacağını söyledi. İtilaf Devletleri’nin haksız davranışlarını ortaya çıkaracak bir durum, milliyetçilerin öteki yabancı devletler gözünde itibarını daha da yükseltmeye yarayabilirdi.</p>

      <p class="paragraf">Mustafa Kemal, arkadaşlarının görüşüne katılması gerektiğini anladı. Bir Anadolu parlamentosu için vakit henüz erkendi. Böylece Meclis’in İstanbul’da toplanmasında anlaşmaya varıldı. Yalnız, mebuslar daha önceden Heyeti Temsiliye ile görüşerek kentte almaları gereken korunma önlemlerini ve güdülecek ortak politikayı kararlaştıracaklardı. Kemal, kendi dostlarının –bu arada da yaverlerinin– mebus seçilmesi için çalışmaya koyuldu. Davasına en iyi şekilde onlar yardımcı olabilirlerdi.</p>

      <p class="paragraf">Bu toplantı sırasında neredeyse uyumu bozucu bir unsur olarak Fevzi Paşa çıkageldi. Yanında Ali Rıza Paşa tarafından gönderilen bir araştırma heyeti vardı. İzmir’in işgalinde, genelkurmay başkanlığından istifa etmiş, Anadolu’ya geçişi sırasında Mustafa Kemal’e gayret vermiş olan Fevzi Paşa, milliyetçilere dost biliniyordu. Ama şimdi hem kendisinin, hem de yanındakilerin tutumu, kuşku vericiydi. Fevzi Paşa milliyetçileri daha yumuşak bir yola sokmaya çalışıyor, hükümete karşı fazla sivri davranışlardan kaçınmalarını öğüt veriyordu.</p>

      <p class="paragraf">Fevzi Paşa, o sırada Sivas’ta rastladığı Kâzım Karabekir’in işbirliğine güvenmiş, hatta ona, Mustafa Kemal’le Ali Fuat Paşa’yı tutuklamak gibi bir düşünceden bile söz etmişti. Sert ve gösterişe düşkün bir adam olan Kâzım Paşa ile Mustafa Kemal arasında zaman zaman sürtüşmeler eksik olmazdı. Bu da Kemal’in ona karşı biraz teklifsiz davranma eğiliminde olmasından; giriştiği işleri kendisine bildirmeyi gerekli görmedikten başka, çok kere onu hesaba katmadan kendi başına emirler verip atamalar yapmasından ileri geliyordu. Karabekir, ayrıca milli hareketin Kemal’in elinde fazla kişisel bir yolda geliştiğini görüyordu. Doğuda, çevresindekiler Kemal’in tutkularından kuşku duyuyor ve keyfi davranışlarını beğenmiyorlardı. Bu duyguların bir kısmını o da, paylaşmaktaydı. Ama yine de, Fevzi Paşa’ya verdiği yanıtta akıllı ve dürüst davranarak şimdilik Mustafa Kemal’i desteklemenin şart olduğu üzerindeki düşüncesinden caymadı. Kemal, milletin amacını gerçekleştirebilecek tek şefti; aksi halde İtilaf Devletleri’nin kontrolü altındaki hükümete baş eğmekten başka yapılacak bir şey kalmazdı. Fevzi Paşa da bir süre sonra bu düşünceye katıldı; Mustafa Kemal ise, başlangıçta onu tutuklamaktan söz etmişken, İstanbul’a dönerken, Fevzi Paşa’ya biraz soğuk da olsa, nezaketle iyi yolculuklar diler.</p>

      <p class="paragraf">Mustafa Kemal’le Heyeti Temsiliye Sivas’ta dört ay kaldılar. Ama şimdi, seçimler yaklaştığı için, daha batıya gitme zamanı gelmişti. Kâzım Paşa, doğunun tek başına kalmasından ve yine karışıklığa düşmesinden korkuyor, bunu pek istemiyordu. Mustafa Kemal, karargâh olarak, Ankara’yı seçti. Ankara, İstanbul’a trenle bağlı olan, ayrıca Kuvayımilliye komutasında, ya da kendi başlarına hareket eden çetelerin Yunan, Fransız ve İtalyan işgal kuvvetleriyle çarpıştığı Batı ve Güney cepheleriyle bağlantısı bulunan merkezi bir yerdi. Bundan dolayı, milliyetçi mebuslara, İstanbul’a gitmeden önce talimat almak için Ankara’ya gelmeleri bildirildi.</p>

      <p class="paragraf">Mustafa Kemal ve arkadaşları 18 Aralık 1919’da Ankara’ya doğru yola çıktılar. Her yerde çok iyi karşılanıyorlardı. Kırşehir’e geldikleri vakit halk, kendilerini içten sevgi gösterileriyle selamladı. Mustafa Kemal, kentin ileri gelenleriyle konuştu, gençlere bir söylev verdi. Şerefine bir fener alayı düzenlenmişti. Mustafa Kemal, heyecanlanarak, milletin bağrından çıkmış bir Kemal’in, Namık Kemal’in şu mısralarını okudu.</p>

      <p class="arayazi"></p>

      <p class="arayazi para-style-override-20">“Vatanın bağrına düşman dayamış hançerini,</p>

      <p class="arayazi para-style-override-21">Yoğimiş kurtaracak bahtı kara maderini.”</p>

      <p class="paragraf"></p>

      <p class="paragraf">Buna, yine milletin göğsünden fışkırmış başka bir Kemal şöyle karşılık veriyordu:</p>

      <p class="paragraf"></p>

      <p class="arayazi para-style-override-20">“Vatanın bağrına düşman dayamış hançerini,</p>

      <p class="arayazi para-style-override-21">Bulunur kurtaracak bahtı kara maderini.”</p>

      <p class="arayazi"></p>

      <p class="paragraf">Ertesi sabah Ankara’ya gitmek için Kırşehir’den ayrıldı. Burayı ilk olarak görecekti. Mustafa Kemal, Ankara’yı, kent ve dolaylarındaki halkın milli davaya karşı gösterdikleri olağanüstü bağlılık yüzünden, kendine merkez olarak seçmişti. Ankara, Jön Türk Devrimi zamanında da, halkı çok daha tutucu olan Konya’dan ve –Kemal’in merkez olarak ilk düşündüğü, ama İstanbul’a ve Batı etkisine çok yakın olmasından dolayı vazgeçtiği– Eskişehir’den daha üstün bir yurtseverlik göstermişti. Halkı bakımından, Ankara, Anadolu’nun en güvenilecek yerlerinden biriydi.</p>

      <p class="paragraf">Ankaralıların heyecanlı karşılayışı, Mustafa Kemal’in bu seçimi yapmakta haklı olduğunu gösterdi. “Mustafa Kemal ve yeşil ordusunun” gelişi sokaklarda tellallarla ilan edilmişti. Padişah rejiminin hışmına uğrayıp dağa kaçanlar, onu selamlamak için gizlendikleri yerlerden çıkıp geldiler; halk kendisini Kırşehir yolunda karşılamak için, kent dışındaki yollara döküldü; dervişler, bu gelişi dualarla kutlamak için caddelerde sıralandılar.</p>

      <p class="paragraf">Mustafa Kemal, eskimiş lastiklerinin içine bez doldurarak şişirildiğini söylediği, külüstür açık Benz otomobiliyle göründü. Arkadaşlarıyla birlikte kente yaklaşırken, kendilerini bir gönüllü ordusu karşıladı. Yüzlerce atlı ve yaya, yerel giysileri içinde, eski biçim kocaman tüfekleriyle gösteriler yapıyor, bayraklarını sallıyor, arada bir sıradan ayrılarak havaya sıçrayıp yöresel oyunlar oynuyorlardı. Kaleye çıkan dar ve dik sokaklar davul zurna sesleriyle çınlamaktaydı. Arkadan, daha ağırbaşlı bir yürüyüşle çeşitli esnaf loncalarının adamları geliyordu.</p>

      <p class="paragraf">Ankaralılar, şimdiye kadar böyle büyük bir toplantı görmemişlerdi. Kentte bulunan birkaç yabancı, bu hali şaşkınlıkla seyrediyordu. Topluluk, milli duygularının çoşkunluğunu göstermek için, yol değiştirerek, birkaç gün önce İngilizlerin işgal ettiği istasyondan geçti. O sırada daha üzerinde Fransız bayrağı dalgalanan, sonraki Meclis binasının çevresinde, Fransız ve Tunuslu askerler duvarların üstüne tünemiş bakıyorlardı. Mustafa Kemal, Hacıbayram Camii ve Türbesi’ne kısa bir ziyarette bulunmayı ihmal etmedi. Sonra hükümet konağının balkonundan aşağıdaki halka bir teşekkür söylevi verdi. O akşam her yere genelge şeklinde bir telgraf göndererek, “Sivas’tan Kayseri yoluyla Ankara’ya hareket eden Heyeti Temsiliye’nin, bütün yol boyunca ve Ankara’da büyük milletimizin sıcak ve candan yurtseverlik gösterileri içinde, bugün Ankara’ya varmış olduğunu” bildirdi.</p>

      <p class="paragraf">Ankara’ya geldikten biraz sonra, İsmet Bey nihayet gelip kendisini buldu. İstanbul’da, İsmet Bey, Harbiye Nezareti’nde Fevzi Paşa ile birlikte çalışmıştı. Harekete katılmakta gecikmesi, şimdi de ancak ortamı yoklamak için gelmiş olması çekimserlikle karşılanmasına yol açtı. En başta Mustafa Kemal, ona her zamankinden daha az sıcak davrandı. Direniş hareketi uğruna ilk andan beri her şeyi göze almış olan Ali Fuat Paşa ve ötekilere gelince, açıkça soğuk durdular. Böylece, Kemal’e bağlı olanlar içinde, ihtilalin kurucularıyla, sonradan katılanlar arasında bir anlaşmazlık baş göstermişti. Bu anlaşmazlık gittikçe daha şiddetlenecek ve aslında hiçbir zaman büsbütün yatışmayacaktı.</p>

      <p class="paragraf">Artık mebuslar teker teker ya da küçük gruplar halinde gelmeye başlamışlardı. Mustafa Kemal, onların düşüncelerine açıklık verebilme ve birleşik bir tutum uygulamaları gerektiğini anlatmak için günlerce, sabırla çalıştı. Ancak Meclis’te, Türk görüş birliğini sağlamak kolay bir iş değildi. Mebuslar çeşitli akımları temsil ediyorlar, bazılarıysa yalnız kendi çıkarlarını düşünüyorlardı. Kişisel çıkarlar üstündeki milli bir amaç çevresinde birleşme düşüncesi henüz olgunlaşmış değildi. Mebuslardan bazısı Mustafa Kemal’den kuşkulanıyor; birçoğu da kararsız halde bulunuyorlardı. Birtakımı da, artık kanundışı durumdan kurtularak, İstanbul’a milletvekilliği gibi şerefli bir unvanla dönmek olanağını kazanmış oldukları için, bundan sonra Kemal’e ihtiyaçları kalmadığını sanıyorlardı. Çoğu, lafını dinlemiyorlardı. Dinleyenler içinde de, daha sonradan milliyetçi harekete yeteri kadar inanmadıkları, ya da bu inançlarını açıkça belirtip, üzerinde ısrar etmekten çekindikleri için, Kemal’in sert eleştirilerine uğrayacak olanlar vardı. Bunlar, savaşımlarında gevşek davranan, Türk milletinin tarih içerisinde bir ölüm kalım savaşına girişmiş olduğunu bir türlü kavrayamayan kimselerdi.</p>

      <p class="paragraf">Mustafa Kemal’in korktuğu gibi, İstanbul’un çeşitli etkileri altında, mebusların inançları sönüvermiş ve üzerinde önemle durmuş olduğu birleşik bir parti düşüncesi, şimdilik gerçekleşememişti. Daha ötesi, Meclis toplandıktan sonra mebuslar, Kemal’in Anayasa geleneklerine uymak kaygısıyla, Meclis başkanlığına koyduğu adaylığı da desteklememişlerdi. Mustafa Kemal, Meclis’in er geç dağıtılacağına inanıyordu. Meclis başkanı olursa, bu unvan, durumunu güçlendirebilecek ve kendisine yeni bir meclis toplama imkânı verecekti. Ancak mebuslar, onun “Meclis arkası bir güç” olarak kalmasını daha uygun görerek kendisini başkanlığa seçmediler.</p>

      <p class="paragraf">Bu arada İsmet Bey, direniş konusunda alınacak önlemleri Harbiye Nezareti’nde Fevzi Paşa ve öteki arkadaşlarıyla görüşmek üzere, geçici olarak İstanbul’a dönmüştü. Mustafa Kemal’in şu anda Ankara’da durumunu sağlamlaştırmaktan ve İstanbul’da nasıl olsa patlak verecek olan olayları beklemekten başka yapacak bir şeyi yoktu. Bu bekleme, çok sürmeyecekti.</p>
    </div>
  </div>
</body>
</html>
