<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-50.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-50.html" xml:lang="en-GB">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-5-2"><span>KIRK ALTINCI BÖLÜM</span></p>

      <p class="arabaslik-orta-copy"><span>Hilafetin Kaldırılması</span></p>

      <p class="paragraf"></p>

      <p class="paragraf">Mustafa Kemal, birkaç ay sonra daha köklü bir ikinci işe girişti. Gerisindeki üsse güvenerek, elverişli bir durumu sonuna kadar götüren bir komutan gibi, kafasına koyduğu ikinci amaca doğru hızla ilerledi. Bu da, şeriat ilkelerine dayanan bir yönetimin kökünden kazınmasından ve din ile devletin birbirinden büsbütün ayrılmasından başka bir şey değildi.</p>

      <p class="paragraf">Zaferi kazanıncaya kadar, halk karşısında dine bağlı davranmış olan Mustafa Kemal, son yıllarda bu konu üzerinde daha serbest ve eleştirici bir biçimde konuşmaya başlamıştı. Dine inandığını yine de söylüyordu, fakat akıl süzgecinden geçen bir inançla. Müslümanlık onun gözünde mantık, muhakeme, bilim ve bilgiyle uyumluluk içinde “doğal bir din”di. “Milletin kalbine yöneltilmiş zehirli bir hançer” olan yobazlığa bütün gücüyle karşıydı. Çağdaş bir görünüşün Müslümanlığa aykırı olduğunu ileri sürenleri azarlıyordu. Camilerde cuma günü verilen vaazların bilim kurallarına uygun olması gerekliydi; vaizler uygarlık dünyasının siyasi ve sosyal koşullarını yakından izlemek zorundaydılar. Bundan sonra vaazlar, halkın anlayabilmesi için, eski bir ölü dille değil, Türkçe olarak verilecekti.</p>

      <p class="paragraf">Türkler, yüzyıllardan beri sürekli olarak Doğu’dan Batı’ya doğru yol almışlardı; bu yolda daha da ilerleyeceklerdi, ama bunun için halifeliğin “manevi hazinesinin” de büsbütün ortadan kalkması şarttı. Halifelik, gerici güçlerin hem sembolü, hem de dayanağı değil miydi? Burada da, savaşın bazı aşamalarında olduğu gibi, birtakım gereksiz dış müdahaleler Gazi’nin işini kolaylaştırmaya yaradı. Ağa Han ve Emir Ali gibi Müslüman liderler, İsmet Paşa’ya mektup yazmışlar; halifeliğin padişahlıktan ayrılmasının, Müslümanlar arasındaki anlamını daha önemli bir hale getirdiğini söyledikten sonra, Türk hükümetinin halifeliği “Müslüman halkın güven ve saygısına layık bir temele oturtmasını dileyerek, Türk devletinin ancak bu şekilde güç ve itibar kazanabileceğini” bildirmişlerdi. Bu mektup, Ankara’ya varmadan önce, üç İstanbul gazetesi tarafından yayımlanmış, bu da, gizli bir oturumda toplanan Meclis’te öfkeli protestolara yol açmıştı. Mektuptan, halifeliğin, Türkiye’yi şeriat kurallarına ve eskiye bağlayan bir zincir olduğu anlamı çıkıyordu. Mustafa Kemal’in usta ellerinde bu, halifeliğe son vermek için yeter de, artardı bile.</p>

      <p class="paragraf">Gazi’nin önünde, “ortaçağdan kalan bu çıbanı”, yani hilafeti kesip atmak yolu böylece açılmıştı. Hilafetin kaldırılacağı haberi de, Cumhuriyet’in kuruluşunda olduğu gibi, yabancı bir dergide, bu kez de <span class="italik">Revue des Deux Mondes</span><span class="italik char-style-override-11">’</span>da önceden duyurulmuştu. Aslında birkaç ay önce verilmiş olan bu demeçte, Gazi, sözcüğün ikili anlamı üzerinde oynayarak, halifelik sözünün yönetim ve hükümet demek olduğunu söyledi. Ortada başka bir idare ve hükümet varken, hilafetin gereksiz ve fazla olduğunu belirtmek istemişti. Hilafet, hiçbir zaman İslam dünyası üzerinde, Papalık’ın Katolik dünyası üzerindeki yetkisi gibi bir yetkiye sahip olamamıştı. Eski bir Arap müessesesi olan bu görev, sonradan bir Türk padişahına geçmiş; fakat milyonlarca Müslüman kendisini hiçbir zaman ruhani başkan olarak tanımamıştı. Yeni Türkiye dinsiz değildi; ama ona, yapmacıklıktan arınmış, akla uygun gelecek ve ilericiliğe engel olmayacak bir din gerekiyordu. Basın da, bu yolda bir dil kullanmak için talimat aldı.</p>

      <p class="paragraf">Mustafa Kemal, önerisini ileri sürmek için uygun bir vesile olarak, Büyük Millet Meclisi’nin dördüncü yıldönümünü seçti ve onu şu sözlerle bildirdi: “Artık, İslam dinini, yüzyıllardan beri âdet olduğu gibi, bir politika aracı durumundan kurtarıp yükseltmek zamanının geldiği gerçeği açıkça anlaşılmıştır.” Arkadan üç belli başlı nokta öne sürdü: Cumhuriyet her çeşit saldırıya karşı korunmalı; öğretim ve eğitim birliği kurulmalı, dinin politikaya alet edilmesi önlenmeliydi. “İslam dininin yeni bir güç kazanması” bu yolla sağlanacaktı. Artık alışılmış olan bu usule göre, bu noktalar, bir parti toplantısında tartışıldı ve gerekli yasa tasarısı hazırlandı. Böylece, Falih Rıfkı’nın dediği gibi “Türkiye’yi ortaçağa bağlayan köprüler havaya uçuruluyordu!” Bundan sonra Meclis’te olup bitenler o derece şiddetli oldu ki, ona Fransız İhtilali sahnelerini hatırlattı. Görüşmelere kısa bir ara verildiği sırada, konuşmacılar, masa ve sandalyelerin üstüne çıkarak Osmanlı hanedanının yurttan atılması için sesleri kısılıncaya kadar bağırmaya başladılar. Başka bir zaman da Gazi’nin odasına girip çıkan sarıklı hocalar, kendilerine bütün güçlerini sağlayan din eğitiminin kaldırılması üzerindeki bu korkunç lafları dinlemektense, Kuranıkerim’i kökünden kaldırmaya razı olduklarını söylediler. Ancak, bir oranda daha ağırbaşlı olan bu mecliste, yine adliye vekilinden yardım gören Gazi ile İsmet Paşa, tartışmaları yönetmede çok güçlük çekmediler.</p>

      <p class="paragraf">Halife yerinden indirildi, halifelik makamı kaldırıldı, hanedan üyelerinin Türkiye Devleti sınırları içinde oturmaları yasaklandı; Şeriye ve Evkaf vekâletleri ile Şeyhülislamlık kurumu kaldırıldı, evkaf gelirleri devlete mal edildi; din okulları laik eğitime bağlandı. Bir ay sonra çıkarılan bir kararname ile hâlâ evlenme, boşanma, veraset gibi özel davalara bakan Şeri Mahkemeler kapatılıyor ve bütün bu işleri düzenlemek üzere İsviçre Medeni Kanunu’na dayanan yeni bir kanun hazırlanıyordu.<span class="dipnot char-style-override-12" xml:lang="tr-TR"><a class="footnote-link" href="#footnote-225-131" id="footnote-225-131-backlink">131</a></span></p>

      <p class="paragraf">Meclis’in hilafetin kalkmasına karar verdiği gece, Halife Abdülmecit, Dolmabahçe Sarayı’nda polis müdürü ile bazı memurlar tarafından uyandırılmış ve kendisine, sabah saat beşte Türkiye’den ayrılması bildirilmişti. Önce heyecana kapıldı, sonra kendini toparlayarak, bazı özel eşyasını hazırlamak için izin istedi; saraydaki kadınların geçimlerinin sağlanmasını diledi. Hükümet, halktan herhangi bir tepki gelmesini önlemek için işleri çabuklaştırmaya karar vermişti. Abdülmecit otomobille Çatalca’ya götürüldü; oradan da akşam, İsviçre’ye giden bir trene bindirildi. Birden fazla karısı olan erkekler İsviçre’ye alınmadığı için, önce sınırdan içeri sokulmadı. Ama bir süre sonra, evlilik durumu inceleninceye kadar, geçici olarak girmesine izin verildi.</p>

      <p class="paragraf">İstanbul’da batıl inançlara bağlı kimseler, Osmanlı hanedanının son başkanının, bir salı günü, yani atalarının şehre girdiği gün, İstanbul’dan ayrıldığına dikkat etmişlerdi. Bundan sonraki cuma günü Ayasofya Camii’nde okunan hutbede ilk olarak halifenin adı geçmedi. Hutbede, “Ey ulu Tanrı. Cumhuriyet hükümetini ve İslam milletini koru. Müslümanları daim muzaffer kıl ve Türk Cumhuriyeti’ne dayanan İslamlık sancağını bütün önceki sancaklardan yükseğe çıkar, Peygamber’in şefaatini üzerlerinden eksik etme!” deniyordu.</p>

      <p class="paragraf">Gazi, birkaç saat içinde, bir tarih dönemini ortadan kaldırmıştı. Bunu Meclis, Parti ya da basın olsun, düşüncelerini herkese kabul ettirmekteki olağanüstü yeteneği ve istediklerini yaptırmak için en uygun zamanı inanılmaz bir şekilde sezişi sayesinde başarmıştı. Hilafetin kaldırılmasının hem yurtta hem de dışarıda önemli bir tepkiye yol açmayacağını önceden görmüş, bunda da haklı çıkmıştı. Saltanatın, padişahın tutumu karşısında şahlanan genel öfke içerisinde yıkılışından sonra; halifelik, sadece tarihi bir hatıra gibi kalmıştı. Hilafetin kaldırılması İslam dünyasında, özellikle Türk Devrimi’ni bir İslam ülkesinin özgürlüğü uğruna çarpışması ve Gazi’yi de “İslam’ın kılıcı” gibi gören Hindistan’da, ilk anda oldukça sarsıntı yarattı. Ama, gerçek ortaya çıktıktan sonra bu da yatıştı. Dünya işleri, dolayısıyla politika üzerinde yetkisi elinden alınan halifeliğin, nasıl olsa anlamı kalmamıştı. Önemli bir Türk gazetecisi, haklı olarak, “Sanki kaldırılan bir şey mi var?” diye soruyordu.</p>

      <p class="paragraf">Laik Türk devrimcileri yüz yıldan beri dini tutuculuğa karşı ağır ağır savaşmaktaydılar. Mustafa Kemal, bu savaşı birden hızlandırıp mantıklı bir sonuca eriştirmekle, ülkenin içinde kök salmış olan gerici kuvvetlere karşı açık bir saldırıya geçen ve onları yenen ilk yönetici oldu. Ancak, Büyük Millet Meclisi’nin çıkardığı bir tek yasayla, dinin politik gücünü ortadan kaldırsa bile, manevi ve sosyal etkilerini silip atamazdı. Gerçekten de hiçbir şekilde din ve vicdan özgürlüğüne karışmaya kalkmadı. Müslümanlık bir inanç töresinden daha ötede bir şey, bir çeşit yaşama sistemiydi. Türk halkının büyük çoğunluğu hâlâ kafasıyla, gönlüyle bu inanca bağlı bulunuyor ve günlük yaşamını ona göre düzenliyordu. Bu daha da böyle sürüp gidecekti. Halifeliğin unutulması kolaydı. Gerçekçi, bilimsel yöntemlerle öğretim yapan laik okulların medreselerin yerini alması, yeni yetişen kuşakların entelektüel gelişmesinde büyük rol oynayacaktı. Fakat, buna karşılık, İslam bağnazlığı, etkisi yaygın bir “yeraltı” kuvveti halinde sürüp gidecek ve zaman zaman patlak vererek, ilerideki devrim yıllarında, Mustafa Kemal’i, yeniden baş gösteren önemli sorunlarla uğraşmak zorunda bırakacaktı.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-131-backlink" id="footnote-225-131">131</a> <span xml:lang="en-US">Son anda, halifeliği kurtarmak için bir teşebbüs yapılmıştı. Mısır ve Hint Müslümanlarını temsil ettiğini söyleyen biri, Mustafa Kemal’in halife olmasını ileri sürdü. Gazi, gerçekçi bir görüşle, çeşitli Müslüman devlet başkanlarının kendisinin halife olarak vereceği emirleri yerine getirmeyeceklerini, dolayısıyla bu unvanın yalnız lafta kalacağını söyleyerek öneriyi geri çevirdi.</span></p>
        </div>
      </div>
    </div>
  </div>
</body>
</html>
