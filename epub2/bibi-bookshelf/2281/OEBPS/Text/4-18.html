<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-18.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-18.html" xml:lang="en-GB">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-3-16"><span>ON ALTINCI BÖLÜM</span></p>

      <p class="arabaslik-orta-copy"><span>Mütareke</span></p>

      <p class="paragraf"></p>

      <p class="paragraf">Bu hayalin gerçekleşmesi için vakit daha erkendi. Bu arada, tehlike en yüksek noktasını bulmuştu. Humus’tan Halep’e çekildikleri sırada ve daha sonraları, Mustafa Kemal hep çok yakın olduğunu bildiği yenilginin doğuracağı sonuçları düşünüp durmuştu. Eğer Osmanlı hükümeti geçen yıl, kendisinin ısrarla istediği gibi, Almanlardan ayrı olarak barış yapmış olsaydı, belki İtilaf Devletleri’nden daha uygun koşullar koparılabilecek ve ülkenin şerefli bir şekilde yaşaması sağlanmış olacaktı. Ama şimdi Türkiye’nin bütün varlığının tehdit altında olduğunu görüyordu. Bu tehdide nasıl karşı konulabilecekti?</p>

      <p class="paragraf">Kabinenin her an istifası bekleniyordu. Artık barış istemekten başka yapacak bir şey kalmamıştı. Ama bu, çökmüş ve gözden düşmüş olan Talat Paşa’nın yapacağı iş değildi. Yeni bir hükümet kurulmalıydı. Mustafa Kemal’e göre bu hükümetin başına getirilebilecek tek adam İzzet Paşa’ydı. O da savaşa karşı gelmişti; siyasi görüşleri ılımlı olmakla beraber, yurtsever bir adamdı. İttihat ve Terakki’ye karşı öteden beri cephe almış, milliyetçilere daha yakınlık göstermişti.</p>

      <p class="paragraf">Mustafa Kemal bu düşüncesini, başyaveri yoluyla padişaha iletmek üzere bir telgraf çekti. “Durum son derece ciddidir,” diyordu. “Askerlerimizin maneviyatı gün geçtikçe çökmektedir... Sadece ordumuzun varlığı değil, devletimizin geleceği de tehlikededir... Onun için her ne pahasına olursa olsun barış yapılmasını ısrarla salık veririm.” Yaverden bu görüşü sultana açıklamasını ve İzzet Paşa’yı yeni bir kabine kurmakla görevlendirmesi için ısrarda bulunmasını rica etti. Mustafa Kemal, kabineye Fethi ve Rauf beyler ve harbiye nazırı (dolayısıyla başkumandan vekili) olarak kendisinin alınmasını açıkça istiyordu. Telgrafını, “Bu kabine derhal İtilaf Devletleri’yle temasa geçerek askeri harekâtın durmasını sağlayacak bir mütareke imzalamalıdır,” diye bitirdi.</p>

      <p class="paragraf">İstanbul’da da olaylar zaten bu yönde gelişmekteydi. Talat Paşa Alman­ya’ya yaptığı bir ziyaretten dönmüştü. Sofya Garı’ndayken Bulgar cephesinin çöktüğünü ve Kral Ferdinand’ın tahttan çekilmeden önce bir mütareke imzalamaya çalıştığını haber almıştı. Böylece Osmanlı İmparatorluğu hem Doğu’dan hem de Batı’dan tehdit altına giriyordu. Selanik’e kadar sokulmuş olan düşman kuvvetlerine İstanbul yolu açılmış demekti. İstanbul sokaklarında, herkesin nefret ettiği Fransız generali Franchet d’Espérey’nin şehre çok yakında gireceğine dair söylentiler dolaşmaya başlamıştı. Bu generalin, İstanbul’u bir Frenk şehri yapacağı ve Türkleri köle durumuna sokacağı söyleniyordu.</p>

      <p class="paragraf">Talat Paşa, döner dönmez padişaha istifasını sundu. O da bunu başta ret, ama sonra kabul etti. Bundan biraz sonra Enver, Cemal ve Talat bir Alman zırhlısıyla Karadeniz’e kaçtılar. Talat, Almanya’ya gitti, üç yıl sonra orada intikamcı bir Ermeni’nin kurşunuyla vurulup ölecekti. Enver’le Cemal, Rusya’ya sığındılar ama onların da sonu daha az kanlı olmadı. İttihat ve Terakki Fırkası son bir toplantı yaparak suçlarını kabul etti ve kendi kendini dağıtmaya karar verdi.</p>

      <p class="paragraf">Eskiden beri yasak savmak için kendisine başvurulan ihtiyar Tevfik Paşa, yeni bir hükümet kurmayı başaramayınca, bu görev İzzet Paşa’ya teklif edildi. Mustafa Kemal’le arkadaşlarının ısrarı karşısında İzzet Paşa görevi, başkomutanın emrine boyun eğen bir asker olarak, kabul etti. Güdeceği siyaset, Wilson İlkeleri’ne uygun bir barış sağlamak olacaktı.</p>

      <p class="paragraf">Rauf Bey, İzzet Paşa’nın Mustafa Kemal’i ya harbiye nazırı ya da genelkurmay başkanı yapması için çok çalıştı. Ama paşa şimdilik bu görevlerin ikisinin de kendi elinde bulunmasını daha uygun görüyordu. Mustafa Kemal’in cephedeki işinin henüz bitmediğini ileri sürerek, barışa ulaşıldıktan sonra harbiye nazırlığına geçebileceğini söyledi. Bu arada İsmet Bey’i Harbiye Nezareti müsteşarlığına, Rauf Bey’i bahriye nazırlığına ve Fethi Bey’i de dahiliye nazırlığına getirdi. Mustafa Kemal’in eksikliğine rağmen bu, içinde milliyetçilerin yer aldığı ilk kabineydi. İlk işi de mütareke yollarını araştırmak olacaktı.</p>

      <p class="paragraf">Daha önce İngilizler, Lawrence’ın subaylarından Albay S. F. Newcombe eliyle Talat’a gayriresmi görüşme teklifinde bulunmuşlardı. Newcombe, Filistin’de esir düşerek Bursa’ya getirilmiş ve buradan, sonradan evleneceği Bursalı bir kızın yardımıyla İstanbul’a kaçmıştı. Bir İngiliz kurmayı olarak İngilizlerce kabul edileceğini umduğu koşulları Türklere bildirmiş ve aracılık önerisinde bulunmuştu. Bu teklifi, İzzet Paşa hükümetine de tekrarladı, ama daha yüksek rütbeli bir subayın bu işi daha iyi yapabileceğini ileri sürdü. Bu da, Bağdat seferi sırasında başarısız Kut savunmasına komuta eden ve şimdi de gözde bir esir olarak Büyükada’da bulunan General Sir Charles Townshend’di. General, bunun arkasından İzzet Paşa’ya, Rauf Bey’le haber göndererek İngiliz makamlarıyla barış görüşmeleri için aracılıkta bulunmayı teklif etti. İzzet Paşa, nasıl olsa bir mütareke yolu aradığına göre, bu kendi gelen teklifi kabul etmekte sakınca görmedi.</p>

      <p class="paragraf">Böylece İngiliz generalini çağırarak serbest bıraktı. Britanya’ya karşı beslediği saygı ve dostluk duygularını belirttikten sonra ülkesinin bu savaşa karşı taraftan girmiş olmasını bir suç olarak niteledi. İngiltere askeri harekâtı derhal durdurursa, Türkiye şu anda İtilaf Devletleri’nin elinde olan bütün Arap eyaletlerine özerklik vermeye hazırdı. Yalnız işgal altında olan başka topraklarla ülkenin geri kalan kısmında Türklerin siyasal bağımsızlığı tanınmalıydı. Bu görüşmenin ardından Rauf Bey de, generali, Büyükada’da ziyaret etti. Mütareke koşullarında Türkiye’nin askeri şerefine saygı gösterileceğini umduğunu belirtti. “Biz Bulgarlara benzemeyiz,” dedi. “İngiltere’nin sorunu sessizce çözümlemesi ve Türkiye’nin centilmenliğine güvenmesi iyi olur.” General Townshend, Bozcaada’ya ve oradan da bir Türk bahriye romorkörüyle Midilli’ye götürüldü. Onu burada bir İngiliz deniz subayı karşıladı. Aralarında şu konuşma geçti:</p>

      <p class="paragraf">“Kimsiniz?”</p>

      <p class="paragraf">“General Townshend.”</p>

      <p class="paragraf">“Ne diyorsunuz? Sizi gördüğüme çok sevindim generalim.”</p>

      <p class="paragraf">“Yine İngiliz bayrağı altındayım.”<span class="dipnot char-style-override-12" xml:lang="tr-TR"><a class="footnote-link" href="#footnote-225-36" id="footnote-225-36-backlink">36</a></span></p>

      <p class="paragraf"></p>

      <p class="paragraf">24 Ekim 1918’de İzzet Paşa’ya İngiliz hükümetinin mütareke görüşmelerine hazır olduğu ve bu iş için Amiral Calthorpe’u görevlendirdiği bildirildi. Townshend daha önce özel olarak Türk heyetine Rauf Bey’in de katılmasını öne sürmüştü. İzzet Paşa kabineyi topladı, sonra durumu padişaha anlatmaya gitti. Padişah, heyete, eniştesi Damat Ferit’in başkanlık etmesini istediğini söyledi.</p>

      <p class="paragraf">İzzet Paşa, padişahın, hükümdarlık otoritesini belirtir bir tonla yaptığı bu olmayacak teklif karşısında şaşırıp kaldı. Önce hiç sesini çıkarmadı. Sonra, “İyi ama, o mecnunun biridir!” diye bağırdı. Damat Ferit, padişahın kız kardeşi Mediha Sultan’la evli olmaktan başka hiçbir değeri olmayan bir adamdı. Mediha’nın ilk kocası ölünce Abdülhamit, prenses için otuz kırk yaşları arasında, iyi aileden gelme, hiç kadın yüzü görmemiş bir koca bulunmasını emretmişti. Londra’daki Türk Elçiliği’nde silik bir birinci kâtip olan Ferit bu nitelikleri taşıdığı için İstanbul’a getirilmiş, Mediha Sultan’la evlendirilmişti. Sonradan Ferit karısını Abdülhamit’e göndererek Londra elçiliğini istetmişti. Ancak padişah, “Hemşire, Londra okul değildir, gayet önemli bir elçiliktir. Oraya ancak siyasi yetenek ve tecrübesi bulunanlar atanabilir,” diye cevap vermişti. Böyle terslenen Ferit evine kapanmış ve otuz yıl dışarı çıktığını gören olmamıştı.</p>

      <p class="paragraf">İşte Abdülhamit’in kardeşi şimdi bu adamı mütareke koşullarını görüşecek heyete başkan yapmak istiyordu.<span class="dipnot char-style-override-12" xml:lang="tr-TR"><a class="footnote-link" href="#footnote-225-37" id="footnote-225-37-backlink">37</a></span> İzzet Paşa, kabinesine danışması gerektiğini söyledi. Sultan buna razı olduysa da, Damat Ferit’in kabineden talimat beklemek üzere kendisiyle beraber Babıâli’ye gitmesini istedi. İzzet Paşa, Damat Ferit’i bekleme odasında bırakarak toplantı salonuna girdi ve durumu kabine arkadaşlarına bildirdi. Önce kimse ağzını açmadı. Sonra Rauf Bey birden patlayarak sessizliği bozdu. Ona kalırsa, sultan, İtilaf Devletleri’nin kendisini tahttan çekilmeye zorlayacaklarından korkuyordu. İngilizlerce tanınan ve beğenildiği söylenen eniştesinin baş delege olması böyle bir hareketi önleyebilirdi. Rauf Bey, kendi tahtını kurtarmaktan başka düşüncesi olmayan bir adamın bu yolda davranışını normal görüyordu. Ancak acaba sultan, gerçekten, ülke tarihinin şu tehlikeli anında, bir yarım akıllının Türk haklarını hükümet üyelerinden daha iyi koruyabileceğini mi sanıyordu? İzzet Paşa’yla öteki kabine üyeleri kendisini desteklediler. Dışarıya bir haber gönderilerek Damat Ferit’e daha fazla beklemesinin gerekli olmadığı bildirildi. Sultan karara boyun eğmek zorunda kaldı. Damat Ferit’in yerine delegeliğe Rauf Bey seçildi. Heyetteki öteki üyelerle beraber, Amiral Calthorpe’un geçici amiral gemisi <span class="italik">Agamemnon</span><span class="italik char-style-override-11">’</span>un Mondros önlerinde demir atmış olduğu Limni Adası’na gitti.</p>

      <p class="paragraf">Görüşmeler gemide, centilmence bir hava içinde yapıldı. Tam otuz altı saat sürdü ve sadece askeri koşulları kapsadı. Rauf Bey, büyük bir dürüstlükle her şartı tek tek tartıştı. Amiral Calthorpe, iki deniz subayı arasındaki bu konuşmalarda uzlaşıcı şekilde davranıyordu. İlk yirmi dört saat içinde, İstanbul’un onaylamasına bağlı olarak, genel bir anlaşmaya vardılar. İngilizlerin öne sürdüğü başlıca koşullar Çanakkale ve İstanbul boğazlarının açılması; bütün önemli stratejik noktaların İtilaf Devletleri tarafından işgali; sınırlarda güvenlik ve iç düzeni sağlamak için gerekli birlikler dışında bütün Türk ordusunun terhisi; işgal altındaki topraklarda bulunan Türk garnizonlarının teslim olmasıydı. Yalnız bu garnizonlardaki silahların teslim edileceği ayrıca belirtilmiş değildi. Türkler içişlerine herhangi bir karışma önerisi karşısında duyarlı davranıyor, özellikle bu koşullardan İstanbul’un işgali anlamı çıkacak diye kuşkulanıyorlardı. Ama kendilerine böyle bir şeyin söz konusu olmadığına dair güvence verildi. Ancak, Türkler güvenliği sağlayamayacak olursa, İtilaf Devletleri kendi vatandaşlarını korumak gereğini duyabilirlerdi.</p>

      <p class="paragraf">Görüşmelerin yarı yerinde Fransızlar, amiralleri Amet’nin de görüşmelere katılmasını isteyen sert bir nota göndermişlerdi. Bu istek, Türklerin yalnız İngiliz heyetiyle görüşmeye yetkili olduğu gerekçesiyle reddedildi. Son zamanlarda Fransızlar İngilizlere danışmaksızın Bulgarlarla mütareke imzalamışlardı. Bununla birlikte, görüşmelere alınmamalarının baş nedeni, boyuna Paris’e danışmak isteyerek konferansı uzatmaları korkusuydu. Bunu önlemek için Clemenceau ile doğrudan doğruya yüksek kademede temasa geçildi. Clemenceau, İngilizlerin varacağı anlaşma koşullarını ve İstanbul Boğazı’nın bir İngiliz amiralinin komutasına verilmesini baştan kabul etti.</p>

      <p class="paragraf">Mütareke, böylece 30 Ekim’de karşılıklı kutlamalar arasında imzalandı. Amiral Calthorpe buna ilişkin olarak koşullardan bazılarını yorumlayıp açıklayan bir de gayriresmi mektup hazırladı. İmzadan sonra Calthorpe, “Bu mütarekeyi imzalamakla yıllardır sürüp giden kan dökülmesini durduracağımızı umuyorum,” dedi. Rauf’un elini sıktı ve Türk-İngiliz ilişkilerinin dostça olması için beslediği “derin isteği” belirterek İngiltere’nin verdiği söze her zaman bağlı kaldığını, tanıklar önünde yineledi. Bütün maddeler, olduğu gibi, titizlikle uygulanacaktı. Rauf Bey verdiği cevapta, İngiltere’nin Türkiye’ye en yüksek değerde bir temsilci göndermesi dileğinde bulundu. Çünkü Büyük Britanya’nın bundan böyle Türkiye’de “rakipsiz bir mevki” işgal etmesini istiyordu.</p>

      <p class="paragraf">Mustafa Kemal mütareke haberini ve ateşkes emrini aldığı sırada hâlâ Halep’in arkasındaki dağlarda düşmana karşı direnmekteydi. Liman von Sanders, “Bu son günlerdeki çarpışmalarda ordu, silahlarının yüksek şerefini korumasını bildi,” diye yazar. Böylece uzun ve felaketli dört savaş yılının kanlı boğuşmalarından, hiç yenilgiye uğramadan çıkan tek Türk komutanı, Mustafa Kemal’di.</p>

      <p class="paragraf">Mütareke, Mustafa Kemal için bir son değil, bir başlangıçtı. Savaşta yenilmemiş olduğu gibi, ruhça da hiç yenilmiş değildi. Şimdi bir çeşit barış yapılacaktı. Ama adil bir barışın ancak savaşımla kazanılabileceğini ve savaşımın uzun ve çetin olacağını biliyordu. Kendini bu savaşımın önderi olarak görmeye başladı.</p>

      <p class="paragraf">Bunun nasıl olacağını şimdiden pek kestiremiyordu. O sıralar yine kırgınlık içinde bulunmaktaydı. İzzet Paşa’nın harbiye nazırlığını ona vermemiş olması çok ağırına gitmiş ve paşanın “barıştan sonra” el ele çalışacaklarına söz vermiş olması da onu yumuşatmamıştı. Önlerinde nazik ve önemli bir geçiş dönemi vardır ki, Mustafa Kemal asıl bu sırada, ülkesine yararlı hizmetlerde bulunabileceğine inanmaktaydı. Bunu izleyecek olan dönemlerde ise harbiye nazırlığına kendinden daha uygun kimseler bulunabilirdi. Bu makam için ısrardan vazgeçmiyordu. Rauf Bey’e birisiyle haber göndererek, İzzet Paşa’yı razı etmesi için ricada bulundu. Ama, Rauf şu anda yapılacak hiçbir şey olmadığını söylemek zorunda kaldı. Mustafa Kemal, İzzet Paşa’ya disiplin dışı telgraflar gönderiyordu. Sadrazam yeni bir genelkurmay başkanı seçince bunu protesto ederek yeni başkanın sözünü dinlemeyeceğini bildirdi.</p>

      <p class="paragraf">Bu arada, ordu grup komutanlığını Liman von Sanders’ten devralması bildirilmişti. Hemen Adana’daki karargâha gitti. Alman generali onu her zamanki resmi nezaketiyle karşıladı. Ancak, ayrılık sözlerini söylerken, sesinde içten bir üzüntü ifadesi vardı.</p>

      <p class="paragraf">“Ekselans,” dedi. “Sizi Arıburnu ve Anafartalar cephelerine kumanda ettiğiniz günlerde yakından tanıdım. Doğrusunu isterseniz, aramızda bazı önemsiz olaylar geçmedi değil; ama sonuç bakımından bunlar ancak bizim birbirimizi daha iyi tanımamıza yaradı. Artık samimi iki dost olduğumuzu sanıyorum. Bugün, memleketinizden ayrılmak zorunda olduğum şu anda, emrimdeki orduları, bu ülkeye ilk gelişimden beri takdir ettiğim bir askere emanet etmekteyim. Bu genel felaket içinde büyük bir üzüntü yükü altında ezilmemek elde mi? Beni tek avutan şey, komutayı sizin elinize bırakmamdır. Şu andan itibaren amir sizsiniz; ben sizin misafirinizim.”</p>

      <p class="paragraf">Bu sözler karşısında heyecanlanan Mustafa Kemal sadece, “Oturalım,” dedi. Birer sigara yaktılar. Mustafa Kemal’in isteği üzerine von Sanders, iki kahve ısmarladı. Kahvelerini karşılıklı, geçmişe ve geleceğe dair düşüncelere dalmış bir halde, sessizlik içinde içtiler. O gece Adana gökleri, Almanların ateşe verdikleri mühimmat depolarının alevleriyle aydınlanmıştı. Alman ve Türk subaylarının ayrılış toplantısında bir Alman generali geçmişteki silah arkadaşlıklarını öven konuşmasını, “Yenildik,” diye bitirdi. “Bizim için her şey bitti artık.” Mustafa Kemal ise demecine, “Savaş, müttefiklerimiz için bitmiş olabilir. Ama bizi ilgilendiren savaş, İstiklal Savaşı’mız, ancak şimdi başlıyor,” diye son verdi.</p>

      <p class="paragraf">İzzet Paşa’dan aldığı ret cevaplarına canı sıkılmakla beraber, Mustafa Kemal, Güney Anadolu’daki bütün orduların komutasını üzerine aldığı zaman, ne de olsa bir sevinç duydu. Bu görev, savaş bittiği için, ona büyük bir çalışma alanı veriyor sayılmazdı. Mütareke koşullarına göre, terhis neredeyse başlayacaktı. Ama öte yandan bu görev ona siyasi bir avantaj sağlıyordu. İlk kez İstanbul’daki hükümetle doğrudan doğruya temas edebilecekti. Hükümet de aslında onu tuttuğuna göre, hiç olmazsa artık sesini duyurabilir, belki de siyasete etki yapabilirdi. Düşmanları gitmiş, iktidara dostları gelmişti. En sonunda on yıldır hep elinden kaçmış olan siyasal emellerini gerçekleştirebilmek için bir umut kapısı açılmıştı.</p>

      <p class="paragraf">Askerlik alanında da yapılabilecek birtakım şeyler vardı. Şimdilik elinin altında hiç olmazsa iki ordu bulunuyordu: 2. ve 7. ordular. Mütarekeye göre bunların görevi sadece sınır bekçiliği etmekti. Ama, Mustafa Kemal bunların sembolik birer yerel ordu olarak kalmasını istemiyordu. Yerine geçici olarak Ali Fuat’ı bırakarak, ordularını gerçek bir milli savunma kuvveti haline getirmek için çalışmaya koyuldu. Birlikleri yeni baştan toplayıp düzenledi, yurtiçindeki merkezlere dağıttı; elindeki silah, cephane ve malzemeyi güvenli yerlere göndertti ve ilgili komutanlara gerekli emirleri verdi. Komutanlarını da dikkatle ayırıp seçiyordu. Onun mücadeleci görüşlerini paylaşmayan bazı subayları başka yerlere nakletti. Kesiksiz bir savunma hattı kurabilmek için yararlanmayı umduğu Musul’daki 6. Ordu’yla sıkı bir bağlantı sağladı. Önümüzdeki günlerde ne olursa olsun, hiç olmazsa kendi kendine yeterli bir çekirdek askeri kuvveti elde tutabilirdi. Daha sonradan bu kuvvetin sadece Güney Anadolu’nun değil, bütün memleketin savunmasında rol oynaması pekâlâ mümkündü.</p>

      <p class="paragraf">Zihninde filizlenmekte olan tasarılardan bazıları daha şimdiden kendini belli etmeye başlıyordu. Mütarekeden önce İstanbul’dan Antep’e ailesini görmeye gelen Ali Cenani adında birine rastlamıştı. Ali Cenani, şehrin daha şimdiden düşman tarafından yağma edildiğini ve hele Türk ordusu Adana’ya çekilirse, halkın büsbütün düşman elinde kalacağını söylüyor, ailesini daha güvenli bir yere götürmeyi tasarlıyordu. Mustafa Kemal, ona, “Ülkenizde hiç mi erkek kalmadı?” diye sormuştu. “Kendinizi savunmanın bir çaresine bakın.”</p>

      <p class="paragraf">“İyi ama nasıl? Neyle?”</p>

      <p class="paragraf">“Örgütlenin. Milli bir kuvvet toplayın. Ben size gerekli silahları veririm.”</p>

      <p class="paragraf">Kendilerine güvendiği subaylara da, “Gruplar halinde, çete savaşı için hazırlanın,” diye emirler veriyordu. Düşmanın anavatan topraklarına sokulmasını önlemek için çeteler kurmak gerekecekti. Mustafa Kemal, geleceği göz önünde tutarak İç Anadolu’da direniş merkezleri olabilecek Antep ve Maraş gibi yerlere silah dağıttı. Bunlar, gereğinde kullanılmak üzere gizlice depo edilecekti.</p>

      <p class="paragraf">Şimdi kendine düşen görev, mütareke koşullarına karşı yılmadan mücadele etmekti. Mütarekeyi kayıtsız şartsız bir teslimden de daha kötü bir şey olarak görüyordu. Türkler, neredeyse düşmanın ülkeyi ele geçirmesine yardıma söz vermişlerdi. Mustafa Kemal, İtilaf Devletleri’nin her istediği kabul edilirse memleketin boydan boya işgal edileceğini ve sonunda hükümeti de düşmanların kuracağını kabineye anlatmak istiyordu. Sonradan, “Bunu görebilmek için falcı olmaya gerek yoktu!” diyecekti.</p>

      <p class="paragraf">Böylece Mustafa Kemal, İzzet Paşa’ya üst üste telgraflar göndermeye başladı. Bu telgrafların birçok yerinde soruna değiniyordu. Özellikle, mütarekenin Türk garnizonlarının Suriye’den çekilmesini isteyen maddesi ona kuşku vermekteydi. Bu anlaşmaya göre Suriye’nin sınırı neredeydi? Osmanlıların eskiden beri kabul ettikleri gibi, Halep’in ardındaki sıradağlardan mı geçiyordu; yoksa İskenderun’u da içine alarak ta Kilikya içlerine kadar mı uzayacaktı? Düşman şimdi İskenderun garnizonundaki 7. Ordu’nun, Suriye’de bulunduğunu öne sürerek, teslimini istemekteydi.</p>

      <p class="paragraf">Mustafa Kemal’e göre, İngilizler terimlerdeki bu belirsizlikten bile bile yararlanmak istiyorlardı. İstanbul’a telgraf çekerek, “Açık ve samimi kanım şudur ki,” dedi. “Mütarekenin yanlış anlaşılıp yorumlanmasını önleyecek tedbirleri almadan ordularımızı dağıtır ve İngilizlerin her dediğine boyun eğersek, onların haris emellerine hiçbir şekilde set çekmemiz mümkün olmayacaktır.”</p>

      <p class="paragraf">İzzet Paşa, cevabında, mütarekenin İngilizlere İskenderun’u işgal etme hakkını vermediğini bildirdi. Ancak, Türkler geri çekildikleri sırada güney demiryoluyla köprüleri yıkmış olduklarından, yaralı ve malzeme nakli için limanı ve Halep yolunu kullanabileceklerine dair, İngilizlerle sözlü bir “centilmenlik anlaşması” yapılmıştı. Bununla birlikte, İskenderun Limanı ve şehri Türk yönetiminde kalacaktı. Mustafa Kemal’in bunları İngiliz komutanına da bildirmesi isteniyordu.</p>

      <p class="paragraf">Mustafa Kemal buna verdiği, üzerinde “Geciktirme ölümle cezalandırılır!” kaydı bulunan acele cevapta, karşı düşüncelerini tekrarlayarak İngiliz ordularının Halep ve dolaylarında bol malzeme depoları bulunduğunu ve asıl amaçlarının İskenderun’u işgal ederek yolları kesmek, böylece 7. Ordu’yu teslime zorlamak olduğunu ileri sürdü. Bu çeşit centilmenlik anlaşmalarını doğru bulmadığını da saklamıyordu. Onun için İzzet Paşa’nın söylediklerini İngiliz komutanına bildirmek niyetinde değildi. Daha da ileri giderek, “İngilizlerin, her ne bahane ile olursa olsun, İskenderun’a asker çıkarmak için yapacakları bir teşebbüse kuvvetle karşı koymak emrini verdim,” diyor, arkadan da, davranışlarını başkomutanlığın resmi görüşlerine uydurmaya olanak olmadığı için, en kısa zamanda görevinden geri alınmasını rica ediyordu.</p>

      <p class="paragraf">İzzet Paşa sert bir karşılık vererek Mustafa Kemal’in bu emrinin devletin çıkarlarına ve politikasına büsbütün aykırı olduğunu bildirdi ve hemen geri alınmasını istedi. Mütareke koşullarının yorumlanıp uygulanmasında gerçekten birtakım yanlışlıklar olmuştu. “Ama, her şeye karşın,” diye devam ediyordu, “bu uygunsuz şartları, ileri görüşlü olmadığımız için değil, toptan yenilgimizin sonucu olarak kabul ettik. Devlet, durumu düzeltmek için diplomatik teşebbüslere girişmiştir ve bunların başarıya ulaşacağını ummaktadır. Bu zor zamanımızda, devletimizin geleceği için son derece önemli olan bu görüşme ve önlemleri yönetme konusunda size güvenebileceğimizden eminim. Ama, durum herhangi bir tartışma ve gecikmeyi kaldırmayacak kadar tehlikeli olduğu için ordularımıza verdiğimiz talimatın harfi harfine yerine getirilmesi şarttır.” İzzet Paşa bundan sonra Mustafa Kemal’in komutasındaki ordu grubunun dağıtıldığını ve sadece 7. Ordu’ya indirildiğini bildiriyordu.</p>

      <p class="paragraf">Sadrazama kafa tutup içini boşaltmış olan Mustafa Kemal, bu sefer uzlaşıcı bir yazı hazırladı. Ulu Tanrı’nın İzzet Paşa’nın politik çabalarına yardımcı olmasını umduğunu bildirdi ve hem kendisine, hem de ülkesine olan bağlılığını tekrarladı. Buna rağmen, olaylar onun kuşkularını yerden göğe kadar haklı çıkarmaktaydı. İngilizler, İzzet Paşa’ya fena halde baskı yapıyorlardı. Rauf, İngilizlerin imzalarını tanıyacaklarına dair vermiş oldukları şeref sözünü Calthorpe’a hatırlatıyor, Calthorpe da verilen sözü unutmadığı için Londra’ya protestolarda bulunuyordu. Londra, <span class="italik">Agememnon</span> zırhlısının güvertesinde iki kıdemli deniz subayı arasında doğan o centilmence havayı hemen dağıtmaya başlamıştı. Uzun bir süre için olmasa bile, bir kerecik olsun aralarında anlaşan eski askerlerle eski politikacılar, mütarekeyi daha sert bir şekilde yorumluyorlar, işlerine geleni alıp, gelmeyeni bırakıyorlardı. İstedikleri stratejik yerlerden biri İskenderun, öteki de Musul’du ki, Mustafa Kemal bunu bir telgrafında çoktan belirtmişti.</p>

      <p class="paragraf">Dicle boyunca Türkleri izlemekte olan İngiliz birlikleri, mütarekenin imzası sırasında, Musul’un 60 kilometre kadar güneyinde bulunuyordu. Savaş kabinesinin talimatı üzerine daha ilerleyerek üç gün sonra Musul’a girmişlerdi. Başlarındaki general, şehrin ve içindeki 6. Ordu’nun teslimini istedi. Rauf Bey bu işgal hareketinin, mütarekenin Calthorpe tarafından yorumlanmış olan koşullarına aykırı olduğunu söyleyerek itirazda bulundu ve, “Türk hükümeti, başkomutanınızın sözünde duracağına güvenmektedir,” diye ekledi.</p>

      <p class="paragraf">Amiral Calthorpe ise buna o kadar güvenmiyordu. Londra’ya telgraf çekerek Rauf Bey’in görüşünün kendi görüşüne uyduğunu bildirdi. Ama İngiltere Savaş Bakanlığı, uzlaşma tanımıyor ve Türk Genelkurmayı’nın haritasında Musul’un Osmanlı İmparatorluğu’nda değil, Irak’ta gösterildiğini belirtiyordu. Calthorpe, boyun eğmek zorunda kaldı. Böylece Musul’un boşaltılıp, silahların teslimi emredildi. Emri alan İzzet Paşa, biraz dalkavukça bir telaşla amirale, telgrafı sabah saat sekizde aldığını ve “aşağı yukarı aynı saatte” kendinin de Musul’a emir verdiğini bildirdi.</p>

      <p class="paragraf">İskenderun’un başına da aynı şey geldi. Ne Londra Calthorpe’un lafına kulak asmıştı, ne de İzzet Paşa Mustafa Kemal’in. İngiltere hükümeti, İskenderun’un belirli bir zaman içinde General Allenby’ye verilmesini, yoksa kuvvete başvurulacağını bildirdi. İzzet Paşa bir kez daha baş eğdi ve 7. Ordu çekilmek zorunda kaldı. İzzet Paşa, İngilizlerin bu insafsız davranışındaki suçun, kendi emirlerine karşı sert ve nezaketsiz şekilde davranan Türk komutanına yüklendiğini ima ederek, “Ülkenin yüksek menfaatleri adına, ne derece zayıf durumda olduğumuzu unutmamamız ve kendimizi çok fazla aşağılatmamakla birlikte, sözlerimizde ve hareketlerimizde ölçülü olmamız çok önemlidir,” diye talimat verdi.</p>

      <p class="paragraf">Mustafa Kemal, sadrazamın imalarını şiddetle reddederek ısrarla, “Ne kadar zayıf ve güçsüz olduğumuzu çok iyi biliyorum,” dedi. “Ama buna rağmen devletimizin kabul etmek zorunda olduğu fedekârlıkların bir sınırı olması gerektiğine inanmaktayım. Yoksa Almanların yanı sıra son yenilgiye kadar dövüşen bizler, İngilizlerin bize sormadan almaya çalıştıkları şeyleri kendi elimizle onlara verirsek genellikle Osmanlıların ve özellikle şimdiki hükümetin tarihine çok karanlık bir sayfa eklemiş oluruz.”</p>

      <p class="paragraf">Ama 7. Ordu her şeye karşın lağvedilmiş ve Mustafa Kemal’in elinde yalnız bir kolordu kalmıştı; milli bir savunma gücü kurmak yolunda bütün umutlarını bağladığı tek bir kolordu.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-36-backlink" id="footnote-225-36">36</a> <span xml:lang="en-US">Sir Charles Townshend,</span> <span class="char-style-override-10" xml:lang="en-US">My Mesopotamian Campaign.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-37-backlink" id="footnote-225-37">37</a> <span xml:lang="en-US">Damat Ferit’in gerekirse Londra’ya gidip Kral V. George’la görüşmeye ve Türkiye’nin 1914’ten beri kaybettiği toprakların, hatır için, geri verilmesini istemeye hazır olduğunu söylediği rivayet edilir.</span></p>
        </div>
      </div>
    </div>
  </div>
</body>
</html>
