<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-42.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-42.html" xml:lang="en-GB">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-4-20"><span>OTUZ DOKUZUNCU BÖLÜM</span></p>

      <p class="arabaslik-orta-copy"><span>Nihai Zafer</span></p>

      <p class="paragraf"></p>

      <p class="paragraf">İstanbul’daki yüksek komiserler, şehre yönelen Yunan tehdidini tartışırlarken, Mustafa Kemal’le kurmay heyeti Akşehir’de bir futbol maçı seyrediyorlardı. Bu, Genelkurmay toplantısını gizlemek için bulunan bir bahaneydi. Toplantıda, İzmir yönündeki Türk saldırısının tarihi ile, son hazırlıklar kararlaştırılacaktı. Saldırı planı, dokuz ay öncesinden, Mustafa Kemal’le Fevzi Paşa arasında tasarlanmış bulunuyordu. Fevzi Paşa bunu harita üzerinde açıkladı. Arkadan, Mustafa Kemal, hazır bulunan paşalara düşüncelerini sordu. İçlerinden çoğu birtakım eleştiriler ileri sürdüler. Planın aslından çok, uygulanacağı tarihe itiraz ediyorlardı. Her zamanki gibi kararsız olan İsmet Paşa, planın, şu anda kesin bir zafere ulaşacağından şüpheliydi. Ona kalırsa, sağlam bir savunma sistemi uygulayarak, Yunanlıları yıpratmak, daha doğru olurdu. Yok, ille saldırı isteniyorsa, kendisine hazırlıklarını tamamlamak için biraz vakit bırakmalıydı.</p>

      <p class="paragraf">Savunma duygusu sanki herkesin içine işlemişti. İsmet Paşa’nın kuşkularını paylaşan başkaları da çıktı. Şimdi ellerinde bir ordu varken onu kaybetmeyi göze alamıyor, ordunun hazırlığı henüz tamam değildir, diyorlardı. Harbiye’de Mustafa Kemal’e hocalık etmiş olan 2. Ordu komutanı, ülkenin varı yoğu demek olan ordu tehlikeye atılırsa, asıl varlığının da tehlikeye düşeceğini söyleyerek itiraz etti. Mustafa Kemal, Fevzi Paşa’ya bunun gerçekten böyle olup olmadığını sordu, evet cevabını alınca kendisine döndü ve, “Pekâlâ sayın hocam,” dedi. “Şimdi artık Harbiye’de savaş oyunu oynamıyoruz. Yurdumuz için kesin bir sonuç elde etmek uğruna <span class="italik">bütün</span> varımızı yoğumuzu ortaya koyacağız.”</p>

      <p class="paragraf">Mustafa Kemal, paşaların düşüncesini yoklamayı uygun görmüş olmasına rağmen, kararı zaten vermiş bulunuyordu. Seziş, kararlılık, siyasal görüş, düşman psikolojisini anlayış konusunda başkalarında bulunmayan olağanüstü yeteneği sayesinde, hem zafere güveniyor, hem de tedbiri elden bırakmıyordu. Ordunun ağustos ortalarında saldırı için hazır olmasını emretti. İsmet Paşa ayağa kalkarak hazır ol vaziyeti aldı ve cephe komutanı olarak, hepsi adına, “Düşüncemizi öğrenmek istemiştiniz,” dedi. “Biz de açıkça belirttik. Ama, bu bir emirse, boyun eğeriz.”</p>

      <p class="paragraf">Mustafa Kemal, Ankara’ya döndü. Daha burada –muhalefet bir yana– kabineyle görülecek birtakım işleri vardı. Fevzi Paşa, kazanma şansının yüzde seksen olduğunu söylüyor, yüzde yirmiyi de savaşın gidişine bırakıyordu. Bu sözler hükümetteki iki muhalif vekilin kötümserliğini biraz olsun gidermişti. Kabine, saldırıyı onayladı. Geriye, ordunun morali bozuk ve kıpırdayamayacak halde olduğu yolunda propaganda yapan muhalefet kalıyordu. Bu bir yandan, Mustafa Kemal’in Ali Fuat Paşa’ya gizlice söylendiği gibi, işe yarayacak bir şeydi; çünkü, düşmanın, taarruzun yakınlığını sezmesini önlüyordu. Ancak o yine de, nüfuzlu bazı kimselerin bu konudaki kuşkularını yatıştırmaktan geri durmadı.</p>

      <p class="paragraf">Güvenliğe önem veren modern kafalı bir subay olarak, Mustafa Kemal, saldırı tarihinin gizli tutulması gerektiğini çok iyi biliyordu. Çünkü stratejik planının başarısı, her şeyden önce sürprize dayanmaktaydı. Cepheye gittiği, çok az kimseye söylenmiş, onlara da sanki hâlâ Ankara’daymış gibi davranmaları bildirilmişti. Ali Fuat Paşa, mebuslara, daha o gece birlikte yemek yediklerini söyleyecekti. Yabancı ajanlar arasında, sürekli olarak, ordunun henüz saldırıya hazır olmadığı söylentisi yayılıyordu. Çankaya’daki nöbetçilere, içeriye kimseyi sokmamaları için talimat verildi: Gazi’nin işi vardı. Gazeteler, onun ertesi gün Çankaya’da bir ziyafet vereceğini yazıyorlardı; oysa Mustafa Kemal daha şimdiden cepheye, karargâhına gitmişti bile.</p>

      <p class="paragraf">Annesine, elini öpüp vedalaşırken, bir çay ziyafetine gittiğini söylemişti. Zübeyde Hanım onun üniformasına, çizmelerine bir göz attıktan sonra, “Bu çay ziyafeti değil,” dedi. Mustafa Kemal onu yatıştırarak yanından ayrıldı. Annesi daha sonra bölge komutanına telefon ederek, nerede olduğunu sordu; kendisine yine, “Çay ziyafetinde,” diye cevap verildi.</p>

      <p class="paragraf">Zübeyde Hanım, “Hayır,” dedi. “Biliyorum, savaşa gitti.” Oğluna bir mek­tup yazdı:</p>

      <p class="arayazi"></p>

      <p class="arayazi">“Oğlum, seni bekledim. Gelmedin. Çaya gittiğini söylemiştin bana. Ama cepheye gittiğini biliyorum. Senin için dua ettiğimi bilmeni isterim. Savaşı kazanmadan geri gelme.”<span class="dipnot char-style-override-12" xml:lang="tr-TR"><a class="footnote-link" href="#footnote-225-105" id="footnote-225-105-backlink">105</a></span></p>

      <p class="paragraf"></p>

      <p class="paragraf">Mustafa Kemal o gece, yakınlarından birkaç kişiyle Ankara dışında bir yerde yemek yedi. Cephede bulunduğu sürece, her zamanki gibi, içkiyi hemen hemen keseceği için, o akşam bol bol içti. Ayrılırken, ellerini omuzlarına atarak, “Şimdi doğru cepheye gidiyorum,” dedi. “Taarruza başlamak için.”</p>

      <p class="paragraf">İçlerinden biri, şaşkınlıkla, “Paşam, ya başaramazsanız?” diye sordu.</p>

      <p class="paragraf">“Ne demek istiyorsun? Taarruzun başlangıcından on dört gün sonra Yunanlıları denize dökmüş olacağım.”</p>

      <p class="paragraf">Trene binecek yerde, o gece Tuz Gölü üzerinden otomobille Konya’ya gitti. Orada, geldiği bildirilmesin diye, telgrafhaneye el koydu. Fethi Bey Londra’dan, Lord Curzon’un kendisiyle görüşmek istemediğini tellemişti. Saldırının tam zamanıydı. Mustafa Kemal, Konya’dan Alaşehir’e gitti. Orada ordu komutanlarına son emirlerini verecekti.</p>

      <p class="paragraf">Yunan cephesi, Marmara’dan Menderes vadisine kadar aşağı yukarı beş yüz kilometre boyunca uzanıyordu. Kuvvetli noktaları, kuzeyde Eskişehir, güneyde Afyonkarahisar’dı. İki ordu birbirine hemen hemen denk güçteydi. Silah bakımından Yunanlıların, süvari bakımından da Türklerin hafif bir üstünlüğü vardı. Yunanlılar, saldırıyı, Türklerin geniş çapta yığınak yaptıkları kuzeyden, Eskişehir’den bekliyorlardı. Aralarında, meyankökü sanayiinde çalışan İngilizlerin de bulunduğu ajanlar, bu bölgede Türklerin yoğun faaliyet halinde olduklarını bildirmişlerdi. Mustafa Kemal, onların böyle sanmalarını daha da körükledi. Aslında güneyde, İzmir demiryoluna hâkim durumdaki Afyon’a saldırmayı tasarlamıştı. Burası çok daha iyi tahkim edilmiş, kuvvetli bir mevziydi, öyle ki İngiliz mühendisleri zapt edilebileceğine inanmıyor ve burayı bir çeşit <span class="italik char-style-override-11">Verdun</span><span class="dipnot char-style-override-12" xml:lang="tr-TR"><a class="footnote-link" href="#footnote-225-106" id="footnote-225-106-backlink">106</a></span> olarak görüyorlardı. Ancak, Mustafa Kemal’in gözünde Afyon’un stratejik önemi büyüktü. Bu yüzden burayı almayı kafasına koymuştu.</p>

      <p class="paragraf">Saldırının temelini önce stratejik, sonra taktik sürpriz oluşturuyordu. Mustafa Kemal, Filistin seferindeki düşmanı Allenby’nin yönetiminden yararlanarak, bir ay süresince gerekli birlikleri gizlice kuzeyden güneye çekti. Kıtalar gece yol alıyor, gündüzleri köylerde ve ağaç altlarında dinleniyorlardı. Böylece keşif uçuşu yapan düşman uçakları onları göremiyordu. Bir yerde yol yapılacağı vakit, düşmanı aldatmak için, gereksiz olan yerlerde de aynı şekilde yapıma girişiliyordu. Bu arada, Eskişehir önünde sadece küçük bir kuvvet kalmış olduğu halde, sanki bir sürü tümenden kurulu bir yığınak varmış gibi, geceleyin ateşler yakılıyor ve gündüzün bunları takviyeye yeni birlikler gönderiliyor sanısı uyandırmak için yollarda toz kaldırılıyordu. Mustafa Kemal böylece, stratejik sürprizin tam olması için çalışmaktaydı.</p>

      <p class="paragraf">Amacı, Yunanlıların sağ yanını çevirmekti. Bu Afyonkarahisar ile doğu ve güney yönlerine karşı ona dayanak olan Dumlupınar bölgesi etrafında seksen kilometrelik yoğun bir cepheydi. Güneyini, ovanın üzerinde altı yüz metreye kadar yükselen kesik bir dağ silsilesi savunuyordu. Mustafa Kemal’in taktik bakımından girişmek istediği sürpriz, bu doğal kaleye saldırmaktı. Buraya 1. Ordu ile saldırmayı tasarlıyordu; bu arada asıl piyade ve topçu kuvveti doğudan ikinci bir hamle yapacaktı. Arkadan süvari, çevik bir kuşatma hareketi şeklinde batıya doğru seğirtecek ve Yunanlıların yollarını kesecekti; tıpkı Allenby’nin Filistin’de Türk ordusuna karşı yaptığı gibi.</p>

      <p class="paragraf">Mustafa Kemal, düşmanı şaşırtmak için, kuzeyde Bursa’ya doğru bir oyalama hücumu emretti, güneyde de Menderes vadisinde Aydın’a doğru bir süvari harekâtı yaptırdı. Bundan çok çabuk sonuç almayı umuyordu. Hayvanlara verecek yem olmadığı için harekâtın ertelenmesini ileri süren bir süvari birliği komutanına, “Birkaç gün sonra hayvanlara da, erlere de istediğin kadar yiyecek bulacaksın,” demişti. Saldırıyı öyle hesaplamıştı ki, Yunanlıların ektiği tarlalarda ekinler yetişmiş, fakat henüz biçilmemiş olacak; ayrıca derelerin suyu da çekilmiş olduğu için süvari birlikleri hızla ilerleyebilecekti.</p>

      <p class="paragraf">25 Ağustos akşamı Mustafa Kemal, Anadolu ile dış dünya arasında bütün haberleşmeleri kesme emri verdi. Karargâhını ovadan Şuhut kasabası yakınlarındaki dağlık bölgeye; oradan da Kocatepe’nin arkasındaki bir kampa taşımıştı. Birlikler, yamaçlardaki mevzilerini almak için gündüzleri keşif uçaklarından gizlenerek, geceleri de çok kere düşmanın birkaç yüz metre yakınından geçerek yol almışlardı. Saldırı saati yaklaşırken, Mustafa Kemal, kıtalarına, taslağını İsmet Paşa’nın hazırladığı bir savaş emri çıkardı. Bu emir, “Ordular, ilk hedefiniz Akdeniz’dir! İleri!” diyordu. On iki yıldan beri savunma durumunda kalmaya zorlanmış bir milletin, ilk büyük saldırısı, az sonra başlayacaktı.</p>

      <p class="paragraf">26 Ağustos sabahı, gündoğumuna bir saat kala, Gazi, atıyla ağır ağır Kocatepe’nin yumuşak eğimli zirvesine doğru ilerledi. Savaşı buradan yönetecekti. Bir dizi er, fenerle yolu aydınlatıyor, çepeçevre bayırlardaki başka erler atlara ve koşum hayvanlarına ışık tutuyorlardı. Mustafa Kemal konuşmuyordu. Düşüncelerine gömülmüştü besbelli. Durmadan doğuya, ufka bakıyordu. Şimdi orada hafif bir kızıl parıltı belirmişti. Anadolu yaylası üzerine güneş doğuyordu. Sonra birden, gürüldeyen gök gibi, topçu baraj ateşi başladı ve Yunanlılar uykularından uyandılar. Birçoğu Afyon’da gittikleri bir balodan ancak iki saat önce dönmüşlerdi.</p>

      <p class="paragraf">Mustafa Kemal, bütün paşalara birliklerini cephe hattından yönetmelerini emretmişti. Kendisi şimdi tepeden, yanında Fevzi ve İsmet paşalar, birkaç kilometre ileride gelişen büyük saldırıyı izliyordu. Ufka doğru önlerinde basamak basamak, daha da sarp ve kayalık tepeler, bir amfiteatr biçiminde yükselmekteydi. Her biri bir Türk tümenine hedef olarak gösterilen bu tepelerin ta zirveye kadar yokuş yukarı bir hücumla alınması gerekiyordu. Kavga kanlı oldu, ama kısa sürdü. Sabah saat dokuz buçuktu ve iki tanesi dışında, bütün hedefler Türklerin eline geçmişti. Sürpriz tam olmuştu. Yunanlılar, geceleyin gizlenerek karşı yamaçlardan kendilerine doğru tırmanmış olan bu kuvvetlerin varlığını akıllarından bile geçirmiyorlardı. Keşif uçakları sadece üç tümen görüldüğünü bildirmişti. Bu tümenler de kolayca tutulabilirdi. Bunun yerine, bu noktada kendilerinden sayıca üç kat üstün bir kuvvet onları silip süpürmüştü.</p>

      <p class="paragraf">Yine de bunun asıl saldırı olduğunu epey geç anlayabildiler. Saldırının doğudan geleceğini sanarak, burada ovada büyücek bir kuvvet bırakmışlar, oysa sadece bir durdurma saldırısıyla karşılaşmışlardı. Yaptıkları yanlışlığı anladıkları zaman, savaşı hemen hemen kaybetmiş durumdaydılar. Çünkü bu arada Türk süvarileri arkalarına kadar dolanmış, onları batıdan hırpalamaya başlamış ve İzmir demiryolunu Küçükköy istasyonunda kesmiş bulunuyorlardı.<span class="dipnot char-style-override-12" xml:lang="tr-TR"><a class="footnote-link" href="#footnote-225-107" id="footnote-225-107-backlink">107</a></span></p>

      <p class="paragraf">Türkler yalnız, sağda ve solda olmak üzere, iki önemli noktada güçlü bir direnme ile karşılaşmış ve başta hedeflerini ele geçirememişlerdi. Solda Çiğiltepe’yi almakla görevli genç bir subay, bu işi başaramadığı için canına kıymıştı. Savaş ateşi içinde acımak nedir bilmeyen Mustafa Kemal, onun boş yere kendini öldürmesine fena kızdı. Aslında bu birlik kendinden bekleneni yapmış ve mevzi aynı gün ele geçirilmişti. Gazi ancak akşama doğru yumuşadı ve, “Yazık oldu çocuğa,” dedi.</p>

      <p class="paragraf">Sağda da bunun gibi iyice tahkim edilmiş bir yer vardı; uçurumlu bir bayır. Yunanlılar burada birçok Türk saldırısını püskürttüler. En sonunda Mustafa Kemal, yanında kolordu komutanı Kemalettin Sami Paşa ile oraya geldi. Kemalettin Sami Paşa, düşman ateşini hep üzerine çektiği için orduda “paratoner” diye anılırdı. Mustafa Kemal, “Yunanlıların kazandığını görmektense, gök kubbe başımıza yıkılsın, daha iyi!” dedi. Cephedeki birlikler önünde bir konuşma yaparak aralarından gönüllü istedi, fakat yalnız ölüme hazır olanları. Hepsi ileri atıldılar. Türk askerinin duyarlı yanını iyi bilen Mustafa Kemal, onlara çıkışarak korkaklıklarını yüzlerine vurdu. Karılarına layık değildiler, boş düşseler yeri vardı.</p>

      <p class="paragraf">Erlerin tepesi atmış, öfkelenmişlerdi. “Neden?” diye sordular. Ölüme gönüllü çıkmamışlar mıydı? Mustafa Kemal böylece askerlerin kanını iyice kaynattıktan sonra, demir tel örgülerini ve bayırı aşmalarını emretti. Yunan ateşi onları ot gibi biçti. Biraz sonra Türk ölüleri tel örgülerin önünde ehramlar gibi kümelenmiş, katı toprağın yüzünde akan kanlardan kızıl gölcükler meydana gelmişti. Fakat arkadan başkaları ileri atılıyor, arkadaşlarının cesetlerine basarak tırmanıyorlardı. Kemalettin Sami Paşa fazla bakamadı, başını çevirdi, bu katliamdan ve dökülen kanlardan gönlü bulanmıştı. Sonra, tepeden bir imamın ezan sesini duydu. O zaman anladı ki, mevzi ele geçirilmiştir.</p>

      <p class="paragraf">Yunanlıların birinci savunma hattı böylece çökmüş, geride yamaçlar üzerinde kocaman boş karınca yuvalarını andıran zikzaklı tahkimattan başka bir şey kalmamıştı. Yunanlılar, sırtların arkasındaki ikinci ve üçüncü savunma hatlarını güçlükle doldurabildiler; bunlar da çabucak Türklerin eline düştü. Bunu izleyen iki gün içerisinde Türkler, Dumlupınar önündeki ovadan İzmir’e doğru giden yola ulaşmışlardı. Süvarileriyle bindirilmiş piyadeleri şimdi günde elli kilometre hızla, Yunanlılardan daha öteye bile giderek çekilme hatlarını kesmeye çalışıyorlardı. Doğudaki durdurma kuvveti de kovalamaya katılarak ilerlemeye başlamış, Yunanlıların bir tek kurşun bile atmadan bırakmak zorunda kaldıkları Afyon’u ele geçirmişti.</p>

      <p class="paragraf">Mustafa Kemal, Afyon’un Karahisar’ının altındaki belediye binasında karargâhını kurmuş, ordusunun büyük kısmı ve ülkenin geri kalanıyla telgraf bağlantısını tekrar sağlamıştı. Nazar boncuğu gibi yanına çağırttığı Halide Edip, onu orada, o gece bir çift lambanın ışığında Fevzi Paşa ile birlikte harita üzerine eğilmiş, elini kolunu oynatarak konuşurken gördü. Kendisini selamlamak için ilerlerken öyle çoşkun ve sevinçli bir hali vardı ki, Halide Edip’in görüşüne göre, “Başında yüz güneş birden doğmuş gibi yüzü parlıyordu. Sesinin tonu, el sıkışı içindeki çoşkunluğu ortaya vuruyordu.” Bir “devridaim makinesi” gibi kendi kendini besleyen sonsuz bir irade gücüne sahip bir adam. Halide Edip’in kutlamalarına, bir kaplanın sesini andıran kocaman bir kahkahayla cevap verdi. “Evet, nihayet bu işi yaptık.”</p>

      <p class="paragraf">Fevzi Paşa keyifli zamanlarında da yaptığı gibi sağ göğsüne vuruyor ve dişlerini emiyordu. Ortada aşırı bir dostluk havası vardı. Halide Edip, geçmiş günlerde neler çekmiş olduklarını düşünerek, Mustafa Kemal Paşa’nın neşesinden ferahlık duyuyordu.</p>

      <p class="paragraf">“İzmir’i aldıktan sonra artık biraz dinlenirsiniz paşam. Çok yoruldunuz.”</p>

      <p class="paragraf">“Dinlenmek mi? Yunanlılardan sonra birbirimizle kavga edeceğiz, birbirimizi yiyeceğiz.”</p>

      <p class="paragraf">“Niçin? O kadar yapılacak iş var ki!”</p>

      <p class="paragraf">“Ya bana muhalefet etmiş olan adamlar?”</p>

      <p class="paragraf">“Bu, bir millet meclisinde tabii değil mi?”</p>

      <p class="paragraf">Şakacı bir tonla konuşuyor, Halide Edip’in yufka yürekliliğiyle alay ediyordu. Ancak siyasi düşmanlarından ikisinin adını anarken gözlerinde intikamcı bir ışık parlamıştı. “Bunlar halk tarafından linç edilmeye layıktır. Hayır, dinlenecek değiliz, birbirimizi öldüreceğiz... Kavga sona erince, canımız sıkılacak, bize heyecan verecek başka bir şey bulmamız gerekecek hanımefendi.”</p>

      <p class="paragraf">30 Ağustos sabahı, genel karargâhını daha öteye, Dumlupınar dolayları­na doğru ilerletti. Burada, geri çekilmeye çalışan Yunan ordusu, etrafı çalılık tepelerle çevrili, yumurta biçiminde bir çukura sıkıştırılmıştı; bu sırada 2. Or­du, 1. Ordu ile birleşmek için ilerlemekteydi. Yunanlıların batısında, hiçbir kuvvetin aşamayacağı koca Murat Dağı vardı; 1. Ordu ise, çevrelerindeki düğümü daha da sıkıştırmak için güneyden ve doğudan onlara yaklaşıyordu. Yunanlılar, dar Kızılcadere Vadisi’nden batıya doğru giden tek bir yol dışında, her yandan çevrilmiş durumdaydılar.</p>

      <p class="paragraf">O gün, ilk saldırıdan dört gün sonra, ordularının yarı mevcudu yok edilmiş ya da esir alınmıştı. Savaş malzemelerinin tümünü kaybetmişlerdi. İçlerinde, Yunan ordularının komutanı General Trikopis’le maiyetinin de bulunduğu büyük bir kol, girişini iki Türk tümeninin tuttuğu, üçüncü bir tümenin de çıkışını kapatmak için hızla ilerlediği bir vadide, kapana kısılmış gibiydi. Bundan sonraki sahne, Halide Edip’in hatırasında, “Adeta bir korkulu rüyaya benziyordu. Terk edilmiş tüfekler ve cephane yığınları bütün vadide, güneşin altında parıldıyordu. Aralarında bir sürü ölü insan ve hayvan.” Bunlar, düştükleri yerde kalmışlardı.</p>

      <p class="paragraf">Yunan ordusunun öteki yarısı, arkasındakilerle arayı açmış, denize doğru kaçıyordu. Ancak kaçarken köyleri, ekinleri ateşe veren, erkek, kadın, çocuk herkesi kesip öldüren bu sürüye ordu denemezdi artık. Çünkü bu, Yunanlıların aldıkları emirlere göre, bir “Yok Etme Savaşı”ydı. İşte –kazanma şerefi Mustafa Kemal’le, maiyetindeki kıskanç 1. Ordu Komutanı Nurettin Paşa arasında tartışma konusu olmasına rağmen– İsmet Paşa’nın “Başkumandanlık Muharebesi” diye adlandırdığı zafer böyle elde edilmişti.<span class="dipnot char-style-override-12" xml:lang="tr-TR"><a class="footnote-link" href="#footnote-225-108" id="footnote-225-108-backlink">108</a></span> Bu zafer, inceden inceye hesaplanmış bir planın ve hem stratejik, hem taktik alanda düşünülmüş bir sürprizin sonucuydu. Türkler, Yunan <span class="italik char-style-override-11">Verdun’</span>unu ezici bir kuvvetle, beklenmedik şekilde, tek bir noktaya yüklenerek ve savunulmayan yanlarından yararlanarak, çökertmişlerdi.</p>

      <p class="paragraf">Mustafa Kemal’in çadırı, savaş alanına yakın, harap olmuş bir köyde, bir ahırın damına kurulmuştu. Çevresine toplanan köylü kadınlar ona bakıyor, kendisinden Yunanlılardan çektiklerinin öcünü almasını istiyorlardı. Aşırı neşesi gitmiş, yerini kara düşünceler kaplamıştı. Sessizce inerek yolun kenarında bir sandalyeye oturdu; üstleri başları paramparça, kan toz içinde gelen Yunan esirlerine bakmaya başladı. Savaşın vahşiliğine ne kadar alışık olursa olsun, bu yıkıntı sahnesi onu sarsmıştı. Yanında bulunan bir emir subayına, bundan ne kadar tiksindiğini açıkladı. Bütün insan topluluklarının –özellikle Yunanlıların– aksak yönleri üzerinde düşünce yürüttü. Sonra yerde bir Yunan bayrağı görerek, oradan kaldırılmasını ve bir Yunan tüfeğine sarılmasını emretti.</p>

      <p class="paragraf">Önüne getirilen esirler arasında, Selanik’ten tanıdığı bir subayı görmüştü. Esir Yunan subayı, Mustafa Kemal’in omzunda bir işaret görmeyince, rütbesini sordu. Şimdi ne olmuştu, binbaşı mı, albay mı, yoksa paşa mı? Mustafa Kemal, mareşal ve başkomutan olduğunu söyledi. Yunanlı, Türkçe olarak, “Bir başkomutanın cepheye bu kadar yakın yerde olması görülmüş şey değil,” dedi. Gazi gülerek, “Yakında Selanik’i alıp bağımsız bir Makedonya kuracağız. Seni orada kumandan yaparım,” dedi.</p>

      <p class="paragraf">Aslına bakılırsa, Türklerin zaferinde, Yunan generallerinin zayıflığının büyük payı vardı. Siyasi nedenlerle başkomutanlığa atanmış olan General Hacı Anestis, İzmir’de ya limandaki bir yatta yatağına uzanarak ya da rıhtımdaki kahvelerde oturarak vakit geçiriyor, savaşı oradan yönetiyordu; komutanlarını bazen korkutuyor, bazen de sorumluluktan yoksun ve arkası gelmeyen emirler göndererek onları şaşkına çeviriyordu. Delilik belirtileri göstermeye başlamıştı. Kendini, kâh ölmüş, kâh vücudu camdanmış da ayağa kalkınca kırılacakmış sanıyordu. General Trikopis, genel nitelikte bir emir almıştı. Buna göre Türkler, Afyon’a saldıracak olursa, kendisi güneydoğuya, Çobanlar köyüne doğru yürüyecek ve böylece düşmanı yandan çevirerek ilerlemesini önleyecekti. Ancak, saldırı başlayınca, bu emir kesin olarak doğrulanmadığı için, yerine getirmekten çekinmişti. Bunun üzerine, geri çekilmek zorunda kalıncaya kadar olduğu yerde dayandı. Bir karşı saldırıya girişmeyi denedi, fakat askerleri arkasından gelmek istemiyorlardı. Böylece, o ölüm vadisinde bir Türk süvari taburuna esir düştü. Hacı Anestis’in görevinden atıldığını ve yerine kendisinin başkomutanlığa atandığını ancak çok sonra öğrenebildi. Trikopis, bir iki gün sonra, yanında Korgeneral Dionisis’le, Mustafa Kemal’in bu sefer Uşak’a geçmiş olan karargâhına getirildi. Gazi, onları burada, Fevzi Paşa ile İsmet Paşa’nın arasında, ayakta karşıladı. Halide Edip, sahneyi şöyle anlatıyor:</p>

      <p class="paragraf"></p>

      <p class="arayazi">“Mustafa Kemal Paşa, bu sahnenin başoyuncusuydu. Siyasi muhaliflerini hiçbir şey düşünmeksizin ezen bu asker, askerlik alanında, büyük bir sanatkâr ve oyunun kurallarına uyan bir sporcuydu. O, Yunan generallerinin kılıklarına ve maiyetlerinin yaptıkları kötülüklere hiç önem vermiyor. Trikopis, onun bu oyundaki rakibi. Bu askerlik oyununda yere vurduğu adama kurala uygun biçimde davranıyor. Sırtını yere getirdiği pehlivanın elini sıkan galip bir pehlivan gibi. Trikopis’in elini yakaladı, sıradan bir el sıkışma süresinden uzun tuttu: ‘Oturun general, yorulmuş olacaksınız.’ Bundan sonra sigara tabakasını uzattı, kahve ısmarladı.”<span class="dipnot char-style-override-12" xml:lang="tr-TR"><a class="footnote-link" href="#footnote-225-109" id="footnote-225-109-backlink">109</a></span></p>

      <p class="paragraf"></p>

      <p class="paragraf">Trikopis, ona şaşkınlıkla bakıyordu: “Sizin bu kadar genç olduğunuzu bilmiyordum general,” dedi. Masanın etrafına oturdular. Mustafa Kemal çelik bakışlarını Trikopis’e dikmişti. Savaştan konuşmaya can atıyordu. Konuşma, önce bir tercüman aracılığıyla Rumca olarak başlamıştı, sonra kötü bir Fransızca ile devam etti. Mustafa Kemal, Trikopis’e bir askerin bir askere sorması gibi, saldırının nasıl gelişeceğini neden önceden görememiş olduğunu sordu. Trikopis, gafil avlandığını itiraf etti. Trikopis, başkomutanın savaşı cephe hattından yönettiğini öğrenince şaşırdı. Ona, kendisinin ne gibi güçlüklerle karşılaştığını anlatmaya başladı. Halide Edip’e bu, “bir amatörün bir profesyonelle konuşması” gibi gelmişti: Trikopis, başkomutanının cephede olmadığını, durumu iyice bilmediğini söylüyor; maiyetindeki komutanların kendisini dinlemediklerini, telefon hatlarını kesip taşıtları parçalamış olan Türk süvarileri yüzünden, Yunanlıların ulaşım sisteminin altüst olduğunu anlatıyor, orduda birlik ve beraberliği bozan kralcı-Venizelosçu çekişmesinden yakınıyordu.</p>

      <p class="paragraf">Söz taktiğe geldi. Mustafa Kemal, Yunan generaline neden şöyle ya da böyle yapmamış olduğunu soruyordu. Trikopis, Afyon’u savunmak için Ço­banlar’a doğru yapmayı düşündüğü hareketten söz etti. Gazi de, buna nasıl karşı koyacağını anlattı. Düşmanın girişebileceği her türlü hareketi, önceden hesaplamıştı. İki Yunan generali birbirleriyle kavgaya tutuştular. Türkler bu görgüsüzlüğe, Yunanlıların, kendi ağırbaşlılıklarıyla çelişen gevezeliklerine biraz küçümseme ile bakıyordu. En sonunda Mustafa Kemal, Trikopis’e, ne gibi bir yardımı dokunabileceğini sordu. Yunan generali esir düştüğünün İstanbul’da Büyükada’da oturan karısına bildirilmesini istedi.</p>

      <p class="paragraf">Mustafa Kemal, buna söz verdi. Trikopis’in elini sıkıp tutarak, içtenlikle, fakat mavi gözlerinde bir ışıltıyla, “Savaş bir şans oyunudur general,” dedi. “Bazen en ustası da yenilir. Siz, bir asker ve şerefli bir insan olarak elinizden geleni yaptınız. Üzülmeyin.”</p>

      <p class="paragraf">Fakat Trikopis, tiyatro oynar gibi bir jestle, “Ah, general,” diye haykırdı. “En son yapmam gereken şeyi yapamadım.” Kendini öldürme cesaretini gösterememişti. Mustafa Kemal, Trikopis’in bu heyecan gösterisi karşısında kaşlarını çatarak, ona biraz alayla baktı. Sert bir sesle, “Bu,” dedi, “yalnızca sizi ilgilendiren kişisel bir konudur.”</p>

      <p class="paragraf">İki ay sonra, Hacı Anestis, Gournaris ve kabinesinden daha dört bakan, Yunan İhtilal Mahkemesi tarafından ölüm cezasına çarptırıldılar. Trikopis, yıllardan sonra, Anadolu seferinin, ülkesi adına feci bir yanlışlıktan başka bir şey olmadığı yolundaki düşünceye katıldı. Yunanlıların Anadolu’da hiçbir gerçek çıkarları yokken, bu sefere, sırf Batılı büyük devletler uğruna atılmışlardı.</p>

      <p class="paragraf">Savaşın nasıl geliştiği üzerinde, zafer kesinleşinceye kadar, ne İstanbul ne de Ankara’da pek bir şey öğrenebilmişti. Güvenlik önlemlerini hâlâ elden bırakmayan Mustafa Kemal, yalnızca birtakım ileri harekâtlardan söz eden kısa, günlük bildirilerle yetiniyor, bunların kapsamını açıklamıyordu. “Maksadımız, durumu elden geldiği kadar cihandan gizlemekti,” der. Gerçekten de, saldırı başladıktan on gün sonra Rauf Bey, İtilaf Devletleri’nden eski mütareke görüşmelerini bir parça daha ileri götüren bir nota almış ve talimat istemek için Mustafa Kemal’e başvurmuştu. Gazi, artık orada Anadolu sorunu diye bir şey kalmadığını ve yalnızca Trakya’yı ilgilendiren bir mütarekeyi tartışmaya hazır olduğunu bildirerek karşılık verdi.</p>

      <p class="paragraf">Duruma, İstanbul’dan daha yakın olan Ankara, resmi bildirilerden, ileri harekâtın gerçek niteliği üzerinde bir şeyler sezinliyordu. Harekâtın başlamış olduğu öğrenilir öğrenilmez, Milli Müdafaa Vekâleti ile Meclis arasında meraklı bir kalabalık kaynaşmaya başladı. Herkes, haberleri öğrenmek istiyor, gizli oturumlarda mebuslara okunan kısa bildirilerden anlam çıkarmaya çalışıyordu. Savaşın fiilen kazanılmış olduğu ikinci gün, bildiri yayımlanmamıştı. Arkadan, epey gecikmiş olarak Afyon’un kurtulduğu öğrenildi. Bunun üzerine halk, sokaklara döküldü; Türk milleti ordu ve Gazi şerefine gösteriler yapmaya, havaya sevinçle silahlar atmaya başladı. Ankara bundan sonra artık her şeyin düzeldiğini anlamış oldu. İzmir’in kurtuluşunu bildiren haberlerin doğruluğu öğrenildikten sonra, Meclis kürsüsünü örten siyah örtü kaldırıldı. (Bu örtünün bir yas simgesi olarak, uğruna örtülmüş olduğu Bursa da, İzmir’in ertesi günü düşmandan kurtarılmıştı.) Ancak Mustafa Kemal’in düşmanları hâlâ ayaktaydılar, bunlardan biri, “Nedir bu gürültü patırtı? İtilaf Devletleri İzmir’i bize nasıl olsa vereceklerdi,” diye homurdanıyordu.</p>

      <p class="paragraf">İstanbul’da ise, olayların sonucuna pek o kadar güvenilmiyordu. Ağızlarda hâlâ mütareke ve Venedik’te bir konferans lafları dolaşıyor; gözler hâlâ Çatalça hattında şehri tehdit eden Yunan birlikleri üzerine çevrilmiş duruyordu. Ortada genel bir şüphe ve karamsarlık havası vardı. Çoklarına, Anadolu’da başlayan saldırı, delice bir iş gibi geliyordu. Savaş üzerinde tek bilgi kaynağı, resmi Yunan bildirileriydi. Bunlar da Türk başarılarını önemsiz şeyler gibi gösteriyor, Türkler geri çekiliyorlarmış sanısını vermeye çalışıyordu. Yunanlılar, şehrin kulüplerinde, Mustafa Kemal’in ezilmesi şerefine şampanya patlatıyorlardı. Esir düştüğü söylentisi bile çıkmıştı. Yollarda ve akşamları Boğaz vapurlarında, Türklerin suratı bir karış asıktı.</p>

      <p class="paragraf">Türk başarısına dair güvenilir kaynaklardan haber alındıktan sonra bile, gazeteler, halk inanmayacak diye bunları sakınarak yayımladılar. Sonra bir gün, gerçeğin, en iyimser haberleri bile geride bırakmış olduğu anlaşıldı. Esir düşen Mustafa Kemal değil, Yunan komutanıydı. Yunan orduları yenilmiş, darmadağın kaçmaya başlamışlardı. Gazeteci Falih Rıfkı o akşam vapurla Büyükada’ya giderken, yüzü gülüyordu. Onu her zaman asık suratlı görmeye alışmış olan Rumlar, yüzüne tuhaf tuhaf bakıyor ve haberlerin kendileri için kötü olduğunu sezinliyorlardı. Yanındaki arkadaşı, “Savaşı kaybetmiş gibi yapalım. Gazi de Uşak’ta esir düşmüş olsun,” dedi. Ancak yüzlerindeki gülümsemeyi gizleyemiyorlardı. Ertesi gün gazeteler haberi vermeye başlayınca, kapılarının önünde öylesine bir kalabalık toplandı ki, gazeteleri pencerelerden sokağa fırlatmak zorunda kaldılar.</p>

      <p class="paragraf">İzmir’deki Levantenler, son dakikaya kadar sorunun bir konferansla çözümleneceği düşüncesine saplanıp kalmışlar; içlerine güven verecek şekilde demirli duran İtilaf savaş gemilerinin, Türklerin şehre girmesini önleyeceğini ummuşlardı. Girseler bile, herhalde yine alışveriş eskisi gibi sürüp gider, bütün Anadolu, ticarete açık kalırdı. İhracat mevsimi yaklaşıyor; depolar kuru üzüm ve incirle dolmaya başlıyordu; çuvallar dikilmekte, sandıklar çivilenmekteydi; İtalya’dan, Almanya’dan, Hollanda’dan gemiler, sonbahar yüklerini almak için limana gelmişlerdi bile.</p>

      <p class="paragraf">Bu yalancı iyimserlik havasını sarsmak, epey zor oldu. Ancak, yavaş yavaş bir şüphe doğmaya başlamıştı. İtilaf gemilerinin <span class="italik">Circle Européen</span>’e asılan radyo bültenleri gittikçe daha kötü haberler veriyordu. Limana bir Yunan hastane gemisi geldi. Yaralılar ve kaçanlar azar azar şehre gelmeye, kanlı savaşlar üzerine korkunç şeyler anlatmaya başlamışlardı. Kahvelerde tüccarlar, içeriden aldıkları haberleri birbirlerine yetiştiriyor; bağlantıları yerine getirip getiremeyeceklerini düşünüyor; Türkler gelirse stoklara el koyarlar mı acaba diye sorup duruyorlardı. Derken Borsa, birdenbire duruverdi. İçeriden, incir, üzüm yüklü vagonlar gelmez oldu. Yük gemileri, ambarları boş olarak, çabuçak, demir alıp kaçtılar. Yalnız eğlenceler durmuyordu. Otel Naim’in taraçasında, ay ışığında danslı akşam yemekleri veriliyor; Sporting Club’te bir İtalyan grubu <span class="char-style-override-10">Rigoletto ve La Traviata</span>’yı oynuyor, kahvelerde karartma saatine kadar gitarlar çalınıp şarkılar söyleniyor; garsonlar, müşterilere şerbet, nargilelere küçük kor parçacıkları taşıyıp duruyorlardı. Ancak bütün bunların altında, kötü bir şeylerin olacağı duygusu, sanki herkesin içine doğmuş gibiydi.</p>

      <p class="paragraf">Yunan çekilişi bir hafta sürdü. Türkler, Yunanlılar bütün Batı Anadolu’yu kan ve ateşe bulamadan önlerine geçebilmek için şehre doğru hızla ilerliyorlardı. Türk süvarisi, düşmanı çok yakından izlemekteydi, fakat yayla ile deniz arasında üç yüz kilometre uzunluğundaki dönemeçli yollara yayılmış olan piyade kuvveti, ancak kağnılara ve mekkârelere ayak uydurarak yol alabiliyordu. Ordunun ana bölümü üç günde yüz elli kilometreden fazla ilerlemeyi başarmış, ama yine de düşmanı yakalayamamıştı. Yol üzerindeki şehirlerden çoğu zaten yanmış, yıkılmış haldeydi. Uşak’ın üçte biri yok olmuş, Alaşehir’den dağın yamacında bir yara gibi, yanık bir çukurdan başka bir şey kalmamıştı. Tarihi Manisa’nın on sekiz bin yapısından, sadece beş yüzü ayakta duruyordu.</p>

      <p class="paragraf">Yunan askerleri, özellikle Anadolu asıllı olanlar, aldıkları emre uyarak Hıristiyan aileleri de yerlerinden edip götürüyor, arkadan gelen Türklerin eline tek bir sağlam dam bırakmamak için evlerini ateşe veriyor, böylece hem kendilerinin, hem de önceki kuşakların Osmanlı yönetiminden gördükleri baskının hıncını çıkarmak istiyorlardı. İzmir’le Aydın arasındaki tren yolunu tahrip ettiler. Yakma, yıkma, yağma, ırza geçme, ne varsa hepsini yaptılar, katliama kadar. Rumbold, İzmir konsolosundan aldığı bir rapora dayanarak, Lord Curzon’a, “Birbirlerini bile parçalayacaklar,” diye yazdı. Bu, “insanı tiksindiren bir barbarlık ve canavarlık rekoru”ydu. Hani Türklere barbar denirdi? Yunanlılar bütün barbarlık ölçülerini aşmışlardı. Türklerin geçtikleri vadinin havası, yanıp kavrulmuş cesetler ve hayvan leşleriyle, açıktaki ölülerden yükselen kokularla insana öğürtü veriyordu.</p>

      <p class="paragraf">Mustafa Kemal, karargâhını ordunun arkasından hemen daha ileriye, Uşak’tan Salihli’ye, oradan İzmir yamaçlarındaki Nif’e taşımıştı. Yunanlıların şehir önünde, son bir saldırıda bulunmaları ihtimaline karşı, Salihli’de gerekli hazırlıkları yaptı. Ancak bu sırada İtilaf Devletleri’nden, İzmir Limanı’ndaki Fransız <span class="italik">Edgar Quinet</span> zırhlısı kanalıyla gönderilmiş bir telgraf geldi. Konsoloslarına, kentin Türk ordusuna teslimini görüşme konusunda talimat vermişlerdi. Şimdi Mustafa Kemal’in karşılaşma yerini ve zamanını bildirmesini istiyorlar; Hıristiyan halkı koruyacağını umduklarını da ayrıca ekliyorlardı.</p>

      <p class="paragraf">Mustafa Kemal yumruğunu masaya indirdi: “Kimin şehrini kime veriyorlar?” diye bağırdı. Ancak şimdi savaşın sona ermiş ve zaferin kazanılmış olduğunu biliyordu. Bundan sonra İtilaf Devletleri’nin doğrudan doğruya kendisiyle müzakereye girişmek zorunda kalacaklarını da biliyordu. Cevap olarak, onları 9 Eylül’de Nif’te kabul edeceğini bildirdi. Birisi, ona İngiliz gazetelerinden alınan kupürleri getirerek okudu. “Zavallı Lloyd George,” dedi. “Yarın başına neler gelecek! Artık mahvoldu demektir.” Daha şimdiden, kasabanın dışında toplanmış olan Rum kadınları kehanetle karışık küfürler savuruyorlardı: “Kako krono na his Georgis!”<span class="dipnot char-style-override-12" xml:lang="tr-TR"><a class="footnote-link" href="#footnote-225-110" id="footnote-225-110-backlink">110</a></span></p>

      <p class="paragraf">Mustafa Kemal, Nif’e tam zamanında geldi. Arabası, hemencecik köylüler tarafından sarılmıştı. Gözlüklerini çıkarıp bir sigara yaktı. Bu sırada ona doğru ağır ağır ilerleyen bir adam, gözlerinin içine baktı, cebinden buruşmuş bir resim çıkardı, resmi iyice süzdü, sonra gözlerini yine ona çevirdi. “Tamam, sensin!” diye haykırdı. Halka dönerek, “Bakın,” dedi. “Gazi Mustafa Kemal!” Gazi, kendisine hazırlanan karargâha girdi. Venizelos’un duvarda asılı duran resmini küçümseyerek görmezlikten geldi.</p>

      <p class="paragraf">Yabancı konsoloslar görünürde yoktu. Ankara ve İstanbul yoluyla gönderilen mesajı vaktinde alamamışlardı. Gazi’nin öncüleri, İzmir’e girmek üzereydiler. Akdeniz’e varmışlardı.</p>

      <p class="paragraf">Mustafa Kemal ertesi gün, ordunun ardından şehre girecekti. Bu akşam –daha sonra Kemalpaşa adını alacak olan– Nif’te kendini rahatlamış ve neşeli hissediyordu.</p>

      <p class="paragraf">“Nedir bu?” diye bağırdı. “İzmir’e girdiğimiz akşamdır bu. Bu kadar sessiz mi olacağız? Kendimiz şarkı söyleyelim bari.”</p>

      <p class="paragraf">Bir kadeh içki getirmişlerdi, istemedi. “İş ve içki bir arada olmaz,” dedi. Saldırı başladığından beri ağzına bir damla içki koymamıştı; amacını elde edinceye kadar da koymayacaktı. Yanındaki subaylarla birlikte, yalnız kahve ile çoşarak, Venizelos’un resmi altında zaferi kutlamak için şarkı söylemeye başladı.</p>

      <p class="paragraf">Zaferi kazanması için on beş gün yetmişti. Sonunda Ankara’ya döndüğü vakit arkadaşlarından özür diledi: “Kusura bakmayın. İnsan bazen hesabında yanılabilir. Tahminimde bir günlük bir yanlış yapmışım.”</p>

      <p class="paragraf"></p>

      <p class="paragraf"></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-105-backlink" id="footnote-225-105">105</a> <span class="char-style-override-11" xml:lang="en-US">Perihan Naci Eldeniz (</span><span xml:lang="en-US">Belleten</span> <span class="char-style-override-11" xml:lang="en-US">dergisinden).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-106-backlink" id="footnote-225-106">106</a> <span xml:lang="en-US">Birinci Dünya Savaşı sırasında 1916’da Fransızlar Verdun’u on ay süre ile Almanlara karşı savunmuşlardı. (ç.n.)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-107-backlink" id="footnote-225-107">107</a> <span xml:lang="en-US">Sonradan istasyona, düşmanı gözlemek için bir telgraf direğine çıktığı sırada şehit düşen genç bir teğmenin anısına “</span><span class="char-style-override-11" xml:lang="en-US">Yıldırım Kemal”</span> <span xml:lang="en-US">adı verilmiştir.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-108-backlink" id="footnote-225-108">108</a> <span xml:lang="en-US">Sonraları Nurettin Paşa kendisine, “İzmir Fatihi” diye bir kartvizit bastırtmıştı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-109-backlink" id="footnote-225-109">109</a> <span xml:lang="en-US">Halide Edip Adıvar,</span> <span class="char-style-override-10" xml:lang="en-US">Türk’ün Ateşle İmtihanı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-110-backlink" id="footnote-225-110">110</a> <span xml:lang="en-US">George artık mahvoldu!</span></p>
        </div>
      </div>
    </div>
  </div>
</body>
</html>
