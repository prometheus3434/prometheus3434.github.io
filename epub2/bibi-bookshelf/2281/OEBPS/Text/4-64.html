<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-64.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-64.html" xml:lang="en-GB">
    <div class="Basic-Text-Frame">
      <p class="split"></p>

      <p class="arabaslik-orta" id="toc_marker-5-16"><span>ALTMIŞINCI BÖLÜM</span></p>

      <p class="arabaslik-orta-copy"><span>Atatürk’ün Ölümü</span></p>

      <p class="paragraf"></p>

      <p class="paragraf">Türkiye, Hatay’ın özerkliğine kavuşmasını sağlamıştı. Ama, kimin denetimine gireceği ancak seçimlerden sonra anlaşılacaktı. Milletler Cemiyeti’nin seçimleri düzenlemekle görevlendirdiği komisyonca uygulanan sayım sistemi, Türkleri azınlıkta, Araplarla Ermenileri çoğunlukta gibi gösteriyordu. Hatay’daki Türkler, Antakya’da büyük bir miting yaparak, bu sayımın durdurulmasını sağladılar. Türklerin, istediklerini elde edebilmeleri için, yine doğrudan doğruya Fransızlar üzerinde baskı yapmaları gerekiyordu. Eskisi gibi bir kuvvet gösterisinde bulunmak şarttı. Atatürk, hastalığına bakmadan, buna katılmak için ısrar etti.</p>

      <p class="paragraf">Yatalak, hasta koltuğundan kalktı. Ankara’da, Gençlik Bayramı’nı izlemekle geçen yorucu bir günden sonra, yanında doktoru ile, Mersin’e gitmek için trene bindi. Tren, güneye doğru ilerledikçe, sıcak daha boğucu bir hal alıyordu. Atatürk, arkadaşlarından birine, “Bu hastalık başka türlü bir şey,” dedi. “Şimdiye kadar böylesini görmemiştim.” Karnına baktı, “Şişmanlıyorum,” dedi. “Pantolonlarım dar gelmeye başladı. Genişletmek gerekecek.”</p>

      <p class="paragraf">Mersin’de çok yorucu bir programla karşılandı. Askeri geçit törenini izlemek için, yakıcı ve rutubetli sıcağın altında, kırk dakika süreyle ayakta kaldı. Ayakta durmakta güçlük çekiyordu. Arkasında duran Kılıç Ali ile yaveri Salih Bey, “Bize yaslanın,” diye fısıldadılar. Bu öneriyi gururla reddetti. Yalnız, kıtaların pek ağır geçmemeleri için, “Hızlı yürüyüş!” emri verdi. Arkadan demiryolu şantiyeleriyle çevredeki görülecek yerleri de gezmek gerekti. Ancak, gece hava biraz serinledikten sonra, limanda bir motorda birkaç saat nefes alabildi. Ertesi günü dinlenmekle geçirdi. Alaturka plaklar çaldı, bunları aklı başka yerdeymiş gibi dalgın dalgın dinledi. Arada sırada, melankolik bir sesle, şarkılardan birkaç dize mırıldanıyordu. Üçüncü gün, bu sefer de Tarsus’ta, uzun bir geçit töreninde ayakta durdu. Adana’nın Fransız işgalinden kurtuluşunu kutlamak için oraya gitti. Geceleyin trenle Ankara’ya dönecekti. Sıcaktan kurtulmak için trenin bir an önce kalkmasını istiyor, ama törenlerin ve vedalaşmaların bir türlü sonu gelmiyordu. En sonunda içinden bir oh çekebildi, tek başına bir sepet dolusu portakal yedi ve yatağına uzanarak ateşli bir uykuya daldı.</p>

      <p class="paragraf">Ankara’nın kuru sıcağında iki gün geçirdikten sonra İstanbul’a gitti. Haydarpaşa’da her zaman, trenden iskeledeki motora kadar, yere serilen kırmızı yol halısı üzerinden yürüyerek giderdi. O sabah yürümekte zorluk çekeceği biliniyordu. Onun için, yol kısalsın diye, kompartımanını trenin başına takmışlardı. Ancak, kimsenin yardımını istemedi ve kendisini neşeli göstermeye çalışarak, motorun başında durup bavulların taşınmasına baktı. Ama, halk, kendisinin saklamak istediği gerçek durumu, kaygı içerisinde, açıkça görmüştü.</p>

      <p class="paragraf">O günü, Florya’nın nispi serinliği içinde geçirdi. Gece, saraya dönerken kalbinde birdenbire bir sancı duydu. Arabayı durdurdular. Salih Bozok ona bir kalp ilacı verdi.<span class="dipnot char-style-override-12" xml:lang="tr-TR"><a class="footnote-link" href="#footnote-225-168" id="footnote-225-168-backlink">168</a></span> Dolmabahçe’ye geldikleri vakit doktor, bunun bilindiği gibi bir kalp krizi değil, karaciğer hastalığının bir belirtisi olduğunu açıkladı.</p>

      <p class="paragraf">Atatürk, artık hastalığının siroz olduğunu biliyordu. Fransızca bir tıp sözlüğünde bu hastalık üzerine bir yazı okumuş ve arkasından, “Demek ki artık günlerim sayılı,” demişti. Yalova’daki doktor, kendisini bir daha muayene etti ve hastalığın ikinci dönemine girmiş olduğunu gördü. Başta genişlemiş olan karaciğer, bu dönemde büzülmeye başlardı. Atatürk’ün kilo alması, karnında su ve gaz birikmesinden ileri geliyordu. Bu da hastalığa bağlı bir su toplama haliydi. Hemen hemen hiç kımıldamadan yatakta uzanıp yatması gerekiyordu. Atatürk’e bildirmeden Fissinger’i Paris’ten bir daha getirttiler. O da aynı teşhisi tekrarladı. Hastanın durumunu beklediğinden de kötü bulmuştu. Atatürk, nekahetten çok erken kalkmış, Mersin yolculuğu da dinlenme döneminin olumlu etkisini sıfıra indirmişti.</p>

      <p class="paragraf">Ancak yolculuk, Tevfik Rüştü’nün, Fransızların Hatay’a karışmalarına karşı giriştiği kuvvetli protestolarla aynı zamana rastlamış ve kendi sağlığı bakımından yarattığı ölüm tehlikesine karşılık Atatürk’e, umduğu siyasi sonucu sağlamıştı. Boğazlar konusunda kullandığı buna benzer bir taktik Cenevre’de nasıl aynı havayı yaratmışsa, bu gezi de Paris’te, Atatürk’ün Avrupa diktatörleri biçiminde bir <span class="italik">anschluss</span><span class="italik char-style-override-11">’</span>a<span class="dipnot char-style-override-12" xml:lang="tr-TR"><a class="footnote-link" href="#footnote-225-169" id="footnote-225-169-backlink">169</a></span> hazırlandığı kanısını doğurmuştu. Devletlerarası durum üzerindeki teşhisi doğru çıkmıştı. Avrupa’da Hitler’le başları zaten dertte olan Fransızların, Suriye Devleti’nin bir parçacığıyla uğraşacak halleri yoktu. Suriye de, nasıl olsa er geç tümüyle ellerinden gidecekti. Üstelik şimdi dost Türkiye ile bozuşmanın sırası da değildi. Çünkü isterse, Boğazları kapatır, ilerideki savaşta Fransa’nın muhtemel müttefiki olan Sovyet Rusya’ya giden yolları kesebilirdi.</p>

      <p class="paragraf">Bu yüzden, Fransız hükümeti Paris’teki Türk büyükelçisiyle görüşmelere girişti. Bu görüşmeler sonunda, seçimler sırasında düzeni sağlamak üzere bir Türk askeri misyonunun Hatay’a girmesi konusunda anlaşmaya varıldı. Temmuz başlarında iki devlet arasında bir dostluk antlaşması imzalandı. Buna göre Hatay’da düzen, Türk ve Fransız birlikleri tarafından sağlanacaktı. Bu da, Hatay’ın, özerkliğinin ortaklaşa garanti altına alınması şekliyle, Fransızlarla Türklerin denetimine girmesi demekti.</p>

      <p class="paragraf">Atatürk, hasta yatağında sabırsızlanarak, Ankara’da Tevfik Rüştü’ye telefonla haber yolladı ve antlaşmanın hemen uygulanmasını istedi. İlk Türk birliği, en geç ertesi çarşamba günü Hatay’a girmiş olmalıydı. Tevfik Rüştü bu sabırsızlığın nedenini anlıyordu: Atatürk, daha başka gecikmeler olmasından ve Hatay’ın Misakımilli sınırları içine girdiğini göremeden gözlerini kapamaktan korkuyordu. Ancak, günlerden cumartesiydi ve Hatay’daki devir işinin nasıl olacağı üzerindeki ayrıntılar henüz kararlaştırılmamıştı. Tevfik Rüştü, Mösyö Ponsot’ya işin çok acele olduğunu anlattı. Atatürk’e büyük bir saygı besleyen Ponsot, durumu çok iyi anlıyordu. Ancak, söylediği gibi Paris’in de antlaşmayı onaylaması gerekliydi. Oysa, hafta sonunda <span class="italik">Quai d’Orsay</span>’de, kimseyi bulmaya olanak yoktu. Yine de, elinden geleni yapmaya söz verdi.</p>

      <p class="paragraf">Tevfik Rüştü, Dışişleri’nde memur olan Zorlu adındaki damadının da yardımıyla, antlaşmaya ek bir sözleşme tasarısını makinede kendi eliyle yazıp, imza için Paris’e gönderdi. Türk büyükelçisi, Fransız dışişleri bakanını tatilini geçirdiği yerde arayıp buldu. Bir pazar günü bu çeşit bir işlem yapıldığı görülmüş şey değildi. Bu yüzden bir sürü yetkili memurun istirahatı bozulacaktı. Ama, bakan, Atatürk’ün durumu kendisine anlatılınca, kalkıp Paris’e gelecek ve akşamüstü, antlaşma resmen imza edilecekti. Türk ordusu, kararlaştırıldığı gün Hatay’a girdi. Bir ay sonra yayımlanan seçmen kütükleri, Hatay’da, Türklerin çoğunlukta olduğunu gösteriyordu. Türkler seçilen mecliste kırk üyelikten yirmi ikisini kazandılar. Hatay, bundan bir yıl sonra bu meclisin kararıyla Türkiye Cumhuriyeti’ne katılacaktı. Atatürk, ülkesine karşı son görevini de başarmıştı.</p>

      <p class="paragraf">Atatürk, bir yıl önce, bir açık deniz yatı ısmarlamıştı. <span class="italik">Savarona</span> adındaki bu yat, başta, Amerikalı bir milyoner kadın için yapılmış; sonra Hitler satın almaya kalkmış, fakat Türklerin kendinden önce yatı istemiş olduklarını öğrenince talebini geri almıştı. Yatın, İstanbul’a gelişi, Atatürk’ün son hasta oluşuna rastladı. Acı acı gülerek, “Bu yatı, bir çocuğun oyuncağını beklemesi gibi beklemiştim. Meğer bana bir hastane olacakmış,” dedi. İstanbul’un bunaltıcı sıcağında, kendisini saraydan, hiç olmazsa deniz rüzgârını alan yata götürdüler. <span class="italik">Savarona,</span> gerçekten onun hastane gemisi oldu.</p>

      <p class="paragraf">Fissinger, artık hemen hemen hiç yanından ayrılmıyordu. Atatürk, doktorların günlük konsültasyonlarını bir savaş konferansına benzetiyordu. Bu savaşın konusu, artık kendi canıydı. Kendi de komutan değil, başkalarının emrinde herhangi bir er durumundaydı. İnönü’nün de hasta olduğunu, bu yüzden İstanbul’a gelemediğini duymuştu. Fissinger’den Ankara’ya gidip kendisini muayene etmesini istedi. Atatürk’ü uzun süre yalnız bırakmaktan korkan Fissinger, yirmi dört saat içinde Ankara’ya gidip geldi. Dönüşünde, İnönü’nün şekerden rahatsız olduğunu, ama ameliyat olmasını uygun görmediğini kendisine söylediğini bildirdi. En sonunda Fissinger de Paris’e dönmek zorunda kaldı. Atatürk kalması için ısrar ediyordu. Fissinger onun yaverlerinden birine, “Bir gün daha kalacak olsam, ben onun dediğini yapmaya başlayacağım. Öylesine güçlü bir iradesi var,” dedi.</p>

      <p class="paragraf">Atatürk, şezlongunda bir hastanın tekdüze yaşayışını sürdürmeye başladı. Sabahları kamarasından plak sesi duyulunca, uyanmış olduğu anlaşılıyordu. Bunun üzerine, küçük Ülkü yanına gidiyor, oyunları ve gevezeliğiyle onu hemen hemen bütün gün eğlendiriyordu. Genellikle, güverteye üzerinde geceliğiyle çıkıyor, burada Kılıç Ali, eski muhafız kıtası komutanı İsmail Hakkı ve yaverlerinden birkaçıyla oturuyor, Afet Hanım’la Sabiha Gökçen de, çoğu kez orada bulunuyorlardı. Ama resmi bir misafir gelecekse, Atatürk özenle giyiniyor, başına beyaz gemici kasketini, sırtına lacivert ceketini geçiriyor, bazen yakasına bir çiçek iliştiriyordu. Devlet işlerinden konuşulurken, Ülkü’yü de dizlerine oturtur, şefkatle okşardı.</p>

      <p class="paragraf">Kendisini ziyaret eden ünlü kişiler arasında, Romanya Kralı Carol da vardı. Ancak, bu ziyaret pek başarılı geçmedi. Kral, Atatürk’e, “Südetler sorunu bugün Avrupa’nın en önemli davalarından biridir,” demişti. “Başkan Beneş, bu konuda inat ederek güçlük çıkarıyor. Bunun sonucunda Avrupa’da savaş patlayabilir.” Atatürk, şezlongunda dikildi ve gözlerinde eskisi gibi bir parlamayla, Tevfik Rüştü’ye dönerek, “Majestelerine sorunuz,” dedi. “Yurdunun bağımsızlığından birinci derecede sorumlu olan bir cumhurbaşkanından ne gibi bir tutum bekleyebilirler?” Kralın rengi uçtu, daha tehlikesiz bir konuya atlayarak Romanya’nın Balkan Paktı içindeki yerinden söz etmeye başladı.</p>

      <p class="paragraf">Şimdi artık Atatürk’e, kamara ve salonlarının tavanları basık olan <span class="italik">Savarona</span><span class="italik char-style-override-11">,</span> dayanılamayacak kadar sıcak gelmeye başlamıştı. Kamarasını serinletmek için, çevresine buz kalıpları yerleştirildi. Ancak, Atatürk, sancı ve ateş içinde yanıyordu: “Barsaklarım su içinde yüzüyor. Böyle bir adam nasıl yaşayabilir?”</p>

      <p class="paragraf">Bir iki kez, serin hava almak isteyerek, Marmara’ya kadar uzanıp döndü. Bir gün, motorla son olarak, Florya’ya gitti. Plajda, onu böyle her zamanki gibi iyi giyinmiş, başında o kendisine çok yakışan beyaz kasketiyle görenler, Ata’yı deli gibi çoşarak alkışlamaya başladılar. Yerinden güçlükle kalktı, motorun burnuna doğru yürüdü, eliyle halkı selamladı. Canı <span class="italik">Savarona</span><span class="italik char-style-override-11">’</span>ya dönmek istemiyordu. Motorla, Boğaziçi’nde bir gezinti yaptı. Kıyıdaki, yalılardaki insanlar, onu alkışlıyorlardı.</p>

      <p class="paragraf">Yata dönünce ateşi yükseldi. Ateş birkaç gün sürdü. Bir gece karnındaki suyun verdiği ıstıraptan ve ateşten üzerine sıkıntı basarak, “Boğuluyorum!” diye bağırmaya başladı. Sendeleyerek kendini güverteye attı; şezlonga yığıldı. Arkadaşları bu sıcak, nemli havada durmaması, içeri girmesi için yalvardılar. Ama, o, artık her şeye razı olmuş gibi, “Varsın ne olacaksa olsun,” dedi. Kamarasına, güçlükle yürüyerek döndü. Orada kendini bir koltuğa bıraktı. Kılıç Ali’ye, “Annene telefon et de sor,” dedi. “Bu sancı ile ateşe iyi gelecek bir kocakarı ilacı biliyordur belki...” Kılıç Ali’nin telefonu üzerine annesi, yıllardan beri bir köşede hazine gibi sakladığı, bir şişe gül sirkesi gönderdi. Sirkeye bezler batırıp, Atatürk’ün alnına, bileklerine koydular. Bu ona biraz iyi geldi.</p>

      <p class="paragraf">Ateşi yükseldiği zaman, belki daha serin olur düşüncesiyle, kendini saraya götürmeye karar vermişlerdi. Bu taşıma, gece yarısı rıhtımdaki ışıklar kimse görmesin diye söndürülerek yapıldı. Doktor, yürümesinde sakınca gördüğü için, kıyıya sedye ile çıkarılmasını söylemişti. Atatürk, bunu öfkeyle reddetti. Bunun yerine bir koltuk getirdiler. Karaya, oradan da sarayın asansörüne bu koltukta götürüldü. Birinci kata geldikleri vakit, yardımcılarını iki yana itti. İtirazlarına rağmen, yatak odasına yürüyerek gitti.</p>

      <p class="paragraf">Bu yüksek tavanlı bir odaydı. Ceviz ağacından oymalı bir karyola ve Fransız stilinde eşyalarla döşenmişti. Üç penceresi vardı. Pencereler, ince işlemeli kumaş perdelerle örtülmüştü. Yerin döşemesi parkeydi, tavanda kristal bir avize odayı aydınlatıyordu. Atatürk, cibinlikli yatağa yatınca rahat bir nefes aldı ve, “Aman ne güzel,” dedi. “Bu oda gerçekten yattan daha serinmiş.” Ancak, sarayın odaları da, yat kadar sıcaktı; her gün itfaiyeler gelip odasının dış duvarlarını suluyorlardı. Atatürk, çoğu kez içini çekerek, duvarda asılı bir dağ resmine bakıyordu. Tabloda, ön planda çiçek açmış meyve ağaçları, arkada da yeşil bir orman görünüyordu. Suyun ve gazın basıncıyla acıları, dayanılamayacak kadar çoğalmıştı. Karnı boyuna şişiyor, yatmakta zorluk çekiyor, güçlükle nefes alıyordu. Yüzü kireç gibi beyazlaşmış, gözleri büyümüştü sanki. Doktorlardan suyu almalarını rica etti. Ama, onlar, bu işlemi, elden geldiği kadar ertelemek istiyorlardı.</p>

      <p class="paragraf">Atatürk, ameliyatın tehlikeli olduğunu anladığı için, vasiyetini yazdırmak üzere sekreteri Hasan Rıza’yı çağırttı. İlkönce dünya durumundan söz ettiler. Atatürk, Hasan Rıza’nın kendisine özetini okuduğu haberleri, ilgi ile dinledi. Bunlar, düşüncesinin doğru olduğunu ortaya koyuyordu. Savaş bu yıl olmayacaktı. Ne Almanlar, ne de İtalyanlar henüz hazırdılar. Savaş ya 1939’da ya da 1940’ta patlak verecekti. Atatürk, arkadan, biraz heyecanlanmış görünerek Hasan Rıza’ya elini uzattı ve yatağın içine bağdaş kurarak oturdu. Yüksek pencerelerden Boğaz’ın Anadolu kıyısına doğru bakarak, ona nesi varsa bir listesini çıkarmasını söyledi. Makinede bir vasiyetname taslağı hazırlandı. Atatürk bunu, kendi elyazısıyla, ayrıntılar ve cümleler üzerinde ufak tefek değişiklikler yaparak kopya etti.</p>

      <p class="paragraf">Bir noter çağırdılar. Atatürk yatağından kalktı, sakalını tıraş ettirdi, geceliğini çıkarıp ipekli bir pijama ve kırmızı işlemeli bir ropdöşambr giydi. Boynuna kırmızı bir ipek eşarp sardı. Boğaz’a bakan pencerenin önüne oturdular. Kahvelerini içerlerken, noterlerin görevlerini düzenleyen yeni kanunu tartıştılar. Sonra Atatürk vasiyetnamesini uzattı. 5 Eylül 1938 günü yazılmış ve imzalanmış olan bu vasiyetnamenin koşullarına göre Çankaya ve içindekiler de dahil olmak üzere, bütün taşınmaz mallarını Cumhuriyet Halk Partisi’ne bırakıyordu, bunları şimdiye kadar olduğu gibi İş Bankası yönetecekti. Gelirleri, belirtilen şekilde kız kardeşi Makbule ile beş manevi kızına ödenecekti. Sabiha Gökçen’e ayrıca, bir ev alabilmesine yetecek kadar para bırakmıştı. Bayan Makbule Atadan, ömrünün sonuna kadar Çankaya’daki evinde kalabilecekti. İsmet İnönü’nün oğullarının yükseköğrenimleri için belli bir para ayrılacaktı.<span class="dipnot char-style-override-12" xml:lang="tr-TR"><a class="footnote-link" href="#footnote-225-170" id="footnote-225-170-backlink">170</a></span> Gelirin artakalanı, Türk Dil Kurumu ile Tarih Kurumu arasında eşit olarak paylaşılacaktı.</p>

      <p class="paragraf">Fissinger, Fransa’dan yine geldi ve Atatürk’ü dikkatle muayene etti. Oturmakta bile güçlük çekiyordu. Karnından bir miktar su almanın zamanı gelmişti. Atatürk, su alındıktan sonra Kılıç Ali’ye yavaş sesle, “Çıkardıkları suyu gördün mü?” dedi. “Bir insan böyle bir yükün altında nasıl durur?” Kılıç Ali’ye, sanki birdenbire incelivermiş, yatağın içinde saatten saate eriyormuş gibi geldi. Çok halsizdi, ama yine gelen evrakı imzalıyor, gazeteleri okuyor ya da Afet Hanım’a okutuyor, radyo ve gramofon dinliyordu.</p>

      <p class="paragraf">Bir yandan doktorların ziyaretleri önlemesi, bir yandan da çevresindekilerin kuşkulandıkları kimseleri içeri bırakmamaları yüzünden, Atatürk az kişiyle görüşüyordu. Ali Fuat Paşa, birkaç başarısız denemeden sonra, en sonunda yanına girebildi. Atatürk, karnının şişliğini göstermemek için, yatak örtüsünü yukarı çekti. Güçlükle soluk aldığından yakınıyordu. Sonra kaşlarını çatıp, çelik mavisi gözlerini Ali Fuat’a dikerek derin bir nefes aldı ve uzun uzun gelecekten söz etmeye başladı. Bugün ortada, Mütareke’de birlikte karşılaşmış olduklarından daha nazik bir durum vardı. Bir çift maceracı, zora dayanarak dünyaya el atmak, hâkim olmak yolunda yürüyorlardı. Onlara kafa tutacak güçte başka devlet adamı da yoktu. Sovyet Rusya iki tarafın da yanlışlarından yararlanmayı bilecek; dünyanın dengesi baştan başa değişecekti.</p>

      <p class="paragraf">“Bu devre esnasında doğru hareket etmesini bilmeyip en küçük bir yanlış yapmamız halinde, başımıza Mütareke senelerinden daha çok felaketler gelmesi mümkündür. Bu ikinci umumi harp, beni yataktan kımıldatamayacak halde yakalayacak olursa ülkenin hali ne olacaktır? Ben devlet işlerine mutlaka müdahale edecek bir duruma gelmeliyim,” dedi. Sonra hastalığından söz etti. Ali Fuat Paşa ona cesaret vermeye çalıştı. Ancak Atatürk, “Fuat,” dedi. “Beni boş yere avutmaya uğraşma, gerçekleri olduğu gibi görmek gerekir.” Birbirinden ayrılırken öpüştüler. Ali Fuat bundan sonra da Atatürk’ü görmek istediyse de, bir daha yanına sokulmadı.</p>

      <p class="paragraf">Cumhuriyet’in on beşinci yıldönümü, 29 Ekim 1938, yaklaşmaktaydı. Atatürk, birkaç hafta önce, Kılıç Ali ile Salih Bozok’u çağırttı. Başucundaki masanın üzerindeki sargılarla uzun yün çorapları göstererek, “Ankara’ya giderken bunlardan hangisini giyeyim?” diye sordu. Salih Bozok, gönlü olsun diye, “Paşam,” dedi. “Bende varis çorapları var, onlar bacaklarınızı daha iyi tutar.” Evden çorapları getirdiler. Atatürk, “Bunları bacağıma geçirir, boynuma da bir atkı atarım,” dedi. “Gazi İstasyonu’nda trenden iner, doğru Çankaya’ya gideriz. Bunu hemen yapmalıyız.”</p>

      <p class="paragraf">Ancak, suyun alınmasından birkaç gün sonra komaya girdi. Koma kırk sekiz saat sürmüştü. Doktorlar, Atatürk’ü daha dar bir karyolaya yatırdılar. Arada bir açtığı gözleri donuk ve cansızdı. Durup durup, “Ah, yok efendim, yok, yok...” diye mırıldanıyordu. Herkes artık umut kalmadığını sanıyordu. Ama, yine kendine geldi. Ankara’dan çağrılan Celal Bayar’ı başucunda buldu. Sordu: “Bana ne oldu? Bana bir şey oldu!...”</p>

      <p class="paragraf">Celal Bayar, “Derin bir uyku uyudunuz,” dedi. “Her zamankinden biraz daha uzun..” Gerçeği anlamasın diye küçük Ülkü’ye on iki saat uyuduğunu söylemesini tembih etmişlerdi. Ama o, bunun yerine, “Çok uzun uyudunuz,” dedi. Her zamanki gibi, gerçeği yine ondan öğrenmişti. Yatağını niye değiştirdiklerini sordu. “Bu yatak daha temiz de ondan,” dediler. “Anlaşıldı,” dedi. “Çok sormasam daha iyi olacak.” Yine Ankara’ya gitmekten söz etti. Meclis’te okuyacağı konuşmayı hazırlaması gerekiyordu. Vekiller notlarını versinler, Bayar da nutkun taslağını hazırlasındı, sonra o Ankara’da kendi üslubuna göre yazardı. Kendini fazla yorgun hissedecek olursa, biraz kısaltabilirdi. Kutlama törenleri için, hipodroma, onu tribüne çıkaracak bir asansör konuldu. Meclis’te de özel bir kürsü hazırlandı, buraya yaslanırken yarı oturmuş olacak, ama dışarıdan bakanlara ayakta duruyormuş gibi görünecekti.</p>

      <p class="paragraf">Ancak doktorlar, yolculuğun söz konusu olamayacağını söylüyorlardı. Trenin sarsıntısı bile tehlike yaratabilirdi. Atatürk söz dinlemiyor, ısrar ediyordu: “Ankara’ya gidelim. Başıma ne gelecekse, orada gelsin.” Ama, sonuna kadar gerçekçiliği elden bırakmayarak, kararlarına boyun eğdi. “Pekâlâ,” dedi. “Oraya gitmenin bir anlamı yok.” Hiç olmazsa trenden otomobile ve otomobilden Meclis’e yürüyerek gidebilecek halde olmalıydı. Oysa artık bunu bile yapamayacak kadar güçsüz olduğunu biliyordu.</p>

      <p class="paragraf">Söylevi, Meclis’te Celal Bayar okuyacaktı. Atatürk, başbakanı ropdöşambrla kabul etti ve söylevi baştan aşağı dinlemek istedi. Zihni, her zamanki kadar uyanıktı ve politika ile uğraşmak onu yoracak yerde, yeniden hayat veriyor gibiydi. Bayar’a bazı paragrafları baştan okuttu, yanlışları düzeltti, onunla birlikte başını ve sonunu yeniden yazdı. Sonra şu sözleri ekledi: “Büyük Meclis’e girişeceği bütün işlerde başarılar dilerim.” Topluma söylediği son sözler bunlar olacaktı.</p>

      <p class="paragraf">Cumhuriyet’in on beşinci yıldönümü günü geldi. Kuleli Askeri Lise­si’nden bir grup öğrenci, vapurla Dolmabahçe Sarayı’nın önünden geçiyorlardı. Hep bir ağızdan, “Ata’mızı görmek istiyoruz!” diye bağırmaya başladılar. Atatürk, seslerini duyunca, yanındakilerin kendisini tutmak için uğraşmalarına rağmen, pencereye gitmekte ısrar etti. Bir iskemleye oturttular. Dışarıya, öğrencilere baktı. Gençler onu görünce, sevinçle haykırmaya başladılar. Bazıları üniformalarıyla suya atlayıp onu daha yakından görmek için saraya doğru yüzdüler. O gece bütün şehir ışıklarla donatıldı. Celal Bayar, Ankara’dan dönerek geçit törenini ve halkın bunu nasıl çoşkunlukla izlediğini ayrıntılarıyla anlattı.</p>

      <p class="paragraf">Şimdi artık karara bağlaması gereken bir tek sorun kalmıştı. Cumhurbaşkanlığına kimin geçeceği sorunu. Atatürk, kendinden sonra İnönü’nün cumhurbaşkanı olmasını istiyordu. Bunun için Ankara’ya birini göndererek İnönü’yü yanına çağırtmıştı. Yola çıkamayacak kadar hasta olduğunu söylediler. Bununla birlikte, kendi çevresindeki İsmet Paşa düşmanlarının onu yanına yaklaştırmadıklarından da şüpheleniyordu. Bir ara İnönü’nün öldüğünden ve ölümünü ondan sakladıklarından bile kuşkulandı. Bu yüzden, dişçisi Doktor Sami Günzberg’i gizli olarak Ankara’ya göndererek durum üzerine kendisine bilgi vermesini istedi.</p>

      <p class="paragraf">Gerçekten de, çeşitli söylentilerin dolaştığı Ankara’da Celal Bayar’la arkadaşlarının, Atatürk’ün ölümünden sonra, iktidarı ele geçirmeye hazırlandıklarına inananlar yok değildi. Böylece birtakım sorumlu kimseler, İnönü’ye, eğer öldürülmek istemiyorsa, İstanbul’a gitmemesi yolunda ısrarlı öğütler vermişlerdi. Sonradan bütün bu dedikoduların, hiçbir temele dayanmadığı ortaya çıktı. Bayar, belki Atatürk’ten boşalacak yere geçmeyi umuyordu; ama kamuoyunun, İnönü lehine ağır bastığını anlamıştı. Akla gelebilecek bir aday olan Mareşal Fevzi Çakmak da bu isteğinden vazgeçti. Fethi Okyar, İnönü’nün seçilmesini Bayar’la görüşüp kesinleştirmek için, İstanbul’a gitti. Artık sonun çok yakın olduğu anlaşılınca, İsmet İnönü ile Mareşal Fevzi Çakmak, Ankara’da bir kabine toplantısına çağrıldılar. Burada Atatürk’ün doktorlarından biri, Ata’nın sağlık durumu üzerine bilgi verdi. Cumhurbaşkanlığının devri işi de karara bağlandı.</p>

      <p class="paragraf">6 Kasım’da Atatürk, yataktan son olarak kalktı. Afet Hanım’la yanında hizmet edenler onun ayağa kalkmasına yardım ettiler. Omuzları incelmiş, kemikleri fırlamıştı. Yalnız elleri o güzel biçimini kaybetmemişti. Hepsine teker teker elini uzattı, onlar da bunu bir daha yapamayacaklarını iyi bilerek, bu eli öptüler. Ertesi gün doktorlar, bir ponksiyon daha yaptılar ve yine çok miktarda su aldılar. Bundan sonra canı enginar istedi. İstanbul’da bu mevsimde enginar bulunmadığı için Hatay’dan ısmarladılar. Ancak enginar gelince Atatürk’e yemek kısmet olmadı. Aradan çok geçmeden, şiddetli bir nöbetten sonra, “Allahaısmarladık,” diye mırıldandı. Son komaya girdi. Görünüşe bakılırsa sakin ve rahattı.</p>

      <p class="paragraf">Ertesi gün gece yarısına doğru, kriz en yüksek noktasına varmıştı. Artık son anlarını yaşadığı belli oluyordu. Doktorlardan biri ağlıyor, öteki ikisi ayaklarını ovuyorlardı. Hasan Rıza, Kılıç Ali ve İsmail Hakkı, asker gibi yatağın ayakucunda hazır ol vaziyetinde duruyorlardı. Hasan Rıza, Kılıç Ali’ye, “Bak,” dedi. “Bir tarih parçası ölüyor.” Yüzünde hiç renk kalmamıştı. 10 Kasım 1938 sabahı, saat dokuzu biraz geçe, gözlerini açtı. Bu gözler, bir an için yine her zamanki mavi ışığıyla, kendini bilmeden, çevresindekilere doğru parıldadı, sonra kapandı. Başı yastığın üzerine düştü. Kemal Atatürk, ölmüştü.</p>

      <p class="paragraf">İstanbul neye uğradığını anlamamış gibi acı bir sessizliğe gömülmüştü. Çocuklar başlarındaki fiyonkları, kurdeleleri çıkardılar. Sokaklarda kadınlar ağlaşıyor, Ata’nın siyah tüllere bürünmüş resimleri önünde dua ediyorlardı. Naaşı tahnit edilerek, merasimle Dolmabahçe Sarayı’ndaki muayede salonunun, avizeleri söndürülmüş yaldızlı kubbesi altına konuldu. Abanoz ağacından yapılmış tabutu, Türk bayrağına sarılmıştı. Tabutu, altı meşale aydınlatıyor, kara, deniz, hava kuvvetlerinden dört subay, yalınkılıç, katafalkın çevresinde nöbet tutuyorlardı. Üç gün, üç gece böyle kaldı. Bu süre içinde, yüz binlerce İstanbullu, bitip tükenmez bir insan seli halinde, önünde sessizce, saygı ile eğilerek geçiyor. Yavaş sesle, “Atam... Atam...” diyerek ölmüş Ata’ları için dualar mırıldanıyorlardı.</p>

      <p class="paragraf">Son gece, sabaha kadar sokaklarda kaldılar. Uzun cenaze alayını görebilmek için kaldırımları doldurmuş, ağaç dallarına çıkmış, camilerin kubbelerine, minarelerine tırmanmışlardı. Kız kardeşinin ısrarıyla kılınan cenaze namazından sonra, tabut erlerin çektiği bir top arabasına yerleştirildi ve alay, sarayın rıhtımından ağır ağır yola çıktı. Arkasında, kadife yastık üzerinde bir tek madalyalı, İstiklal Madalyası’nı taşıyan bir subay yürüyordu. Alay, Chopin’in Cenaze Marşı’na ayak uydurarak Galata Köprüsü’nden geçti. Tabut önce bir muhribe, oradan da Sarayburnu açıklarında bekleyen <span class="italik">Yavuz</span><span class="italik char-style-override-11">’</span>a kondu. Başka milletlerin, kısa bir süre sonra birbirlerine karşı savaşa girişecek olan gemileri de, <span class="italik">Yavuz</span><span class="italik char-style-override-11">’</span>un yanında yer almışlardı. Bunların arasında, son padişahı sürgüne götürmüş olan <span class="italik">Malaya</span> da vardı. Toplar selam atışlarını yaptıktan sonra, gemiler, <span class="italik">Yavuz</span><span class="italik char-style-override-11">,</span> <span class="char-style-override-11">B</span>oğaz’dan çıkıp yavaş yavaş Marmara’ya açılıncaya kadar ona eşlik ettiler, oradan ayrıldılar.</p>

      <p class="paragraf">Atatürk, Ankara’da toprağa verilecekti. Tabut, o akşam, İzmit’te Cumhurbaşkanlığı’nın beyaz treninde, Atatürk’ün özel kompartımanına yerleştirildi. Çevresinde yine altı meşale yanıyor, yalınkılıç dört subay nöbet tutuyorlardı. Işıksız tren, gecenin içinde ağır ağır yol alırken, yalnız O’nun kompartımanı, ışıklı bir dikdörtgen halinde Anadolu’nun sonsuz kırlarına doğru ilerliyordu. Yol üzerinde biriken binlerce köylü, treni bekliyor, Ata’larının son geçişini görmek istiyorlardı. Meşalelerini sallıyor ve ellerindeki azıcık petrolü yere dökerek tutuşturuyorlardı; toprağından yeni bir Türk Milleti yaratmış olduğu Anavatan’a dönüş yolunu ışıklandırmak için.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-168-backlink" id="footnote-225-168">168</a> <span xml:lang="en-US">Salih Bozok, Atatürk’süz yaşamaya dayanamayacağı için, onun öldüğü gün kalbine bir kurşun sıkarak kendini öldürmüştür.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-169-backlink" id="footnote-225-169">169</a> <span xml:lang="en-US">Bağlantı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-170-backlink" id="footnote-225-170">170</a> <span xml:lang="en-US">İnönü’nün kendi ailesine bakacak ve çocuklarını okutacak kadar parası vardı. Ama, Atatürk bu arada onu, olduğundan daha çok hasta sanıyor ve erken ölecek olursa diye şimdiden önlem almak istiyordu.</span></p>
        </div>
      </div>
    </div>
  </div>
</body>
</html>
