<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre3">47</span></p>
<p class="calibre1">Fotoğraf'ın <span class="calibre2">noema'sı</span> yalın, bayağıdır; derinliği yoktur: "bu vardı". Biliyorum, şimdi eleştirmenlerirniz diyecekler ki: Ne! Daha ilk bakışta bildiğim bir şeyi keşfetmek için (kısa da olsa) koskoca bir kitap ha? Evet, ama bu kanıt deliliğin kardeşi olabilir. Fotoğraf uzatılmış, yüklenmiş bir kanıttır - sanki temsil ettiği şeyin biçimini değil de (tam tersine), onun asıl var oluşunu karikatürize ediyor gibidir. Olaybilim görüntü için, hiçlik olan nesnedir der. Oysa benim Fotoğraf'ta saptadığım yalnızca nesnenin yokluğu değildir; aynı zamanda tek bir ve aynı hareketle, aynı biçimde, bu nesnenin gerçekten var olmuş olduğu, ve onu gördüğüm yerde bulunmuş olduğu gerçeğidir. İşte delilik buradadır; çünkü bugüne dek aracılar dışında hiçbir temsil beni bir şeyin geçmişine inandıramamıştı. Oysa Fotoğraf'ta eminliğim doğrudandır: beni kimse bu aldanmış-lıktan kurtaramaz. O zaman Fotoğraf tuhaf bir ortama, yeni bir tür sanrıya dönüşüyor: algılama düzeyinde yanlış, zaman düzeyinde doğru: ılımlı, bir bakıma alçak gönüllü, <span class="calibre2">paylaşılmış</span> bir sanndır bu (bir yandan "orada değil", öte yandan "ama gerçekten oradaydı"): gerçekliğe sürtülmüş deli bir görüntü.</p>
<p class="calibre1">Bu sanrının kendine özgü niteliğini anlatmak isterken şunu buluyorum: yine annemin fotoğraflarına baktığım bir günün akşamında birkaç arkadaşla Fellini'nin <span class="calibre2">Casanova'smı</span> görmeye gitmiştik; üzgündüm, film beni sinirlendiriyordu; ancak Casanova genç otomatla dans etmeye başladığında, sanki birdenbire garip bir ilacın etkisi altına girmişim gibi acı verici ve nefis bir yoğunluk gelmişti gözlerime; hiç kaçırmadığım ve söz gelişi en son kanıhna dek tadına vardığım her ayrınh beni etkiliyordu: figürün inceliği, narinliği - sanki düzleşmiş cüppenin alhnda yalnızca yüzeysel bir beden varmış gibi; yıpranmış beyaz floş eldivenler; saçtaki devekuşu tüylerinin hafif (ama dokunaklı) gülünçlüğü, boyanmış ama bireysel kalan masum yüz: umutsuzca tepkisiz, ancak melek gibi bir "iyi niyet" dürtüsüne uyarak hazır, sunulmuş ve sevgi gösteren bir şey. .. O anda Fotoğrafı düşünmeden edemedim: çünkü bütün bunları bana dokunan (ve içlerinden düzenli bir biçimde Fotoğrafın kendisini kurduğum) fotoğraflar için de söyleyebilirdim.</p>
<p class="calibre1">O zaman fark ettim ki, Fotoğraf, delilik ve adını tam bilemediğim bir başka şey arasında bir tür bağ (ya da düğüm) vardı. Ben buna aşk spazmları demeye başlamıştım. Ben aslında Fellini'nin otomatma âşık değil miydim? İnsan belli fotoğraflara âşık olmaz mı? (Proust dünyasının fotoğraflarına bakarken Julia Bartet'ye, Duc de Guiche'e âşık olurum...) Ama aslında tam da böyle değildi. Bir âşığın duygusundan daha geniş bir akımdı bu. Fotoğraf'ın (bazı fotoğrafların) harekete geçirdiği aşkta adı tuhaf biçimde modası geçmiş kalan bir başka müzik duyuluyordu: Acıma. Son bir düşünceyle, altın kolyeli ve bağcıklı ayakkabılı zenci kadınınki gibi beni "delip geçmiş" olan (çünkü bu punctum'un eylemidir) görüntüleri bir araya topladım. Her birinde kaçınılmaz olarak, temsil edilenin gerçekdışdığının ötesine geçtim, çılgınca o görünüme, görüntüye girdim, ölü olanı, ölecek olanı kollarıma aldım; aynı, Nietzsche'nin 3 Ocak 1889 günü gözyaşları içinde kendini dayak yiyen bir atın boynuna atması, acıma uğruna delirmesi gibi PH.</p><div class="calibre5"><img src="main-39.png" alt="" class="calibre25"/></div>
<p class="calibre1">Toplum, Fotoğrafı uysallaştırma, kim olursa olsun ona bakanı yüzünün ortasında patlamakla tehdit edip duran deliliği yumuşatma kaygısı içindedir. Bunu yapmak için de iki yöntemi vardır.</p>
<p class="calibre1">Bunlardan birincisi, Fotoğrafı bir sanat haline getirmektir, çünkü hiçbir sanat deli değildir. Fotoğrafçının kendini resmin retoriği ve iyi huylu hale getirilmiş anlahm biçiminin etkisi altına sokması, ressam ile rekabetteki ısran hep bundandır. Fotoğraf gerçekten de bir sanat olabilir: içinde artık delilik kalmadığı, noema'sı unutulduğu, ve bu yüzden de özü benim üzerimde artık etki yapmadığı zaman: Komutan Puyo'nun gezinenlerine bakarken rahatsız olduğumu ve "Bu vardı!" diye haykırdığımı mı sanıyorsunuz? Sinema da Fotoğraf'ın bu uysallaştırılmasına kahlır - en azından şu yedinci sanat denen kurgusal sinema; bir film hileleri ile deli olabilir, deliliğin kültürel göstergelerini sunabilir. Hiçbir biçimde doğası gereği (ikonik statü ile) deli değildir; her zaman sanrının tam tersidir; yalnızca bir yanılsamadır; görüşü anısal değil, düşseldir.</p>
<p class="calibre1">Fotoğrafı uysallaştırmanın ikinci yolu ise kendisini kıyaslayarak belirtebileceği, kendine özgü karakterini, yani skandalını, deliliğini öne sürebileceği bir görüntü ile karşılaşmayacak biçimde onu genelleştirmek, gruplaştırmak ve bayağılaştırmaktır. Zaten Fotoğraf'ın zulmüyle tüm diğer görüntüleri ezdiği toplumumuzda olan da budur: bundan böyle fotografik modele hayran (veya hayran bırakan) bir sunu olmadığı sürece ne bir baskı, ne de figüratif bir resim olacaktır. Bir kahvede çevremizdeki müşterileri gösteren biri (haklı olarak) şöyle demişti bana: "Bak, ne kadar iç karartıcılar! Bugünlerde görüntüler insanlardan daha canlı." Dünyamızın belirtilerinden biri de sanırım bu tersine dönmedir: genelleştirilmiş bir görüntü repertuvanna göre yaşıyoruz biz. Her şeyin görüntüye dönüştürüldüğü Amerika Birleşik Devletleri'ni düşünün: yalnızca görüntüler var olur ve üretilir ve tüketilir orada. Uç bir örnek: New York'ta bir porno dükkânına girin; burada ayıbı değil, yalnızca onun (Mapplethorpe'un bazı fotoğraflarını böylesine berraklıkla çıkardığı) canlı tablolarını bulursunuz; sanki kendini bağlatıp dövdüren anonim bireyin (asla bir oyuncu değil) zevkini kavrayabilmesi için bu zevkin kalıplaşmış (yıpranmış) sadomazoşist görüntüsüne uyması gerekiyor: zevk görüntünün içinden geçiyor. İşte büyük mutasyon burada. Böyle bir tersine dönüş ahlaki bir soruyu da birlikte getiriyor: görüntü ahlaksız, dinsiz, ya da (bazılarının Fotoğraf'ın ortaya çıkışı için söyledikleri gibi) şeytanca olduğundan değil, ama genelleştirildiğinde, resmetme maskesi alhnda insanın çelişkiler ve tutkular dünyasını bütünüyle gerçekdışı hale getirdiği için. Sözümona ileri toplumları tanımlayan şey bunların bugün arhk eski toplumlardaki gibi inançları değil, görüntüleri tüketmeleridir; yani bunlar eskiye göre daha liberal, daha az fanatik, ama aynı zamanda daha "sahtedirler" (daha az "özgündürler") -sanki tümelleştirilmiş görüntü şurada burada yalnız anarşilerin, marjinalizmlerin ve bireyciliklerin çığlığının yükseldiği farksız bir dünya yaratıyormuşçasına, normal bir bilinç ve mide bulandırıcı bir sıkınhnın izlenimiyle söylediğimiz bir şey: gelin bu görüntüleri yokedelim, gelin dolaysız (aracısız) Tutku'yu kurtaralım.</p>
<p class="calibre1">Deli mi, uysal mı? Fotoğraf ya biridir, ya da öteki: eğer onun gerçekçiliği bağıl, estetik, ve deneye dayanan alışkanlıklarla yumuşatılmış olarak kalırsa (kuaförde, dişçide bir magazini karıştırmak) uysaldır; eğer bu gerçekçilik mutlaksa ve söz gelişi özgünse, seven ve korkmuş bilinci Zaman'a geri dönmeye zorunlu kılıyorsa, delidir: nesnenin gidişini tersine çeviren, ve burada sözümü bitirirken fotografik <span class="calibre2">esrime</span> demem gereken, duyguları kesinlikle altüst eden bir harekettir.</p>
<p class="calibre1">Fotoğraf'ın iki yolu işte bunlardır. Seçim artık bana ait: görünümünü kusursuz yanılsamaların uygar koduna sunmak, ya da onun içinde yolagelmez gerçeklikle yüz yüze gelmek.</p>
<p class="calibre1">15 <span class="calibre2">Nisan -</span> 3 <span class="calibre2">Haziran</span> 1979</p>
<p class="calibre1">1    Lacan, J., <span class="calibre2">Le Seminaire, Livre XI,</span> Paris, Seuil, 1973.</p>
<p class="calibre1">2    Watts, A.W., <span class="calibre2">Le Bouddhisme Zen,</span> Paris, Payot, 1960.</p>
<p class="calibre1">3    Calvino, <span class="calibre2">1,</span> "L'apprenti photographe",</p>
<p class="calibre1"><span class="calibre2">Le Nouvel Observateur, SpCcial Photo,</span> No. 3, Haz. 1978.</p>
<p class="calibre1">4    Freund, G., <span class="calibre2">Photographie et Societe,</span> Paris, Seuil, 1974.</p>
<p class="calibre1">5    Gayral, L.F., "Les retours au passe",</p>
<p class="calibre1"><span class="calibre2">Lafolie, le temps, lafolie,</span> Paris, U.G.E., 10/18, 1979.</p>
<p class="calibre1">6    Chevrier, J.F. - Thibaudeau, J., "Une inquietante etrangete"</p>
<p class="calibre1"><span class="calibre2">La Nouvel Observateur, Special Photo,</span> No. 3, Haz.1978.</p>
<p class="calibre1">7    Sartre, J.-P., <span class="calibre2">L'Imaginaire,</span> Gallimard, 1940.</p>
<p class="calibre1">8    Lyotard, J.F., <span class="calibre2">La Phenomenologie,</span> Paris, P.U.F., 1976.</p>
<p class="calibre1">9    Proust, <span class="calibre2">A la recherche du temps perdu,</span> Paris, N.R.F.</p>
<p class="calibre1">10    Valery, P, <span class="calibre2">OEuvres,</span> tome İ. İntroduction biographique, N.R.F.</p>
<p class="calibre1">12    Goux, J.J., <span class="calibre2">Les Iconoclastes,</span> Paris, Seuil, 1978.</p>
<p class="calibre1">13    Sontag, S., <span class="calibre2">La Photographie,</span> Paris, Seuil, 1979.</p>
<p class="calibre1">14    Legendre, P.,"Ou sont nos droits poetiques?",</p>
<p class="calibre1"><span class="calibre2">Cahiers du Cinema,</span> No. 297, Şubat 1979.</p>
<p class="calibre1">15    Beceyro, R., <span class="calibre2">Ensayos sobrefotografia,</span> Mexico, Arte y Libros,</p>
<p class="calibre1">1978.</p>
<p class="calibre1">16    Husserl, "Aspects phenomenologiques du temps humain</p>
<p class="calibre1">en psychiatrie", <span class="calibre2">Lafolie, le temps, lafolie,</span> Paris, U.G.E, 10/18, 1979.</p>
<p class="calibre1">17    Lacoue-Labarthe (Ph.), "La cesure du speculatif',</p>
<p class="calibre1"><span class="calibre2">Hölderlin: l’Antigone de Sophocle,</span> Paris, C. Bourgois, 1978.</p>
<p class="calibre1">18    Quint, L.P., <span class="calibre2">Marcel Proust,</span> Paris, Sagittaire, 1925.</p>
<p class="calibre1">19    Painter, G.D., <span class="calibre2">Marcel Proust,</span> Paris, Mercure de France, 1966.</p>
<p class="calibre1">20    Kristeva, J., <span class="calibre2">Folle verite.</span>.. 5eminaire de Julia Kristeva, ed. J.-</p>
<p class="calibre1">M. Ribettes, Paris, Seuil, 1979.</p>
<p class="calibre1">21    Podach, E.F., <span class="calibre2">L'effondrement deNietzsche,</span> Gallimard, 1931,</p>
<p class="calibre1">1978.</p><div class="calibre5"><img src="main-40.png" alt="" class="calibre36"/></div>
<p class="calibre1">Orhan Hançerlioğlu, <span class="calibre2">Felsefe Sözlüğü,</span> Remzi Kitabevi,1989 Azra Erhat, <span class="calibre2">Mitoloji Sözlüğü,</span> Remzi Kitabevi, 1978</p>
<p class="calibre1">B. Vardar, M.R. Güzelşen, E. Öztokat ve O. Senemoğlu, <span class="calibre2">Başlıca Dilbilim Terimleri,</span> İstanbul Üniv. Yayınları No.2462, 1978 Roland Barthes, <span class="calibre2">Yazı ve Yorum,</span> haz. ve çev. Tahsin Yücel, Metis Yayınları, 1990</p>
<p class="calibre1">Roland Barthes, <span class="calibre2">Yazı Nedir?,</span> haz. Enis Batur, Hil Yayın, 1987 Roland Barthes, <span class="calibre2">Göstergebilim İlkeleri,</span> çevirenler: Berke Vardar ve Mehmet Rifat, Kültür Bakanlığı Yayınları, 1979 İhsan Derman, <span class="calibre2">Fotoğraf ve Gerçeklik,</span> Ağaç Yayıncılık, 1991</p>
</body>
</html>
