<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">Kelso. </span></span></p><p class="calibre_1"><span class="bold">Çaresizlik içinde, bir sonraki kapıyı ardına kadar açıp, büyük odaya daldı, ama ışığı yakmadı. </span></p><p class="calibre_1"><span class="bold">Merdivenlerden gelen ayak sesini duydu. Kelso peşindeydi. </span></p><p class="calibre_1"><span class="bold">Panik içinde çevresine bakındı. Açık perdelerden süzülen mavimsi aydınlık duvarları yıkıyordu. Koyu</span>
<span class="bold">ahşaptan bir yazı masası ve iskemle, masanın üzerinde de çerçeveli fotoğraflar ve bir telefon gördü. </span></p><p class="calibre_1"><span class="bold">Aradığı odadaydı. Telefon edecek zaman yok. Tabancayı bulmalıydı. </span></p><p class="calibre_1"><span class="bold">Kelso’nun merdivenden gelen ayak sesleri yaklaşıyordu. </span></p><p class="calibre_1"><span class="bold">Yazı masasına koşup, iskemleyi çekti. Altı çekmece. Tabanca hangisinde olabilir? Sağda mı, solda mı? </span></p><p class="calibre_1"><span class="bold">Üstte mi, altta mı? Mark tabancayı orada bulup bulamayacağından bile emin olmadığını söylemişti. </span></p><p class="calibre_1"><span class="bold">Ya yoksa? Bunu düşünmekten bile ürküp, sol üstteki çekmeceyi çekti. </span></p><p class="calibre_1"><span class="bold">Boş. </span></p><p class="calibre_1"><span class="bold">Sağ üst. </span></p><p class="calibre_1"><span class="bold">Boş. </span></p><p class="calibre_1"><span class="bold">Kelso sahanlığa ulaşmıştı… Kapılardan birini yokladığım, birkaç saniye sonra da ötekine geçtiğini</span>
<span class="bold">duydu. </span></p><p class="calibre_1"><span class="bold">Tanrım, yalvarırım silahı bulmama yardım et. </span></p><p class="calibre_1"><span class="bold">Bir sonraki çekmeceyi denedi. Çekmeceden ahşap kokusu yayıldı. Çekmecenin içini çılgın gibi</span>
<span class="bold">yokladı, ama tabanca falan bulamadı; sadece bir silgi ve bir sürü ataş vardı… </span></p><p class="calibre_1"><span class="bold">Bir ses duyup etrafına baktı. Hayal mi görüyordu, yoksa kapı tokmağı gerçekten dönüyor muydu? </span></p><p class="calibre_1"><span class="bold">Telaş içinde, bir sonraki çekmeceye baktı. </span></p><p class="calibre_1"><span class="bold">Sadece bir tel zımba gördü. </span></p><p class="calibre_1"><span class="bold">Sonraki çekmece. </span></p><p class="calibre_1"><span class="bold">Boş. </span></p><p class="calibre_1"><span class="bold">Bütün çekmecelere bakmıştı ama tabanca yoktu… </span></p><p class="calibre_1"><span class="bold">Gözünden kaçmış olmasın? </span></p><p class="calibre_1"><span class="bold">Yeniden aramaya başladı ama bir saniye sonra oda kapısı ardına kadar açıldı. </span></p><div class="mbp_pagebreak" id="calibre_pb_93"></div>
</div></body>
</html>
