<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">10 </span></span></p><p class="calibre_1"><span class="bold">Mark duyduklarının sarsıntısını atlatabilmek için, öylece oturup kaldı. Birisi onu öldürecek. </span></p><p class="calibre_1"><span class="bold">Kelso’ya baktı ve düşünebildiği iki soruyu sordu: “Neden? Kim?” </span></p><p class="calibre_1"><span class="bold">Kelso kafasını salladı. “Söyleyemem. Ama inanın bana, Jennifer ciddi tehlike içinde olacak. Ama bu</span>
<span class="bold">dediklerim tahmin değil, gerçek.” </span></p><p class="calibre_1"><span class="bold">Mark bir an düşündü, ardından da sordu: “Peki ama siz kimsiniz Kelso? CİA adına ne görev</span>
<span class="bold">yapıyorsunuz?” </span></p><p class="calibre_1"><span class="bold">“Özel operasyonlar müdür yardımcısıyım.” </span></p><p class="calibre_1"><span class="bold">“Ne gibi özel operasyonlar?” </span></p><p class="calibre_1"><span class="bold">Kelso yine kafasını salladı. “Bu, gerektiğinde bileceğiniz bir şey Ryan. Şu anda da bilmeniz</span>
<span class="bold">gerekmiyor.” </span></p><p class="calibre_1"><span class="bold">“Tam tersine. Yoksa siz de, arkadaşlarınız da hemen şimdi burasını terk ediyorsunuz.” </span></p><p class="calibre_1"><span class="bold">“Jennifer’ın sizin için bir değeri yok mu?” </span></p><p class="calibre_1"><span class="bold">“Soruma hâlâ cevap vermediniz.” </span></p><p class="calibre_1"><span class="bold">Kelso’nun kılı kıpırdamadı. “Bir değeri yok mu?” </span></p><p class="calibre_1"><span class="bold">Mark, Grimes ile Fellows’a baktı. Hiç etkilenmemiş gibi oturuyor, patronlarının konuşmasını</span>
<span class="bold">dinliyorlardı. “Bana hiçbir şey söylemiyorsunuz. Bu konuşma bitmiştir. İyi geceler Kelso.” </span></p><p class="calibre_1"><span class="bold">Kelso içini çekti, hızla ayağa kalktı. “Pekâlâ öyleyse, nasıl isterseniz.” </span></p><p class="calibre_1"><span class="bold">Mark, “î.asıl olsa kararını değiştirecek” diye düşündü. </span></p><p class="calibre_1"><span class="bold">Grime.3 ve Fellows da ayaklandı. Kelso, “Söylediğim gibi” dedi, “aramızda bir konuşma olmadı. </span></p><p class="calibre_1"><span class="bold">Bunu sakın unutmayın.” </span></p><p class="calibre_1"><span class="bold">Kelso ile adamları kapıya yönelince, Mark yanıldığını anladı. Kelso blöfünü görmüştü. Jennifer’ın</span>
<span class="bold">onun için çok önemli olduğunu biliyordu; bu da herifin elindeki kozdu. </span></p><p class="calibre_1"><span class="bold">Mark, “Bana biraz daha fazlasını anlatsaydınız, konuşmayı sürdürebilirdik” dedi. “Bana Jennifer’ın</span>
<span class="bold">hayatının tehlikede olduğu dışında hiçbir şey söylemiyorsunuz. Somut bir şeyler anlatın.” </span></p><p class="calibre_1"><span class="bold">Kelso arkasına döndü. “Elimden gerçekten bir şey gelmiyor Ryan. Size söyleyebileceklerimin hepsi</span>
<span class="bold">bu. Geri kalanı konusunda, bana güvenmek zorundasınız. İyi geceler, vaktinizi aldığımız için özür</span>
<span class="bold">dilerim.” </span></p><p class="calibre_1"><span class="bold">Elini kapıya uzatıp, tokmağı çevirdi. </span></p><p class="calibre_1"><span class="bold">“Bir dakika. Bekleyin.” </span></p><p class="calibre_1"><span class="bold">Kelso döndü. </span></p><p class="calibre_1"><span class="bold">“Bütün bu anlattıklarınız. Gerçekten de söylediğiniz kadar gizli mi?” </span></p><p class="calibre_1"><span class="bold">“Evet.” </span></p><p class="calibre_1"><span class="bold">Mark, “Jennifer’ın benim için ne denli önemli olduğunu biliyorsunuz” dedi. “Ama nereden bildiğinizi</span>
<span class="bold">anlayamadım.” </span></p><p class="calibre_1"><span class="bold">Kelso cevap vermedi. Tereddüt edip, sonunda, “Bize yardım edecek misiniz?” diye sordu. “Jennifer’a</span>
<span class="bold">yardım edecek misiniz?” </span></p><p class="calibre_1"><span class="bold">“Bir şartla. Bana biraz bilgi verin, beni karanlık bir sokakta tek başıma yürüyormuşum</span>
<span class="bold">duygusundan kurtaracak bir şeyler anlatın. Bilebildiğim kadarıyla, CİA kendi vatandaşlarının</span>
<span class="bold">hayatını korumak için böylesine gayret göstermez. Tabiî eğer önemli kişiler değillerse.” </span></p><p class="calibre_1"><span class="bold">Kelso cevap vermeden önce Grimes ile Fellows’a baktı. “Şu anlatacaklarımla bile kendimi tehlikeye</span>
<span class="bold">atıyorum. Ama eğer söyleyeceklerim fikrinizi değiştirecekse, tehlikeye atılmaya değer. Jennifer’ın</span>
<span class="bold">babasıyla birlikte kaybolan bir bilgisayar disketini bulmamızda anahtar rol oynayacağını umuyoruz. </span></p><p class="calibre_1"><span class="bold">O diskette bir CİA soruşturması için yaşamsal önem taşıyan bilgiler var. İşte onu korumak için</span>
<span class="bold">elinizden geleni yapmanızı istememizin nedeni de bu.” </span></p><p class="calibre_1"><span class="bold">“Jennifer’ın disketten haberi var mı?” </span></p><p class="calibre_1"><span class="bold">“Olduğunu sanmam.” </span></p><p class="calibre_1"><span class="bold">“Öyleyse bulunmasında nasıl anahtar rol oynayacak?” “Bu da benim tahminim” dedi Kelso. “Disket</span>
<span class="bold">babasıyla birlikte ortadan kayboldu. Eğer Jennifer babasının başından neler geçtiğini, yolunun nasıl</span>
<span class="bold">olup da Alplerde bir buzula düştüğünü öğrenebilirse, disketi bulmamız için bir ipucuna ulaşmış </span></p><p class="calibre_1"><span class="bold">olabilir. Oysa disketin peşinde başkaları da var; üstelik bu başkalarının Jennifer’ı öldürmek</span>
<span class="bold">isteyeceklerinden kuşkulanmak bile abes olur.” “Bu da bana başka bir şeyi hatırlatıyor: disketteki</span>
<span class="bold">bilgiler ne?” </span></p><p class="calibre_1"><span class="bold">Kelso içini çekip, omuz silkti. “Özür dilerim Ryan. Ellerim bağlı” </span></p><p class="calibre_1"><span class="bold">“peki, disket nerede olabilir?” </span></p><p class="calibre_1"><span class="bold">“Bilemiyorum. Cesedi bulan Chuck McCaul adlı bir Amerikalı genç, hemen yanında da bir sırt</span>
<span class="bold">çantası görmüş. Çantanın içinde-]&lt;ilerin disketin nerede olduğu konusunda bilgi vereceğini ya da</span>
<span class="bold">cesette bir ipucu olabileceğini umuyorum. Şimdilik umut edip beklemekten başka bir şey</span>
<span class="bold">yapamıyoruz.” </span></p><p class="calibre_1"><span class="bold">“Bana sanki aradığınızı bulmak için Jennifer’ı kullanmak istiyormuşsunuz gibi geliyor.” </span></p><p class="calibre_1"><span class="bold">“istediğinizi düşünmekte serbestsiniz, hem sizinle tamamen farklı görüşte olduğumu da söyleyemem.” </span></p><p class="calibre_1"><span class="bold">Kelso’nun gözleri hiçbir şey açıklamıyordu ama Mark’ın o gözlerde gördüğü ani yakarış, neredeyse</span>
<span class="bold">adama acımasına neden olacaktı. “Bize yardım edecek misiniz Ryan? Sadece Jennifer’ı kurtarmak</span>
<span class="bold">için de olsa?” </span></p><p class="calibre_1"><span class="bold">“Bana kalırsa, Jennifer’la aramızdaki ilişkiyi yanlış yorumluyorsunuz. Tamam, yakın arkadaşız ama</span>
<span class="bold">ilişkimiz daha derin değil. Kaldı ki, anlayamadığım bir şey daha var. Onu izlemek için neden kendi</span>
<span class="bold">adamlarınızı kullanmıyorsunuz? Neden ben?” </span></p><p class="calibre_1"><span class="bold">“Jennifer’ın CIA’nin onu izlediği hakkında en ufak bir kuşkuya bile kapılmasını istemiyorum. Hem</span>
<span class="bold">ona zarar vermek isteyeceklerin, CİA kokusunu daha bir kilometre öteden alacaktan da kesin. Bu da</span>
<span class="bold">hem Jennifer’ı, hem de adamlarımı tehlikeye atar. Oysa siz, sadece bir polissiniz. Bunu küçümsemek</span>
<span class="bold">için söylemiyorum. Demek istediğim, gerçek bir arkadaşsınız, belki de Jennifer’ın güvenliğini düşünen</span>
<span class="bold">tek dostusunuz. Öte yandan da yeteneklerinden yararlanabileceğim, son derecede iyi eğitim görmüş </span></p><p class="calibre_1"><span class="bold">bir polis memurusunuz. Onu korumak, hareketlerini izlemek için gerektiği kadar yakınında</span>
<span class="bold">olabilirsiniz. Bu sırada da ben adamlarımı geri planda, yani kuşku uyandırmayacak kadar uzakta,</span>
<span class="bold">ancak gerek duyduğunuzda yardımınıza yetişecek kadar yakında bulundururum.” </span></p><p class="calibre_1"><span class="bold">“Bana da bir zarar gelebileceğini mi söylemek istiyorsunuz?” </span></p><p class="calibre_1"><span class="bold">Kelso’nun yüzünde ölgün bir tebessüm belirdi. “Gelmemesi için elimizden geleni yapacağız. Öte</span>
<span class="bold">yandan, iyi bir dedektif olduğunuzu, kendinizi koruyabileceğinizi de biliyorum. Tersi olsa, sizi bu işe</span>
<span class="bold">karıştırmak aklımdan bile geçmezdi.” </span></p><p class="calibre_1"><span class="bold">“Bütün bunlar bana hâlâ bir şey açıklamıyor, sorumu cevaplandırmıyor.” </span></p><p class="calibre_1"><span class="bold">Kelso gırtlağını temizledi. “Dürüst olmam gerekirse söyleyeyim: bu işin sizin için de tehlikeli</span>
<span class="bold">olabileceğinden kuşkum yok.” </span></p><p class="calibre_1"><span class="bold">“Öyleyse, karşımda neler bulacağımı bilmemin de yararı olurdu.” </span></p><p class="calibre_1"><span class="bold">“Sizin için tehlike oluşturabilecek insanların bütün polislik hayatınızda uğraşmak zorunda</span>
<span class="bold">kaldıklarınızdan çok daha acımasız olacaklarını bilin, yeter. Bu konuda bundan fazlasını gerçekten</span>
<span class="bold">anlatamam.” </span></p><p class="calibre_1"><span class="bold">Mark duraksadı. Kelso, “Size son bir kez soruyorum. Bana yardım edebilir misiniz Ryan?” dedi. </span></p><p class="calibre_1"><span class="bold">“Bilemiyorum. Belki. Ama şu anda üzerinde çalıştığım dosyalar var. Yüzbaşının beni…” </span></p><p class="calibre_1"><span class="bold">“Bir tatile ihtiyacınız olduğunu söylersiniz. Hasta olduğunuzu söylersiniz. Ne gerekirse, onu</span>
<span class="bold">söylersiniz. Eğer izin almakta gerçekten zorlanırsanız, bana haber verin, ben de perde gerisinden,</span>
<span class="bold">kimseye belli etmeden neler yapılabileceğini bir araştırının. Tabiî yüzbaşıya benim söylediklerimden,</span>
<span class="bold">işin içinde CIA’nin olduğundan ya da yapacaklarınızdan söz etmeyeceksiniz. Bunları arkadaşlarınıza</span>
<span class="bold">da anlatmayın, hatta köpeğinize bile.” </span></p><p class="calibre_1"><span class="bold">“Köpeğim yok.” </span></p><p class="calibre_1"><span class="bold">Kelso bilgiççe başını salladı. “Sizin yok, ama komşunuzun var, Douglas adında bir labrador. Ona bile</span>
<span class="bold">anlatmayacaksınız. Ne ona, ne duvardaki hamamböceklerine, ne de bodrumdaki farelere.” </span></p><p class="calibre_1"><span class="bold">“Evde fare mi var?” </span></p><p class="calibre_1"><span class="bold">Kelso belli belirsiz gülümsedi. “Korkarım, var. Tehditler savurmaktan gerçekten nefret ediyorum</span>
<span class="bold">Ryan, ama daha da nefret ettiğim, tehditlerimi tekrarlamak. Ama eğer bu konudan tek bir kişiye bile</span>
<span class="bold">bahsettiğinizi duyarsam, hayatınızın sonuna kadar boktan bir yan sokakta park cezası yazmanız için</span>
<span class="bold">elimden geleni yaparım. Tabiî eğer talihliyseniz.” </span></p><p class="calibre_1"><span class="bold">“Bunu daha önce de söylemiştiniz.” </span></p><p class="calibre_1"><span class="bold">Kelso gözlerini Mark’a dikti. “Evet?” </span></p><p class="calibre_1"><span class="bold">“Bir şeyler yapmaya çalışırım.” </span></p><p class="calibre_1"><span class="bold">Kelso soluğunu boşalttı. “Sizden beklediğim olumlu cevap bu değildi Ryan.” </span></p><p class="calibre_1"><span class="bold">“Söyledim size, önemli konular üzerinde çalışıyorum. Karakolda zaten personel açığı var. İşleri</span>
<span class="bold">ayarlamam birkaç gün alır.” </span></p><p class="calibre_1"><span class="bold">“Ama yapacaksınız, değil mi?” </span></p><p class="calibre_1"><span class="bold">“Sadece Jennifer için.” </span></p><p class="calibre_1"><span class="bold">Kelso hafiflemiş gibi bir soluk aldı. “Teşekkürler Ryan, yardımınıza gerçekten büyük önem</span>
<span class="bold">veriyorum.” </span></p><p class="calibre_1"><span class="bold">“Jennifer’ın büyük tehlikede olduğunu anlatırken, bana yalan söylemiyordunuz, değil mi?” </span></p><p class="calibre_1"><span class="bold">“Söylemiyordum Ryan” dedi Kelso kararlılıkla. “Ne kadar tehlikede olduğunu anlatamam.” </span></p><p class="calibre_1"><span class="bold">“Silahım olacak mı?” </span></p><p class="calibre_1"><span class="bold">“Tabiî.” </span></p><p class="calibre_1"><span class="bold">“.Eğer Jennifer’ı ona eşlik etmeme razı edersem daha iyi olacağını söylemiştiniz. Yani, ona doğrudan</span>
<span class="bold">birlikte gitmeyi mi önereyim?” </span></p><p class="calibre_1"><span class="bold">Kelso başıyla onayladı. “Yine de dikkatli davranın, fazla ısrar etmeye kalkmayın. Ne Jennifer’ın</span>
<span class="bold">kuşkulanmasını, ne de ona gerçek nedeninizi söylemek durumunda kalmanızı istiyorum. Sözü konuya</span>
<span class="bold">öylesine bir getirirsiniz. Gidip cesedi teşhis etmesi gerektiğinde moral ve duygusal desteğe ihtiyacı</span>
<span class="bold">olabileceğini düşündüğünüzü, onun için bir dostu olarak onunla birlikte gelmeyi önerdiğinizi</span>
<span class="bold">söylersiniz. Eğer hayır derse, o zaman onu izlemek zorunda kalırsınız. Daha önce de gizli takip</span>
<span class="bold">yaptığınız için, onu izlemeniz çok güç olmayacaktır, öyle değil mi?” </span></p><p class="calibre_1"><span class="bold">“öyle.” </span></p><p class="calibre_1"><span class="bold">“Demek yüzünüzü görünmez kılmakta fazla zorlanmayacaksınız. En basit bir kılık değişikliğinin bile</span>
<span class="bold">çoğu zaman mucizeler yarattığını bildiğinizden kuşkum yok.” </span></p><p class="calibre_1"><span class="bold">“Peki, ya Jennifer beni görürse? Birden Avrupa’da ortaya çıkmam çok kuşkulu görünmeyecek mi?” </span></p><p class="calibre_1"><span class="bold">“Bunu o zaman düşünürüz. Ama bence en iyisi ona doğrusunu söylemek ve onun hakkında</span>
<span class="bold">endişelendiğinizi anlatmak olacaktır. İşinizden izin aldığınızı, onun bu zor anında yanında olabilmek</span>
<span class="bold">için yolculuğa karar verdiğinizi söylersiniz. Ona gerçeğin dışında, ne söylemek gerekiyorsa, onu</span>
<span class="bold">anlatırsınız. Ama yakalansa-nız bile, sonrasında da yanında kalabilmenizi sağlamanız gerekecektir.” </span></p><p class="calibre_1"><span class="bold">“Bana inanacağını gerçekten düşünüyor musunuz?” </span></p><p class="calibre_1"><span class="bold">“O anda bunun fazla bir önemi olmaz zaten. Artık ortaya çıktığınıza göre, onu izlemeye ve korumaya</span>
<span class="bold">devam edersiniz. Hem bir konuda anlaşalım: orada bulunmanızın tek sebebi, onu korumaktır.” </span></p><p class="calibre_1"><span class="bold">“Jennifer’a sadece tehlikede olduğunu söyleseniz, bütün bunlar o kadar kolaylaşırdı ki.” </span></p><p class="calibre_1"><span class="bold">Kelso kafasını salladı. “İmkânı yok Ryan. Önemli olan ne Jennifer’ın, ne de başka herhangi birinin</span>
<span class="bold">CIA’nin bu işin içinde olduğundan haberi olması. Eğer CIA’nin ilgisi ortaya çıkarsa, eminim</span>
<span class="bold">Jennifer’ı çok daha büyük tehlikeye atmış, disketi bulma ihtimalini de yok etmiş oluruz.” </span></p><p class="calibre_1"><span class="bold">“Öyleyse, benden tam olarak ne yapmamı istiyorsunuz?” </span></p><p class="calibre_1"><span class="bold">Kelso elini ceketinin cebine soktu, çıkardığı zarfı Mark’a uzattı. </span></p><p class="calibre_1"><span class="bold">“Nedir bu?” </span></p><p class="calibre_1"><span class="bold">“Uçak biletleri, sizin adınıza düzenlenmiş. Tarihleri açık, business sınıfı.” </span></p><p class="calibre_1"><span class="bold">“Önerinizi kabul edeceğimden bu kadar emindiniz demek?” </span></p><p class="calibre_1"><span class="bold">“Hayır, sadece kabul ederseniz diye hazırlatmıştım” dedi Kelso. “Zarfta cep telefonumun numarası</span>
<span class="bold">da var. Jennifer’la konuştuktan sonra beni arayın. Lütfen ona eşlik etmenize razı etmeye çalışın,</span>
<span class="bold">böylesi işleri çok daha kolaylaştırır. Masraflarınız için de bir şeyler ayırdık, nakit olarak beş bin</span>
<span class="bold">dolar. Bir de, adınıza hazırlanmış bir Visa kredi kartı. Siz sadece arkasını imzalayın ve yapmak</span>
<span class="bold">zorunda kalacağınız masraflara sakın aldırmayın. Bu kart kullanacağınız her yerde ve her meblağ </span></p><p class="calibre_1"><span class="bold">için geçerli olacak. Tabiî Sam Amca’yı mutlu edebilmek için, yapacağınız harcamaların makbuzlarını</span>
<span class="bold">getirirseniz sevinirim.” </span></p><p class="calibre_1"><span class="bold">Mark elindeki zarfa baktı. “Anlaşılan, her şeyi en ince ayrıntısına kadar düşünmüşsünüz.” </span></p><p class="calibre_1"><span class="bold">“Daha önce İsviçre’ye gitmiş miydiniz Ryan?” </span></p><p class="calibre_1"><span class="bold">“Sadece düşümde.” </span></p><p class="calibre_1"><span class="bold">“Bayılacaksınız.” </span></p><p class="calibre_1"><span class="bold">İsviçre, 17.00 </span></p><p class="calibre_1"><span class="bold">Chuck McCaul Furka geçidinin seyir çıkıntısının üzerinde durup, “Nefes kesici!” diye düşündü. </span></p><p class="calibre_1"><span class="bold">Akşamın bu saatinde, dağlar muhteşem görünüyordu. Gözlerinin önünde, çıkıntının granit</span>
<span class="bold">duvarlarının ötesinde, solgun öğleden sonrası güneşi ile pembe ve kızıl renklere bürünmüş göğün</span>
<span class="bold">altında tepeleri karla kaplı girintili çıkıntılı zirveler ufku kaplıyordu. Aşağılarda, geçidin dik ve</span>
<span class="bold">dönemeçli yolundan tırmanan Audi’yi gördü. </span></p><p class="calibre_1"><span class="bold">Kendi kiralık Renault’su hemen yakındaydı; seyir çıkıntısının hemen kenarında, mevsiminde buraya</span>
<span class="bold">gelen turistlere hatıra eşyası satmak için kurulmuş barakanın kepenkleri indirilip kilitlendiğinden</span>
<span class="bold">etraf ıssız, McCaul de yalnızdı. Furka buzulu mavi buzdan geniş bir vaha gibi, dükkânın ardında</span>
<span class="bold">uzanıyordu. Turistler için buzulda delikler açılmıştı; birkaç frank karşılığında bu deliklere girebilir,</span>
<span class="bold">penguen kıyafeti giymiş birkaç salakla birlikte hatıra fotoğrafı çektirebilirdiniz. McCaul’ün de</span>
<span class="bold">düşündüğü gibi, İsviçre’de o sıkıcı hayvanat bahçesinden başka bir yerde penguene</span>
<span class="bold">rastlanamayacağını hatırlayınca, aptalca bir şey. </span></p><p class="calibre_1"><span class="bold">Korkunç terk edilmişlik duygusuna, kemiklerini sızlatan soğuğa rağmen, burada bulunmanın keyfini</span>
<span class="bold">çıkarıyor, derin soluklar alıyordu. Dolambaçlı yolun beş kilometre aşağısında, görkemli granit</span>
<span class="bold">duvarlarıyla kışlaya benzeyen Furka Pass Oteli dikiliyordu. Otel geçen yüzyılda, havası temiz ve kuru</span>
<span class="bold">mekânlarda sanatoryum inşa etmenin moda olduğu yıllarda yapılmıştı, ama yılın bu mevsiminde</span>
<span class="bold">içinde in cin top oynuyor, Audi’nin dışında da bir turist otobüsü ya da otomobil görünmüyordu. </span></p><p class="calibre_1"><span class="bold">Audi sonunda taşlı ve dönemeçli yolu aşıp, Renault’unun arkasında durdu. Su geçirmez yeşil</span>
<span class="bold">kumaştan kalın bir parka giymiş, omzunda Nikon marka bir fotoğraf makinesi, arabadan</span>
<span class="bold">gülümseyerek inen adam yaklaşıp elini uzattı. “Bay McCaul? Ben Zürich Express’ten bağımsız</span>
<span class="bold">gazeteci Emil Hartz. Gerçekten de soğuk bir akşam. Daha sıcak bir yerde buluşamadığımız için</span>
<span class="bold">bağışlayın.” </span></p><p class="calibre_1"><span class="bold">Hartz “w” sesini “v” gibi telaffuz etmesine rağmen, kusursuz bir İngilizce konuşuyordu. McCaul</span>
<span class="bold">omuz silkti. “Bir yarık yakınında fotoğraflar çekmek istediğinizi söylemiştiniz sanırım.” </span></p><p class="calibre_1"><span class="bold">“Doğru, söylemiştim. Hatta burasının da tam aradığımıza uygun yer olacağını düşünmüştüm ama çok</span>
<span class="bold">soğuk.” </span></p><p class="calibre_1"><span class="bold">“Buraya kış ortasından gelmelisiniz” dedi McCaul. “O zaman hava bir kutup ayısının taşaklarını</span>
<span class="bold">donduracak kadar soğuk olur.” </span></p><p class="calibre_1"><span class="bold">Beriki sırıttı. Uzun boylu ve gözlüklüydü, yakından bakınca, kafasına hiç de uymamış bir peruka</span>
<span class="bold">olduğu anlaşılan gür siyah saçları vardı. McCaul, “Benden istediğiniz nedir?” diye sordu. </span></p><p class="calibre_1"><span class="bold">Hartz gülümsedi. “Buzulun erişilemez olduğunu görünce, sizi buzun üzerinde dururken gösterecek</span>
<span class="bold">birkaç fotoğrafın da yeterli olacağını düşünüyorum; okuyucu aradaki farkı anlamaz.” </span></p><p class="calibre_1"><span class="bold">Buzulun bittiği yeri gösterdi. Donmuş buzdan beyaz bir çeşme, gerçekten ürkütücü bir uçurumun</span>
<span class="bold">üzerine eğilmişti. Oradan da aşağıya, derin Furka Vadisi’nin dibine, üç yüz elli metrelik bir uçurum. </span></p><p class="calibre_1"><span class="bold">“Saygısızlık etmek istemem efendim, ama orası çok tehlikeli. Üstelik emniyet avadanlıklarımı da</span>
<span class="bold">getirmedim.” </span></p><p class="calibre_1"><span class="bold">Hartz gülümsedi. “Endişelenmeyin, tehlikeli olmaması için elimden geleni yapacağım. Ama</span>
<span class="bold">okuyucular için çarpıcı bir resim istiyorum, anlıyorsunuz ya, ‘Buzulda bir ceset bulan Amerikalı</span>
<span class="bold">dağcı Chuck McCaul’ gibi bir şey. Arka planda buzla, fotoğraf harika olur.” </span></p><p class="calibre_1"><span class="bold">McCaul bir an düşünüp, yeniden omuz silkti. “Tamam. Otele telefon ettiğinizde, bir ücretten söz</span>
<span class="bold">etmiştiniz. Aklınızdan nasıl bir rakam geçiyor?” </span></p><p class="calibre_1"><span class="bold">Hartz gülümseyip, cebinden bir defter çıkardı. “Bunu sonra konuşuruz. Şimdi, anlatın bana,</span>
<span class="bold">bulduğunuz o adamda gözünüze çarpan bir tuhaflık var mıydı?” </span></p><p class="calibre_1"><span class="bold">“Ölüydü.” </span></p><p class="calibre_1"><span class="bold">Hartz belli belirsiz sırıttı. “Cesette bir tuhaflık gördünüz mü, demek istedim.” </span></p><p class="calibre_1"><span class="bold">“Bir şey görmedim. Ceset buzların içindeydi.” </span></p><p class="calibre_1"><span class="bold">“Polis cesette bir şeyler buldu mu? Kâğıt, belge falan?” </span></p><p class="calibre_1"><span class="bold">“Pek bilemeyeceğim. Tek öğrendiğim, adının Paul March olduğu. Bana kalırsa, ceplerini ve</span>
<span class="bold">elbiselerini araştırmak için adamın buzlarının çözülmesini beklemiş olmalılar. Ama yarıkta bir sırt</span>
<span class="bold">çantası buldum, cesedin hemen yakınında.” </span></p><p class="calibre_1"><span class="bold">Hartz konuyla kesinlikle ilgilenmişti. “Devam edin.” </span></p><p class="calibre_1"><span class="bold">“İçinde bir evrak cüzdanı ve bir tabanca vardı.” </span></p><p class="calibre_1"><span class="bold">“Öyle mi?” Hartz kaşlarını çatıp, defterine bir şeyler çiziktirdi. “Cüzdanda ne vardı?” </span></p><p class="calibre_1"><span class="bold">“Adamın adına, Paul March adına çıkarılmış bir pasaport.” </span></p><p class="calibre_1"><span class="bold">“Hepsi bu kadar mı?” </span></p><p class="calibre_1"><span class="bold">“Bir de sanırım birkaç giyecek. Bence soruşturmadan sorumlu kişiden, Yüzbaşı Caruso’dan çok daha</span>
<span class="bold">etraflı bilgi alabilirsiniz.” </span></p><p class="calibre_1"><span class="bold">“Cesette gözünüze çarpan başka bir özellik yok muydu?” </span></p><p class="calibre_1"><span class="bold">“Hayır, buzun arasından pek bir şey göremedim.” </span></p><p class="calibre_1"><span class="bold">“Okuyucularımızı bilgilendirmek açısından soruyorum Bay McCaul, kaç yaşındasınız?” </span></p><p class="calibre_1"><span class="bold">“Yirmi bir.” </span></p><p class="calibre_1"><span class="bold">“Nerede oturuyorsunuz?” </span></p><p class="calibre_1"><span class="bold">“New York’ta.” </span></p><p class="calibre_1"><span class="bold">“Size yazının bir nüshasını gönderebilmem için adresinizi verir misiniz?” </span></p><p class="calibre_1"><span class="bold">McCaul adresini yazdırdı. Hartz gülümseyip, “New York’a birkaç kere gittim” dedi. “Harika bir</span>
<span class="bold">şehir. Ailenizle birlikte mi oturuyorsunuz?” </span></p><p class="calibre_1"><span class="bold">“Sadece babamla.” </span></p><p class="calibre_1"><span class="bold">“O da sizin gibi dağcı mı?” </span></p><p class="calibre_1"><span class="bold">“Hayır, özel dedektif.” </span><a href="http://www.cizgiliforum.com"><span class="bold"><span class="calibre_2"><span class="underline"> www.cizgiliforum.com </span></span></span></a></p><p class="calibre_1"><span class="bold">“Öyle mi? Ne ilginç.” Hartz yazmayı bitirip, defterini cebine tıkıştırdı. “Tamam, şimdi de birkaç</span>
<span class="bold">resim çekelim.” </span></p><p class="calibre_1"><span class="bold">McCaul uçurumun kenarını izleyerek, adamın peşinden yarığa yürüdü. Hartz Nikon’u çalıştırarak</span>
<span class="bold">ışığı kontrol etti. Güneş hızla kayboluyor, sanki ufukta milyonlarca ateş buluşuyormuş gibi, pembe</span>
<span class="bold">ışığıyla dağlan yalıyordu. McCaul uçurumun bu kadar kenarında durmaktan hoşlanmadı. Hele son</span>
<span class="bold">kazadan beri. Doğrusuna söylemek gerekirse, o kazadan beri donuna dolduracak kadar korkuyor,</span>
<span class="bold">dağcılıktan ürküyordu. Donmuş buzul suyu beş metre kadar ötede gözden kayboluyor, geçidin dibine</span>
<span class="bold">düşüyordu. Epeyce tehlikeli, oğlum. Burada ayağın kaymaya görsün, işin bitik demektir, hem de</span>
<span class="bold">kökünden. Yeterince yürüdüğüne kanaat getirdi. “Burası iyi mi?” </span></p><p class="calibre_1"><span class="bold">“Harika. Sadece parmağınızla yangı gösterin.” Hartz bir iki resim çekti. “Şimdi gerileyin, azıcık</span>
<span class="bold">gerileyin Bay McCaul. Ve lütfen gülümsemeye çalışın. Öyle boş boş değil, sanki biraz hoşlanmış gibi</span>
<span class="bold">gülümseyin.” </span></p><p class="calibre_1"><span class="bold">Biraz hoşlanmış gibi mi? Birkaç adım arkanda üç yüz metrelik bir uçurumun kenarı varken, insan</span>
<span class="bold">nasıl hoşlanmış gibi yapar? McCaul aşağıya, Furka geçidine bakıp, asabice söylendi: “Bu kadarı</span>
<span class="bold">bence yeter efendim.” </span></p><p class="calibre_1"><span class="bold">“Harika, harika. Bu kez bir yeri işaret etmek yok, sadece kameraya bakın, yeter. İşte böyle, sakın</span>
<span class="bold">kıpırdamayın.” </span></p><p class="calibre_1"><span class="bold">McCaul hareketsiz bekledi. Hayatında ilk kez, fotoğrafı gazeteye basılacaktı. Daha bu sabah telefonda</span>
<span class="bold">bundan babasına bahsetmiş, o da epeyce şaşırmıştı. </span></p><p class="calibre_1"><span class="bold">Hartz bir iki resim daha çektikten sonra McCaul’ün yanma yürüdü ve “Bence bu kadarı yeter” dedi. </span></p><p class="calibre_1"><span class="bold">“Verdiğiniz bilgi çok işe yarayacak.” </span></p><p class="calibre_1"><span class="bold">“Biraz önce sözünü ettiğiniz ücret ne olacak?” </span></p><p class="calibre_1"><span class="bold">Hartz cevap vermeden önce ıssız vadiye düşüncelice ve uzun uzun baktı, sonra gözlerini kaldırıp,</span>
<span class="bold">gülümsedi. “Oh, maalesef ücret falan yok.” </span></p><p class="calibre_1"><span class="bold">McCaul şaşkındı. “Hiç… Hiçbir şey anlamıyorum.” </span></p><p class="calibre_1"><span class="bold">“Anlamadığınızdan eminim, zaten bütün bu işler oldukça karmaşık. Üstelik siz de, hiç tanımadığı</span>
<span class="bold">biriyle böylesine ıssız bir yerde buluşmayı kabul edecek kadar aptal birisiniz, öyle değil ini?” </span></p><p class="calibre_1"><span class="bold">McCaul Hartz’ın artık “w” sesini “v” gibi telaffuz etmediğini fark etti. Artık konuşmasında belirgin</span>
<span class="bold">bir özellik yoktu. Bir de, Hartz’ın gözlerinde aniden dondurucu bir bakış gördü. Beyninde bir şeyler</span>
<span class="bold">çakarken, asabice, “Gazeteci… Gazeteci falan değilsiniz, değil mi?” diye sordu. </span></p><p class="calibre_1"><span class="bold">“Kesinlikle değilim.” </span></p><p class="calibre_1"><span class="bold">McCaul’ün yüzü küle kesti. “Hey, ne yapmak istiyorsunuz?” Hartz’ın elleri şimşek gibiydi. </span></p><p class="calibre_1"><span class="bold">McCaul’ün dengesini yitirmesi için ufacık bir itme bile yetti. Sırtüstü devrildi, buzların üzerinden</span>
<span class="bold">uçuruma doğru kaydı, yarın kenarından elleriyle havayı avuçla-maya çalışarak bir taş gibi düşerken,</span>
<span class="bold">çığlığı dağlarda yankılandı. Hartz gülümsedi. “Ne yazık ki, düşüyorsunuz.” </span></p><div class="mbp_pagebreak" id="calibre_pb_11"></div>
</div></body>
</html>
