<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">69 </span></span></p><p class="calibre_1"><span class="bold">Mark JFK geliş terminalinin önünde durmuş, Kelso’nun üç yabancıyla; koyu renk döpiyes giymiş </span></p><p class="calibre_1"><span class="bold">sarışın bir kadın ve biri kızıl saçlı, diğeri saçını alabros kestirip güneş gözlüğü takmış iki erkekle</span>
<span class="bold">hararetli tartışmasını izliyordu. Mark adamların CİA’ dan olduklarını tahmin ediyor, konuşulanları</span>
<span class="bold">duymamakla birlikte, Kelso’nun üçünü de fırçaladığını anlıyordu. Kelso ardından havlar gibi bir dizi</span>
<span class="bold">küfür sıraladı, grup terminalin içine dağılınca da Mark’ın yanma varıp sıkıntıyla “Adamın biri</span>
<span class="bold">gümrük salonundaki güvenlik kapısını açmış; bizimkiler de oradan sıvışmış” dedi. </span></p><p class="calibre_1"><span class="bold">“Hangi adam?” </span></p><p class="calibre_1"><span class="bold">Kelso öfkeyle dişlerini gıcırdattı. “Nereden bileyim? Kimse yüzünü görmemiş ki. Herkes olabilir. </span></p><p class="calibre_1"><span class="bold">Salak bir havalimanı görevlisi de, kaçışlarına yardım etmeye çalışan birisi de.” </span></p><p class="calibre_1"><span class="bold">“Hâlâ binadalar mı sence?” </span></p><p class="calibre_1"><span class="bold">“Bilmiyoruz, ama fazla uzaklaşmış olamazlar. Terminali aramamız gerekecek.” </span></p><p class="calibre_1"><span class="bold">Grimes ile Fellows birden görününce, Kelso onları yanına çağırdı. “Otoparklara bakın. Ötekiler</span>
<span class="bold">terminali ve taşıt kuyruklarını arayacak. Ben de kiralık araba ve limuzin acenteleriyle ilgileneyim. On</span>
<span class="bold">beş dakika sonra, yine burada buluşalım.” </span></p><p class="calibre_1"><span class="bold">İki adam koşarak uzaklaşırken, Kelso Mark’a “Barlara, restoranlara ve erkek tuvaletlerine bak” </span></p><p class="calibre_1"><span class="bold">dedi. “Kılık değiştirmiş olabilirler, onun için gözünü dört aç. Eğer onları on beş dakika içinde</span>
<span class="bold">bulamazsan, aynı şey senin için de geçerli, buraya gelirsin.” </span></p><p class="calibre_1"><span class="bold">“Ya havalimanından çoktan ayrılmışlarsa?” </span></p><p class="calibre_1"><span class="bold">Kelso’nun yüzü kıpkırmızıydı. “Benimle uğraşma Ryan. Tansiyonum zaten fırladı.” </span></p><p class="calibre_1"><span class="bold">Mark yürüyen merdivenlere binip asmakata çıktı, dolu restoran masalarının arasından geçti. Öğle</span>
<span class="bold">yemeği yiyen aileler, arada bir fincan kahve içmeye çalışan transit yolcular ve işadamları… Ancak</span>
<span class="bold">Jennifer ile McCaul’ü uzaktan yakından andıracak kişilerden en ufak bir iz yoktu. Ardından bara</span>
<span class="bold">baktı, oradan da yakındaki tuvaletlere ve kafe bölümüne. Aradıklarını bulamadı. </span></p><p class="calibre_1"><span class="bold">Umumî telefonun önünden geçerken, ona arkası dönük, ahizenin üzerine kapanmış bir adamı fark</span>
<span class="bold">etti. Başında siyah bir şapka vardı ve McCaul’le aynı ölçülere sahipti ama yüzünü dönünce, Mark</span>
<span class="bold">adamın altmışlarında olduğunu, beyaz papaz yakası taktığını ve gri sakalı bulunduğunu gördü. Kılık</span>
<span class="bold">değişikliği de olsa, McCaul değildi. McCaul ile Jennifer nereye kaybolmuş olabilir? </span></p><p class="calibre_1"><span class="bold">Asmakatta, yüz metre kadar önünde, bir yolcu denizinin içinde aradıklarını bulmaya çabalayan</span>
<span class="bold">sarışın kadın ile kızıl saçlı arkadaşını gördü. Anlaşıldığı kadarıyla, onların da talihi pek yaver</span>
<span class="bold">gitmemişti. Mark geriye dönerken papazın telefonu yerine bırakıp uzaklaştığını fark etti. Birden</span>
<span class="bold">bunun Garuda’ya telefon etmek için son yirmi dört saatten beri ilk fırsatı olduğunu hatırladı. Umumî</span>
<span class="bold">telefonun yanına varıp, bozukluk bulmak için ceplerini karıştırdı. </span></p><p class="calibre_1"><span class="bold">Gamda telefona ikinci çalışta cevap verdi. “Tanrım, hangi cehennemdesin Mark? Beni arayacaktın</span>
<span class="bold">hani?” </span></p><p class="calibre_1"><span class="bold">“JFK geliş salonundayım. Buraya yirmi dakika önce geldim ve işler birden karmakarışık oldu, onun</span>
<span class="bold">için iyi dinle, çünkü fazla zamanım yok. İstediğimi yapıp, Moskaya çetesi hakkında bilgi toplayabildin</span>
<span class="bold">mi?” </span></p><p class="calibre_1"><span class="bold">“Evet, Danny Flynn’la görüştüm. Moskayalar tam senin söylediğin gibi. Hiç göze batmıyorlar ve</span>
<span class="bold">genellikle denizaşırı çalışıyorlar.” </span></p><p class="calibre_1"><span class="bold">“Dinliyorum.” </span></p><p class="calibre_1"><span class="bold">“Sonra da dediğini yaptım ve McCaul’ün geçmişini araştırdım. Özel dedektiflik kaydından ve</span>
<span class="bold">ehliyetinden fotoğraflarını çıkarıp, Long îsland’daki evine gittim. Her şey yasal görünüyor ama ne</span>
<span class="bold">olduğunu pek anlamadığım pis bir koku var.” </span></p><p class="calibre_1"><span class="bold">“Ne kokusu?” </span></p><p class="calibre_1"><span class="bold">“Telefonda olmaz Mark. Buluştuğumuzda anlatırım. Benim de cevaplanması gereken sorularım var,</span>
<span class="bold">onun için oturup konuşmamız lazım.” </span></p><p class="calibre_1"><span class="bold">“Lou, lütfen…” dedi Mark umutsuzca. “Anlamıyorsun.” </span></p><p class="calibre_1"><span class="bold">“Haklısın, anlamıyorum, onun için ne zaman açıklayacaksın? </span></p><p class="calibre_1"><span class="bold">Senin için bunca terledikten sonra, sanırım bir açıklamayı hak ettim. Hem bu kahrolası dosyayı önce</span>
<span class="bold">kimin incelediğini de unutmayalım.” </span></p><p class="calibre_1"><span class="bold">“Sana ilk fırsatta anlatırım ama lütfen Lou, ne kokusu aldığını anlat. Gerçekten bilmem gerek.” </span></p><p class="calibre_1"><span class="bold">Garuda içini çekti. “McCaul’ün İsviçre’ye geçen salı gittiğini söylemiştin.” </span></p><p class="calibre_1"><span class="bold">“Eee, ne olmuş?” </span></p><p class="calibre_1"><span class="bold">“Komşularından birine kalırsa, McCaul pazar günü koyu renk bir Buick’le gelen iki kişi tarafından</span>
<span class="bold">alınıp, havalimanına götürülmüş. Demek ki İsviçre’ye en geç pazartesi sabahı gelmiş olması</span>
<span class="bold">gerekiyor; oysa sen salı günü geldiğini söylüyorsun. Programında koca bir gün eksik. Bunun mantıklı</span>
<span class="bold">bir açıklaması var mı?” </span></p><p class="calibre_1"><span class="bold">“Yok.” </span></p><p class="calibre_1"><span class="bold">“Bence de yok. Onu gelip alanlar, her kimse, dostları da olabilir, ama McCaul’ün bürosuyla aynı</span>
<span class="bold">koridorun üzerinde sekreterlik hizmetleri veren bir yer var ve oradaki kadın da McCaul’ün İsviçre’ye</span>
<span class="bold">pazar akşamı uçmak için yer ayırttığından emin olduğunu söyledi. Ben de JFK’ de çalışan bir hanım</span>
<span class="bold">arkadaşımdan yolcu listelerini kontrol etmesini istedim. McCaul’ün pazar akşamı için yaptırdığı</span>
<span class="bold">rezervasyon uçağın kalkmasından bir saat önce iptal edilip, bir sonraki güne ertelenmiş; yani adam</span>
<span class="bold">gerçekten de Zürich’e salı sabahı varmış. Burada yolunda gitmeyen bir şeyler var gibi geliyor bana.” </span></p><p class="calibre_1"><span class="bold">Mark’ın kafası fazla mesai yapıyordu. “Bana da öyle gelmeye başladı. Hepsi bu mu?” </span></p><p class="calibre_1"><span class="bold">“Bu kadar” dedi Garuda. “Şimdi de sen bana neler döndüğünü anlatmaya başlasan?” </span></p><p class="calibre_1"><span class="bold">Mark birden yürüyen merdivenlerden çıkan sarışın kadın ile kızıl saçlı adamı gördü. Peşlerinde</span>
<span class="bold">Grimes’la yanından geçtikleri herkesin yüzüne bakıyorlardı. “Dinle, gitmem gerek Lou.” </span></p><p class="calibre_1"><span class="bold">“Hey, bir dakika bekle, bu hiç de hoş değil” diye isyan etti Garuda. “Oysa ben de birlikte çalıştığımızı</span>
<span class="bold">düşünmeye başlamıştım. Sanki kendi başıma araştırma yapmışım gibi. Hem bir şey söyleyeyim mi? </span></p><p class="calibre_1"><span class="bold">Galiba March konusunda bir ipucu buldum.” </span></p><p class="calibre_1"><span class="bold">“Ne ipucu?” </span></p><p class="calibre_1"><span class="bold">“Biz salak polislerin zamanında hiç düşünemedikleri bir şey. Prime’ın sahipleri, kara para kokan</span>
<span class="bold">Caymanlı bir paravan şirketti. Açık söylemek gerekirse, Doğu Avrupa mafyasının kara parası. Senin</span>
<span class="bold">de koku almaya çalıştığın açı, bu. Öyle değil mi? Bunun belki de Paul March’ın kaybolmasıyla bir</span>
<span class="bold">ilgisi olabileceğini dü </span></p><p class="calibre_1"><span class="bold">sunuyordun. Moskayalı Kızıl Mafya çeteleriyle bir alışverişi olduğunu. Ama McCaul denen bu özel</span>
<span class="bold">detektifin bütün bu işlerdeki payı ne, eğer anlıyorsam ne olayım.” </span></p><p class="calibre_1"><span class="bold">Mark sessiz kaldı, ardından, “Lou, bu konuda gerçekten konuşamam” dedi. </span></p><p class="calibre_1"><span class="bold">Garuda’nın sesindeki kızgınlığı duydu. “Ne düşünüyorum, biliyor musun? Belki de bu dosyayı tek</span>
<span class="bold">başıma götürmenin zamanı geldi diyorum. Çünkü senden hiç yardım görmedim. Onun için, s r git.” </span></p><p class="calibre_1"><span class="bold">Garuda telefonu kapattı. Mark Grimes ile ötekilerin birbirlerinden ayrıldıklarını, hâlâ yolcuların</span>
<span class="bold">yüzlerine baktıklarını görüyordu. Onu görmüş olabilirler miydi? </span></p><p class="calibre_1"><span class="bold">“Garuda işin Cayman Adaları açısını nereden buldu?” diye düşündü. Üstelik McCaul hakkında</span>
<span class="bold">duydukları onu içten içe rahatsız ediyordu. Terliyordu, şaşkındı, kendini kâbusumsu bir bilmecenin</span>
<span class="bold">ortasında hissediyordu ve içinde buralardan kaçmak için çılgınca bir istek vardı. Birden, hem vücut,</span>
<span class="bold">hem de duygusal olarak ne denli bitkin olduğunu fark etti, ama Jennifer’ı bulmasının şart olduğunu</span>
<span class="bold">da biliyordu. Ne olursa olsun, onu bulmalıydı. Ama önce, Kelso’nun yapması gereken bir açıklama</span>
<span class="bold">vardı. Öfkesi giderek kabarırken, yürüyen merdivenlerden inip, çıkışa yöneldi. </span></p><p class="calibre_1"><span class="bold">70 </span></p><div class="mbp_pagebreak" id="calibre_pb_67"></div>
</div></body>
</html>
