<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">I </span></span></p><p class="calibre_1"><span class="bold">McCaul arabanın farlarını yaktı. Henüz akşamın beşiydi ama güneş tepelerinde asılı yoğun bulutların</span>
<span class="bold">ardına saklanmıştı. Yarım saatten beri yoldaydılar. Manhattan’a yaklaştıklarında, Jennifer ufku</span>
<span class="bold">kaplayan gökdelenler çizgisini gördü. New York’ta olduğuna inanmakta hâlâ zorlanıyor,</span>
<span class="bold">kurtulabildiğine, bunca şanslı olabileceğine inanamıyordu. JFK’den ayrılalı beri dakikada bir</span>
<span class="bold">omzunun üzerinden arkasına bakmıştı; yoğun akşam trafiğinde izlenip izlenmediklerini anlamak</span>
<span class="bold">gerçekten imkânsızdı. </span></p><p class="calibre_1"><span class="bold">“Kuşkulanmaktan vazgeç Jennifer. Bu kez ektik onları.” </span></p><p class="calibre_1"><span class="bold">“Nasıl bu kadar emin olabiliyorsun? Nereye gittiysek buldular bizi.” </span></p><p class="calibre_1"><span class="bold">“Dikiz aynasından arkamızı kolladım. Peşimizde kimse yok.” </span></p><p class="calibre_1"><span class="bold">Jennifer McCaul’ün haklı olmasına dua etti. Gök giderek karardı, bulutlar New York’un bir fırtınaya</span>
<span class="bold">hazırlanması gerektiğini belli ediyordu. “Neden bu yöne gidiyoruz?” </span></p><p class="calibre_1"><span class="bold">“Bunun Long Beach’e gitmek için en kestirme yol olduğunu sanıyordum.” </span></p><p class="calibre_1"><span class="bold">“Frank, önce Bobby’yi görmem gerek. Onu görmeyeli günler oldu ve iyi olduğundan emin olmam</span>
<span class="bold">lazım. Cauldwell yolumuzu sadece on dakika uzatır. Lütfen.” </span></p><p class="calibre_1"><span class="bold">McCaul sabırsızlığını belli edercesine içini çekti. “Tamam ama arabayı kullanabilecek misin?” </span></p><p class="calibre_1"><span class="bold">“Ne olacak?” </span></p><p class="calibre_1"><span class="bold">“Bazı şeyler düşünmek zorundayım, bir de bir telefon etmem gerekiyor.” </span></p><p class="calibre_1"><span class="bold">“Kime?” </span></p><p class="calibre_1"><span class="bold">“Bir arkadaşıma.” Arabayı yolun kenarına çekip indi, Jennifer da direksiyonun başına geçti. McCaul</span>
<span class="bold">yan koltuğa oturdu. Jennifer hareket etmeye hazırlanırken, beriki uzandı, torpido gözünü açtı. </span></p><p class="calibre_1"><span class="bold">Jennifer torpido gözünün ampulünün ışığında otomatik bir tabancayla bir de cep telefonu gördü. </span></p><p class="calibre_1"><span class="bold">McCaul tabancayı çıkarıp kucağına koydu, ardından da cep telefonunun tuşlarına bastı. </span></p><p class="calibre_1"><span class="bold">Jennifer gözlerini tabancaya dikti. “Orada… Orada tabanca ne arıyor?” </span></p><p class="calibre_1"><span class="bold">“Bir dakika sus.” </span></p><p class="calibre_1"><span class="bold">“Anlamı?” </span></p><p class="calibre_1"><span class="bold">“Sana sus dedim.” Telefonu kulağına götüren McCaul terliyor, baskı altındaymış gibi duruyordu. </span></p><p class="calibre_1"><span class="bold">Jennifer hattın öbür ucundan gelen belli belirsiz tıkırtıyı işitti ama McCaul’ün kiminle konuştuğunu</span>
<span class="bold">anlayamadı. “Benim. Cove End’e geliyorum. Yarım saat sonra orada buluşalım.” </span></p><p class="calibre_1"><span class="bold">Telefonu kapattığında, Jennifer aklı karışmış gibi yüzüne baktı. Birden içine bir şeylerin tümüyle ters</span>
<span class="bold">gittiği sezgisi yerleşiver-di: McCaul tamamen farklı biriydi şimdi. Tabancayı alırken, sesinde buz gibi</span>
<span class="bold">bir şey vardı. “Arabayı çalıştır.” </span></p><p class="calibre_1"><span class="bold">“Frank? Frank, ne oldu?” </span></p><p class="calibre_1"><span class="bold">“Bana Frank demekten de vazgeç. Şimdi dediğimi yap. Arabayı çalıştırıp Long Beach’e doğru yola</span>
<span class="bold">devam et.” </span></p><div class="mbp_pagebreak" id="calibre_pb_68"></div>
</div></body>
</html>
