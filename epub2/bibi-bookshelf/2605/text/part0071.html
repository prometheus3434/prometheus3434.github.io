<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">72 </span></span></p><p class="calibre_1"><span class="bold">Gök birden yarıldı sanki fırtınayla birlikte yağan sulu kar, çıldırmış birinin çaldığı trampetten çıkan</span>
<span class="bold">sesler gibi takırdayarak arabanın camlarım dövüyordu. Otoyolda doğuya, Long Island’a doğru</span>
<span class="bold">gidiyorlardı. Jennifer silecekleri çalıştırdı. Hızını seksen kilometrenin altına düşürdü. “Kimsin,</span>
<span class="bold">peki?” </span></p><p class="calibre_1"><span class="bold">“Bana Nick Staves diyebilirsin.” </span></p><p class="calibre_1"><span class="bold">“Neden… Neden McCaul’ün yerini aldın?” </span></p><p class="calibre_1"><span class="bold">Staves tabancayı ceketinin altına soktu. “Senin yanında olabilmek için. İstediklerini elde ettikten</span>
<span class="bold">sonra seni öldürmek isteyecek insanlardan koruyabilmek için.” </span></p><p class="calibre_1"><span class="bold">“Beni öldürmek isteyenler kim? Benden ne istiyorlar?” </span></p><p class="calibre_1"><span class="bold">“Bütün bunları Cove End’e varınca konuşuruz.” </span></p><p class="calibre_1"><span class="bold">Jennifer’ın başı dönmeye başladı. Bir saniye sonra direksiyon hâkimiyetini kaybedince Chevrolet</span>
<span class="bold">yolun ortasına savruldu. Staves direksiyona uzandı ve arabayı düzeltti. “Hey, dikkatli olsana. Bunca</span>
<span class="bold">yolu birlikte bir otomobil kazasında ölelim diye gelmedim ben. Tanrı aşkına, gözlerini yoldan</span>
<span class="bold">ayırma.” </span></p><p class="calibre_1"><span class="bold">Oysa Jennifer bütün dikkatini yola vermeyi beceremiyordu bir türlü; kendini her an yıkılacak gibi</span>
<span class="bold">hissediyordu. “Daha fazla… Daha fazla dayanamayacağım. Neler olup bittiğini öğrenmeden… Daha</span>
<span class="bold">fazla dayanamayacağım. Bütün bu olanlardan hiçbir şey anlamıyorum.” </span></p><p class="calibre_1"><span class="bold">“Anlayacaksın Jennifer. Sen şimdi arabayı kullanmaya bak.” </span></p><p class="calibre_1"><span class="bold">Kelso’nun iki adamı Mark’ı tutmayı bırakmıştı. Elini çenesine götürdü, ceviz iriliğinde bir şişlik</span>
<span class="bold">vardı. “Beni nereye götürüyorsunuz?” </span></p><p class="calibre_1"><span class="bold">Kelso, “Canımı sıkıyorsun Ryan” dedi. “Grimes seni terminal-deki umumî telefonda konuşurken görmüş. Onun için kimi aradığını söylesen iyi olur, hem de</span>
<span class="bold">hemen.” </span></p><p class="calibre_1"><span class="bold">Mark’ın öfkesi umutsuzluğunu körüklüyordu. “Bunu bana yapamazsın Kelso. Beni kendi irademe</span>
<span class="bold">rağmen burada tutarak, yasalara karşı geliyorsun. Buna adam kaçırma derler.” </span></p><p class="calibre_1"><span class="bold">“Şu anda, yasa benim. Şimdi bana kimi aradığını söyle, yoksa kendini boğazına kadar boka batmış </span></p><p class="calibre_1"><span class="bold">bulursun.” </span></p><p class="calibre_1"><span class="bold">Mark öfke, şaşkınlık ve umarsızlık içindeydi. “Anlamıyorum Kelso. McCaul hakkında bana neden</span>
<span class="bold">yalan söyledin?” </span></p><p class="calibre_1"><span class="bold">Kelso’nun gözleri öfkeyle kıvılcımlandı, Mark onun bir yumruk daha savuracağım sandı, oysa Kelso</span>
<span class="bold">orada, kızgınlıktan köpürerek, sinirden patlama noktasında, öylece oturdu. “Yalan söylemi-yordum. </span></p><p class="calibre_1"><span class="bold">Hem üstelik neden söz ettiğin konusunda en ufak bir fikrim yok. Şimdi artık sorularıma cevap ver.” </span></p><p class="calibre_1"><span class="bold">“Her şeyden önce, bir güven belirtisi olarak şu kelepçeleri çıkarsanız?” </span></p><p class="calibre_1"><span class="bold">Kelso Grimes’a bakıp başını salladı. “Çıkar şunları.” </span></p><p class="calibre_1"><span class="bold">Grimes kelepçeleri çıkarınca, Mark bileklerini ovuşturdu. “Bir arkadaşımdan, McCaul’ü</span>
<span class="bold">araştırmasını istedim.” </span></p><p class="calibre_1"><span class="bold">“Neden?” </span></p><p class="calibre_1"><span class="bold">“Çünkü sana güvenmiyordum ve çünkü benden bir şeyler saklıyordun.” </span></p><p class="calibre_1"><span class="bold">“Brig’deki otel odasında yaptığın telefon konuşması da bununla mı ilgiliydi?” </span></p><p class="calibre_1"><span class="bold">Mark başıyla onayladı. “Arkadaşım McCaul’ün Long îslanddaki evine uğrayınca, tuhaf bir şeyle</span>
<span class="bold">karşılaştı.” </span></p><p class="calibre_1"><span class="bold">Kelso bir kaşını kaldırdı. “Neyle?” </span></p><p class="calibre_1"><span class="bold">“Bana McCaul’ün İsviçre’ye salı günü geldiğini söylemiştin. Oysa komşusunun anlattıklarına</span>
<span class="bold">bakılırsa, evden pazar günü ayrılmış ve koyu renk bir Buick’le gelen iki kişiyle birlikte gitmiş.” </span></p><p class="calibre_1"><span class="bold">Kelso dikildi. Cebinden, içinde McCaul’ün fotoğrafı olan zarfı çıkarıp, arabanın iç ışığını yaktı. </span></p><p class="calibre_1"><span class="bold">“McCaul’ün fotoğrafına bir bak.” </span></p><p class="calibre_1"><span class="bold">Mark resmi incelerken, Kelso, “Gördüğünün bu adam olduğundan hâlâ emin misin?” diye sordu. </span></p><p class="calibre_1"><span class="bold">“Resim çok iyi değil, ama olabildiğince eminim. Yalnız unutma, ona sadece bir an bakabildim.” </span></p><p class="calibre_1"><span class="bold">“Yani, yanılıyor olabilir misin?” </span></p><p class="calibre_1"><span class="bold">“Olabilir, ama her iki adamın genel görüntüsü, saç biçimi, saç rengi aynı…” </span></p><p class="calibre_1"><span class="bold">Kelso kafasını salladı. Yüzü endişeden gerilmişti. “Bu hiçbir anlama gelmiyor Ryan. Bu dediklerin</span>
<span class="bold">yeni bir saç kesimi ve ucuz bir saç boyasıyla da sağlanabilir.” </span></p><p class="calibre_1"><span class="bold">“Söyledim ya, adamı sadece bir an gördüm…” </span></p><p class="calibre_1"><span class="bold">“Doğrusunu söylemek gerekirse, McCaul’ün Jennifer’ın kazası sırasında orada bulunmasını</span>
<span class="bold">düşündükçe, bunun bir rastlantı olabileceğine hiç ihtimal vermiyorum. Bütün bunlar bir senaryo</span>
<span class="bold">olabilir, sanırım o kişi, McCaul olduğunu söyleyen başka birisi. Bu şimdi açıkça görülüyor.” </span></p><p class="calibre_1"><span class="bold">Mark’ın yüzündeki kan çekildi. “Geçmişi konusunda yapılan araştırmanın iyi sonuç verdiğini</span>
<span class="bold">söyleyen sendin.” </span></p><p class="calibre_1"><span class="bold">“Geçmişi konusunda Ryan. Ama onu ete ve kemiğe bürünmüş görmeden, yüzde yüz emin olmamız</span>
<span class="bold">imkânsız.” </span></p><p class="calibre_1"><span class="bold">“Peki, McCaul değilse, kim o zaman?” </span></p><div class="mbp_pagebreak" id="calibre_pb_70"></div>
</div></body>
</html>
