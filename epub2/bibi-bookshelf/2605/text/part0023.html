<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">Torino </span></span></p><p class="calibre_1"><span class="bold">Carabiniere Komutanlığı yeraltında otoparkı bulunan, gri tuğladan yapılmış geniş ve modern bir</span>
<span class="bold">binaydı. McCaul Nissan’ı sokağın karşı kaldırımına park edince birlikte danışmanın olduğu salona</span>
<span class="bold">gittiler. Jennifer Caruso’yla görüşmek istediğini bildirdi. Birkaç dakika sonra kısa boylu ve oldukça</span>
<span class="bold">şişman bir adam göründü. Gür bir bıyığı ve delici bakışları vardı. Jennifer’ın elini sıkıp, kusursuz bir</span>
<span class="bold">İngilizceyle, “Yüzbaşı Caruso, Signorina” dedi. “Daha önce telefonda konuşmuştuk.” </span></p><p class="calibre_1"><span class="bold">Gözleri McCaul’e dönünce, Jennifer yol arkadaşını tanıttı. “Yüzbaşı, bu bey de Frank McCaul.” </span></p><p class="calibre_1"><span class="bold">Caruso McCaul’ün de elini sıkıp dostça bir tavırla, “Oğlunuzun öldüğünü duyunca gerçekten çok</span>
<span class="bold">üzüldüm” dedi. “İsviçre polisi cesedi teşhis için geleceğinizi bildirdi.” Jennifer’a döndüğünde şaşırmış </span></p><p class="calibre_1"><span class="bold">görünüyordu. “Özür dilerim, ama sizinle telefonda konuştuktan sonra, epeyce şaşırdım. Siz</span>
<span class="bold">birbirinizi tanıyor muydunuz?” </span></p><p class="calibre_1"><span class="bold">“Size açıklayabilirim Yüzbaşı. Konuşabileceğimiz bir yer var mı?” </span></p><p class="calibre_1"><span class="bold">“Tabiî, yukarıda, büromda.” </span></p><p class="calibre_1"><span class="bold">Bürosu ikinci katta, ortasında bir çeşmenin köpürerek aktığı düzenli bir avluya bakıyordu. Masanın</span>
<span class="bold">üzerinde kırmızı kaplı bir açık dosya ve Caruso’nun eşi olacak gösterişli, siyah saçlı bir kadınla</span>
<span class="bold">birlikte çektirdiği fotoğrafının bulunduğu gümüş bir çerçeve vardı. Jennifer’ın daha o sabah</span>
<span class="bold">McCaul’le tanıştıklarını anlatmasını dinledi. “Şimdi anlıyorum.” </span></p><p class="calibre_1"><span class="bold">“İsviçre polisiyle Chuck’ın ölümünü konuştuğunuzu söylemiştiniz.” </span></p><p class="calibre_1"><span class="bold">Caruso McCaul’e baktı. “Si, dün konuştum.” </span></p><p class="calibre_1"><span class="bold">“Size ne anlattılar?” </span></p><p class="calibre_1"><span class="bold">“Kaza sonucu düştüğüne inandıklarını.” </span></p><p class="calibre_1"><span class="bold">McCaul öfkeyle, “Palavra” dedi. “Cinayetti.” </span></p><p class="calibre_1"><span class="bold">Caruso kaşlarını kaldırdı. “Neye dayanarak söylüyorsunuz bunu?” </span></p><p class="calibre_1"><span class="bold">McCaul masanın üzerine kartvizitini bıraktı. “Ben özel dedektifim ve Chuck’ın ölümünde göze batan</span>
<span class="bold">bir iki şey var.” </span></p><p class="calibre_1"><span class="bold">Caruso kartı inceledi sonra biraz sitem yüklü bir sesle, “Yoksa polisin görevini yapmadığını mı iddia</span>
<span class="bold">ediyorsunuz?” diye sordu. “Eğer öyle düşünüyorsanız, o zaman belki aklınızdakileri açıklamanız iyi</span>
<span class="bold">olur, çünkü İsviçre polisinin elinde cinayet ihtimaline işaret edecek kanıt yok. Furka geçidinde</span>
<span class="bold">buluşacağı söylenen o muhabir de… ” </span></p><p class="calibre_1"><span class="bold">“Emil Hartz.” </span></p><p class="calibre_1"><span class="bold">“İsviçre polisi hiçbir Zürich gazetesinde o adda bir muhabire rastlamadıklarını söylüyor.” </span></p><p class="calibre_1"><span class="bold">“Biliyorum, ben de araştırdım.” </span></p><p class="calibre_1"><span class="bold">“Oğlunuzun bu hikâyeyi uydurmadığından kesinlikle emin misiniz? Ya da adı karıştırmış </span></p><p class="calibre_1"><span class="bold">olmadığından? Kaldı ki, oğlunuz daha çok gençti ve dağcılık için gerekli tecrübesi yoktu. Başından bir</span>
<span class="bold">kaza geçmiş olması mümkün değil mi?” </span></p><p class="calibre_1"><span class="bold">McCaul sinirlenmiş görünüyordu. “Chuck oldukça iyi bir dağcıydı ve ben düşmediğinden eminim. O </span></p><p class="calibre_1"><span class="bold">Emil Hartz adından da tümüyle eminim.” </span></p><p class="calibre_1"><span class="bold">“Emil Hartz’ın, öyle biri varsa tabiî, oğlunuzu öldürdüğünü mü söylemek istiyorsunuz?” </span></p><p class="calibre_1"><span class="bold">“Eğer o öldürmediyse, en azından kimin öldürdüğünü biliyordur.” </span></p><p class="calibre_1"><span class="bold">“Peki bu cinayetin nedeni ne olabilir?” </span></p><p class="calibre_1"><span class="bold">“Bunu bana siz söyleyeceksiniz Caruso, bunu bilmesi gereken sizsiniz” diye öfkeyle cevap verdi</span>
<span class="bold">McCaul. “Benim tek bildiğim, Chuck’ın bir ceset bulduğu, şimdi de ölü olduğu. Sebepleri bulmak için</span>
<span class="bold">para alan sizsiniz. Oysa şimdiye kadar, masasının başında oturup, cevap arama zahmetinde bile</span>
<span class="bold">bulunmayan bir şişkodan başka bir şey göremedim.” </span></p><p class="calibre_1"><span class="bold">Caruso kıpkırmızı kesildi. “Hiddetinizi anlıyorum. Ama size tek söyleyebileceğim, İsviçrelilerin olay</span>
<span class="bold">yerini inceledikleri. Üstelik oldukça da titizdirler.” </span></p><p class="calibre_1"><span class="bold">“Ya ayak izleri?” </span></p><p class="calibre_1"><span class="bold">“Oğlunuzunkiler dışında, başka bir ayak izi bulamamışlar. Arabasını aradıklarında da Furka</span>
<span class="bold">geçidine birisiyle buluşmak niyetiyle gittiğini belirtecek hiçbir şey görmemişler. Ne arabada, ne</span>
<span class="bold">cesedinde, ne de otel odasında herhangi bir not varmış.” </span></p><p class="calibre_1"><span class="bold">“Kardaki ayak izlerinden kurtulmak kolay. Üzerini süpürürsünüz, kimse de bir şey anlamaz.” </span></p><p class="calibre_1"><span class="bold">“Tekrar ediyorum Signore McCaul, cinayeti düşündürecek hiçbir belirti yok. Furka geçidi turistlerin</span>
<span class="bold">rağbet ettikleri yerlerin başında gelir ama yine de çok tehlikelidir. Geçmişte de turistlerin uçuruma</span>
<span class="bold">düşüp öldükleri birçok kaza olmuştur. Oğlunuzun başından talihsiz bir kaza geçmiş olamaz mı?” </span></p><p class="calibre_1"><span class="bold">“Söyledim size, Chuck’ınki kaza değil. Her şeyden önce, o yarığa düştükten sonra çok daha dikkatli</span>
<span class="bold">davranmıştır. Bilmeniz gereken bir şey daha var. Daha bu sabah biri Jennifer’ı öldürmeye çalıştı.” </span></p><p class="calibre_1"><span class="bold">“Doğru mu bu Signorina?” </span></p><p class="calibre_1"><span class="bold">“Cipimin frenleriyle oynanmış olabilir.” </span></p><p class="calibre_1"><span class="bold">Jennifer o sabah olanları anlatınca, Caruso kaşlarını çatarak McCaul’e döndü. “Frenler konusunda</span>
<span class="bold">emin misiniz?” </span></p><p class="calibre_1"><span class="bold">“Kendim baktım. Hidrolik hortumu gevşetilmiş.” </span></p><p class="calibre_1"><span class="bold">Önündeki deftere bir şeyler karalayan Caruso’nun yüzü endişeliydi. “Son derecede tuhaf. Size zarar</span>
<span class="bold">vermek isteyecek herhangi birini tanıyor musunuz Signorina March?” </span></p><p class="calibre_1"><span class="bold">“Hayır, tanımıyorum.” </span></p><p class="calibre_1"><span class="bold">Caruso kafasını salladı. “İsviçre tarafında olanlar benim yetki alanımın dışında kalıyor maalesef. </span></p><p class="calibre_1"><span class="bold">Yine de, bu konunun daha ayrıntılı soruşturulmasını isteyeceğim. Ama şimdilik yapabileceğim daha</span>
<span class="bold">fazla bir şey yok.” </span></p><p class="calibre_1"><span class="bold">McCaul konuşmaya hazırlanırken, Caruso elini kaldırdı. “Bu toplantının asıl nedenini gözden</span>
<span class="bold">kaçırmış gibiyiz. Signorina March, buraya babanızın cesedini teşhis etmeye geldiniz.” </span></p><p class="calibre_1"><span class="bold">Jennifer midesinde bir kasılma hissederken, Caruso’nun masanın üzerindeki kırmızı dosyaya</span>
<span class="bold">uzandığını gördü. Yüzbaşı sanki onu rahatsız eden bir şey varmış gibi, tereddütlüydü. “Son bir şey</span>
<span class="bold">daha Signorina.” Caruso dosyayı açınca, Jennifer bir pasaport, ardından da fotoğrafın bulunduğu</span>
<span class="bold">sayfayı gördü. “Bu babanızın pasaportu mu?” </span></p><p class="calibre_1"><span class="bold">Jennifer yutkundu. Babası aynen hatırladığı gibiydi: koyu renk saçlar, mavi gözler, gülümseyen</span>
<span class="bold">yakışıklı bir yüz. “Evet.” </span></p><p class="calibre_1"><span class="bold">Caruso pasaportu dosyaya koyup ayağa kalktı. “Teşekkür ederim. Şimdi de, beni izleyin lütfen,</span>
<span class="bold">morgda bizi bekliyorlar.” </span></p><p class="calibre_1"><span class="bold">Otopsi odasının ortasındaki paslanmaz çelikten yapılmış teşrih masasının üzerine yatırılmış insan</span>
<span class="bold">biçimindeki kütlenin üzerine beyaz bir örtü kapatılmıştı. Bakmak için Jennifer’ın kendini zorlaması</span>
<span class="bold">gerekti. O örtünün altında babasının cesedinin yattığını biliyor, kendini güçsüz hissediyordu. </span></p><p class="calibre_1"><span class="bold">İçeriye girdiklerinde, beyaz keçi sakallı, metal çerçeveli gözlüğü alan, neşeli görünüşlü ufak tefek bir</span>
<span class="bold">adam lavaboda ellerini yıkıyordu. Ellerini kurulayıp yanlarına geldiğinde, Caruso adamı tanıştırdı: </span></p><p class="calibre_1"><span class="bold">“Adlî patologumuz Vito Rima. Kusursuz İngilizce konuşur.” </span></p><p class="calibre_1"><span class="bold">“Sizinle tanıştığımıza memnun oldum.” Rima gelenlerin ellerini sıkıp Jennifer’a, “Zor birkaç dakika</span>
<span class="bold">olacak ama açıklamak zorunda olduğum bir iki şey var. Cesedi büyük bir dikkatle çözdük, onun için</span>
<span class="bold">şaşılacak derecede iyi durumda. O kadar iyi korunmuş ki, babanızın belki de onu hatırladığınız gibi</span>
<span class="bold">görünmesi sizi sarsabilir.” </span></p><p class="calibre_1"><span class="bold">“Nasıl… Babam nasıl ölmüş?” </span></p><p class="calibre_1"><span class="bold">“Bana kalırsa, muhtemelen donarak” dedi Rima. “Göğsünde, kollarında ve bacaklarında, yarığa</span>
<span class="bold">düşmesinden kaynaklanmış olabilecek çürük izleri vardı. Daha fazlasını öğrenmek için otopsiyi</span>
<span class="bold">beklememiz gerekecek, o işe de teşhisten hemen sonra başlayacağım. Bu arada, bilmeniz gereken bir</span>
<span class="bold">şey var. Ölüm saatini belirlemek için yapılan testlerden çoğu vücut ve organ ısısına bağlıdır. </span></p><p class="calibre_1"><span class="bold">Babanızın durumundaysa, cesedi bunca zaman buzda kalmış olduğu için, ölüm zamanını belirlemek</span>
<span class="bold">imkânsız. Yine de bulduğumuz eşyalar neredeyse tam iki yıl önce öldüğünü kanıtlamamızı sağlıyor. </span></p><p class="calibre_1"><span class="bold">Açıklar mısınız Yüzbaşım?” </span></p><p class="calibre_1"><span class="bold">“Ceset tümüyle giyimliydi” dedi Caruso Jennifer’a. “Bu arada ceplerinde kişisel şeyler, yanında da</span>
<span class="bold">bir sırt çantası bulduk.” Söylemek istediği başka bir şey varmış gibi tereddüt etti. “Ama bunları daha</span>
<span class="bold">sonra, buradaki işimiz bitince anlatırım.” </span></p><p class="calibre_1"><span class="bold">Rima ellerine ince lastikten ameliyat eldivenleri geçirdi. “Eğer mideniz bulanırsa Signorina, köşede</span>
<span class="bold">plastik bir kova var.” </span></p><p class="calibre_1"><span class="bold">Jennifer’ın midesi daha şimdiden bulanmaya başlamıştı. Köşedeki tekerlekli arabanın üzerinde, beyaz</span>
<span class="bold">lastik bir bezin üstüne yayılmış, kullanılmayı bekleyen otopsi aletleri vardı: aralarında da bir çift</span>
<span class="bold">ameliyat bisturisi, elektrikli bir testereyle bir de matkap. Babasının vücudunun böylesi ölüm</span>
<span class="bold">aletleriyle kesilip delineceği düşüncesi sırtından aşağı buz gibi bir ürpertiye neden oldu. </span></p><p class="calibre_1"><span class="bold">“Hazır mısınız Signorina?” </span></p><p class="calibre_1"><span class="bold">“E… Evet.” </span></p><p class="calibre_1"><span class="bold">Rima teşrih masasına doğru yürüdü. Beyaz örtünün köşesini tutarken, gözleriyle Jennifer’a hazır</span>
<span class="bold">olup olmadığını sordu. Genç kadın derin bir soluk alıp, başını salladı. </span></p><p class="calibre_1"><span class="bold">Rima beyaz örtüyü çekerken, Jennifer daha fazla bakamayacağını hissedip, gözlerini yumdu. İçi</span>
<span class="bold">korkunç bir ürküntüyle doluydu ve yüreği gümbürdüyordu. Kafasında babasını hatırladığı gibi,</span>
<span class="bold">kollarını açmış bahçeden yürüyerek gelirken, güler yüzüyle görüyor, kollarım doladığını</span>
<span class="bold">hissediyordu. Bütün bunlar katlanılamayacak kadar acı. </span></p><p class="calibre_1"><span class="bold">McCaul’ün usulca beline dokunan elini hissetti. “Acele etme Jennifer. Geçecek. Yanındayım.” </span></p><p class="calibre_1"><span class="bold">Kendini zorlayarak gözlerini açtı ve çıplak göğsü gördüğünde, soluğu tıkandı. Cesedin kolları ve</span>
<span class="bold">göğsü koyu ve çirkin çürüklerle kaplıydı. Dikkatle yüzüne baktı. Çizgileri kasılmış, teni olabildiğince</span>
<span class="bold">soluktu; mavi gözleri açıktı ve boş boş tavana bakıyordu. Jennifer’ın midesi büzüştü. Daha fazla</span>
<span class="bold">dayanamayarak, gözlerini çevirdi. </span></p><p class="calibre_1"><span class="bold">Caruso sakince, “Jennifer March” dedi, “sizden önünüzdeki cesedi resmen teşhis etmenizi istiyorum. </span></p><p class="calibre_1"><span class="bold">Bu babanızın, yani Paul March’ın cesedi mi?” </span></p><p class="calibre_1"><span class="bold">Jennifer bu kez uzun uzun ve dikkatle baktı, bacaklarının onu taşıyamayacaklarını hissetti. </span></p><p class="calibre_1"><span class="bold">“Signorina, bu adam babanız mı?” diye tekrar etti Caruso. </span></p><p class="calibre_1"><span class="bold">Jennifer dilsiz gibiydi. Caruso, “Bir şeyiniz mi var?” dedi. “Kendinizi iyi hissetmiyor musunuz?” </span></p><p class="calibre_1"><span class="bold">Jennifer titredi, tekrar masanın üzerindeki cesede baktı, kelimeler ağzından bir sel gibi döküldü: </span></p><p class="calibre_1"><span class="bold">“Bu… Bu adamı hayatımda hiç görmedim.” </span></p><p class="calibre_1"><span class="bold">1 </span></p><div class="mbp_pagebreak" id="calibre_pb_22"></div>
</div></body>
</html>
