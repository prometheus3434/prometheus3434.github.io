<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">36 </span></span></p><p class="calibre_1"><span class="bold">Merdiven zifirî karanlık içindeydi. Basamakları yalınayak inerlerken McCaul el fenerini yaktı. </span></p><p class="calibre_1"><span class="bold">Arkalarında, koridorda onları izleyen adamların ayak seslerini duydular. </span></p><p class="calibre_1"><span class="bold">Jennifer merdivenin dibine ulaşınca meşe kapıyı, duvardaki çengele asılı anahtarı gördü. Anahtarı</span>
<span class="bold">çarçabuk alıp paslı kilide sokarak kapıya yüklendi ama kapı kıpırdamadı. </span></p><p class="calibre_1"><span class="bold">“Bana bırak” dedi McCaul kapının önüne gelerek. Tokmağı çevirdi, bütün gücüyle kapıyı omuzladı. </span></p><p class="calibre_1"><span class="bold">Kapı itiraz gıcırtıları çıkararak açılınca Jennifer’ı karanlığa itti ve peşinden girdi. Kapıyı içerden</span>
<span class="bold">kilitlerken, basamaklardan artarak yankılanan ayak seslerini duydular. </span></p><p class="calibre_1"><span class="bold">McCaul korku içindeydi. “Kilit onları durduramayacak. Bir takoz bulmamız lazım. Bir şeyler</span>
<span class="bold">bulmaya çalış. Herhangi bir şey.” </span></p><p class="calibre_1"><span class="bold">Jennifer el fenerinin ışığını taş kemerlere doğru tutunca duvarlara betonlaşmış gibi yapışmış </span></p><p class="calibre_1"><span class="bold">kemikleri gördü. Etrafı çepeçevre ölümle kaplıydı ve yüreği öylesine delice vuruyordu ki, hareket</span>
<span class="bold">etmek ya da soluk almak neredeyse imkânsızdı. </span></p><p class="calibre_1"><span class="bold">“Jennifer, Tanrı aşkına!” </span></p><p class="calibre_1"><span class="bold">“Ba… Bakıyorum.” Cılız iskeleti bir kancaya takılmış, sallanan eski bir soylunun kemikli ellerine</span>
<span class="bold">tutuşturulmuş bir tören asası gördü. Ayaklarının ucunda yükselip asaya uzanmaya çalıştı ama tahta</span>
<span class="bold">birkaç santim yukarıda kaldı. </span></p><p class="calibre_1"><span class="bold">“Yetişemiyorum…” </span></p><p class="calibre_1"><span class="bold">McCaul çılgın bir boğa gibi kızı kenara itip asayı iskeletin pençesinden koparırcasına aldı; ne var ki</span>
<span class="bold">tahta elinde ufalanıp toz oldu. “Lanet olsun!” </span></p><p class="calibre_1"><span class="bold">Merdiven boşluğundan ayak sesleri durdu, iki adam kapının önündeydi. </span></p><p class="calibre_1"><span class="bold">“Boş ver. Kaçmaya devam edelim” dedi McCaul Jennifer’ı mahzenin derinliklerine iterken. </span></p><p class="calibre_1"><span class="bold">Saldırganlar merdivenin dibine ulaştı. İçlerinden biri kapının tokmağını çevirip omzuyla dayandı. </span></p><p class="calibre_1"><span class="bold">Ağır meşe kapı kımıldamayınca, eğilip paslı kilidi inceledi: demir kilit kurşunla açılmayacak kadar</span>
<span class="bold">sağlam görünüyordu. Adam öfkeyle geri çekildi ve arkadaşıyla birlikte kapıyı şiddetle tekmelemeye</span>
<span class="bold">koyuldular. </span></p><p class="calibre_1"><span class="bold">McCaul feneri duvarlara tuttu. Mahzenin içlerine doğru ilerledikçe, kapıya vurulan tekmeler</span>
<span class="bold">şiddetlendi. Sanki adamlar yollarını tekme gücüyle açmaya niyetliymiş gibi. </span></p><p class="calibre_1"><span class="bold">“Buradan.” McCaul koridoru gösterince, adımlarını sıklaştırdılar. İçinde bulundukları oda karanlığa</span>
<span class="bold">gömülmüştü, fenerin ışığı gittikçe zayıflıyordu ama ölüm görüntüsünün her yanı doldurduğundan hiç</span>
<span class="bold">kuşku yoktu. Dantelli elbiseli genç kızın ve tahta oturtulmuş Peder Boniface’nin yanından geçerken</span>
<span class="bold">ürperdiğini hissetti. Korkunç mahzen görünmez düşmanların doldurduğu ürkütücü bir yer gibi</span>
<span class="bold">gözüküyordu. Kasası örümcek ağlarından bir tülle kaplı ikinci bir meşe kapının önüne vardılar. </span></p><p class="calibre_1"><span class="bold">McCaul paslı tokmağa yapıştı ama tokmak yerinden oynamadı. “Ne oldu?” diye sordu Jennifer. </span></p><p class="calibre_1"><span class="bold">“Büyük ihtimalle kilit mekanizması paslanmış ya da kapı içeriden kitlenmiş veya takozlanmış. </span></p><p class="calibre_1"><span class="bold">Bakalım anahtarını bir yerde bulabilecek miyiz?” </span></p><p class="calibre_1"><span class="bold">Ellerindeki fenerle kapının kasasını umutsuzca taradılar ama anahtar falan göremediler. McCaul</span>
<span class="bold">kızgınlıkla küfretti. </span></p><p class="calibre_1"><span class="bold">Jennifer, arkalarındaki iki adamın tekmelerinin şiddetini artırdıklarını duyuyordu. Bir tahta çatırtısı</span>
<span class="bold">işitildi, ardından da darbeler daha güçlendi. McCaul bir kez daha kapının tokmağına sarıldı, tokmağı</span>
<span class="bold">çevirirken bütün gücüyle kapıyı omuzladı. Hiçbir şey elde edemeyeceğini anlayınca kapıyı</span>
<span class="bold">tekmelemeye koyuldu ama beş altı darbeden sonra bundan da vazgeçti. “İşe yaramayacak. </span></p><p class="calibre_1"><span class="bold">Kıpırdamıyor bile. Zaman kaybediyoruz. Geldiğimiz yoldan dönelim. Koş Jennifer.” </span></p><p class="calibre_1"><span class="bold">Mahzenin ortasına koşup mermer tahtın yanına vardılar. McCaul fenerini dar boşluğa tutunca,</span>
<span class="bold">uzanıp giden koridoru gördüler. “Tek kurtuluş yolumuz bu.” </span></p><p class="calibre_1"><span class="bold">Girişi örümcek ağlarıyla kaplı tünel karanlık ve tehdit dolu görünüyordu; Jennifer’ın kalbi ürkmüş </span></p><p class="calibre_1"><span class="bold">bir tavşanınla gibi kıpırdadı., “Bu tünele… Tünele giremem.” </span></p><p class="calibre_1"><span class="bold">“Burada kalıp ölmek mi istiyorsun? O herifler kapıyı eğlenmek için kırmıyorlar Jennifer.” Yüzü</span>
<span class="bold">terden parıl parıl, Caruso’nun tabancasını gösterdi. “Sence bununla onları ne kadar oyalarım? İki</span>
<span class="bold">makineli tabancanın karşısında bir boka yaramaz.” </span></p><p class="calibre_1"><span class="bold">Arkalarından parçalanan tahtanın korkunç gümbürtüsü duyuldu. McCaul Jennifer’ın eline yapışıp</span>
<span class="bold">genç kadını dar aralığa itti, ardından da kendi girdi. </span></p><p class="calibre_1"><span class="bold">İki saldırgan merdivenlerin dibindeki ağır meşe kapıyı varmışlardı yarmasına ama kapı hâlâ</span>
<span class="bold">menteşelerinin üzerinde durma inadını sürdürüyordu. Adamlardan biri elindeki Skorpion makineli</span>
<span class="bold">tabancayı doğrulttu, menteşenin tepesini nişanlayıp tetiği çekti. Susturucu takılmış silah öksürdü;</span>
<span class="bold">paslı metal, mermilerin gücüyle talaşa döndü. Sonra da tabancasının namlusunu aşağıya doğrultup</span>
<span class="bold">alttaki menteşeleri kurşun yağmuruna tuttu. Menteşe parçalandı, adam bir tekme daha vurunca, kapı</span>
<span class="bold">içeriye devrildi. </span></p><p class="calibre_1"><span class="bold">Tünel soğuktu ve rutubet kokuyordu. Daha on metre gitmişlerdi ki, fenerin ışığı iyice zayıfladı. </span></p><p class="calibre_1"><span class="bold">“Piller bitti bitecek” dedi McCaul feneri Jennifer’a uzatıp cebinde çakmağını ararken. Çakmağını</span>
<span class="bold">çaktı ve Jennifer alevin ışığında su damlalarından parıl parıl, kaba duvarları gördü. Yeni bir toplu</span>
<span class="bold">mezarda bulunduklarını dehşetle anladı: duvarların dibi üst üste yığılmış insan kemikleriyle doluydu. </span></p><p class="calibre_1"><span class="bold">Ölümün elleri makineli tabancalı iki adam biçimine bürünüp genç kadının peşine düşmüşken, şimdi</span>
<span class="bold">de önüne uzanmıştı. Sesini çıkaramayacak kadar dehşet içindeydi. </span></p><p class="calibre_1"><span class="bold">“Sanki içerinin fazlalıkları gibi.” McCaul girdikleri tünel ancak ayakta durulabilecek yükseklikte iki</span>
<span class="bold">dar geçide varana kadar yürümeye devam etti. Soldaki geçide doğru yönelip, çakmağı havaya</span>
<span class="bold">kaldırdı. Güçsüz bir hava akımı çakmağın alevini titretti. </span></p><p class="calibre_1"><span class="bold">“Bir yerden hava geliyor. Hay lanet olsun!” McCaul çakmağın sıcaklığından yanan elini silkeledi. </span></p><p class="calibre_1"><span class="bold">Alevi kısıp feneri yeniden yakmayı denedi ama piller tükenmişti; o yüzden yeniden çakmağı</span>
<span class="bold">kullanmak zorunda kaldı. Umutsuzluk içinde ikinci geçidi işaret etti. “Bu tarafı deneyelim.” </span></p><p class="calibre_1"><span class="bold">“Ya yaralıyorsak?” diye korku içinde sordu Jennifer. </span></p><p class="calibre_1"><span class="bold">“Bunu düşünmek bile istemiyorum.” </span></p><p class="calibre_1"><span class="bold">Saldırganların mahzeni aramaları bir dakika bile sürmedi. Aradıklarını bulamayınca işe başladıkları</span>
<span class="bold">yere geri döndüler, her kemeri araştırıp fenerlerini ölüm duvarlarına tuttular. Mermer tahtın</span>
<span class="bold">yanından geçerken, içlerinden biri kaidenin çevresini aydınlattı. Aralığı görünce, arkadaşına başıyla</span>
<span class="bold">bir işaret yaptı. </span></p><p class="calibre_1"><span class="bold">Jennifer ile McCaul geçidin içinde ilerlerken fenerin ışığı iyice zayıfladı ve McCaul birkaç adımda bir</span>
<span class="bold">çakmağını kullanmak zorunda kaldı. Sonunda çıkmazın dibine vardılar: geçidin duvarlarına</span>
<span class="bold">yaslanmış bir kaya yığını. “Sanki yanlış yolu seçmişiz gibime geliyor” dedi McCaul çaresizlik içinde. </span></p><p class="calibre_1"><span class="bold">Umutsuz bir çabaydı sanki ama McCaul kayaların irilerine saldırıp, hırsla bir kenara atmaya başladı. </span></p><p class="calibre_1"><span class="bold">Yığının büyükçe bir bölümünü temizledikten sonra çakmağın alevini kalan taşların üzerinde gezdirdi;</span>
<span class="bold">hafif bir rüzgâr alevi titretti. “Bana yardım et, çabuk. Galiba bir yere vardık.” </span></p><p class="calibre_1"><span class="bold">Jennifer yardıma geldi, taşlan yerlerinden oynatmaya devam ettiler, sonunda bir delik göründü,</span>
<span class="bold">ardından soğuk bir hava akımı geldi ve şiddetli yağmur gürültüsü duyuldu. “Anlaşılan Konrad bize</span>
<span class="bold">masal anlatmamış.” </span></p><p class="calibre_1"><span class="bold">McCaul önden çıktı, sonra da eğilip Jennifer’ı peşinden çekti. Açık havada, manastırın duvarları</span>
<span class="bold">boyunca uzanan toprak bir setin üzerindeydiler. Toprak giderek kayalarla ve çalılıklarla dik bir</span>
<span class="bold">yamaca dönüşüyor, aşağılarda bir yerlerde karanlık dibi görünüyordu. Şimşek ve gök gürültüsü</span>
<span class="bold">durmuştu ama yağmur hâlâ bütün şiddetiyle yağıyordu. “Ayakkabılarını giy, zemin epeyce sert</span>
<span class="bold">görünüyor.” </span></p><p class="calibre_1"><span class="bold">Arkalarında yankılanan sesleri duyunca, kayaların arasındaki yarıktan baktılar. Bir saniye sonra,</span>
<span class="bold">karanlıklar güçlü bir fener ışığıyla yarıldı. McCaul Beretta’sını geçide doğrulttu, birkaç el ateş etti,</span>
<span class="bold">sonra bayır aşağı inmeye başladılar. </span></p><p class="calibre_1"><span class="bold">Bastıkça yamaçtan aşağı yuvarlanan taşlarda tökezleyerek, dikenli çalıları el yordamıyla aşarak</span>
<span class="bold">aşağıya indiler. Yarın dibine vardıklarında McCaul Jennifer’ı elinden tutarak her iki yanı sık</span>
<span class="bold">ağaçlarla kaplı bir patikaya girene kadar koşturdu. Yağan yağmurdan sırılsıklam olmuş, koşmaktan</span>
<span class="bold">soluk soluğa kalmışlardı; Jennifer ise nerede olduklarını bile anlayamıyordu. “Neredeyiz?” </span></p><p class="calibre_1"><span class="bold">“Tahminime göre, manastırın kuzeyinde bir yerlerde.” Patikada yürümeye devam ettiler ve birkaç</span>
<span class="bold">dakika sonra kendilerini manastırın kapısının önünde buldular. Nissan hâlâ oradaydı. “Burada</span>
<span class="bold">bekle” diye fısıldadı McCaul. “Bakalım o herifler bizi karşılamak için birini bırakmışlar mı?” </span></p><p class="calibre_1"><span class="bold">Beretta’sını iki eliyle kavradı, cipin üzerine eğilip, içeride birinin olup olmadığına baktı. Ardından</span>
<span class="bold">sürücü kapısını açtı, içeriye bir daha göz atıp geri döndü. “Tehlikesiz görünüyor. Gidelim.” </span></p><p class="calibre_1"><span class="bold">Cipe doğru koştular, McCaul kontak anahtarını deliğe soktu. Tepeden tırnağa sırılsıklamdı ve en az</span>
<span class="bold">Jennifer kadar korkmuş görünüyordu. </span></p><p class="calibre_1"><span class="bold">“Neydi bütün bunlar? Hem o herifler de kim?” </span></p><p class="calibre_1"><span class="bold">“Kim olduklarını öğrenmek için beklemek istediğini sanmıyorum.” </span></p><p class="calibre_1"><span class="bold">“Haklısın.” McCaul motoru çalıştırdı, cipin burnunu döndürdü ve hızlanarak tepeden aşağıya inmeye</span>
<span class="bold">başladı. </span></p><div class="mbp_pagebreak" id="calibre_pb_40"></div>
</div></body>
</html>
