<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">86 </span></span></p><p class="calibre_1"><span class="bold">Kapı ardına kadar açıldı ve Kelso odaya girdi. Elinde bir tabanca tutuyordu. Hemen aynı anda da</span>
<span class="bold">Staves bahçeden geldi. Kükre-yen rüzgârın önünden kapıyı kaparken, soğuktan donmuş gibiydi. </span></p><p class="calibre_1"><span class="bold">Kelso, “Eee” diye sordu, “uslu durdular mı?” </span></p><p class="calibre_1"><span class="bold">Staves tereddüt etti, sonra tabancasıyla Mark’ı gösterdi. “Yanılıyor olabilirim ama bana sanki Ryan</span>
<span class="bold">iskemlesinden kalktı gibi geldi.” </span></p><p class="calibre_1"><span class="bold">Kelso bir kaşını kaldırdı. “Buna ne diyeceksin Ryan?” </span></p><p class="calibre_1"><span class="bold">“Neden söz ettiğini anlamadım.” </span></p><p class="calibre_1"><span class="bold">“Ara üzerini” dedi Kelso. </span></p><p class="calibre_1"><span class="bold">Staves Mark’ı ayağa kaldırıp duvara dayadı, ceplerini araştırıp vücudunun her yerini yokladı. Paslı</span>
<span class="bold">patates soyacağını bulunca, Kelso’nun görmesi için kaldırdı. “Hele hele. Biri yaramazlık etmiş.” </span></p><p class="calibre_1"><span class="bold">Kelso’nun çenesi öfkeyle kasıldı. “Zeki olduğunu sanıyordun değil mi Ryan?” </span></p><p class="calibre_1"><span class="bold">“Pek doğru çıkmadı ama.” </span></p><p class="calibre_1"><span class="bold">Kelso Mark’ın çenesine bir yumruk patlattı. Mark dudağı kan içinde sendelerken, Staves midesine</span>
<span class="bold">vurdu. Mark acıyla homurdandı, soluğunu boşaltıp yere yığıldı. </span></p><p class="calibre_1"><span class="bold">“Ayağa kalk.” </span></p><p class="calibre_1"><span class="bold">Mark midesini ve kanayan dudağını tutarak ayağa kalkmaya çalıştı. Kelso tepesine dikildi,</span>
<span class="bold">tabancasını Mark’ın şakağına dayayıp Jennifer’a “içinizde başka bir sürprizi olan var mı?” diye</span>
<span class="bold">sordu. “Sizi uyarıyorum: eğer Staves üzerinizi arar da, birinizin daha yalan söylediği anlaşılırsa,</span>
<span class="bold">Ryan’ın kafasına kurşunu sıkarım, hem de hiç tereddütsüz. Eee, başka sürprizi olan var mı?” </span></p><p class="calibre_1"><span class="bold">“Hayır” dedi Jennifer. </span></p><p class="calibre_1"><span class="bold">Kelso Mark’a döndü. “Bana yalan söyledin Ryan. Belki de ötekilere ibret olsun diye seni hemen</span>
<span class="bold">şuracıkta gebertmem daha doğru olurdu.” </span></p><p class="calibre_1"><span class="bold">Tetikteki parmağı kasıldı, ama birden tabancayı çevirip namluyu Bobby’ye doğrulttu. Gözlerini</span>
<span class="bold">Jennifer’a dikti. “Sanırım önden Bobby’nin gitmesi daha iyi olur. Ciddi olduğumu anlaman için. </span></p><p class="calibre_1"><span class="bold">Pekâlâ, kutu hakkında ne söyleyeceksiniz bakalım?” </span></p><p class="calibre_1"><span class="bold">“Galiba… Galiba nerede olduğunu biliyorum” dedi Jennifer. </span></p><p class="calibre_1"><span class="bold">Bir anlık bir sessizlik oldu, sonra Kelso’nun gözleri sevinçle parladı. “Tamam, dinleyelim bakalım. </span></p><p class="calibre_1"><span class="bold">Haydi, konuşmaya başla.” </span></p><p class="calibre_1"><span class="bold">Garuda Buick’i yeniden bulabilmek için on dakika kadar uğraştı. Fırtına iyice kötüleşmiş, tepede</span>
<span class="bold">çatallı şimşekler çakmaya başlamıştı. Reardon Caddesi’ni boydan boya geçti ama ne Buick’ten, ne de</span>
<span class="bold">içindekilerden bir iz bulabildi. </span></p><p class="calibre_1"><span class="bold">Kahrolasıcalar. </span></p><p class="calibre_1"><span class="bold">Ön camından akan seller sileceklerden az ötesini görebilmesini pek engellemiyorsa da, çevresine daha</span>
<span class="bold">iyi bakabilmek için arada bir penceresini indirmesi gerekiyordu. Çocuğu kaçıranların yan</span>
<span class="bold">sokaklardan birine sapmış, hatta yeraltında bir otoparka bile girmiş olabileceklerini düşündü. Yan</span>
<span class="bold">sokaklardan üçünü denedi, bir şey bulamayınca geldiği yoldan ana caddeye çıktı. Bir gözü de yeraltı</span>
<span class="bold">otoparklardaydı ama birine bile rastlamamıştı. Açık pencereden içeri giren yoğun yağmur yüzünden</span>
<span class="bold">sırılsıklam olmuştu ve on dakika sonra yardım istemekten başka yapacak bir şeyi kalmadığını</span>
<span class="bold">kabullenmek zorunda kaldı. Ama böylesi bir gecede, kendini kandırdığının da farkındaydı. Polis</span>
<span class="bold">arkadaşlarının Buick hakkında gecikmeden bilgi vereceklerini pek ummuyordu. </span></p><p class="calibre_1"><span class="bold">Elinde bir plaka numarası bile yoktu; düşününce arabanın şimdi artık her yerde olabileceğini</span>
<span class="bold">kabullendi. İşi daha da güçleştiren, Mark’a Bobby’nin durumunu bildirememesiydi. Yine de, bir</span>
<span class="bold">şeyler yapmak zorunda olduğunu düşünüyordu. </span></p><p class="calibre_1"><span class="bold">Kaldırımın kenarında durdu ve cep telefonunda bir numara tuşladı. </span></p><div class="mbp_pagebreak" id="calibre_pb_85"></div>
</div></body>
</html>
