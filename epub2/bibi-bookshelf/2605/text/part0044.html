<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">39 </span></span></p><p class="calibre_1"><span class="bold">McCaul trenin ortalarına yakın bir vagonda karar kılmıştı. Vagonların her birinde birbirinden</span>
<span class="bold">ayrılmış kompartımanlar vardı ve kendileri için boş bir kompartıman buldular. Jennifer çamurlu</span>
<span class="bold">elbiselerini temizlemek için kendinde güç bulabildi ama gerginlikten kopmak üzereydi. Sanki</span>
<span class="bold">yetmezmiş gibi, fırtına da en ufak bir dinme belirtisi göstermiyordu; Varzo’dan ayrılalı beş dakika</span>
<span class="bold">olmasına rağmen tren hâlâ hızlanmamıştı. McCaul yağmurun dövdüğü camdan dışarıya baktı. “Hava</span>
<span class="bold">treni yavaşlatıyor ama birazdan Simplon tüneline gireriz diye düşünüyorum.” </span></p><p class="calibre_1"><span class="bold">Jennifer tünelden söz edildiğini duymuştu. Dünyanın en uzun tünellerinden birisi olan Simplon,</span>
<span class="bold">İsviçre ile İtalya arasında aynı adı taşıyan geçidin altında yirmi kilometre boyunca uzanan bir sürü</span>
<span class="bold">tüneli birleştiriyordu. Endişeyle ayaklandı, kompartıman kapısını kaydırarak açtı ve koridora baktı. </span></p><p class="calibre_1"><span class="bold">Yarı dolu trenin yolcuları karışık bir grup oluşturuyordu: büro çalışanları, sırtlan çantalı okul</span>
<span class="bold">çocukları, onların yanında da iki öğretmen. Sanki dağdaki gezintileri fırtınadan berbat olmuş gibi,</span>
<span class="bold">çocuklar iliklerine kadar ıslanmıştı. Jennifer iki adamın koridorda olmadıklarını görüp rahatlayarak</span>
<span class="bold">kompartımanın kapısını kapattı. </span></p><p class="calibre_1"><span class="bold">“Sinirlisin” dedi McCaul sertçe. </span></p><p class="calibre_1"><span class="bold">“Tabiî sinirliyim. Neden sinirli olmayacakmışım ki?” Manastırdaki katliamı düşünmek bile</span>
<span class="bold">Jennifer’ın midesini bulandırıyordu. Yeniden oturup, yüzünü ellerine gömdü. “Bütün bunlar korkunç</span>
<span class="bold">bir kâbustan farksız.” </span></p><p class="calibre_1"><span class="bold">McCaul yanına yaklaşıp kolunu Jennifer’ın omzuna doladı, bileceğimiz hiçbir şey yoktu Jennifer. </span></p><p class="calibre_1"><span class="bold">Hiçbir şey. Kaçma-: bizi de öldürürlerdi.” an Peder Konrad’ı ve ötekileri neden öldürmek ister ki? </span></p><p class="calibre_1"><span class="bold">Eğer peşinde oldukları sadece bizsek, neden önlerine çıkan herkesi katlederler?” </span></p><p class="calibre_1"><span class="bold">McCaul başını salladı; sesi yorgun çıkıyordu. “Bilmiyorum. Bu olay dakikalar geçtikçe daha da</span>
<span class="bold">çılgınlaşıyor.” </span></p><p class="calibre_1"><span class="bold">Jennifer ayaklanıp kompartımanın içinde volta atmaya koyulurken, bir neden bulabilmek için</span>
<span class="bold">beynini kazıyordu. “Bir sebebi olmalı.” </span></p><p class="calibre_1"><span class="bold">“Nasıl bir sebep?” </span></p><p class="calibre_1"><span class="bold">“Düşünebildiğim tek şey… Birinin en ufak bir kanıt parçasını bile yok etmeye kararlı olduğunu sen</span>
<span class="bold">söylemiştin. Ya Konrad’ın ve ötekilerin öldürülmesinin ardındaki neden buysa? Onlar fırtınadan sağ </span></p><p class="calibre_1"><span class="bold">kurtulan adamı görmüşlerdi. Onlar tanıktı ve günlükteki kayıt da bunun kanıtı.” </span></p><p class="calibre_1"><span class="bold">“Galiba doğru söylüyorsun.” </span></p><p class="calibre_1"><span class="bold">“Günlükte sözü edilen adamın, bizim aradığımız kişi olması gerek. Öyleyse neden hemen şimdi polise</span>
<span class="bold">gitmiyoruz?” </span></p><p class="calibre_1"><span class="bold">“Söyledim sana Jennifer. Kendimizi tehlikenin ortasına atmış oluruz.” </span></p><p class="calibre_1"><span class="bold">Tren yavaşladı, lokomotifin sesi değişti ve bir tünele daldılar. Saniyeler sonra, öteki ucundan çıktılar. </span></p><p class="calibre_1"><span class="bold">McCaul’ün kapıya doğru yürüdüğünü görünce, Jennifer’ın içini bir sızı kapladı. “Nereye gidiyorsun</span>
<span class="bold">Frank?” </span></p><p class="calibre_1"><span class="bold">“Bir tuvalet bulup, biraz temizlenmeye. Yoksa önce sen mi gideceksin?” </span></p><p class="calibre_1"><span class="bold">Jennifer gitmeyeceğini söyledi. Yamaçtan aşağıya inerlerken McCaul işin güç tarafıyla uğraşmış,</span>
<span class="bold">elbiseleri çamura bulanıp yırtılmıştı. Ne var ki Jennifer da yalnız kalmaktan hiç hoşlanmıyordu. </span></p><p class="calibre_1"><span class="bold">McCaul bunu hisseder gibi oldu, elini uzatıp genç kadının yanağına dokundu. “Endişelenme, şimdilik</span>
<span class="bold">güvendeyiz. Hemen dönerim, o zaman oturup konuşuruz. Sen yalnız kapıyı kapalı tut, tamam mı?” </span></p><p class="calibre_1"><span class="bold">Jennifer kompartımanda tek başına otururken, manastırdaki katliamın görüntülerini düşünmeden</span>
<span class="bold">edemeyince, midesinin kasıldığını hissetti. Nedenini bilmeden, içinde hemen Mark’a telefon etmek ve</span>
<span class="bold">Bobby’nin iyi durumda olduğunu öğrenmek ihtiyacı uyandı. Çantasını karıştırdı ama cep telefonunu</span>
<span class="bold">bulamadı. Lanet olsun! Manastırdan çıkmaya çalışırken düşürmüş olmalıydı. Şimdi artık Mark’a</span>
<span class="bold">telefon edebilmek için Brig’e varmayı beklemek zorundaydı. Mark’ın sözünü tuttuğunu ve Bobby’yle</span>
<span class="bold">ilgilendiğini umuyordu ama Avrupa’ya hareketinden önceki davranışını hatırladıkça, aklı giderek</span>
<span class="bold">karışıyordu. Sanki Jennifer’ın güvenliği hakkında bir şeyler tahmin eder gibi davranması tuhaftı… </span></p><p class="calibre_1"><span class="bold">Tren yavaşlayınca düşünceleri yanda kaldı; pencereden bakıp, bir istasyona yaklaştıklarını anladı. </span></p><p class="calibre_1"><span class="bold">BMW îselle istasyonunun park yerinde, lastiklerini inleterek durdu. Sürücü bütün gücüyle frenlere</span>
<span class="bold">abandı ve tren platformun önünde dururken iki adam otomobilden fırladı. Şoför kapıları kilitledi, her</span>
<span class="bold">ikisi de ardında yorgun görünüşlü bir görevlinin oturduğu bilet gişesine koştular. “Si, signore?” </span></p><p class="calibre_1"><span class="bold">“İki bilet” dedi sarışın olanı İtalyanca. Adama iki banknot uzatmıştı. </span></p><p class="calibre_1"><span class="bold">“Ne tarafa beyefendi?” </span></p><p class="calibre_1"><span class="bold">“Brig.” </span></p><p class="calibre_1"><span class="bold">“Talihiniz varmış. Bu, bu akşam Brig’e giden son tren.” </span></p><p class="calibre_1"><span class="bold">Sarışın olanı sırıttı. “Gerçekten de talih bizden yana gibi.” </span></p><p class="calibre_1"><span class="bold">V </span></p><div class="mbp_pagebreak" id="calibre_pb_43"></div>
</div></body>
</html>
