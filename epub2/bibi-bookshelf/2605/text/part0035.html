<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">31 </span></span></p><p class="calibre_1"><span class="bold">McCaul ikisi baş başa kalıncaya kadar bekledi, ardından odaları işaret ederek, “Hangi odada yatmak</span>
<span class="bold">istiyorsun?” diye sordu. </span></p><p class="calibre_1"><span class="bold">“Fark eder mi?” </span></p><p class="calibre_1"><span class="bold">“Sanmam. Burada beş yıldızlı otellerden değil, fırtınada sığınılacak herhangi bir limandan</span>
<span class="bold">bahsediyoruz.” McCaul sağdaki odayı seçti. “Ben burada yatacağım. Sen önce bir yerleş, sonra</span>
<span class="bold">somyayı açmana yardım ederim.” </span></p><p class="calibre_1"><span class="bold">Jennifer odaya girdi. Keşiş hücresinin yaşlı taş duvarları zamanla pürüzsüz hale gelmişti. Başının</span>
<span class="bold">üzerindeki pencere şimşeğin çakmasıyla aydınlanırken, elindeki mumu başucu masasının üzerine</span>
<span class="bold">yerleştirdi. İskemleyi pencerenin dibine çekip, üzerine çıktı ve dışarıya baktı. Yağmurun altında pırıl</span>
<span class="bold">pırıl olmuş başka bir avlu ile düzenli tarhları ve küçük çeşmesiyle güzel bir bahçe görünüyordu. </span></p><p class="calibre_1"><span class="bold">Belki aynı adamdı ama bir türlü emin olamıyorum. </span></p><p class="calibre_1"><span class="bold">Peder Konrad’ın sözlerini hatırlayınca, kafasının içine sorular üşüştü. Ya manastıra gelen o adam</span>
<span class="bold">babasıysa? Kapı vuruldu. “Girebilir miyim?” </span></p><p class="calibre_1"><span class="bold">Dönünce, kapının eşiğinde duran McCaul’ü gördü. “Seni bilmem ama bana göre yatmak için vakit</span>
<span class="bold">oldukça erken. Tanrı aşkına, saat daha sekiz buçuk bile değil.” </span></p><p class="calibre_1"><span class="bold">Jennifer iskemleden inerken içinde bir gülümseme isteği duydu. “Yoksa manastır hayatını çekici</span>
<span class="bold">bulmuyor musun?” </span></p><p class="calibre_1"><span class="bold">“Bulmam mümkün değil.” McCaul odaya girdi. “Dışarıda ne gördüğünü sorabilir miyim?” </span></p><p class="calibre_1"><span class="bold">“Avluya benziyor. Fırtına da hafifleyecek gibi değil.” </span></p><p class="calibre_1"><span class="bold">“Öyleyse, sıkıcı bir geceye hazırlanacağız demektir. Tamam, bırak da somyayı açmana yardım</span>
<span class="bold">edeyim.” McCaul somyayı açıp </span></p><p class="calibre_1"><span class="bold">Jennifer’ın çarşafları ve battaniyeyi yaymasına yardım etti. “Eee, ne diyorsun?” </span></p><p class="calibre_1"><span class="bold">* İtalyanca: “Bir dakika, lütfen.” (ç.n.) </span></p><p class="calibre_1"><span class="bold">* İtalyanca: “iyi geceler hanımefendi, beyefendi.” (ç.n.) </span></p><p class="calibre_1"><span class="bold">“Hangi konuda?” </span></p><p class="calibre_1"><span class="bold">“Konrad’ın anlattıkları hakkında.” </span></p><p class="calibre_1"><span class="bold">“Pek… Pek ne diyeceğimi bilemiyorum. Kafam karıştı.” </span></p><p class="calibre_1"><span class="bold">“Ne düşündüğünü biliyorum Jennifer, ama ne dediğini sen de duydun. Burada beklenmedik konuklar</span>
<span class="bold">sıkça görülüyor: dağcılar, kayakçılar, yürüyüşçüler. Buraya gelen adam herhangi birisi de olabilir. </span></p><p class="calibre_1"><span class="bold">Kaldı ki, tren biletlerinin üzerindeki tarihten beş gün sonra gelmiş. Bizim aradığımız insanın</span>
<span class="bold">dondurucu soğukta, dağda beş gün dayanmış olması imkânsız.” </span></p><p class="calibre_1"><span class="bold">“Peki, dağdaki kulübe ne olacak? Oraya sığınmış, ondan sonra da buraya ulaşmış olamaz mı?” </span></p><p class="calibre_1"><span class="bold">“Neden beş gün beklesin ki?” </span></p><p class="calibre_1"><span class="bold">“Belki de dağ yollan kapalıydı. Belki de hava düzelene kadar yaraları yüzünden kıpırdayamadı.” </span></p><p class="calibre_1"><span class="bold">McCaul başıyla ona hak verdiğini belirtti. “Oldukça mantıklı ama bütün bunlar birer tahmin. Üstelik</span>
<span class="bold">parçalar iyi bir İsviçre saatinde olduğu gibi birbirlerine tam uymuyor. Tamam, Konrad’ın Vogel adı</span>
<span class="bold">hakkında söyledikleri işimize yarayabilir, yarın sabah ilk iş olarak Brig’e geçip, bakabiliriz. Ama bu</span>
<span class="bold">akşam, ıssızlıkların göbeğinde, eski çağlardan kalmış gibi görünen bir yere tıkılıp kalmışken, yapacak</span>
<span class="bold">fazla bir şeyimiz yok.” </span></p><p class="calibre_1"><span class="bold">Rüzgâr şiddetlenip camı sarsınca, McCaul ayaklandı. “İlginç bir akşam olmadı diyemem ama bana</span>
<span class="bold">kalırsa biraz dinlenmeye ihtiyacın var. Burada rahat edeceğinden emin misin?” </span></p><p class="calibre_1"><span class="bold">Jennifer çevresine bakıp, odayı inceledi. “Ederim herhalde. Bana yardım ettiğin için teşekkürler</span>
<span class="bold">Frank.” </span></p><p class="calibre_1"><span class="bold">“Teşekkür edecek ne var? İkimiz de aynı gemideyiz.” Elini genç kadının omzuna koydu. “Uyusan iyi</span>
<span class="bold">olur. Bana ihtiyacın olursa, seslen yeter, tamam mı?” Sonra da odadan çıkıp, kapıyı arkasından çekti. </span></p><p class="calibre_1"><span class="bold">Jennifer yatağına oturdu. McCaul omzuna dokunduğunda, belkemiğinden aşağıya doğru hafif bir</span>
<span class="bold">elektrik şoku gibi bir şey hissetmişti. Uzun zamandan beri ona böyle bir şey hissettiren ilk erkekti. </span></p><p class="calibre_1"><span class="bold">Aralarındaki cinsel elektrik akımını kesinlikle hissetmişti; bu tuhaf bir duyguydu ama nedendir</span>
<span class="bold">bilinmez, onu fazla endişelendirmiyordu. McCaul’ü çekici buluyordu. </span></p><p class="calibre_1"><span class="bold">Mark’la da arasında bir çekim kıvılcımı gibi bir şey olduğunu kabul ediyordu da, o durumu</span>
<span class="bold">düşünmek şimdilik zoruna gidiyordu. Sebebini bilmiyordu ama McCaul’ün çekiciliğiyle uğraşmak niyetinde değildi. Bu çekicilik tuhaf</span>
<span class="bold">bir şey değil, üzerinde oynayabileceği bir şey gibi geliyordu. Belki de adam daha yaşlı olduğu, ona</span>
<span class="bold">güvenebileceği için. Üstelik bir şey daha vardı: McCaul ona tıpkı babasının verdiği gibi bir emniyet</span>
<span class="bold">duygusu veriyordu. </span></p><p class="calibre_1"><span class="bold">Şimdilik, böylesi düşünceleri kafasının arkasında bir yere göndermek zorundaydı. Kendini kirli</span>
<span class="bold">hissediyor, bir banyoya ihtiyaç duyuyordu. Tıpkı McCaul’ünki gibi Jennifer’ın da bütün eşyası</span>
<span class="bold">Sinplon’da, oteldeydi; yanında içinde birkaç parça iç çamaşırı, bir tişört ve bir blucin bulunan bir</span>
<span class="bold">torbadan başka şey yoktu. Soyundu, lavabonun başında vücudunu sabunladı, temiz çamaşırlarını ve</span>
<span class="bold">tişörtünü giyip yatağa girdi. Şilte sertti, somya gıcırdıyordu ama böylesi bir gecede başını koyacak bir</span>
<span class="bold">yastık bulabildiği için şükrediyordu. </span></p><p class="calibre_1"><span class="bold">Yatağın başucunda, yerde duran torbasına uzanıp, cep telefonunu alıp açtı. İçinden Mark’a telefon</span>
<span class="bold">edip Bobby’yi sormak geliyordu ama telefonunun pili tükenmek üzereydi ve manastırın elektriği</span>
<span class="bold">gelene kadar pili şarj etmesi de imkânsızdı. Telefonu kapattı, Mark’ı ertesi gün arayacaktı. </span></p><p class="calibre_1"><span class="bold">Bitkindi ama hemen uykuya dalamayacağının da farkındaydı. Son yirmi dört saat boyunca gelişen</span>
<span class="bold">bütün olaylar kafasını cevap aramak zorunda olduğu sorularla dolduruyor, ona işkence çektiriyordu. </span></p><p class="calibre_1"><span class="bold">Hiçbir şey anlamıyor olması, korkusunu daha da artırıyordu. Sonunda mumu üfledi, karanlıkta</span>
<span class="bold">sırtüstü uzanıp, uyumaya çalıştı. </span></p><p class="calibre_1"><span class="bold">Siyah BMW içindeki iki adamla Varzo’nun ıssız sokaklarına girdi Hâlâ bardaktan boşanırcasına</span>
<span class="bold">yağan yağmurun altında, köyün öbür ucuna ulaştıklarında, şoför arabayı durdurdu ama motoru</span>
<span class="bold">kapatmadı. Farların ışığında yukarıya yükselen yamacı ve üzerinde “Monastero” yazılı işareti</span>
<span class="bold">seçebiliyordu. </span></p><p class="calibre_1"><span class="bold">Yanında oturan sansın başıyla onaylayınca, şoför arabanın burnunu yukarıya, Dikenli Taç</span>
<span class="bold">Manastırı‘na çevirdi. </span></p><p class="calibre_1"><span class="bold">32 </span></p><div class="mbp_pagebreak" id="calibre_pb_34"></div>
</div></body>
</html>
