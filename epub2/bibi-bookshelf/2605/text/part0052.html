<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">New York </span></span></p><p class="calibre_1"><span class="bold">Lou Garuda Trump Hotel’in lobisine girince doğrudan doğruya kokteyl bara yöneldi. Tanrım, burası</span>
<span class="bold">tam bir etek harmanı. </span></p><p class="calibre_1"><span class="bold">Trump kız kaldırmak için ideal bir yerdi ve bar da birinci sınıf piliçlerle doluydu ama Garuda sürekli</span>
<span class="bold">olarak buraya iş için geldiğini hatırlamaya çalışıyordu. Boş bir masa bulup bir dry martini ısmarladı</span>
<span class="bold">ve tam o sırada bara rüzgâr gibi giren Madeline Fulton’ı gördü. </span></p><p class="calibre_1"><span class="bold">Madeline ellilerinin ortasındaydı ama, çok daha genç giyimliydi: açık Armani ceketinin altında</span>
<span class="bold">dekolte bir bluz ve kısa siyah bir etek. New York Post için sözünü sakınmaz bir iş hayatı köşesinin</span>
<span class="bold">yazarıydı, kentteki her etkinlikte boy gösteriyor ve Büyük Elma’nın sunabildiği her işadamını</span>
<span class="bold">yakından tanıyordu. Garuda’nın, gençlik döneminde bu kadınla bir iki yıl boyunca ilişkisi olmuştu. </span></p><p class="calibre_1"><span class="bold">Bardaki şahinler Garuda’nın masasına gelip havalı bir edayla iskemleye oturan Madeline’i dikkatle</span>
<span class="bold">süzdüler. “Umarım çok önemlidir Lou. Aşağıda beni bekleyen taksimetresi açık bir taksi ile bir</span>
<span class="bold">fotoğrafçı var.” </span></p><p class="calibre_1"><span class="bold">Garuda kadının elini tutup bir öpücük kondururken nezaket timsaliydi sanki. “Seni yeniden görmek</span>
<span class="bold">ne güzel Madeline. Ne içersin?” </span></p><p class="calibre_1"><span class="bold">“Bırak şimdi, Fortune’un Beş Yüz Şirket davetine geç kaldım. Bana neden burada olduğumu söyle.” </span></p><p class="calibre_1"><span class="bold">“Her zamanki Madeline” diye düşündü Garuda, “dalaşmadan hoşlanan, hep acelesi olan, görkemli</span>
<span class="bold">bir iş davetinden bir diğerine koşturan bir kadın.” Öğleden sonra Madeline’e telefon etmiş, o akşam,</span>
<span class="bold">herhangi bir yerde, herhangi bir an beş dakikasını ayırıp ayıramayacağını sormuştu. Yedide</span>
<span class="bold">Trump’ta buluşmak üzere anlaştılar. “Prime International Securities. Hiç duymuş muydun?” </span></p><p class="calibre_1"><span class="bold">“Duymuş olmam gerekir mi?” </span></p><p class="calibre_1"><span class="bold">“Yaklaşık bir yıl önce tasfiyeye gittiler. Büroları Beşinci Cadde’deydi. Pek gösterişi olmayan bir</span>
<span class="bold">kuruluş.” </span></p><p class="calibre_1"><span class="bold">Madeline barın bu bölümünde sigara içmenin yasak olduğuna aldırmadan mentollü ince sigarasını</span>
<span class="bold">altın çakmağıyla yaktı. Aklı başında hiç kimse, hele taşakları altı okka değilse, Madeline’e itiraz</span>
<span class="bold">etmeyi düşünemezdi. Ağız dolusu dumanı üfledi, sigarasının külünü halıya silkeleyip kaşlarını çattı. </span></p><p class="calibre_1"><span class="bold">“Tabiî, o şirketi tabiî hatırlıyorum. Ne olmuş?” </span></p><p class="calibre_1"><span class="bold">“Sahibi Cayman Adaları‘nda paravan bir şirketmiş.” </span></p><p class="calibre_1"><span class="bold">Madeline Garuda’ya bakıp gözlerini kıstı. “Bütün bunlardan bana ne?” Sigarasını masanın</span>
<span class="bold">üzerindeki fıstık kabına bastırıp söndürdü. “Taksimetre çalışıyor Lou. Artık gitmem gerek. Yanlış </span></p><p class="calibre_1"><span class="bold">hatırlamıyorsam, bunun son derecede önemli olduğunu söylememiş miydin?” </span></p><p class="calibre_1"><span class="bold">“Çok önemli. Gerçekten çok önemli Madeline. Prime’ın arkasında kimlerin olduğunu öğrenmem</span>
<span class="bold">gerek. Yükseklerde işadamı tanıdıkların vardır. Tanıdıklarının içinde bu denizaşırı izin nereye kadar</span>
<span class="bold">gittiğim bilen birileri çıkacağından eminim.” </span></p><p class="calibre_1"><span class="bold">“Ticarî suçlara yönelmediysen, bütün bunları neden öğrenmek istediğini bana söylemeyecek misin?” </span></p><p class="calibre_1"><span class="bold">“Bundan iki yıl önce üzerinde çalıştığım bir dosya vardı. Çok kafa patlattım ama bir yere</span>
<span class="bold">vardıramadım. Şimdi olay yeniden canlanınca ben de bir ipucu bulabilmek umuduyla oltamı</span>
<span class="bold">sallandırdım, Prime hakkında bilgi toplamaya çıktım. Üstelik bu bilgiyi hemen istiyorum.” </span></p><p class="calibre_1"><span class="bold">“Hâlâ o Angelina karısıyla mı düşüp kalkıyorsun?” </span></p><p class="calibre_1"><span class="bold">“Hem de bir saat gibi düzenli.” </span></p><p class="calibre_1"><span class="bold">Madeline Lou’ya şehvetle baktı, jilet kadar keskin tırnağını Garuda’nın bacağının içinden kasığına</span>
<span class="bold">kadar yürüttü. “Eski günlerin hatırına bana da biraz zaman ayırsan?” </span></p><p class="calibre_1"><span class="bold">Gamda kadının elini okşadı. “Bu dediğimi yap Maddy, o zaman, neden olmasın?” </span></p><p class="calibre_1"><span class="bold">Madeline gülümsedi, elini çekip ayaklandı. “Birkaç telefon etmem gerek. Tanıdığım bir iki şirket</span>
<span class="bold">sahibiyle konuşurum. Bir de gazete adına Cayman Adaları‘nda çalışan, haber kokusu almakta çok</span>
<span class="bold">yetenekli bir muhabirimiz var. Bir şeyler bulur bulmaz seni arasam?” </span></p><p class="calibre_1"><span class="bold">“Benim için elinden geleni yap bebeğim.” </span></p><p class="calibre_1"><span class="bold">Brig, İsviçre </span></p><p class="calibre_1"><span class="bold">Mark’ın odasında telefon vızıldamaya başladı. Uyandı, el yordamıyla ahizeyi bulmaya uğraştı. </span></p><p class="calibre_1"><span class="bold">Arayan Garuda’ydı. “Neler oluyor Mark? Mesajını aldım. İsviçre’de ne haltlar karıştırıyorsun?” </span></p><p class="calibre_1"><span class="bold">Mark başucu masasının üzerindeki saatine uzanırken düşüncelerini toparlamaya çalıştı: sabahın beş </span></p><p class="calibre_1"><span class="bold">buçuğu. Ancak uyanmıştı. “Şimdi anlatamayacağım kadar uzun bir hikâye Lou, onun için sen beni</span>
<span class="bold">dinle lütfen. Bobby’den haber almak ve benim için bir şey yapmanı söylemek için aramıştım seni. New</span>
<span class="bold">York Polis Müdürlüğü Organize Suçlar Bölümü‘nden Danny Flynn’ı tanıyor musun?” </span></p><p class="calibre_1"><span class="bold">“Tabiî, Danny’yi tabiî tanıyorum. Ne var?” </span></p><p class="calibre_1"><span class="bold">Mark neler istediğini Garuda’ya anlatınca, telefonun öbür ucunda dikkat çekici bir sessizlik oldu. </span></p><p class="calibre_1"><span class="bold">“Tanrım, önce CIA’ydi, şimdi de Kızıl Mafya’dan söz ediyorsun. Oralarda neler dönüyor Mark. O </span></p><p class="calibre_1"><span class="bold">boktan İsviçre’de ne işler çeviriyorsun? March olayını kokluyorsun, öyle değil mi? İddiaya girerim,</span>
<span class="bold">öyle.” </span></p><p class="calibre_1"><span class="bold">“Lou, lütfen, şimdilik açıklamaları geçelim, olur mu? Sana bir açıklama borçluyum, anlaştık mı?” </span></p><p class="calibre_1"><span class="bold">Mark’ın son bir isteği daha vardı, bu kez özel bir istek. “Yapmanı istediğim bir şey daha var.” Ne</span>
<span class="bold">istediğini anlattı ve hattın öteki ucundaki kısa sessizliği dinledi. </span></p><p class="calibre_1"><span class="bold">“Bütün bunların o CİA goriliyle, hakkında benden bilgi istediğin şu Kelso’yla bir ilgisi var mı?” </span></p><p class="calibre_1"><span class="bold">“Lou, lütfen, şu anda ayrıntılara giremeyeceğim. Haklı nedenlerim var.” </span></p><p class="calibre_1"><span class="bold">“Bu iş her dakika daha da boka batıyor…” </span></p><p class="calibre_1"><span class="bold">“Açıklamaya kalksam, telefon başında saatler geçirmem gerekir.” </span></p><p class="calibre_1"><span class="bold">“Tamam, ama bana kalırsa açıklamanın vakti geldi de geçiyor bile. Benim de bazı şeyleri bilmem</span>
<span class="bold">gerekiyor.” </span></p><p class="calibre_1"><span class="bold">“Lou, yapamam. Şimdilik, en azından.” </span></p><p class="calibre_1"><span class="bold">“Öyleyse, ne zaman?” </span></p><p class="calibre_1"><span class="bold">“Haber veririm.” </span></p><p class="calibre_1"><span class="bold">“Ne düşünüyordum biliyor musun? Şu kahrolası masanın ardından çıkıp yeniden dedektifliğe</span>
<span class="bold">başlamanın zamanı geldi, diye düşünüyordum. Belki de bu benim için bir şanstır. Belki de bu olayı</span>
<span class="bold">birlikte araştırır, sonuna kadar gideriz. Ne diyorsun?” </span></p><p class="calibre_1"><span class="bold">“Düşüneceğim.” </span></p><p class="calibre_1"><span class="bold">“Bu evet mi demek, yoksa hayır mı?” </span></p><p class="calibre_1"><span class="bold">“Belki demek. Düşüneceğim dedim Lou.” </span></p><p class="calibre_1"><span class="bold">Garuda içini çekti. “Nasıl temas edeceğiz? Aynı numarayı mı arayayım?” </span></p><p class="calibre_1"><span class="bold">Mark Kelso’nun verdiği cep telefonunun numarasını Garuda’ya yazdırmayı bir kez daha düşündü,</span>
<span class="bold">sonra hemen vazgeçti. “Hayır, buradan gitmem gerekebilir, onun için temas kurmak sorun olacak. </span></p><p class="calibre_1"><span class="bold">Ben seni arasam? Bana cep telefonunun numarasını ver.” </span></p><p class="calibre_1"><span class="bold">“Tamam, peki, ama sırtında bir dert daha var dostum. Senin dediğini yapıp, Bobby’yi yoklamak için</span>
<span class="bold">Cauldwell’e uğradım. Bu anlatacaklarımdan hiç hoşlanmayacaksın…” </span></p><p class="calibre_1"><span class="bold">Jennifer saat yedide uyandı. Bir akşam öncenin olayları nedeniyle bitkin düştüğünden deliksiz</span>
<span class="bold">uyumuştu ve buluşundan dolayı çok memnundu. Yatağına yatmadan önce resepsiyona inmiş ve yerel</span>
<span class="bold">telefon rehberini ödünç almıştı. </span></p><p class="calibre_1"><span class="bold">Resepsiyon görevlisinin uzattığı telefon rehberi Brig’in de bulunduğu Valais kantonunu kapsıyordu. </span></p><p class="calibre_1"><span class="bold">Odasına döndüğünde, rehberi açtı. Brig çevresinde soyadı Vogel olan on iki kişi vardı ama hiçbirinin</span>
<span class="bold">önadının “H”yle başlamadığını görünce yüreği daraldı. İşte o sırada aklına bir fikir geldi, neredeyse</span>
<span class="bold">beş dakikalık bir telefon konuşmasından sonra yatağa girdi ve derin bir uykuya daldı. </span></p><p class="calibre_1"><span class="bold">Duş alıp giyindi, sonra da koridora çıkıp McCaul’ün kapısını çaldı. McCaul üzerinde otelin bornozu,</span>
<span class="bold">saçları duştan hâlâ ıslak, kapıyı açtı. “İyi uyudun mu?” </span></p><p class="calibre_1"><span class="bold">“Kafamı yastığa koyar koymaz. Ama ondan önce, Vogel adı üzerinde biraz araştırma yaptım. Galiba</span>
<span class="bold">bir şeyler de buldum.” </span></p><p class="calibre_1"><span class="bold">McCaul kaşlarını çattı, havluyla saçını kurutmaktan vazgeçti. “Biraz daha anlatır mısın?” </span></p><p class="calibre_1"><span class="bold">Jennifer heyecanlıydı. “Giyin de kahvaltıya inelim. O zaman sana neler bulduğumu anlatırım.” </span></p><div class="mbp_pagebreak" id="calibre_pb_51"></div>
</div></body>
</html>
