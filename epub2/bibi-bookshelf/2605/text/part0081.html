<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">82 </span></span></p><p class="calibre_1"><span class="bold">Kelso susturucu takılmış tabancayı Jennifer’ın kafasına doğrulttu. “Başlangıçta, benden bir şeyler</span>
<span class="bold">sakladığını düşünmüştük tabiî. Ama dilini çözmek için ne numara yaptıksa tutmadı, onun için galiba</span>
<span class="bold">doğruyu söylediğine inanmak gerekiyor.” </span></p><p class="calibre_1"><span class="bold">Kelso pis pis sırıttı, sonra tabancayı dikkatle mutfak tezgâhının üzerine bırakıp, iskemlesine oturdu. </span></p><p class="calibre_1"><span class="bold">“Yine de, hâlâ o kutunun buralarda bir yerde olduğuna inanıyorum. Neden öyle düşünüyorum biliyor</span>
<span class="bold">musun? İki yıl önce, annen ile babanın adına bir kiralık kasa olup olmadığını öğrenmek için New</span>
<span class="bold">York eyaletindeki bütün bankaları tarattım. Yoktu. Şimdi, bu sana ne anlatıyor? Baban ya bu kutuyu</span>
<span class="bold">attı ya da bir yere sakladı. Onun yerinde olsaydım ve elimde öylesine değerli bir şey bulunsaydı,</span>
<span class="bold">gerçekten güvenli, ama kolaylıkla erişebileceğim bir yere saklardım. Ne dersin Jennifer? Aynı fikirde</span>
<span class="bold">misin?” </span></p><p class="calibre_1"><span class="bold">“Kutunun nerede olduğunu bilmediğimi daha önce de…” Kelso yumruğunu bütün gücüyle önündeki</span>
<span class="bold">masaya vurunca, Jennifer sustu. “Evet, söyledin. Ama Staves’in hafızanı iyice yoklamakla ilgili</span>
<span class="bold">söylediklerini unuttun mu? İşte, bana kalırsa yeniden yoklamaya başlasan iyi olacak, çünkü bu kısa</span>
<span class="bold">sohbetten sonra eğer bazı yeni fikirler bulmazsan, hem de çabucak bulmazsan, Ryan’ı öldürürüm. </span></p><p class="calibre_1"><span class="bold">Ardından Bobby’yi öldürürüm. Kellesine bir kurşun sıkarak. En sonunda da seni. Üç kurşunda iş </span></p><p class="calibre_1"><span class="bold">biter. Ama bakarsın, kutuyu bulmama yardım edersin, ha? Belki de senin, Bobby ve Ryan’ın</span>
<span class="bold">kaderinde güneşi bir daha görmek vardır?” “Yalan söylüyorsun. Bizi nasıl olsa öldüreceksin.” Kelso</span>
<span class="bold">rahatsız bir sırıtışla tabancasına uzandı. “Uzun ve acı dolu bir ölüm ile çabuk bir ölüm arasında</span>
<span class="bold">seçimini yap. Karar senin. Bobby’nin acı çekmesini istemeyeceğinden eminim.” </span></p><p class="calibre_1"><span class="bold">Bobby korkuyla çığlık atınca, Jennifer onu sakinleştirmek için kendine çekti. Kendini umarsız</span>
<span class="bold">hissediyor, korkudan midesi bulanıyordu; üstelik kardeşinin de bir sinir krizinin eşiğinde olduğunun</span>
<span class="bold">farkındaydı. Kelso’nun kobalt mavisi gözlerinde duygusuz bir ifade vardı. Adamın söylediğini</span>
<span class="bold">yapacağından emindi, en ufak bir kuşkusu bile yoktu. </span></p><p class="calibre_1"><span class="bold">“Ne demek istediğimi açıkça anlatabildim mi?” </span></p><p class="calibre_1"><span class="bold">“Evet.” </span></p><p class="calibre_1"><span class="bold">Kelso ayaklandı. “Güzel. Bak bu işte herkesin unuttuğu, ama benim aklıma gelen çok önemli bir şey</span>
<span class="bold">var. Şimdiye kadar herkesin gözden kaçırdığı bir şey. Haydi, ne olduğunu sorsana.” </span></p><p class="calibre_1"><span class="bold">“Nedir?” diye sordu Jennifer. </span></p><p class="calibre_1"><span class="bold">Kelso sırıttı, sonra göstere göstere tabancayı Bobby’nin kafasına çevirdi. “Kimse kardeşine kutunun</span>
<span class="bold">nerede olduğunu sormayı düşünmedi. Ne dersin? Sence Bobby bir şeyler biliyor mudur?” </span></p><p class="calibre_1"><span class="bold">Bobby Kelso’nun tabancasının önünde kıvrandı, Jennifer’ın kollarına sığındı. “Yalvarırım, ona bir</span>
<span class="bold">şey yapma…” diye yalvardı Jennifer. </span></p><p class="calibre_1"><span class="bold">Kelso dudaklarını düşünüyormuş gibi büzdü. “Ne yapacağımı söyleyeyim. Tek istediğim kafa kafaya</span>
<span class="bold">vermeniz, iyice bir düşünüp, cevaplar bulmanız. Sıkıştırılırsa Bobby’nin çok daha çabuk tepki</span>
<span class="bold">göstereceğinden emin olmama rağmen, Nick’le birlikte sizi kafanızı çalıştırmanız için baş başa</span>
<span class="bold">bırakacağız. Güzel bir fikir değil mi?” </span></p><p class="calibre_1"><span class="bold">“E… Evet.” </span></p><p class="calibre_1"><span class="bold">“Aynı fikirde olduğumuza sevindim. Ha, az kalsın unutuyordum; bir ufak ayrıntı daha var. Sana</span>
<span class="bold">soruyorum Ryan. Havalimanından telefon ettiğin kişi kimdi?” </span></p><p class="calibre_1"><span class="bold">Mark’ın cevap vermediğini görüp, “Ciddi olduğumu kanıtlamak için, ille çocuğun canını acıtmamı mı</span>
<span class="bold">istiyorsun?” diye ekledi. “Karar senin.” </span></p><p class="calibre_1"><span class="bold">Mark gönülsüzce, “Lou Garuda adlı bir polis memuru” dedi. </span></p><p class="calibre_1"><span class="bold">“Neden?” </span></p><p class="calibre_1"><span class="bold">“Long Beach Polis Müdürlüğü‘ndeyken, iki yıl önce Paul March dosyasını o incelemişti.” </span></p><p class="calibre_1"><span class="bold">“Peki bu Garuda şimdi olanlar hakkında ne biliyor?” </span></p><p class="calibre_1"><span class="bold">“Çok az şey.” </span></p><p class="calibre_1"><span class="bold">“Göreceğiz, ama her şeyin zamanı var.” Kelso tabancayı tutan elini yanına sarkıtıp Staves’e döndü. </span></p><p class="calibre_1"><span class="bold">“Kızın cep telefonu nerede?” </span></p><p class="calibre_1"><span class="bold">“Kayboldu.” </span></p><p class="calibre_1"><span class="bold">“Ev telefonu çalışıyor mu?” </span></p><p class="calibre_1"><span class="bold">“Çalışmıyor.” </span></p><p class="calibre_1"><span class="bold">“Çekmecelerde ekmek bıçağı falan?” </span></p><p class="calibre_1"><span class="bold">“Baktım, yok. Çekmeceler boş.” </span></p><p class="calibre_1"><span class="bold">“Güzel.” Kelso Staves’e bakıp başını salladı. Staves mutfak kapısını açmadan önce bir sigara yaktı;</span>
<span class="bold">mutfağı öfkeli bir rüzgâr doldururken dışarı çıktı. Pencereden, onu paltosunun yakasını kaldırmış,</span>
<span class="bold">fırtınaya aldırmaksızın volta attığını ve sigarasından öfkeli nefesler çekerek, arada sırada camdan</span>
<span class="bold">içeri baktığını gördüler. </span></p><p class="calibre_1"><span class="bold">Kelso iç kapıya doğru yürüdü, ama kapının tokmağını çevirmeden önce geri döndü ve her üçüne</span>
<span class="bold">tehdit dolu gözlerle baktı. “Nick bahçeden de olsa gözünü üzerinizden ayırmayacak. Ben dışarıda,</span>
<span class="bold">holde olacağım. Sizi uyarayım, dedim. Evin ön ve arka tarafları kontrolümüz altında, onun için</span>
<span class="bold">buradan çıkış yok. Masanın başında kalacak ve hareket etmeyeceksiniz. Kaçmaya, kurtulmaya ya da</span>
<span class="bold">imdat çağırmaya kalkarsanız, bağırıp çağırmaya yeltenirseniz, ölürsünüz. Ne demek istediğim iyice</span>
<span class="bold">anlaşılıyor mu?” Kelso saatine baktı. “Cevap bulmanız için tam on dakikanız var, bir saniye fazla</span>
<span class="bold">değil. Ondan sonra, eğer kutu elimde değilse, Ryan’dan başlayarak hepinizi teker teker öldürürüm.” </span></p><p class="calibre_1"><span class="bold">83 </span></p><div class="mbp_pagebreak" id="calibre_pb_80"></div>
</div></body>
</html>
