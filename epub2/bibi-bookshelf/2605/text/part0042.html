<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">37 </span></span></p><p class="calibre_1"><span class="bold">Beş dakika sonra, McCaul hızla Varzo kasabasına giriyordu. Sürekli olarak arkayı gözleyen Jennifer</span>
<span class="bold">onları izleyen biriyle ilgili bir belirti göremedi. McCaul yağmurdan kayganlaşmış ana meydanı</span>
<span class="bold">arabayı kaydırarak döndü, sola, kaldırım taşı kaplı dar bir sokağa dalıp durdu. “Neden durduk?” </span></p><p class="calibre_1"><span class="bold">“Ne yapacağımıza karar vermemiz gerek.” </span></p><p class="calibre_1"><span class="bold">Jennifer kopacak kadar gergindi. “Polise gitmemiz gerekmiyor mu?” </span></p><p class="calibre_1"><span class="bold">“Şunu aklından çıkarma Jennifer, burada tek başımızayız. Polisler anlattığımız hikâyeye inansalar</span>
<span class="bold">bile ki inanacaklarını hiç sanmıyorum, kendi güvenliğimiz için bizi bir yere kapatacaklardır. Ötekiler</span>
<span class="bold">bizi sağ bırakırlar mı dersin? Bu herifler kimin hesabına çalışıyor, bilemiyorum ama Caruso’yu ve</span>
<span class="bold">karısını öldürdüler. Yoksa bunların bizi öldürmelerini kıçı kırık bir kasaba karakolunun</span>
<span class="bold">engelleyebileceğini mi sanıyorsun?” </span></p><p class="calibre_1"><span class="bold">“Manastırda bulunduğumuzu nereden öğrenmiş olabilirler?” “Bizi izlemiş olmalılar, bu kesin; yalnız</span>
<span class="bold">ben peşimizde birilerinin olduğunu hiç fark edemedim. Bana kalırsa, elektronik izleme yaptılar. Bu</span>
<span class="bold">basit bir şey, kolayca uygulanabilir. Tek yapmaları gereken, cipe elektronik bir verici takmak, ondan</span>
<span class="bold">sonra nereye yöneldiğimizi görebiliyorlar. Arabanın herhangi bir yerinde olabilir. Arayıp bulmamız</span>
<span class="bold">saatler alır.” </span></p><p class="calibre_1"><span class="bold">“Yani, şu anda bile nerede olduğumuzu biliyorlar mı?” “Evet, bunu söylemek istiyorum. Eğer cipte</span>
<span class="bold">kalırsak, hedef tahtasından farkımız kalmaz.” </span></p><p class="calibre_1"><span class="bold">Carlo Perini sıkıntıdan patlıyordu. Durmadan yağan yağmuruyla, nöbete kalmak için boktan bir</span>
<span class="bold">gece. Evinde olmak, sevgilisiyle oynaşmak yerine Varzo tren istasyonunun bilet gişesinin arkasında</span>
<span class="bold">pineklemek, kentin en sıkıcı işi olsa gerekti. </span></p><p class="calibre_1"><span class="bold">Platformda bir avuç yoksul görünüşlü yolcu bekleşiyordu; trenlerin çoğu fırtına yüzünden</span>
<span class="bold">gecikmeliydi. Carlo gişeye yaklaşan çifte bakmak için gözlerini kaldırdı. Her ikisi de sıçan gibi</span>
<span class="bold">sırılsıklamdı ama kadının yine de albenisi ve güzel bir vücudu vardı. </span></p><p class="calibre_1"><span class="bold">“Si?” </span></p><p class="calibre_1"><span class="bold">“Parla İnglese?” dedi adam. </span></p><p class="calibre_1"><span class="bold">Carlo neredeyse kahkahayı koyuverecekti. İngilizce bilseydi bu Bokkent’in boktan tren istasyonunda</span>
<span class="bold">biletçilik mi yapardı? Yine de okuldan kalma bir iki şey hatırlıyordu, “Kedi şiltenin üzerinde. Akşam</span>
<span class="bold">yemeğinde bir kadeh kırmızı şarap içer misiniz?” gibi hiçbir şeye yaramaz birkaç cümle. </span></p><p class="calibre_1"><span class="bold">Omuz silkti, arada küçücük bir boşluk kalacak biçimde başparmağını işaretparmağına yaklaştırdı. </span></p><p class="calibre_1"><span class="bold">“Putino… Azıcık.” </span></p><p class="calibre_1"><span class="bold">“Buradan kalkacak ilk tren için iki bilet istiyoruz. Nereye olursa olsun, fark etmez.” </span></p><p class="calibre_1"><span class="bold">“Prego?” </span></p><p class="calibre_1"><span class="bold">Adam sözlerini tekrar etti ama biraz daha yavaş. Carlo hâlâ bir şey anlamamıştı. Söylenenleri ne</span>
<span class="bold">üçüncü sefer, ne de dördüncüsünde anladı. Adamın istediğini anlatabilmesi için umut kırıcı birkaç</span>
<span class="bold">dakika, bir kâğıt, bir kalem ve işaret dili gerekti; sonunda Carlo ‘nun anladığı, adamın ve yanındaki</span>
<span class="bold">güzel pilicin hangi trenle olursa olsun, bir an önce Varzo’dan ayrılmak istedikleriydi. “Çok akıllıca</span>
<span class="bold">bir karar” diye düşündü Carlo. </span></p><p class="calibre_1"><span class="bold">“Biraz sonra… Gelmek tren…” dedi Carlo, doğru sözcükleri arayarak; kendini yine on iki yaşındaki</span>
<span class="bold">bir okul çocuğu gibi hissetti, “Simplon galleria üzerinden… Svizzera’ya… Brig’e gitmek.” </span></p><p class="calibre_1"><span class="bold">“Adam söylediğimi anladı” diye düşündü Carlo. Bir sonraki tren Simplon tüneli üzerinden İsviçre’ye,</span>
<span class="bold">Brig’e gidiyordu. </span></p><p class="calibre_1"><span class="bold">“Ne zaman?” Adam gergindi, saatini gösteriyordu. Carlo, “Bunların çok acelesi olmalı” diye</span>
<span class="bold">düşündü. Tren, rayların sel altında kalması nedeniyle yarım saat gecikmişti ama beş dakika içinde</span>
<span class="bold">gelmesi gerekiyordu. Carlo elini kaldırarak beş parmağını gösterdi. “Cinaue minuti.” </span></p><p class="calibre_1"><span class="bold">Adam tezgâhın üzerine bir avuç banknot yaydı. </span></p><p class="calibre_1"><span class="bold">Beş dakika sonra, Brig treni ıslak platformun önünde fren sür-tünmeleriyle durdu. Bilet gişesinden</span>
<span class="bold">bakan Carlo öteki yolcularla birlikte vagonlardan birine binen çifti izledi. Tren hareket etti. </span></p><p class="calibre_1"><span class="bold">Carlo bu çifti bu kadar acayip davranmaya iten şeyin ne olduğunu düşündü; öylesine endişeli, o kadar</span>
<span class="bold">rahatsız görünüyorlardı ki. Carlo’nun, istasyonun dışında duran güçlü siyah BMV’den ve arabadan</span>
<span class="bold">inen sert bakışlı iki kişiden haberi yoktu. </span></p><p class="calibre_1"><span class="bold">Kayak maskelerini çıkarmış, yağmurluklu adamlar platforma geldiklerinde rayların üzerinde gözden</span>
<span class="bold">kaybolan trenin ancak arkasından bakabildiler. Bilet gişesine koştular, içlerinden biri İtalyanca, </span></p><p class="calibre_1"><span class="bold">“Özür dilerim, ama galiba trenimizi kaçırdık” dedi. “Biraz önce hareket eden tren nereye</span>
<span class="bold">gidiyordu?” </span></p><p class="calibre_1"><span class="bold">Carlo adama baktı. Sarışın, kırklarında, sert görünüşlü, sağ gözünün üzerinde yara izi olan biri. Daha</span>
<span class="bold">tıknaz olan arkadaşının koyu gözleri tehdit doluydu. “Brig. Ama bu gece oraya trenle gitmek</span>
<span class="bold">niyetindeyseniz, talihiniz yokmuş beyefendi. Bundan sonraki ilk tren, sabah hareket edecek.” </span></p><p class="calibre_1"><span class="bold">“Biraz önce hareket eden tren başka bir istasyonda duruyor mu?” </span></p><p class="calibre_1"><span class="bold">“Tabiî. Yaklaşık on iki dakika sonra îselle’de duracak. Ama fırtına yüzünden, yine gecikecektir. Hat</span>
<span class="bold">boyunca yavaşlaması gereken yerler olacak.” </span></p><p class="calibre_1"><span class="bold">Sarışın olanı gülümsedi. “Teşekkürler.” </span></p><div class="mbp_pagebreak" id="calibre_pb_41"></div>
</div></body>
</html>
