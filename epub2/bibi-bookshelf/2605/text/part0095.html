<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">93 </span></span></p><p class="calibre_1"><span class="bold">Odaya sahanlığın aydınlığı yayılıyor, kapının eşiğinde de Kelso duruyordu. Yüzü karanlıktaydı ama</span>
<span class="bold">Jennifer güçlükle soluklanmasını, acıdan öfke dolu sesini duyuyordu. “Şuraya bakın hele. Sakın bana</span>
<span class="bold">ateş edip yaralayan orospu olmasın?” </span></p><p class="calibre_1"><span class="bold">Jennifer hızlı hızlı, kısa kısa soluyarak yazı masasına doğru geriledi. Olduğu yerde donmuş gibi</span>
<span class="bold">kalakalmıştı. </span></p><p class="calibre_1"><span class="bold">“Telefonu kullanmayı düşündüysen, hiçbir işe yaramazdı. Polis buraya gelene kadar çok zaman</span>
<span class="bold">geçer.” Kelso bir adım attı, karanlıktan çıkan yüzünde kendinden emin olmanın ifadesi görülüyordu. </span></p><p class="calibre_1"><span class="bold">Elini ensesine götürdü, sonra çekip içlerinden biri kopmak üzere olan, kandan kıpkırmızı kesilmiş </span></p><p class="calibre_1"><span class="bold">parmaklarına baktı ve gözleri öfkeyle parladı. “Anlaşılan bana zarar vermek gibi kötü bir niyetin</span>
<span class="bold">var. Bobby nerede?” </span></p><p class="calibre_1"><span class="bold">Jennifer cevap vermedi. Kelso elektrik düğmesini çevirip, gözlerinden ürkünç bir ışık saçarak</span>
<span class="bold">yaklaştı. “Meraklanma, onu nasıl olsa bulurum. Ama önce, seninle görülmesi gereken bir hesabımız</span>
<span class="bold">var.” </span></p><p class="calibre_1"><span class="bold">Jennifer korkudan donup kalmıştı. İki adım ötesindeki Kelso’nun pis nefesinin kokusu geliyordu</span>
<span class="bold">burnuna. Bir şimşek parıltısı odayı doldurdu. </span></p><p class="calibre_1"><span class="bold">“Lütfen… Lütfen…” diye yalvardı. </span></p><p class="calibre_1"><span class="bold">“Lütfen ne? Irzına geçmeyeyim mi?” Kelso sırıttı. “Aslına bakarsan, çok zevk almıştım. Ve şimdi</span>
<span class="bold">sana bir ders vermenin zamanı geldiğine göre, yine iştahımın kabardığını itiraf etmeliyim.” </span></p><p class="calibre_1"><span class="bold">Kelso elinin tersiyle yanağını okşadı. “Biliyor musun? Sonra, bana Bobby’nin nerede olduğunu</span>
<span class="bold">söyleyeceksin? Dediğimi yap, bakarsın ben de ölümünün olabildiğince çabuk ve acısız olmasına</span>
<span class="bold">çalışırım. Yoksa onu kendi gayretimle bulursam, kardeşinin çok canı yanar. Anlaşıldı mı?” </span></p><p class="calibre_1"><span class="bold">Jennifer sırtını yazı masasına dayadı, umutsuzluk içinde sağ elini kıvırıp çekmecelerden birinin içini</span>
<span class="bold">yokladı. Eli birtakım kâğıtlara dokundu… Tabanca yoktu. </span></p><p class="calibre_1"><span class="bold">Mark tabanca konusunda yanılmış. Öleceğim. </span></p><p class="calibre_1"><span class="bold">Kelso yaklaştı. Eli göğsünün üzerinde dolaşırken, Jennifer’ın kaçacak bir yeri yoktu. O el sonra</span>
<span class="bold">birden yükselip, genç kadının gırtlağına yapıştı. Jennifer debelendiyse de, adam parmaklarını daha</span>
<span class="bold">da sıktı. “Kıpırdama!” </span></p><p class="calibre_1"><span class="bold">Kelso’nun ağzı yaklaşır, dudaklarından “Debelenme, yoksa canını yakarım” fısıltısı dökülürken,</span>
<span class="bold">Jennifer dehşet içinde kasıldı. </span></p><p class="calibre_1"><span class="bold">Umutsuzluk içinde, elini bir sonraki çekmeceye soktu. Yine ataşlar, bir defter… Sonra parmaklan</span>
<span class="bold">sert, madenî bir şeye dokundu. Bir tarafı küt, öteki ucu hançer gibi sivri. </span></p><p class="calibre_1"><span class="bold">Tabanca değil ama zarf açacağı ya da makas olabilir mi? Silah olarak kullanılabileceği sürece ne</span>
<span class="bold">önemi vardı ki? </span></p><p class="calibre_1"><span class="bold">Jennifer, yüzü yüzüne değecek kadar yaklaşmış olan Kelso’nun pis kokulu nefesini teninde hissetti. </span></p><p class="calibre_1"><span class="bold">Kelso, onu öpecek kadar eğilip, “Belki bu sefer sen de zevk alırsın” dedi. “Ne dersin Jennifer?” </span></p><p class="calibre_1"><span class="bold">“Cehenneme gidiyorsun derim Kelso.” </span></p><p class="calibre_1"><span class="bold">Kelso Jennifer’ın havaya kalkan serbest eline bakıp, elin ucundaki pirinç zarf açacağını görünce</span>
<span class="bold">dudaklarındaki tebessüm kayboldu, ardından açacak bir hançer gibi göğsüne saplandı. Olduğu yerde</span>
<span class="bold">sıçrayıp sırtüstü düştü, tabancasını bıraktı, elini yarasına götürürken, gözlerinde vahşi bir bakış </span></p><p class="calibre_1"><span class="bold">belirdi. Jennifer yerdeki tabancayı aldı ve Kelso’ya doğrultarak tetiğe bastı. </span></p><p class="calibre_1"><span class="bold">Kelso göğsüne saplanan kurşunla ipleri koparılmış bir kukla gibi yana devrildi. Jennifer bir kez daha</span>
<span class="bold">ateş etti, sonra bir daha, Kelso’nun vücudu duvara çarpana, sonra da yere devrilene kadar art arda</span>
<span class="bold">ateş etti. Silahtan boş bir tıkırtı gelene kadar tetiğe bastı, sonra dizlerinin üzerine çöktü, gözyaşlarını</span>
<span class="bold">tutmaya çalıştı, yıllarca biriktirdiği korku ve nefret kafasının içindeki bir baraj gibi yarıldı. </span></p><p class="calibre_1"><span class="bold">Sonra bir ses duydu. Kısık bir gurultu. </span></p><p class="calibre_1"><span class="bold">Kelso hâlâ soluk alıyordu. Hâlâ yaşıyor. Mermilerden çoğu vücuduna saplanmış, ama öldürmeye</span>
<span class="bold">yetmemişti. </span></p><p class="calibre_1"><span class="bold">Bir saniye sonra, merdivenlerde ayak sesleri duydu. </span></p><div class="mbp_pagebreak" id="calibre_pb_94"></div>
</div></body>
</html>
