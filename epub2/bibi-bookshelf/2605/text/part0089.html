<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">90 </span></span></p><p class="calibre_1"><span class="bold">“Çok tehlikeli Staves.” Mark beline doladığı naylon halatın öteki ucunu tahta kaldırımdan denize</span>
<span class="bold">inen merdivenin bir basamağına bağladı. Her dalga arasındaki süreyi hesaplamış, bu sürenin yaklaşık</span>
<span class="bold">yedi saniyeyi bulduğunu görmüştü. Tahtalar suyun ağırlığı altında gıcırdıyordu ve kaldırıma</span>
<span class="bold">fırlatılmadan ya da sulara kapılıp götürülmeden fazla inebileceğini pek sanmıyordu. </span></p><p class="calibre_1"><span class="bold">Staves tabancasını üzerine doğru tutup, feneri uzattı. “Senin için çok kötü olur. Vücudunu sarkıt ve</span>
<span class="bold">kaldırımın altına iyice bak.” “iyi ama söyledim sana…” </span></p><p class="calibre_1"><span class="bold">“Kahrolası çeneni kapa ve söylediğimi yap. Haydi, durma.” Mark fenerin kayışını bileğine geçirdi. </span></p><p class="calibre_1"><span class="bold">Işığı yakıp, bir sonraki dalganın rıhtıma vurup çekilmesini bekledi. Merdivenden aşağı tehlikeli</span>
<span class="bold">inişine başladığında, deniz korkunç görünüyordu. “Çılgınlık bu Staves” diye seslendi. </span></p><p class="calibre_1"><span class="bold">“Devam et” diye gürledi Staves. Okyanusun gümbürtüsü sözlerini neredeyse boğuyordu. </span></p><p class="calibre_1"><span class="bold">Bir sonraki dalga kaldırıma çarptığında, Mark ancak altıncı basamağa inmişti. Buz gibi sular</span>
<span class="bold">vücudunu döverken basamaklara sıkıca tutundu, ama dalga geri çekilirken sular vücudunun bir</span>
<span class="bold">sarkaç gibi sallanmasına neden oluyordu. Kaydı, basacak yeri kaybetti, canını kurtarmak için halata</span>
<span class="bold">yapıştı ve güçlükle merdivene çıkabildi. Dört basamak aşağıda yeni bir dalga çarptığında, zaten</span>
<span class="bold">iliklerine kadar ıslanmıştı. Bu kez ayağını basamakta tutmayı başardı. Kaldırımın altındaki çapraz</span>
<span class="bold">kirişleri görebilecek kadar inmişti. Ortalık zifirî karanlıktı ve kalaslar arasında sular kaynaşırken,</span>
<span class="bold">fenerin ışığı bile işe yaramıyordu. Kabarıklık inene kadar bekledi ve bir sonraki dalga patlamadan</span>
<span class="bold">hemen önce feneri kirişler arasındaki bir girintiye tuttu. </span></p><p class="calibre_1"><span class="bold">Bomboş. </span></p><p class="calibre_1"><span class="bold">Bir sonraki girintiyi aydınlattı. </span></p><p class="calibre_1"><span class="bold">Hiç. </span></p><p class="calibre_1"><span class="bold">Dalga onu bez bir bebek gibi merdivene vurdu. Çılgınca halata yapıştı, dalganın onu geri çekmesine</span>
<span class="bold">direnip bekledi, sular inince fenerini yeniden yaktı. Bomboş. Ama bir saniye sonra, fenerin ışığı bir</span>
<span class="bold">şeyde yansıdı. Çapraz kirişlerden birinin dibine bağlanmış plastik bir parıltı görünce kalbi yerinden</span>
<span class="bold">fırlayacakmış gibi oldu. </span></p><p class="calibre_1"><span class="bold">Yüreği gümbürdeyerek basamakları tırmanıp, kaldırıma ulaştı. Soğuktan donmuştu. Ciğer dolusu</span>
<span class="bold">tuzlu su öksürürken dalgaların ve rüzgârın gümbürtüsünün arasından Staves’in sesini belli belirsiz</span>
<span class="bold">duydu: “Eee?” </span></p><p class="calibre_1"><span class="bold">“Orada… Aşağıda. Kirişlerden birine bağlanmış bir torba gördüm.” </span></p><p class="calibre_1"><span class="bold">Staves’in yüzü heyecanla parladı. “Lanet olası torbayı neden getirmedin?” </span></p><p class="calibre_1"><span class="bold">“Getiremezdim de ondan: çapraz kirişlerden birine bağlanmış, ipi kesmek için bir alet gerek. Bıçak</span>
<span class="bold">ya da makas… ” </span></p><p class="calibre_1"><span class="bold">Ceplerini arayıp, bir İsviçre ordu malı çakı çıkaran Staves’in yüzünden sular damlıyordu. Çakıyı açtı,</span>
<span class="bold">uzatırken gözleri vahşi bir tehditle parladı, elindeki tabancayı Mark’ın kafasına doğrulttu. “Bir uyarı</span>
<span class="bold">Ryan. O çakıyla bir delilik yapmaya kalkışırsan seni vururum. Anlaşıldı mı? Şimdi in, torbayı getir.” </span></p><p class="calibre_1"><span class="bold">Tokmak dönerken, Jennifer mutfak kapısının ardına saklandı. Yüreği gümbürdeyerek, tabancayı iki</span>
<span class="bold">eliyle tuttu. Plana göre Mark’ın evine koşup telefon etmesi gerekiyordu ama zaman kalmamıştı. </span></p><p class="calibre_1"><span class="bold">Dikilip hazırlandı. Kelso’yu ilk kurşunda öldürmek zorunda olduğunu biliyordu. Tek şansı vardı. </span></p><p class="calibre_1"><span class="bold">Birkaç saniyelik bir süre içinde, kafasından onlarca düşünce geçti. </span></p><p class="calibre_1"><span class="bold">“Nişan alırken tabancayı sıkı tut, sonra tetiğe bas” dedi kendi kendine. Oysa korkudan elleri</span>
<span class="bold">titriyordu. Bu kadar yakından, birini daha öldürebilir miydi? Hem de soğukkanlılıkla? İntikamını</span>
<span class="bold">almak, ailesini yok ettiği için Kelso’ya bedel ödetmek istiyordu ama şimdi yapmak üzere olduğunun</span>
<span class="bold">onu Kelso’nun düzeyine indirecek olmasına da öfkeleniyordu. </span></p><p class="calibre_1"><span class="bold">Kelso mutfağa girdi. Jennifer kendini adamın kafasının arkasına bakar buldu. Harekete geçmesi için</span>
<span class="bold">saniyelik değil, ancak birkaç saliselik zamanı vardı ve ensesinin biraz üzerine nişan aldı. </span></p><p class="calibre_1"><span class="bold">Tanrım, yalvarırım, onu ilk kurşunda öldüreyim… </span></p><p class="calibre_1"><span class="bold">Gözlerini kapadı, tetiği çekti, tabanca tok bir sesle patladı. </span></p><div class="mbp_pagebreak" id="calibre_pb_88"></div>
</div></body>
</html>
