<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">95 </span></span></p><p class="calibre_1"><span class="bold">Akşamın sekizi olmuştu. Yağmur dinmiş, gökyüzünün üzerindeki siyah perde kaybolmuş, yıldızlar</span>
<span class="bold">gümüşümsü parlaklıklarını yaymaya girişmişti. Jennifer Bobby’yi sakinleştirmiş, polise bütün</span>
<span class="bold">bildiklerini anlatmış ve artık daha fazlasına dayanamayacağını anladığında, onlara yalnız kalmak</span>
<span class="bold">istediğini söyleyip tahta kaldırıma doğru yürümüştü. </span></p><p class="calibre_1"><span class="bold">Yağmur yüklü bulutlar Atlantik Okyanusu’ndan gelen rüzgârın önüne katılıp, uzaklara gitmişti. </span></p><p class="calibre_1"><span class="bold">Yürüyüş yolunun kıyısına oturdu. Biraz sonra üniformalı bir polis memuru geldi, yağmurluğunu genç</span>
<span class="bold">kadının sırtına yerleştirirken soğuktan ölmesine razı olamayacağını söyledi. “Soğuk bir gece” dedi ve</span>
<span class="bold">onu evine götürmesini isteyip istemediğini sordu. Jennifer “Hayır” dedi, burada biraz daha kalmak</span>
<span class="bold">istiyordu. Polis memuru onu orada oturur bırakarak, gitti. </span></p><p class="calibre_1"><span class="bold">Yüzünde hafif esen rüzgârın serinliğini hissetti, ayaklarının altındaki dalgaların şıpırtısını duydu. </span></p><p class="calibre_1"><span class="bold">Sular hâlâ kabarıktı, o anda yolun sonuna vardığını anladı ve birden daha önce hiç olmadığı kadar</span>
<span class="bold">yorulduğunu hissetti. Arkasında ayak sesleri duymasına rağmen, dönüp bakmadı. </span></p><p class="calibre_1"><span class="bold">“Burada biraz daha durursan, soğuk alacaksın.” Mark gelip yanına oturdu ve ayaklarını iskelenin</span>
<span class="bold">kenarından sallandırdı. Daha önce Jennifer’a her şeyi anlatmıştı: suya düşerken Staves’in</span>
<span class="bold">kurşununun nasıl boşa gittiğini, beline ve merdivene bağlı ip sayesinde azgın dalgalara kapılmaktan</span>
<span class="bold">nasıl kurtulduğunu. Güçlükle sudan çıktıktan sonra evin ön tarafına gitmiş ve Kelso’nun Marty adlı</span>
<span class="bold">öteki adamının, verandaya doğru yürüdüğünü görmüştü. İşte tam o sırada Garuda’nın Porsche’si ve</span>
<span class="bold">silah seslerini duyan bir komşu tarafından uyarılan polislere ait iki siyah-beyaz devriye arabası da</span>
<span class="bold">gelmiş, Kelso’nun adamının önünü kesmişlerdi. Marty tabancasını atıp, teslim olmuş, Mark da</span>
<span class="bold">adamın silahını kapıp, Staves’in arkasından eve dalmıştı. </span></p><p class="calibre_1"><span class="bold">“Hâlâ Garuda’ya açıklamak zorunda olduğum bir sürü şey var. Ya sen nasılsın? Kendini nasıl</span>
<span class="bold">hissediyorsun?” </span></p><p class="calibre_1"><span class="bold">Jennifer gözlerini sildi, “iyi olacağım.” </span></p><p class="calibre_1"><span class="bold">“Bobby bayağı iyi idare ediyor. Tamam, kafası çok karıştı ama bunu da atlatacak. Şimdilik sadece</span>
<span class="bold">senin nerede olduğunu merak ediyor. Zaten beni seni çağırmam için gönderdi.” </span></p><p class="calibre_1"><span class="bold">“Biraz kafamı dinlemek istiyorum. Anlayabiliyor musun Mark?” </span></p><p class="calibre_1"><span class="bold">“Tabiî. Ben sadece Kelso’nun postu kurtaramadığını bilmeni istedim. Ameliyathaneye yetiştirilirken,</span>
<span class="bold">yolda ölmüş.” </span></p><p class="calibre_1"><span class="bold">Jennifer başını salladı, ama bir cevap vermedi. Mark kolunu omzuna dolayınca, adamın göğsüne</span>
<span class="bold">yaslandı. O anda, kendini onun yanında güvende hissediyordu. Mark da kolunu sıkıca dolayıp,</span>
<span class="bold">saçlarını okşarken, Jennifer bir gerçeğin farkına vardı: hayatında bir yenilik yapamamasının nedeni</span>
<span class="bold">babasının gelmesini, ona tıpkı şimdi Mark’ın sarıldığı gibi sarılmasını beklemesiydi. “Şimdilik kendi</span>
<span class="bold">başına kalmak istediğini görebiliyorum” dedi Mark. </span></p><p class="calibre_1"><span class="bold">Mark’ın gitmesini, ona verdiği güven dolu duygunun kaybolmasını istemiyordu; oysa beriki</span>
<span class="bold">Jennifer’ın asıl ihtiyaç duyduğu şeyin, kafasını boşaltmak olduğunu hissetmişti. Kolunu indirdi, ama</span>
<span class="bold">genç kızın, “Bir şey daha var. Ya Moskayalar?” dediğini duyunca, elini bırakmadı. </span></p><p class="calibre_1"><span class="bold">“Seninle ve Bobby’yle ilgilenmeyeceklerdir. Disket, Örgütlü Suçlar Bölümü‘nün elinde olduğuna göre,</span>
<span class="bold">kendi başlarının çaresine bakıp, örgütün sonunu getirecek suçlamalardan kurtulmaya çalışacaklar.” </span></p><p class="calibre_1"><span class="bold">Jennifer dudağını ısırıp, yüzüne düşen perçemi itti. “Babamın bize zarar verecek bir şey</span>
<span class="bold">yapmayacağını biliyordum. Bizi bile bile tehlikeye atmayacağını biliyordum. Başından beri</span>
<span class="bold">biliyordum. Ama şimdi ne düşünüyorum, söyleyeyim mi? Uzaktaki bir dağda, soğukta ve unutulmuş </span></p><p class="calibre_1"><span class="bold">kalmasını istemiyorum. Buna gerçekten dayanamam.” </span></p><p class="calibre_1"><span class="bold">Mark elini sıktı. “Cesedinin bulunması için elimden geleni yapacağım. Söz veriyorum.” </span></p><p class="calibre_1"><span class="bold">Jennifer Mark’ın söylediğinde samimi olduğunu bilerek, sessizce başını salladı. “Düşündüğüm birisi</span>
<span class="bold">daha var.” </span></p><p class="calibre_1"><span class="bold">“Kim?” </span></p><p class="calibre_1"><span class="bold">“Havalimanındaki genç kadın, Nadya Fedov.” </span></p><p class="calibre_1"><span class="bold">“Ne olmuş ona?” </span></p><p class="calibre_1"><span class="bold">“Moskayaların kafası mahkemelerle meşgul olacağına göre, onunla fazla ilgilenmeyeceklerdir.” </span></p><p class="calibre_1"><span class="bold">“Ne demeye çalışıyorsun Jenny?” </span></p><p class="calibre_1"><span class="bold">“Eğer onu federal tanıklık yapmaya razı edersem, hapse girmemesine yardımcı olur musun?” </span></p><p class="calibre_1"><span class="bold">Mark’ın yüzü bir tebessümle aydınlandı. “Hiç vazgeçmeyeceksin değil mi? Hem doğrusunu söylemek</span>
<span class="bold">gerekirse, beni zayıf anımda yakaladın.” </span></p><p class="calibre_1"><span class="bold">“O kadın suçsuz Mark. İşlemeye zorlandığı bir suçun cezasını çekmeyi hak etmiyor.” </span></p><p class="calibre_1"><span class="bold">“Federal savcılıkla konuşurum. Bakalım onları buna razı edebilecek miyim? Ama bir şartla.” </span></p><p class="calibre_1"><span class="bold">“Neymiş?” </span></p><p class="calibre_1"><span class="bold">“Eğer başım derde girerse, avukat olarak seni istiyorum. Anlaştık mı?” </span></p><p class="calibre_1"><span class="bold">“Anlaştık. Benim için bir şey daha yapar mısın Mark?” </span></p><p class="calibre_1"><span class="bold">“Ne?” </span></p><p class="calibre_1"><span class="bold">“Bobby’yi buraya getirir misin? Ona söylemek istediğim bir şey var.” </span></p><p class="calibre_1"><span class="bold">“Onunla burada konuşmak istediğinden emin misin?” </span></p><p class="calibre_1"><span class="bold">Jennifer başını salladı. “Burası babamla birlikte gelip konuştuğumuz yerdi.” </span></p><p class="calibre_1"><span class="bold">“Sağlıkçılardan bir tekerlekli sandalye bulayım.” Mark genç kadının elini yavaşça bıraktı, ayağa</span>
<span class="bold">kalkıp yüzüne baktı. “Biliyor musun, ben de kolay vazgeçenlerden değilim.” </span></p><p class="calibre_1"><span class="bold">“Biliyorum.” </span></p><p class="calibre_1"><span class="bold">“Eğer dayanacak bir omuz ya da seni dinleyecek birine ihtiyaç duyarsan, telefon etmekten çekinme.” </span></p><p class="calibre_1"><span class="bold">Söylenenlerden mutluluk duydu, o da aynı duygular içindeydi. “Arayacağım ilk insan hep sendin. </span></p><p class="calibre_1"><span class="bold">İçimde, bundan sonra da öyle olacak diye tuhaf bir his var Mark.” </span></p><p class="calibre_1"><span class="bold">Mark başını salladı. Gitmeden önce, “Daha söylenecek çok şey var” dedi. “Yine konuşuruz.” </span></p><p class="calibre_1"><span class="bold">Mark giderken, Jennifer uzaklaşan ayak seslerini duydu: tıpkı babasının giderken çıkardığı ses gibi. </span></p><p class="calibre_1"><span class="bold">Onu hâlâ özlüyordu. Sesini, yoldan gelişini, koşup kollarına atılmayı özlüyordu. Onunla ilgili o kadar</span>
<span class="bold">çok şey özlüyordu ki. Sızı hiç dinmemişti ve dinmeyeceğini de biliyordu. </span></p><p class="calibre_1"><span class="bold">İmkânsız olduğunu ta yüreğinin derinliklerinden biliyordu ama bir gün, bir şekilde, ruhunu</span>
<span class="bold">çevreleyen iblislerle barış içinde yaşamayı öğrenmesi gerekliydi. Sonsuza dek geçmişinin tutsağı ol-muş, geçmişin prangasından kurtulamamıştı. Anıların hâlâ neden peşini bırakmadıklarını biliyordu. </span></p><p class="calibre_1"><span class="bold">Bazen, düşlerden başka bir şeyi olmuyordu. Bir de annesi ve babasıyla paylaşıp yitirdiği hayatı,</span>
<span class="bold">birlikte yaşamanın kutsallığını hatırlamak zorundaydı. </span></p><p class="calibre_1"><span class="bold">Kısa bir süre sonra arkasında bir ses duyup, döndü. Mark orada, Bobby’nin tekerlekli sandalyesinin</span>
<span class="bold">yanındaydı. Sessizce başını sallayıp döndü, onları baş başa bırakıp, eve doğru yürüdü. </span></p><p class="calibre_1"><span class="bold">Jennifer kardeşinin yanına gitti, önünde diz çöküp yüzüne baktı. Bobby hâlâ şaşkın görünüyor,</span>
<span class="bold">sandalyesinde ileri geri sallanıyordu. Körfezden esen rüzgâr saçlarını dağıtınca, Jennifer Bobby’nin</span>
<span class="bold">perçemlerini düzeltti. “Bazı geceler babamla buraya gelip konuştuğumuzu hatırlıyor musun?” Bobby</span>
<span class="bold">başını salladı. </span></p><p class="calibre_1"><span class="bold">Jennifer elini tuttu. “Çok kısa bir zaman sonra konuşmamız gerekecek Bobby. Sadece bu geceyi değil,</span>
<span class="bold">bütün olanları. Çok acı verici oldukları için konuşamadığımız konulan da. Farkındasın değil mi? </span></p><p class="calibre_1"><span class="bold">Geçmişi bırakıp hayatımızda ileri gitmemiz için tek çarenin bu olduğunu biliyorsun değil mi?” </span></p><p class="calibre_1"><span class="bold">Bobby yeniden başını sallayınca, kardeşinin elini sıktı. “Emin misin?” </span></p><p class="calibre_1"><span class="bold">Çok daha fazlasını söylemek, her şeyin iyi olacağını anlatıp onu rahatlatmak isterdi. Ne olursa olsun,</span>
<span class="bold">bir kardeşleri olduğunu, aynı kandan ve etten geldikleri için görünmez bir bağla bağlandıklarını</span>
<span class="bold">söylemek isterdi ama Bobby’nin bunları zaten bildiğinin farkındaydı. Ona sarıldı. Bobby birden</span>
<span class="bold">ağlamaya başladı. Kardeşini kendine çekip, yanağını omzuna yasladı, birbirlerine kenetlendiler, sanki</span>
<span class="bold">birbirlerinden başka kimseleri yokmuş, sanki birbirlerini bir daha hiç bırakmayacaklarmış gibi, serin</span>
<span class="bold">okyanus rüzgârının önünde birlikte sallandılar. </span></p><div class="calibre4"></div><div class="mbp_pagebreak" id="calibre_pb_97"></div>
</div></body>
</html>
