<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">Torino </span></span></p><p class="calibre_1"><span class="bold">“Amerika Birleşik Devletleri’nin ulusal güvenliği karşısındaki en önemli uzun vadeli tehdit nedir</span>
<span class="bold">Ryan?” </span></p><p class="calibre_1"><span class="bold">Hastane odası sessizdi. Kelso’nun karşısındaki iskemlede oturan Mark, “Sen söyleyeceksin” dedi. </span></p><p class="calibre_1"><span class="bold">“Terör mü? Amerika’dan intikam almak isteyen ve elinde bir nükleer programı olan bir haydut</span>
<span class="bold">devlet mi?” Kelso kafasını salladı. “Hiçbiri değil; asıl tehdit örgütlü suçtan kaynaklanıyor. Ya da</span>
<span class="bold">daha açıklıkla belirteyim, Rus örgütlü suçlardan. Kızıl Mafya.” </span></p><p class="calibre_1"><span class="bold">“Hiç anlamıyorum.” </span></p><p class="calibre_1"><span class="bold">“Neden biliyor musun? Çünkü aklına gelebilecek her türlü suçun içindeler. Yaptıkları işlerin listesi</span>
<span class="bold">bir filin hortumu kadar uzun. Uluslararası uyuşturucu ticareti, tehditle para sızdırma, banka</span>
<span class="bold">dolandırıcılığı, fuhuş, kaçakçılık, cinayet taşeronluğu… Aklına ne gelirse, onlar o işin içindeler. CÎA</span>
<span class="bold">Kızıl Mafya’nın son beş yılda dünya çapında 50 milyar dolarlık bir ciro yakaladığım hesaplıyor ama</span>
<span class="bold">bana kalırsa bu çok temkinli bir tahmin. Biz burada evrensel suçtan söz ediyoruz ve bu herifler</span>
<span class="bold">öylesine iyi örgütlü ve suç tekniklerinde o denli acımasız ki, İtalyan mafyası onların yanında bir</span>
<span class="bold">yavrukurt takımı gibi kalır.” </span></p><p class="calibre_1"><span class="bold">Kelso pencerenin yanma gidip, perdeyi çekti. “Belki ilgini çeker diye söylüyorum, buradan az uzakta,</span>
<span class="bold">İsviçre sınırını geçer geçmez bir okul var. Dünyanın en pahalı özel okulu. Öğrenci başına yılda yüz</span>
<span class="bold">bin papel alıyorlar. Tahmin et bakalım orada kimler okuyor… Öğrencilerin dörtte biri Rus çete</span>
<span class="bold">reislerinin çocukları.” </span></p><p class="calibre_1"><span class="bold">“Konferans için teşekkürler Kelso. İyi ama bütün bunların Paul March’la ilgisi ne?” </span></p><p class="calibre_1"><span class="bold">Kelso perdeyi elinden bıraktı. “Oraya da geleceğim. Kızıl Mafya aklanmış parayla gayrimenkul,</span>
<span class="bold">şirket hissesi ve yasal işletmeler satın aldı. Bu işlerdeki denetimi ele geçirmek istemelerinin ardında</span>
<span class="bold">başlıca bir neden var. Yasal işler kusursuz bir çamaşır makinesi olduğundan, yasadışı kârlarını bu</span>
<span class="bold">işlerde aklamak istiyorlar. ‘Bugün Batı‘nın karşısındaki en büyük tehlike Kızıl Mafya’nın yarattığı</span>
<span class="bold">milyarlarca dolar’ derken, abartmıyordum. Bil bakalım, paranın çoğunu nereye yatırıyorlar? </span></p><p class="calibre_1"><span class="bold">Amerika’ya. Yasal şirketlerimizi yasadışı yollardan ele geçirerek bizim şirketlerimize, bizim</span>
<span class="bold">borsamıza, bizim gayrimenkullerimize, bizim bankalarımıza. </span></p><p class="calibre_1"><span class="bold">“Anlıyorum. Peki, ya March?” </span></p><p class="calibre_1"><span class="bold">“Onun Prime International Securities adlı bir şirkette çalıştığından haberin vardı değil mi?” </span></p><p class="calibre_1"><span class="bold">“Evet.” </span></p><p class="calibre_1"><span class="bold">“Şirket bundan bir yıl önce tasfiye edildi; her şey sessizce, fazla gürültü çıkarmadan yapıldı. Ama</span>
<span class="bold">ondan önce, özellikle de dış görüntü olarak, olabildiğince yasal bir yatırım bankasıydı. Kızıl Mafya’ya</span>
<span class="bold">ait olmasının dışında tabiî. Bir tek sebepten. Cayman Adaları‘nda Kurulu ana şirket için büyük</span>
<span class="bold">meblağlarda kirli para aklıyordu. Bütün bunlar kurnazca kurgulanmış uluslararası operasyonun bir</span>
<span class="bold">parçasıydı. Hâlâ devam eden, yanında Pablo Escobar’ın faaliyetlerinin önemsiz kalacağı ve</span>
<span class="bold">muhtemelen adlarını bile duymadığın bir çete, Moskaya çetesi tarafından yönetilen bir operasyon.” </span></p><p class="calibre_1"><span class="bold">“Gerçekten de duymamıştım. Kim bunlar?” </span></p><p class="calibre_1"><span class="bold">“Kenefteki en iğrenç sıçanlar; karşı karşıya gelmek istemeyeceğin cinsten herifler.” Kelso</span>
<span class="bold">parmaklarını şaklattı. “Hayatını böyle söndürürler. Ve eğer karın ve çocukların varsa, onları da</span>
<span class="bold">tereddüt etmeden öldürürler.” </span></p><p class="calibre_1"><span class="bold">“Nasıl olur da adlarını hiç duymamış olurum…” </span></p><p class="calibre_1"><span class="bold">“Moskaya çetesi hep offshore bankaların ve şirketlerin gerisinde faaliyet gösterir, karmaşık</span>
<span class="bold">bürokrasinin ardına saklanır. Başlıca kuralları, kendi ellerini asla kirletmemektir: ne gelirse, sadece</span>
<span class="bold">onlar için çalışan maşaların, elini ateşe değdirenlerin başına gelir. Dört gün önce, JFK’ deki bir olayı</span>
<span class="bold">soruşturuyordun. Moskova’dan uyuşturucu getirmek için ölü bir bebeğin cesedinin kullanıldığı</span>
<span class="bold">olayı.” </span></p><p class="calibre_1"><span class="bold">“Bunu nereden öğrendin?” </span></p><p class="calibre_1"><span class="bold">“O sırada adamlarım güvenliği için Jennifer’ı çoktan izlemeye başlamışlardı. Bir insanın bu kadar</span>
<span class="bold">iğrenç bir şey yapacağını düşünmek bile güç. Ama işte bu Moskaya çetesinin işlediği suçların tipik bir</span>
<span class="bold">örneği. Aslına bakılırsa, bu operasyonun sorumlu bir operasyon olduğu bile söylenebilir. Para</span>
<span class="bold">kazanmak için kimi öldürmeleri ya da ne denli korkunç bir cinayet işlemeleri gerektiği umurlarında</span>
<span class="bold">bile değil.” “Prime’ı neden kapattılar?” </span></p><p class="calibre_1"><span class="bold">“Çünkü onlarla çok yakın temasa geçmiştik. Uyuşturucu ve Organize Suçlar birimimiz FBİ ve</span>
<span class="bold">Uyuşturucuyla Mücadele Ajansı‘yla birlikte yıllardan beri onların denizaşırı faaliyetlerini izliyordu. </span></p><p class="calibre_1"><span class="bold">Moskaya İsviçre’de ve Cayman Adaları‘nda sahip olduğu kabuk şirketler aracılığıyla Prime gibi</span>
<span class="bold">kuruluşları denetler.” “Bütün bunların Jennifer’ın babasıyla ilgisi ne?” “Ekibim Moskaya çetesiyle</span>
<span class="bold">ilgili sağlam bir dosya oluşturmak için dört yıl boyunca çalıştı. Bu çalışmaya Örümcek Ağı</span>
<span class="bold">Operasyonu adını verdik. Bu operasyonun bir bölümü de yasadışı hesaplarını izlemeyi, telefonlarını</span>
<span class="bold">dinlemeyi, başlıca yöneticilerini takip etmeyi, kısacası her zamanki işleri kapsıyordu ama Kızıl Mafya</span>
<span class="bold">öylesine bir gizlilik içinde çalışıyordu ki, hiçbir şey elde edemedik. O yüzden, kanıtlara ulaşmamıza</span>
<span class="bold">yardım etmesi için, Moskaya şirketlerinden birinde, birine ihtiyacımız olduğuna karar verdik. Paul</span>
<span class="bold">March, Prime’ın tepe yöneticilerinden biriydi, tam aradığımız adamdı; onun yardımıyla şirketin New</span>
<span class="bold">York bürosundaki gizli dosyalardan bazılarına erişebileceğimizi düşündük.” “Prime’ın bulaştığı</span>
<span class="bold">işlerden haberi olduğunu mu söylüyorsun?” “Bazı şeylerden kuşkulanıp kuşkulanmadığını hiçbir</span>
<span class="bold">zaman tam olarak kestiremedim; zaten hiçbir şeyden haberdar olmadığı iddiasındaydı ama ona</span>
<span class="bold">durumu açıklamamızdan ve reddedeme-yeceği bir teklifte bulunmamızdan sonra, olup bitenden</span>
<span class="bold">haberi vardı.” </span></p><p class="calibre_1"><span class="bold">“Ne demek istiyorsun?” </span></p><p class="calibre_1"><span class="bold">“Dışarıdan bakınca, March kusursuz, örnek bir vatandaş gibiydi. Oysa biz Prime’ın tepe</span>
<span class="bold">yöneticilerinin geçmişlerini araştırmıştık. March’ın daha önceki hayatıyla ilgili hiçbir bilgiye</span>
<span class="bold">ulaşamayınca, daha derinlere indik ve bu kez hedefi tam on ikiden vurduk. Geçmişinin bir</span>
<span class="bold">döneminde, Jennifer’ın da bilmediği ciddi bir ağır suçtan hapiste yatmıştı.” </span></p><p class="calibre_1"><span class="bold">Mark kulak kesildi. Duyduklarına inanamıyordu. Gözünde ilahlaştırdığı babasının adi bir suçlu</span>
<span class="bold">olduğunu öğrenen Jennifer’ın tepkisi ne olacaktı? Yıkılacaktı kuşkusuz. “Nasıl bir ağır suçtan söz</span>
<span class="bold">ediyorsun?” </span></p><p class="calibre_1"><span class="bold">“Birincisi, cinayet. Asıl adı Joseph Delgado’ydu. On yaşındayken öksüz ve yetim kalmıştı. Hiçbir yere</span>
<span class="bold">varmayacak kaygan bir yola çıkmış, zamanının çoğunu koruyucu aileler yanında geçirmiş, bu arada</span>
<span class="bold">da hırsızlıktan iki kez ıslahevine düşmüş bir çocuk. </span></p><p class="calibre_1"><span class="bold">On dokuzuna vardığında, ilk işvereninin yanındayken başına araba yüküyle dert açmış ve zimmetine</span>
<span class="bold">para geçirmekle suçlanmış. Bir yıl hapis yatmış ama dışarı çıkar çıkmaz Phoenix’te bir barın önünde</span>
<span class="bold">birisini bıçakla öldürmüş. March kavgaya tahrik edildiğini kanıtlayıp, hafifletici nedenlerden</span>
<span class="bold">yararlanmış ve cinayetten dört yıl hapse mahkûm edilmiş. Ne var ki içerideki zamanını iyiye kullanıp</span>
<span class="bold">temiz kalmış, hapisten çıktıktan sonra da mahkeme kararıyla adını değiştirerek üniversite diploması</span>
<span class="bold">almış ve New York’a yerleşmiş. Zeki olduğu kadar hırslı biri olmalı ki, hayatını yeniden düzene</span>
<span class="bold">koyduktan sonra mesleğinin basamaklarında hızla yükselmeye başlamış. Birkaç yıl sonra da Prime’a</span>
<span class="bold">geçmiş. Ondan dört yıl sonra da, March’ın şirketin malî işler sorumlusu olmasının hemen ardından,</span>
<span class="bold">Prime, Moskayalara ait şirketlerden birisi tarafından satın alınmış. March Prime’ın el</span>
<span class="bold">değiştirmesinden sonra da görevini korumuş.” </span></p><p class="calibre_1"><span class="bold">Mark, Paul March hakkında duyduklarına bir türlü inanamıyordu; Jennifer’ın babası hakkında</span>
<span class="bold">oluşturduğu imajın parçalanacak olmasından sinirleri öylesine bozulmuştu ki, kızgınlığını Kelso’ya</span>
<span class="bold">yöneltti: “Ya siz ne yaptınız? March’a tanık güvenliği mi önerdiniz? Eğer istediğinizi yaparsa</span>
<span class="bold">geçmişim gizli tutmayı mı vaat ettiniz?” </span></p><p class="calibre_1"><span class="bold">Kelso cevabını hiç tereddütsüz verdi: “O cani orospu çocuklarının hesabını görmek için her türlü</span>
<span class="bold">imkândan yararlanmakta kararlıydım. March’a da eğer Moskaya çetesinin Amerika ve Karayib</span>
<span class="bold">faaliyetlerini durdurmamıza yardım ederse yarım milyon dolar ve ailesi için tanık güvenliği önerdik. </span></p><p class="calibre_1"><span class="bold">Hiç bekletmeden kabul ederken, onaylamamda ısrar ettiği tek bir şart koştu.” </span></p><p class="calibre_1"><span class="bold">“Neydi o şart?” </span></p><p class="calibre_1"><span class="bold">“Joseph Delgado olarak geçmişiyle ilgili bütün bilgilerin yok edilmesini istedi. Hapishane kayıtlan,</span>
<span class="bold">mahkeme tutanakları, daha önceki yaşamıyla en ufak bir biçimde de olsa ilişkilendirilebilecek her</span>
<span class="bold">türlü kanıt. Şartı buydu.” </span></p><p class="calibre_1"><span class="bold">“Neden?” </span></p><p class="calibre_1"><a href="http://www.cizgiliforum.com"><span class="bold"><span class="calibre_2">www.cizgiliforum.com </span></span></a></p><p class="calibre_1"><span class="bold">“Geçmişinden hiç kurtulamadığım söylüyordu. Dediklerine göre, karısının bu geçmişten haberi vardı</span>
<span class="bold">ama o sürekli olarak gerçeğin ortaya çıkacağından ve çocuklarının gerçeği öğreneceklerinden</span>
<span class="bold">korkuyordu. Zaten ClA’nin bu geçmişe ulaşmış olması da korkusunda haklı olduğunun kanıtıydı. Ben</span>
<span class="bold">sadece temiz bir sayfa açmak için içinde derin bir psikolojik arzu olduğunu düşünebiliyorum. Nedeni</span>
<span class="bold">ne olursa olsun, adamlarım March’ın şartını kabul ettiler. Hapishane kayıtları, mahkeme tutanakları</span>
<span class="bold">ve Joseph Delgado geçmişiyle ilgili her şey resmî belgelerden silindi.” </span></p><p class="calibre_1"><span class="bold">Mark, “Demek adamın geçmişi hakkında Garuda’nın hiçbir şey bulamamasının nedeni buydu” diye</span>
<span class="bold">düşündü. “ClA’nin March’tan yapmasını istediği tam olarak neydi?” </span></p><p class="calibre_1"><span class="bold">“Sonunda, March’ın da yardımıyla Moskaya’nın başlıca yöneticilerini demir parmaklıklar arkasına</span>
<span class="bold">koyacak bir yöntemde anlaştık, diyelim. Ne var ki plan istediğimiz gibi yürümedi.” </span></p><p class="calibre_1"><span class="bold">“Neden?” </span></p><p class="calibre_1"><span class="bold">“Çünkü Ryan, tuhaf bir şey oldu ve her şey kontrolden çıktı.” </span></p><div class="mbp_pagebreak" id="calibre_pb_35"></div>
</div></body>
</html>
