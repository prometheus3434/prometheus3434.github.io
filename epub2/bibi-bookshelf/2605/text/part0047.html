<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">42 </span></span></p><p class="calibre_1"><span class="bold">Jilet kadar keskin, soğuk bir hava Jennifer’ın yüzünü dağladı. Kafası ile omuzlan dışarıda, neredeyse</span>
<span class="bold">yarı beline kadar pencereden sarkıyordu ama dondurucu hava bilincini yitirmemesini sağlıyor, bu</span>
<span class="bold">arada da saldırganın eli gırtlağını giderek daha çok sıkıyordu. Gözlerini açık tutabilmek ve soluk</span>
<span class="bold">alabilmek için çabaladı ama bütün çabaları boşunaydı ve beyni tepki vermemekte direniyordu. Sanki</span>
<span class="bold">kafasının içindeki bütün devreler çoktan kapanmış, ölümün karanlığına hazırlanmış gibiydi. </span></p><p class="calibre_1"><span class="bold">Öleceğim, ölüyorum. Tanrım yalvarırım, çabuk olsun. </span></p><p class="calibre_1"><span class="bold">Jennifer’ın dehşetinin tadını çıkarırken adamın yüzünü kaplayan vahşi sırıtış genç kadını son enerji</span>
<span class="bold">kırıntılarını toplamaya itti. Hayır, böyle ölmeyeceksin. Mücadele edeceksin. </span></p><p class="calibre_1"><span class="bold">İşte o zaman aklının ne söylemek istediğini anladı. Eline geçirebildiğin her silahı kullan. Serbest eliyle,</span>
<span class="bold">çantasını umutsuzca karıştırdı. Uzun ve sert bir cisim bulunca, şeklinden bunun tükenmezkalem</span>
<span class="bold">olduğunu çıkardı. Kalan bütün kuvvetiyle kalemi sıkıca tuttu ve ucunu adamın yanağına sapladı. </span></p><p class="calibre_1"><span class="bold">Beriki bir çığlık atıp geriledi, silahını düşürdü, elini yaraşma, sol gözünün altına saplanmış olan</span>
<span class="bold">tükenmezkaleme götürdü. </span></p><p class="calibre_1"><span class="bold">Kendini açık pencereden içeri çeken Jennifer güçlükle soluyordu. Adam acı içinde yere yatmış, yolunu</span>
<span class="bold">kapatıyordu. Jennifer kaçacak bir çıkışı olmaksızın içeride kısılıp kalmıştı, saldırganın</span>
<span class="bold">tükenmezkalemi yaradan çekip çıkarışını dehşet içinde izledi. </span></p><p class="calibre_1"><span class="bold">Panik içinde çıkış kapısını açınca güçlü bir hava akımı neredeyse ayaklarını yerden keser gibi oldu. </span></p><p class="calibre_1"><span class="bold">Tek çıkar yolun trenden atlamak olduğunun farkındaydı ama cesaretini toplamaya çalışırken, adam</span>
<span class="bold">arkadan uzanıp bacağına yapıştı. </span></p><p class="calibre_1"><span class="bold">Jennifer yerdeki makineli tabancayı gördü. Uzanıp tabancayı eline aldı, adam ayağa kalkıp kudurmuş </span></p><p class="calibre_1"><span class="bold">bir ayı gibi üzerine saldırmak üzereyken bacağını kurtarmayı başardı. </span></p><p class="calibre_1"><span class="bold">Jennifer makineli tabancayı doğrultup tetiğe bastı. Skorpion öksürdü, mermiler adamın omzuna</span>
<span class="bold">saplandı. Kızıl bir bulut yağmurluğuna yayılırken, adam inledi. Debelenerek ayağa kalkmaya</span>
<span class="bold">çalışırken, açık kapıdan dışarı düşecek gibi oldu ama son dakikada toparlanıp kapının pervazına</span>
<span class="bold">tutunmayı başardı, yağmurluğunun eteği trenin hızıyla şaklarken meydan okurcasına baktı. </span></p><p class="calibre_1"><span class="bold">Lokomotifin sesi birden değişip, tren tünele girerken, gözlerinde çılgın bir korkunun ifadesi göründü. </span></p><p class="calibre_1"><span class="bold">Jennifer adamın yüzündeki dehşeti, parmaklarının çözüldüğünü gördü. Bir çığlık atarak düştü. Bir</span>
<span class="bold">an sonra vücudu tünelin duvarına çarpıp karanlıkta kayboldu. </span></p><p class="calibre_1"><span class="bold">Jennifer dehşet içinde dönerken vagon kapısının ardına kadar açıldığını ve elinde Beretta’sıyla</span>
<span class="bold">McCaul’ün içeri daldığını gördü. Elinde hâlâ makineli tabanca, rüyada yürür gibiydi. McCaul silahı</span>
<span class="bold">elinden aldı, genç kadını vagonun ortasına çekti. “Tamam, artık güvendesin” diye yatıştırdı onu soluk</span>
<span class="bold">soluğa. “Neler oldu?” </span></p><p class="calibre_1"><span class="bold">Jennifer cevap vermek için ağzını açmasına rağmen tek bir ses çıkaramadı. Biraz önce bir adam</span>
<span class="bold">öldürdüm. Kusmak istiyordu. Koridorda bir ceset vardı ve Jennifer bakınca saldırganın sarışın suç</span>
<span class="bold">ortağını tanıdı. “Yoksa… Yoksa öldü mü?” </span></p><p class="calibre_1"><span class="bold">McCaul Beretta’yı kaldırdı. “Hayır, ama devrilene kadar birkaç kez bununla vurmam gerekti.” </span></p><p class="calibre_1"><span class="bold">Eğildi, adamın yağmurluğunun altından makineli tabancayı çekip aldı, şarjörünü çıkardı, namludaki</span>
<span class="bold">mermiyi de boşalttı. Aynı işlemi ikinci Skorpion’a da uyguladıktan sonra, her iki makineli tabancayı</span>
<span class="bold">pencereden fırlattı. “Bu herifler ciddi. Böyle bir silah bir atışta adamı ikiye böler.” </span></p><p class="calibre_1"><span class="bold">Jennifer McCaul’ün yüzünün çizik içinde olduğunu, ceketinin omzunun yırtıldığını, sağ gözünde de</span>
<span class="bold">kötü bir yarık bulunduğunu yeni fark etmişti. “Sen… Sen neredeydin?” </span></p><p class="calibre_1"><span class="bold">“İkimiz için birer kahve bulmaya gittim.” McCaul ayaklandı. “Geri döndüğümde, koridordaki</span>
<span class="bold">kargaşayı gördüm, işte o zaman da şu dostumuzla birbirimize girdik. Sen yaralı mısın? Doktora</span>
<span class="bold">ihtiyacın var mı? Orada neler oldu?” </span></p><p class="calibre_1"><span class="bold">“Bir… Bir adam öldürdüm…” Ve birden kendini McCaul’ün kollarında, gözyaşlarını tutmaya</span>
<span class="bold">çalışarak olan biteni anlatırken buldu. </span></p><p class="calibre_1"><span class="bold">“Sakin ol Jennifer. Kendini korumak zorundaydın.” </span></p><p class="calibre_1"><span class="bold">“Bunların manastırdaki adamlar olduğundan eminim. Bizi nasıl bulabildiler?” </span></p><p class="calibre_1"><span class="bold">McCaul’ün verecek bir cevabı yoktu, kafasını sallamakla yetindi. “Bunlar her kimse, kolay kolay pes</span>
<span class="bold">etmiyorlar.” Adamın ceplerini araştırdı, bir cep telefonu ile cüzdan bulunca, cüzdanın içindekileri</span>
<span class="bold">inceledi. </span></p><p class="calibre_1"><span class="bold">“Ne yapıyorsun?” </span></p><p class="calibre_1"><span class="bold">“Bizi öldürmek isteyen kim, anlamaya çalışıyorum.” </span></p><p class="calibre_1"><span class="bold">“Kimmiş?” </span></p><p class="calibre_1"><span class="bold">McCaul telefon ile cüzdanı cebine tıktı. “Bunu daha sonra düşünürüz. Buradaki dostumuzun trende</span>
<span class="bold">başka arkadaşları olabilir. Trenden inmenin zamanı geldi.” </span></p><p class="calibre_1"><span class="bold">McCaul imdat frenini bir sonraki vagonda buldu. Jennifer trenin Simplon tünelinden çıktığını,</span>
<span class="bold">dümdüz uzayıp giden rayların üzerinden Brig’e yaklaştığını gördü. </span></p><p class="calibre_1"><span class="bold">“Sıkıca tutun ve öteki yolcuların yaralanmaması için dua et.” McCaul levyeye asıldı. İki saniye</span>
<span class="bold">boyunca hiçbir şey olmadı, ardından frenler raylara yapışırken Jennifer korkunç bir gıcırtı duydu. </span></p><p class="calibre_1"><span class="bold">Tren şiddetle sarsılarak onların dengesini bozdu, sonra da vagonlar durdu. McCaul vagon kapısını</span>
<span class="bold">açıp, yere atladı. Demiryolunun kenarındaki yamaç birkaç sokak lambasınca belli belirsiz aydınlanan</span>
<span class="bold">karanlık bir yola doğru iniyordu. “Trenden atla Jennifer.” </span></p><p class="calibre_1"><span class="bold">Jennifer çevrenin karanlığında hayat belirtisi göremedi. “Nereye gidiyoruz?” </span></p><p class="calibre_1"><span class="bold">“Brig’e gitmeye çalışır, ondan sonra da ne yapacağımıza karar veririz. Şu kahrolası trenden atla.” </span></p><p class="calibre_1"><span class="bold">Jennifer hâlâ şoktaydı. Sersemlemiş şaşkın yolcular koridorlara çıkmış, pencerelerden dışarıya</span>
<span class="bold">bakıyordu. McCaul elini uzattı. “Jennifer, Tanrı aşkına atla!” </span></p><p class="calibre_1"><span class="bold">McCaul’ün eline yapışıp trenden atladı. McCaul öne düştü, sendeleyerek onu yamaca doğru götürdü. </span></p><p class="calibre_1"><span class="bold">Dördüncü bölüm </span></p><p class="calibre_1"><span class="bold">İsviçre </span></p><p class="calibre_1"><span class="bold">En yakın köye üç kilometreden de uzak olan çiftlik sapa bir yerdeydi. O sisli gecede ağıllardan birinde</span>
<span class="bold">ineklerini sağarken ayaklarının dibine uzanan iki korkunç dobermanın dışında, adam çiftlikte yalnız</span>
<span class="bold">yaşıyordu. İki metal bakracı çiftlik evine doğru taşırken, köpekler havlamaya, heyecanla zıplamaya</span>
<span class="bold">başladılar. “Otur Hans! Otur Ferdie!” </span></p><p class="calibre_1"><span class="bold">Dobermanlar adamın buyruğuna hemen uydular, kıçlarını yere değdirirken sızlandılar. Adam</span>
<span class="bold">bakraçları mutfağa bıraktı, ellerini ceketine sildi. Adaleli vücudunun üzerine lekeli bir işbaşı ceketi</span>
<span class="bold">giymiş, ayaklarına da yeşil lastik çiftlik çizmeleri geçirmişti. Koyu renk saçları kırlaşmaya yüz</span>
<span class="bold">tutmuştu, yüzünde de donma izleri görülüyordu. Plastik ameliyatı gerçekleştiren cerrah elinden geleni</span>
<span class="bold">yapmıştı ama adamın burnunun ucunda hâlâ koca bir parça eksikti ve daha da beteri, sol elinin üç</span>
<span class="bold">parmağının yerinde yeller esiyordu. </span></p><p class="calibre_1"><span class="bold">Perdenin aralığına gözlerini uydururken dudaklarını asabice ısırdı, sonra da yeniden masanın başına</span>
<span class="bold">döndü. Masanın üzerinde bir tomar gazete, gazetelerin yanında da Zeiss marka, kauçuk kaplı bir</span>
<span class="bold">dürbün vardı. Dürbünü alıp anayola, Wasenhorn’un girintili çıkıntılı batı yamacının yarım kilometre</span>
<span class="bold">kadar ötesine çevirdi. Ne arabadan, ne de adamlardan iz vardı ama oralarda bir yerlerde</span>
<span class="bold">olduklarından, onu gözetlediklerinden emindi. Buzuldaki cesedin bulunduğunu duyduğu günden beri</span>
<span class="bold">korku içinde yaşıyordu. Üç gündür, arabalı iki adamın çiftliğini gözlediklerini anladığından beri</span>
<span class="bold">korkusu daha da artmıştı. Dürbünü indirdi, kendini yüreklendirmek için elini ceketinin cebine atıp,</span>
<span class="bold">Sig Sauer marka 9 milimetrelik tabancasını çıkardı. Dolu olup olmadığına baktıktan sonra on beş </span></p><p class="calibre_1"><span class="bold">mermi alan şarjörü yerine itti. Bu silah, gerektiğinde sigorta poliçesiydi. </span></p><p class="calibre_1"><span class="bold">“Hans! Ferdie! Gelin sevgililerim!” </span></p><p class="calibre_1"><span class="bold">Köpekler yanına gelince, başlarını okşadı. Dobermanlar emrini alır almaz tereddüt etmeden</span>
<span class="bold">öldürmek üzere eğitilmişlerdi: vahşi çeneleri birkaç saniyede bir insanın gırtlağını parçalara bölecek</span>
<span class="bold">güçteydi. “Ferdie! Hans! Dışarı! Dışarıda bekleyin!” </span></p><p class="calibre_1"><span class="bold">Köpekler dışarı fırlayıp, ön sundurmanın altında beklemeye koyuldu. Adam dikkatini mutfağın başka</span>
<span class="bold">bir köşesine çevirdi. Bir televizyon/video güvenlik monitörü çiftlik evinin ön ve arka cephelerini</span>
<span class="bold">tarayan iki kameraya bağlıydı. Bu kameraları kendi güvenliği için yerleştirmişti. O akşam, monitörde</span>
<span class="bold">olağandışı hiçbir görüntü yoktu: evin ön cephesinin değişmeyen bir görüntüsü, çiftlik evine kadar</span>
<span class="bold">uzanan, çakıl taşı kaplı otomobil yolu. Monitörün üzerindeki düğmeyi çevirince ekranda ağıl ile garaj</span>
<span class="bold">beliriverdi. Orada da bir şey yoktu. </span></p><p class="calibre_1"><span class="bold">Gördüklerinden tatmin olunca, tabancasını cebine soktu. Cesedin bulunmasıyla sırrının bir biçimde</span>
<span class="bold">açığa çıkacağından hâlâ korkuyordu. Yine de, davetsiz herhangi bir konuğu gerektiği gibi</span>
<span class="bold">karşılamaya hazırdı. O konuklar bir gelmeye görsün, gerekirse onları öldürecekti. </span></p><div class="mbp_pagebreak" id="calibre_pb_46"></div>
</div></body>
</html>
