<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">On. </span></span></p><p class="calibre_1"><span class="bold">Jennifer veranda basamaklarını uçarcasına tırmandı. </span></p><p class="calibre_1"><span class="bold">Kapıyı yumruklayıp haykırdı: </span></p><p class="calibre_1"><span class="bold">“Lütfen yardım edin! Biri bana lütfen yardım etsin! Beni öldürecek… Yalvarırım!” </span></p><p class="calibre_1"><span class="bold">Sonra bütün hisleri boşalır gibi olup, bayıldı. </span></p><p class="calibre_1"><span class="bold">Kendine geldiğinde, bir odada yalnız basma, bir hastane yatağında yatıyordu. Biri camları açık</span>
<span class="bold">bırakmıştı, perdeler hafif rüzgârda dalgalanıyordu. Odaya bir adam girdi. Ellilerinin sonuna</span>
<span class="bold">merdiven dayamış, seçkin görünüşlü, gümüş saçlı ve yakışıklı biri; bu kusursuz görüntüyü bozan tek</span>
<span class="bold">şey, yürürken belli belirsiz aksamasıydı. Adam kapıyı kapatmadan önce, Jennifer dışarıda, kapının</span>
<span class="bold">hemen yanında nöbet tutan üniformalı polis memurunu gördü. Adam sakince, “Kendini nasıl</span>
<span class="bold">hissediyorsun Jennifer?” diye sordu. </span></p><p class="calibre_1"><span class="bold">Genç kız hâlâ şokun etkisinde, titriyordu. “Bil… Bilmem.” </span></p><p class="calibre_1"><span class="bold">“Jennifer, ne söyleyeceğimi bilemiyorum.” Adamın derinden sarsıldığı belliydi; kelimeleri</span>
<span class="bold">bulamıyordu ve gözünde yaşlar vardı. </span></p><p class="calibre_1"><span class="bold">“Adım Jack Kelso. Babanın arkadaşlarından biriyim. Belki adımı duymuşsundur?” </span></p><p class="calibre_1"><span class="bold">“Hayır… Hiç duymadım. İş arkadaşı mısınız?” </span></p><p class="calibre_1"><span class="bold">“Hayır, ama iyi arkadaşız ve buraya böylesi güç bir anında geldiğim için özür dilerim ama olanları</span>
<span class="bold">duyar duymaz, gelmem gerektiğini düşündüm. Annen… Her zaman harika ve benzersiz bir insandı.” </span></p><p class="calibre_1"><span class="bold">Jennifer fısıldar gibi sordu: “Annem öldü, değil mi?” </span></p><p class="calibre_1"><span class="bold">Kelso başıyla onayladı. “Evet Jennifer. Öldü.” </span></p><p class="calibre_1"><span class="bold">“Ya Bobby?” </span></p><p class="calibre_1"><span class="bold">Kelso içini çekti, yüzü karmakarışıktı. “Bobby yaşıyor. Schneider Hastanesi’nde acil bölümde.” </span></p><p class="calibre_1"><span class="bold">“iyi mi? Bobby iyi mi?” </span></p><p class="calibre_1"><span class="bold">Kelso kafasında söyleyip söylememeyi tartarak tereddüt etti. “Bobby iyi, yaşayacak. Ama kurşun</span>
<span class="bold">omuriliğini parçalayıp beynine hasar vermiş. Yürümekte, hatta belki konuşmakta zorlanacağını</span>
<span class="bold">söylediler, ama… Yaşayacak Jennifer.” </span></p><p class="calibre_1"><span class="bold">“Aman Tanrım!” </span></p><p class="calibre_1"><span class="bold">“Bana bak. Yaşıyor Jennifer. Şimdilik önemli olan da bu.” </span></p><p class="calibre_1"><span class="bold">O perişan haliyle bile sormayı düşünebildiği tek bir soru vardı: </span></p><p class="calibre_1"><span class="bold">“Neden? Biri neden gelip annemi öldürür, Bobby’yi neden vurur?” </span></p><p class="calibre_1"><span class="bold">Kelso kafasını salladı. “Bilmiyorum Jennifer. Belki bu konuda sen polise yardımcı olursun. Bobby</span>
<span class="bold">şimdilik konuşamıyor. Çok sarsılmış. Belki de olanları hiç hatırlamayacak. Özellikle böylesine sarsıcı</span>
<span class="bold">bir olayın genç kurbanlarında sıkça görülen bir durumdur bu. Ancak polis eve zorla giren her kimse,</span>
<span class="bold">annenin mücevherlerini çalmış olabileceğini düşünüyor. Onlara göre annen uyanmış ve katili suçüstü</span>
<span class="bold">yakalamış olabilir; Bobby de müdahaleye kalkışınca, olanlar oldu.” </span></p><p class="calibre_1"><span class="bold">“O… O adam. Beni de öldürmek istedi.” </span></p><p class="calibre_1"><span class="bold">Kelso başını salladı, yatıştırmak istiyormuş gibi, Jennifer’ın elini tuttu. “Sakın endişelenme, bir daha</span>
<span class="bold">gelmeyecek. Polis seni koruma altına aldı, onun için günün yirmi dört saati boyunca kapının dışında</span>
<span class="bold">bir nöbetçi olacak. Onlara söyleyeceğin ve bu korkunç cinayeti açıklayacak bir şey var mı?” </span></p><p class="calibre_1"><span class="bold">Jennifer kafasını salladı. Daha sonra polise bütün hatırladıklarını anlatacaktı ama şimdilik kafası son</span>
<span class="bold">derecede karışıktı. </span></p><p class="calibre_1"><span class="bold">“Eve… Eve dönmek istiyorum.” İşte o sırada artık bir evi olmadığını, bütün olanlardan sonra oraya</span>
<span class="bold">ev diyemeyeceğini anladı. </span></p><p class="calibre_1"><span class="bold">“Kendini yeterince toplar toplamaz, söz veriyorum, seni buradan çıkaracağız.” </span></p><p class="calibre_1"><span class="bold">“Baba… Babamı istiyorum. Ne zaman dönecek?” </span></p><p class="calibre_1"><span class="bold">“Yakında. Eminim, yakında burada olur.” </span></p><p class="calibre_1"><span class="bold">Kelso’nun gözündeki hareketlenmeden, yalan söylediğini anladı ve “Babama ne oldu?” diye sordu. </span></p><p class="calibre_1"><span class="bold">“Nasıl oldu da telefon etmedi? Annemin başına gelenden haberi var mı?” </span></p><p class="calibre_1"><span class="bold">Kelso ayaklandı. Rahatsız görünüyordu. “Polis hâlâ onu bulmaya çalışıyor Jennifer.” </span></p><p class="calibre_1"><span class="bold">“Babam İsviçre’de, Zürich’te.” </span></p><p class="calibre_1"><span class="bold">“Evet, biliyorum.” Kelso gitmeye davrandı. “İyileşmen gerek. Onun için, dinlenmeye çalış. Yine</span>
<span class="bold">konuşuruz.” </span></p><p class="calibre_1"><span class="bold">Jennifer, “Yolunda gitmeyen bir şey var, öyle değil mi?” dedi. </span></p><p class="calibre_1"><span class="bold">“Babamın başı dertte. Nedir?” </span></p><p class="calibre_1"><span class="bold">Kelso kafasını salladı. “Bilmiyorum, Jennifer.” </span></p><p class="calibre_1"><span class="bold">“Ne demek istiyorsunuz?” </span></p><p class="calibre_1"><span class="bold">Kelso iç geçirdi. “Dediklerine bakılırsa, İsviçre polisi Zürich’te ne kadar otel varsa aramış, babanı</span>
<span class="bold">bulamamışlar. Şu anda, İsviçre’ye gelip gelmediğini bile bilmiyorlar, nerede bulacakları konusunda</span>
<span class="bold">da bir fikirleri yok. İnterpol’ün onu bulmak için ne gerekiyorsa yaptığını söylediler.” </span></p><p class="calibre_1"><span class="bold">“Ne diyorsunuz siz?” </span></p><p class="calibre_1"><span class="bold">“Kayboldu Jennifer. Baban kelimenin tam anlamıyla kayboldu.” </span></p><p class="calibre_1"><span class="bold">Kelso gittikten sonra, Jennifer boş gözlerle duvara bakındı. Hayatta olup olmamasının pek önemi yok</span>
<span class="bold">gibiydi. Düşünebildiği tek şey annesinin öldüğü, kardeşinin bir daha yürüyemeyip konuşamayacağı ve</span>
<span class="bold">babasının kayıp olduğuydu. Beynine dolan üzüntüden eriyecek gibi oldu. Katilin elinde yaşadıkları</span>
<span class="bold">korkunçtu, vücudunu sonradan muayene eden polis doktorunun yaptıkları da travmasını daha da</span>
<span class="bold">yoğunlaştırmaktan başka bir işe yaramamıştı. Ne var ki annesinin kaybı, Bobby’ye yapılan vahşet ve</span>
<span class="bold">babasının kaybolmasıyla ilgili hissettikleri yanında, kendi acısı hiçbir şeydi. </span></p><p class="calibre_1"><span class="bold">Birden kendini korkunç derecede yalnız hissetti; kaygısını hiçbir şey yatıştıramazdı. Bir daha</span>
<span class="bold">annesinin sesini hiç duyamayacak, onu hiç göremeyecekti. Bir süre sonra odaya doktor ile hemşire</span>
<span class="bold">girdi. Jennifer’a bir bardak suyun yanında yeşil uyku hapları verdiler, az sonra damarlarında ilacın</span>
<span class="bold">uyuşturucu etkisini duydu. </span></p><p class="calibre_1"><span class="bold">Eşyasını almak ve Long Beach’teki evi kapatmak üzere gittiğinde, yanında bir dedektif de gelmişti. </span></p><p class="calibre_1"><span class="bold">Cinayetten altı hafta sonra olmasına rağmen, kendini hâlâ savunmasız hissediyordu. Babasının nerede</span>
<span class="bold">olduğu konusunda hâlâ en ufak bir haber yoktu ve polis İnterpol’ün Paul March’ı ne Zürich’te, ne</span>
<span class="bold">başka bir yerde bulabildiğini bildirmişti. Kelso’nun dediği gibi, babası tam anlamıyla kaybolmuştu. </span></p><p class="calibre_1"><span class="bold">Dedektife eşyalarını ayırırken yalnız olmak istediğini söyledi. Dahası, annesi ve babasıyla ilgili olup,</span>
<span class="bold">almak istediği özel eşyalar da vardı. “Özür dilerim küçükhanım, ama yanınızda kalsam çok daha iyi</span>
<span class="bold">olur. Hâlâ sarsılmış görünüyorsunuz.” </span></p><p class="calibre_1"><span class="bold">Adama kızgınca baktı. “Burası benim evim. Lütfen dediğimi yapın.” </span></p><p class="calibre_1"><span class="bold">Dedektif kızın gözündeki inatçı bakışı gördü, kızı daha fazla üzmemek için, istemeden de olsa razı</span>
<span class="bold">oldu. “Ön tarafta, arabanın içinde olacağım. Bir şeye ihtiyacınız olursa, çağırırsınız.” </span></p><p class="calibre_1"><span class="bold">Adam gidince, odalarda amaçsız bir şekilde dolaşmaya başladı. Bir zamanlar olabildiğince mutluluk</span>
<span class="bold">dolu olan bu odalar şimdi artık terk edilmiş ve soğuk görünüyordu. Buralarda korkunç şeyler</span>
<span class="bold">geçmişti ve bu ev bir daha asla onun evi olamayacaktı, en azından hayatında babası yokken. Annesi</span>
<span class="bold">ile babasının yatak odasına girmeye cesaret edemedi; bu kadarı fazla olurdu. Maskeli adam belki geri</span>
<span class="bold">gelmemişti ama her gece Jennifer’ın kâbuslarında yaşıyordu. </span></p><p class="calibre_1"><span class="bold">Babasının çalışma odasındaki koltuğuna oturup, çocukluğu boyunca ona gönderdiği tüm</span>
<span class="bold">kartpostallara baktı. Yeniden ağlamak istiyordu ama tüm gözyaşlarını tüketmişti. Çekmecelerden</span>
<span class="bold">çoğunun karıştırılıp yarı açık bırakıldığını fark etti; sanki ev yeni aranmış gibi, üst kattaki yatak</span>
<span class="bold">odaları da karmakarışıktı ama bunun polisin işi olduğunu düşündü. Yüksek pencereleri açıp rıhtıma</span>
<span class="bold">ve kayıkhaneye baktı, denizin yumuşak mırıltısını dinledi. Babası son günlerde kendine küçük bir</span>
<span class="bold">armağan almış, balık tutmak için kullandığı küçük ve ucuz bir deniz motoru edinmişti. O motor şimdi</span>
<span class="bold">örümcek ağlarıyla kaplı, kayıkhanede pinekliyordu. </span></p><p class="calibre_1"><span class="bold">Babasının viskisinden bir kadeh doldurup, sigaralarından birini yaktı. Annesi ile babası yaptıklarını</span>
<span class="bold">hoş görmezdi ama şimdi artık hoş görecek ya da görmeyecek kimsesi yoktu; üstelik ne yaptığı da hiç</span>
<span class="bold">önemli değildi. Elinde bardağıyla ahşap iskeleye doğru yürüdü ve ucuna, kayıkhaneye yakın</span>
<span class="bold">bölümüne oturdu. </span></p><p class="calibre_1"><span class="bold">Deniz çekilmişti, demir merdivenin yanından sarkıttığı ayakları ıslak kumun üzerinde sallanıyordu. </span></p><p class="calibre_1"><span class="bold">İlkbahar öğleden sonrasının havası hâlâ serindi ve dondurucu bir okyanus rüzgârı açıktaki tepesi</span>
<span class="bold">beyaz dalgalan kırbaçlıyordu. Tahta kaldırım, babasının kafasını dinlemek için geldiği, sevdiği yerdi. </span></p><p class="calibre_1"><span class="bold">Bazı yaz geceleri, Jennifer odasında yatarken, tahta kaldırım üzerinde gidip gelen, aklındaki bir</span>
<span class="bold">sorunu çözmeye çalışan babasının boğuk ayak seslerini duyardı. Ve Jennifer büyüyüp genç bir kız</span>
<span class="bold">olduğunda, babası ve Bobby’yle birlikte iskelenin ucuna oturup ayaklarını sallandırır, babası da</span>
<span class="bold">yıldızlan gösterirdi: “Şu yıldızı görüyor musunuz Jennifer, Bobby? Onun adı Sirius. Şuradaki de</span>
<span class="bold">Kapella.” </span></p><p class="calibre_1"><span class="bold">Sonra annesi mutfaktan seslenir, babası da eve doğru yürürdü; ama gitmeden önce mutlaka</span>
<span class="bold">Jennifer’a göz kırpıp, “Hemen dönerim tatlım. Küçük kardeşine dikkat et” dedikten sonra. </span></p><p class="calibre_1"><span class="bold">Gözlerini yumup ağlamaya başladı: o ayak seslerini bir daha asla duymayacaktı. Babasının sesini,</span>
<span class="bold">onun varlığını özlüyordu. </span></p><p class="calibre_1"><span class="bold">Onunla ilgili her şeyi özlüyordu. Hepsinden de önemlisi, bu sırada yanında olmasına ihtiyacı vardı. </span></p><p class="calibre_1"><span class="bold">Oysa babası yanında değildi. Ve bütün o zaman zarfında kafasında hep aynı soru dönüp durdu:</span>
<span class="bold">neden? Annesi neden öldürülmüş, Bobby neden ölüme terk edilmişti? Babası neden kaybolmuştu? </span></p><p class="calibre_1"><span class="bold">Nereye gitmişti? </span><a href="http://www.cizgiliforum.com"><span class="bold"><span class="calibre_2"><span class="underline"> www.cizgiliforum.com </span></span></span></a></p><p class="calibre_1"><span class="bold">Hiçbir şey anlayamıyordu. Kelso polisin neden olarak, hırsızlığın üzerinde durduğunu söylemişti:</span>
<span class="bold">annesinin odasından kaybolmuş birkaç değersiz takı, hırsızlığı düşündürüyordu ama cinayetten</span>
<span class="bold">günler sonra Jennifer’ı hastane odasında bu kez Cinayet Ma-sası‘ndan iki dedektif ziyaret etti. Bir kez</span>
<span class="bold">daha hikâyeyi baştan sona dinlemek, babasının son günlerde depresyon geçirip geçirmediğini, ilaç alıp</span>
<span class="bold">almadığını, hatta annesini dövüp dövmediğini öğrenmek istediler. </span></p><p class="calibre_1"><span class="bold">Dedektiflerin bütün sorularına “hayır” cevabı verdi. Daha sonra, dedektiflerin odanın hemen dışında,</span>
<span class="bold">koridorda konuşmalarını duyunca, kusacak gibi oldu. Babasından sanki sorumlu olan oymuş, daha</span>
<span class="bold">önce cinayetler işlemiş ya da işlemesi için adam tutmuş gibi bahsediyorlardı. Oysa Jennifer</span>
<span class="bold">duyduklarının hiçbirine inanamazdı, bir an için bile olsa, inanamazdı. Babası kızının ırzına geçip onu</span>
<span class="bold">öldürmeye kalkamaz, Bobby’yi vurup karısını öldüremez ya da böylesi korkunçluklar yapması için</span>
<span class="bold">birini tutamazdı. Bunları düşünmek bile tiksindiriciydi. </span></p><p class="calibre_1"><span class="bold">Çalışma odasına dönüp, babasının çekmecelerini amaçsızca açmaya başladı: çekmecelerde destelerle</span>
<span class="bold">boş beyaz kâğıt, tomarla fatura vardı ama içinde sarı bloknot olan metal kutudan eser yoktu. Kutuyu</span>
<span class="bold">hiçbir yerde bulamazken, küçüklüğünde tavan arasında sandığı bulduktan sonra, Joseph</span>
<span class="bold">Delgado’nun adını telaffuz ettiğinde babasının ne kadar öfkelendiğini hatırladı. Kafası</span>
<span class="bold">karmakarışıktı. Bu dedikleri gerçekten de olmuş muydu? O kadar zaman önceydi ki. Yoksa bütün</span>
<span class="bold">bunlar düşünün bir oyunu muydu? </span></p><p class="calibre_1"><span class="bold">Sigara başını döndürmüştü. Viski de kusmak isteği vermiş, sorularla dolu anılan düşünmesi yaşadığı</span>
<span class="bold">acıları tazelemişti. Banyoya giderek soğuk bir duş aldı, buz gibi suyun bedenini soğutmasını istedi. </span></p><p class="calibre_1"><span class="bold">Yeniden giyinip eşyasını ve kendisi ile ailesine ait bütün fotoğrafları toparladıktan sonra babasının</span>
<span class="bold">çalışma odasına döndüğünde, raflardan birinde anahtar destesini gördü. Elini tereddütle uzatarak</span>
<span class="bold">anahtarları aldı ve tavan arasına çıkan merdivenleri tırmandı. </span></p><p class="calibre_1"><span class="bold">Açtığında, sandığın içi boştu. </span></p><p class="calibre_1"><span class="bold">Jennifer şimdi de mezarlığın ortasında duruyor, annesinin mezarına bakıyordu. İki yıl önce, cenaze</span>
<span class="bold">törenine katılan tek aile üyesi oydu. Törene çok az kişi katılmıştı: birkaç komşu, annesinin bir avuç</span>
<span class="bold">tanıdığı, babasının iş arkadaşı olup, daha önce hiç karşılaşmadığı insanlar ve Kelso. Annesinin</span>
<span class="bold">öldürülmesinin üzerinden bir hafta geçmiş olmasına rağmen, babası geri dönmemişti. Ne bir telefon,</span>
<span class="bold">ne bir satır yazı. Hiç. </span></p><p class="calibre_1"><span class="bold">Bobby törene katılamayacak kadar rahatsızdı; kardeşini ziyaret etmesine ilk izin verdiklerinde de,</span>
<span class="bold">tekerlekli iskemleye mahkûm, burun deliklerinden sarkan tüpler ve soluk, kayıp, şaşkın görünen on</span>
<span class="bold">beş yaşlık yüzüyle, gözüne umutsuz görünmüştü. Kelso haklıydı: Bobby yürüyemiyor,</span>
<span class="bold">konuşamıyordu. Omuriliğini parçalayan kurşun onu felç etmiş, dilsiz bırakmıştı. Eli hâlâ işlerliğini</span>
<span class="bold">koruduğu için, polisten bir psikiyatri uzmanı gelmiş, kelimeler ve resimler yardımıyla cinayet gecesi</span>
<span class="bold">olanları yazdırmaya çalışmıştı, ama Bobby’nin kafasının saldırganı tanıyamayacak kadar karışık</span>
<span class="bold">olduğu anlaşılıyordu. Annesini vahşice öldürülmüş görmek onu derinden etkilemiş, psikiyatr konuya</span>
<span class="bold">ne zaman yeniden dönmeye kalksa, Bobby içine daha yoğun kapanmıştı. Sanki bütün olanları</span>
<span class="bold">kafasından silmek istiyormuş gibi. </span></p><p class="calibre_1"><span class="bold">Jennifer korkuyu atlatmak için çaba harcadığı onca aydan sonra, hukuk öğrenimine geri döndü. </span></p><p class="calibre_1"><span class="bold">Yaraları, Bobby’nin Cauldwell’de sürekli bakım altında olmasını gerektirince, Jennifer kardeşini her</span>
<span class="bold">gün ziyaret etmeye başlamıştı, ilk aylar boyunca süren ortak acılarının içinde umutsuz bir yoğunlukla</span>
<span class="bold">birbirlerine düş-künleşmişlerdi, gitme zamanı geldiğinde Bobby ablasının gitmesini istemiyordu. </span></p><p class="calibre_1"><span class="bold">Jennifer ne denli uğraşırsa uğraşsın, kendini rahatlatıcı bir karara varamıyordu. Anne ve babasının</span>
<span class="bold">evinde tek başına oturmaya dayanamıyor, öte yandan evi satmaya da bir türlü yanaşamıyordu;</span>
<span class="bold">bunun üzerine çimleri biçmek, yabanî otları temizlemek ve evin gerektirdiği onarımları yapmak için</span>
<span class="bold">biriyle anlaştı. Bu arada, belki mutlu bir çocukluk geçirdiği yerin yakınında olmak isteğinden, belki</span>
<span class="bold">de babasının eve döndüğü zaman onunla ve Bobby’le birlikte parçalanmış hayatlarını tekrar bir</span>
<span class="bold">araya getirmeye çalışacakları günün düşünü gördüğünden, Long Beach’te bir daire kiraladı. </span></p><p class="calibre_1"><span class="bold">Uzunca bir süre kimseyle konuşmak istememesi dostlarını ve sınıf arkadaşlarını üzüyordu. </span></p><p class="calibre_1"><span class="bold">Telefonlara cevap vermemeye, sadece telesekretere konuşacağından emin olmak için, insanların evde</span>
<span class="bold">olmadıklarını bildiği saatlerde telefon etmeye dikkat edince, insanlar onunla temas kurmanın</span>
<span class="bold">imkânsız olduğunu düşünmeye başladılar. Giderek onu rahatsız etmemeye çalışıp, böylesi-nin</span>
<span class="bold">Jennifer için daha iyi olacağına karar verdiler. İnsanları kendinden uzak tutmayı, kimseyi</span>
<span class="bold">savunmasını yıkacak kadar yaklaştırmamayı öğrendi. </span></p><p class="calibre_1"><span class="bold">Jack Kelso ara sıra ziyaretine geliyor, hal hatır sorarak genç kızın ıstırabını azaltmaya çalışıyor, bu</span>
<span class="bold">arada Bobby’yi de ihmal etmiyordu. Oysa Jennifer, onun hakkında pek bir şey öğrenememiş, Kelso,</span>
<span class="bold">babasıyla aynı iş kolunda çalıştıkları dışında, nasıl tanıştıklarını bile anlatmamıştı. Bir yıl sonra,</span>
<span class="bold">ziyaretleri giderek seyrekleşmeye başladı, zaten o zamana kadar babasının anısı, özlem dolu bir acıya</span>
<span class="bold">dönüşmüştü. Yine de içinden, bir yerden birinin neden kâbus gördüğünü söyleyeceğini ve babasının</span>
<span class="bold">çıkıp geleceğini umuyordu. </span></p><p class="calibre_1"><span class="bold">Annesinin ölümünden sonra polisin ziyaretleri seyrek olsa da sürdü; geldiklerinde tek söyledikleri,</span>
<span class="bold">soruşturmanın çıkmaza girdiğiydi. Başka herhangi bir şey hatırlıyor muydu, ne kadar önemsiz</span>
<span class="bold">görünürse görünsün, herhangi bir ayrıntı? Polislere tavan arasındaki kâğıtları bulduğu günü anlattı,</span>
<span class="bold">gördüğü korkunç fotoğraftan, cezaevi giysisi giymiş, babasına benzeyen adamın, Joseph Delgado’nun</span>
<span class="bold">resminden bahsetti. </span></p><p class="calibre_1"><span class="bold">“Araştırırız” diye söz verdi dedektifler. “Bakalım ne bulacağız.” </span></p><p class="calibre_1"><span class="bold">Bir sonraki ziyaretlerinde hiçbir şey bulamadıklarını itiraf etmek zorunda kaldılar. “Verdiğiniz adla</span>
<span class="bold">ilgili hiçbir bilgiye rastla-yamadık. Adamın adından emin misiniz Jennifer?” </span></p><p class="calibre_1"><span class="bold">“Evet, eminim.” </span></p><p class="calibre_1"><span class="bold">“Bir şey bulursak size haber veririz.” </span></p><p class="calibre_1"><span class="bold">Aylar geçti, ama dedektifler bir daha dönmedi. Bazı geceler düşünde annesini öldüren, Bobby’nin</span>
<span class="bold">hayatını söndüren her kimse, onu bulduklarını, kendinin de mahkemede maskeli adamı mahkûm</span>
<span class="bold">ettirmeye çalışan savcı olduğunu, adamı elektrikli sandalyeye gönderdiğini görüyordu. Saçma bir</span>
<span class="bold">düştü -New York eyaleti uzunca bir süredir insanları elektrikli sandalyeye göndermiyordu-ama</span>
<span class="bold">içindeki ateşi söndürüyor, en azından intikamını almış gibi oluyordu. Saldırganı kıvranıp merhamet</span>
<span class="bold">dilenirken görüyor, yanan vücudundan ve maskesinin altından dumanlar çıkışını seyrediyor, sonunda</span>
<span class="bold">adam ölünce de içindeki acı ve öfkenin nihayet dindiğini hissediyordu. Bazen de, duruşmanın bitip de</span>
<span class="bold">maskeli adamın yakalanıp öldürülmesinden sonra, eski çocukluk günlerinde olduğu gibi, babasını</span>
<span class="bold">garaj yolunda yürürken, eskiden gülümsediği gibi gülümserken, kollarını açmış onu beklerken</span>
<span class="bold">görüyordu. </span></p><p class="calibre_1"><span class="bold">Gördükleri sadece düştü. </span></p><p class="calibre_1"><span class="bold">Jennifer yirmi sekiz yaşına geldiğinde, diploma almaya kıt kanaat yetecek bir ortalamayla Columbia</span>
<span class="bold">Hukuk Fakültesi’nden mezun oldu. Son yılında bütün gücüyle çalışmış, Markla arkadaşlığı da dâhil,</span>
<span class="bold">kendini her şeyden ve herkesten çekmiş, dikkatini sadece derslerine vermeye çalışmıştı. Bunun da bir</span>
<span class="bold">bakıma bir savunma mekanizması olduğunu, üzüntüsünü gömmek için dünyadan elini ayağını çekip,</span>
<span class="bold">kendi içine dalmak zorunda kaldığını biliyordu. Kendine kalan çok az boş zamanını yiyecek ve kira</span>
<span class="bold">masraflarını karşılayacak, Bobby’nin Cauldwell’deki bakımı için gerekli miktarı ayırdıktan sonra,</span>
<span class="bold">annesinin mirasından kalan paraya eklenecek kısa dönemli işlerde çalışarak geçiriyordu. Dört yıllık</span>
<span class="bold">bir mücadeleden sonra nihayet başarmış, hukukçu olma düşünü gerçekleştirmişti. </span></p><p class="calibre_1"><span class="bold">Oysa diğer bütün düşleri düş olarak kaldı. Polis annesini öldüren, Bobby’yi yaralayan adamı</span>
<span class="bold">yakalayamadı, babası geri dönmedi. </span></p><p class="calibre_1"><span class="bold">İsviçre Alpleri </span></p><p class="calibre_1"><span class="bold">Romalılar ölülerin ruhlarının mezarların civarında dolaştıklarına inanırlardı. Chuck McCaul bir</span>
<span class="bold">yerlerde böyle bir şey okumuştu ama hayaletin onu dağlarda bir yerde beklediğini asla tahmin</span>
<span class="bold">edemezdi. </span></p><p class="calibre_1"><span class="bold">Kiralık Renault’suyla dik ve kayalık yokuşu tırmanmaya giriştiğinde yağmur başlamıştı. Yol sona</span>
<span class="bold">erdiğinde, McCaul arabanın el frenini çekip, indi. Yirmi bir yaşında, kısa sarı saçlı, çevik ve adaleli</span>
<span class="bold">bir gençti; açık havada kendini evinde hissediyormuşçasına rahattı. </span></p><p class="calibre_1"><span class="bold">Tepesinde, Alp Dağları‘nın yalçın zirveleri yükseliyordu. Onu asıl ilgilendiren, buzlu bulutların</span>
<span class="bold">arasından bir dinozor fosili gibi uzanan, Wasenhorn adlı, üç bin metreden de yüksek tepeydi. McCaul</span>
<span class="bold">otomobilin arkasına dolandı, bagajın kapağını açtı ve tırmanma edevatını toplamaya girişti. Naylon</span>
<span class="bold">halatlar, katlanabilir bir baston, postalları için kramponlar, bir de naylondan küçük bir sırt çantası. </span></p><p class="calibre_1"><span class="bold">Plastik miğferini kemerine takıp, halatları omzuna astı. Bu kadar yükselip, bin metrenin üzerine</span>
<span class="bold">çıkınca, karla kaplı Alp Dağlan ilkbaharda bile insanın içini donduruyordu. Bugün tırmanacağı</span>
<span class="bold">yükseklik hiç de önemli değildi, aslında buna tırmanma değil, gezinti demek gerekirdi ya, ama yaman</span>
<span class="bold">bir gezinti. Başı belaya girerse halatlarına ihtiyacı olabilirdi. </span></p><p class="calibre_1"><span class="bold">Wasenhom’un batı yamacı İsviçre topraklarına dâhildi ama doğu yamacı yumuşak bir inişle,</span>
<span class="bold">McCaul’ün iki saatlik bir yürüyüşle varmayı umduğu İtalya sınırına doğru alçalıyordu. Dağın</span>
<span class="bold">tepesinde, aşması gereken geniş bir buzul vardı ama oraya vardığında manzaranın nefes kesecek</span>
<span class="bold">kadar güzel olacağını da biliyordu. </span></p><p class="calibre_1"><span class="bold">Göğün bulutlarla kaplı olmadığı bir gün dağların girintili çıkıntılı zirveleri, on sekiz yüzyıl önce</span>
<span class="bold">Annibal’in Roma’yı fethe giderken fillerini geçirdiği derin vadileri, Napolyon’un İtalya seferi</span>
<span class="bold">sırasında muazzam ordusunu güneye götürmek için bir milyon ton kaya oyup açtığı yalçın Simplon</span>
<span class="bold">geçidini görmek mümkündü. Onun ötesinde de, tepelerdeki şatoların, köylerin ve kilise</span>
<span class="bold">manastırlarının nefes kesici nefis görüntüleriyle, dağların Maggiore Gölü‘nün sıcaklığına doğru</span>
<span class="bold">alçaldığı İtalya uzanıyordu. </span></p><p class="calibre_1"><span class="bold">Renault’tun kapılarını kilitledi, çantasını sırtına vurdu ve saatine baktı: 9.52. </span></p><p class="calibre_1"><span class="bold">Kalın ve koruyucu kıyafetine rağmen, soğuk McCaul’ün kemiklerine işliyordu. Sonunda buzula</span>
<span class="bold">varmış, gözlerinin önünde buğulanan havanın ötesinden çevresine bakarken, soluklanmak için</span>
<span class="bold">durmuştu. </span></p><p class="calibre_1"><span class="bold">Ayaklarının altında uzanan, binlerce yüzyıl önce, Buzul Devri’nde, kayan toprak ve kayaların oyduğu</span>
<span class="bold">derin ve uzun, sarp yarık, doğanın inanılmaz gücünün kanıtı gibiydi. Yarığın ortasında bir buzul</span>
<span class="bold">uzanıyordu. Uzaktaki yamaca doğru da iki yüz-iki yüz elli metre uzanan, üzeri karla kaplı,</span>
<span class="bold">mavimtırak bir buz kütlesi. </span></p><p class="calibre_1"><span class="bold">Güneş artık bütün gücüyle parlıyor, beyaz karlardan yansıyan ışıkla yüksekteki basınç karışımı</span>
<span class="bold">McCaul’ün hafif bir baş ağrısı çekmesine neden oluyordu. Yürüyüşe geçmeden önce Ray-Ban güneş </span></p><p class="calibre_1"><span class="bold">gözlüklerini taktı, plastik miğferini kafasına geçirdi. Ayaklarının yere sağlam basması için</span>
<span class="bold">postallarına geçirdiği metal kramponlarla, ayağının altındaki buzun sertliğini hissediyordu. Yavaşça</span>
<span class="bold">ve dikkatlice yürümeye başladı. Çevresindeki yoğun soğuk ve sessizliği bozan tek gürültü kendi derin</span>
<span class="bold">solukları ve karın kabuk tabakasını ezen ayaklarıydı. Otuz dakika kadar sonra, buzulun uzak ucuna</span>
<span class="bold">elli metre kadar kalmışken, yeniden durup soluklandı. </span></p><p class="calibre_1"><span class="bold">Bulunduğu yerden gördüğü manzara inanılmazdı. Aşağılarda, çok uzaklarda İtalya uzanıyordu,</span>
<span class="bold">dağların yamacına yerçekimi yasasına meydan okur gibi yaslanmış, kırmızı kiremitli evleriyle, tablo</span>
<span class="bold">gibi Alp köyleri. İlkbaharla birlikte, karlar erimeye yüz tutmuş, Alp Dağları‘ndan kaynaklanan</span>
<span class="bold">yüzlerce dere ve çağlayanı yeniden beslemeye başlamıştı. İnsan tecrübeli bir dağcı değilse ve yolu</span>
<span class="bold">bilmiyorsa, buzulu geçmek için tehlikeli bir dönemdi. McCaul yolu biliyor olmasına rağmen, pek o</span>
<span class="bold">kadar tecrübeli değildi, bu yolu daha önce sadece bir kez, o da bir dağcılık tatili sırasında bir grupla,</span>
<span class="bold">eylül sonunda geçmişti; oysa şimdi mevsimlerden ilkbahardı ve geçiş olabildiğince tehlikeliydi. </span></p><p class="calibre_1"><span class="bold">Önünde, karın yüzeyinde bir dizi dar çatlak gördü. Yarıklar yükseklerin basıncıyla soğuğun buzulda</span>
<span class="bold">açtığı ve karlarla örtülü derin ve kalleş tuzaklardı. Bazılarının derinliği iki metreyi aşmazken bazıları</span>
<span class="bold">yüz metreyi buluyor, buzulun dibine kadar iniyordu: sanki dipsiz bir uçurum. Eğer insan bu</span>
<span class="bold">uçurumlardan birine düşse, bir daha ölüsü bile bulunamazdı. McCaul aşması gereken yolun üzerinde,</span>
<span class="bold">birbirini dörder beşer metre aralıklarla izleyen, her biri yaklaşık birer metre genişliğinde toplam üç</span>
<span class="bold">yarık saydı. </span></p><p class="calibre_1"><span class="bold">Birbiri ardına her birinin üzerinden atlayabilirdi, öyle aman aman bir şey değildi. </span></p><p class="calibre_1"><span class="bold">McCaul bastonunun ucunu kullanarak, önündeki zemini büyük bir dikkatle yokladı; oldukça sağlama</span>
<span class="bold">benziyordu. İlk yarık sadece iki adım ötesindeydi. Hız almak için geriledi. Kramponla-n yere sağlam</span>
<span class="bold">basmasını sağladığından, atlamak için gerekli hızı kolaylıkla toparlayacaktı. </span></p><p class="calibre_1"><span class="bold">Henüz üçüncü adımını atmıştı ki, olanlar oldu. </span></p><p class="calibre_1"><span class="bold">Biraz önce sağlam buza basan ayakları, şimdi, karlar bir çığ halinde bel verirken, boşluğu dövüyordu. </span></p><p class="calibre_1"><span class="bold">Tanrım! </span></p><p class="calibre_1"><span class="bold">McCaul bir çığlık attı, dengesini yitirdi ve yarığın içine yuvarlandı. </span></p><p class="calibre_1"><span class="bold">Gözünü açtığında, sırtüstü yatıyordu. Soğuk dayanılmaz gibiydi. McCaul’ün dişleri takırdıyor, başı</span>
<span class="bold">dönüyordu. Vücudu sanki balyozla dövülmüş gibi ağrıyor, başı zonkluyordu ama miğferi hâlâ</span>
<span class="bold">kafasındaydı ve hayatını miğfere borçlu olduğunu düşündü. Düştüğü boşluğun ne kadar derin</span>
<span class="bold">olduğunu bilmiyordu ama hemen tepesinde yarığın ağzını görebiliyordu: kafasının üzerinde çentikli,</span>
<span class="bold">göz köreltici mavi bir gök. Ne kadar yüksek olduğunu tahmin etmek güçtü ama yine yarığın ağzının</span>
<span class="bold">en az yedi sekiz metre yukarıda olduğunu düşündü. </span></p><p class="calibre_1"><span class="bold">Hay lanet olası! </span></p><p class="calibre_1"><span class="bold">Usulca, kollarını ve bacaklarını oynattı. Hiçbir yeri kırılmışa benzemiyordu ama her tarafı ağrıyordu. </span></p><p class="calibre_1"><span class="bold">Yarığın ağzı çökünce aşağıda oluşan kar tepeciğinin üzerine düşmüş, bu kar birikintisi darbeyi</span>
<span class="bold">yumuşatmıştı. Kendine geldikten sonraki ilk anlarda hayatta olduğu için sevinçliydi ama artık paniğe</span>
<span class="bold">kapılmaya başlamıştı. </span></p><p class="calibre_1"><span class="bold">Yüzünden aşağı ter boşanırken, yüreği hızla çarpmaya başladı. Burada biraz daha kalırsa, donup</span>
<span class="bold">öleceğinin farkındaydı. Naylon halat hâlâ omzunda asılıydı. Halat olmasa da, sadece sırtını ve</span>
<span class="bold">bacaklarını buzdan duvara dayayarak, tırmanabileceğim düşündü. </span></p><div class="mbp_pagebreak" id="calibre_pb_4"></div>
</div></body>
</html>
