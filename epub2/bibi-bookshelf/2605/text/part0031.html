<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">27 </span></span></p><p class="calibre_1"><span class="bold">Karanlık çökmüştü ve bardaktan boşanırcasına yağmur yağıyordu. McCaul arabayı kullanırken,</span>
<span class="bold">Jennifer gevşemeye çalışıyordu, işin gerçeği, tümüyle yabancı olmasına rağmen, onun yanında kendini</span>
<span class="bold">güvende hissetmesiydi. Adamda insana huzur veren bir güç vardı ve kendine karşı dürüst olduğu</span>
<span class="bold">anlarda Jennifer babacan birinin koruyuculuğunu hissetmenin güzel olduğunu düşünüyordu. </span></p><p class="calibre_1"><span class="bold">“Bana oğlundan bahsetsene.” Daha sorusunun ne denli yaralayıcı olduğunun farkına bile varmadan,</span>
<span class="bold">kelimeler ağzından çıkıp gitmişti bile. McCaul’ün yüzünde acıyı gördü ama adam ondan sonraki</span>
<span class="bold">birkaç kilometre boyunca genç kadına içini döktü. Chuck, McCaul’ün tek çocuğuydu, annesi oğlu beş </span></p><p class="calibre_1"><span class="bold">yaşındayken evi terk edip Los Angeles’a gitmiş, bir daha da geri dönmemişti. </span></p><p class="calibre_1"><span class="bold">“Doğrusunu söylemek gerekirse, pek evlilik de denemezdi ya. Oysa biz Chuck’la birbirimize hep çok</span>
<span class="bold">yakın olduk. Bazen biraz inatçı olsa da, harika bir çocuktu. Tek başına İsviçre’ye gitmesi fikrine pek</span>
<span class="bold">bayılmamıştım ama Chuck’la tartışmak imkânsızdı. Keşke beni dinleseymiş.” </span></p><p class="calibre_1"><span class="bold">Jennifer McCaul’ün yüzünde adamı neredeyse yıkacak kadar güçlü ve yoğun üzüntünün izlerini</span>
<span class="bold">gördü. McCaul daha sonra neredeyse sadece kendinden, özel bir dedektiflik bürosunda çalışmak için</span>
<span class="bold">New York polisinden nasıl ayrıldığından söz etti. “Bundan iki yıl önce de kendi büromu kurup,</span>
<span class="bold">çoğunlukla eşlerini aldatan çiftlerle uğraşır oldum.” </span></p><p class="calibre_1"><span class="bold">Jennifer adamın parmağında nikâh yüzüğü bulunmadığını görmüştü. Yeniden evlenip evlenmediğini</span>
<span class="bold">merak etmesine rağmen, özel hayatına fazla burnunu sokmuş görünmemek için kendini tuttu. </span></p><p class="calibre_1"><span class="bold">“Geldik gibi” dedi McCaul birden. </span></p><p class="calibre_1"><span class="bold">Varzo’ya varmışlardı. Damı kiremitli evlerin arasındaki dar sokaklar ağır yağmurdan ıssızlaşmıştı. </span></p><p class="calibre_1"><span class="bold">McCaul geniş bir meydanı geçip, tren istasyonuna yöneldi. “Manastır kasabanın dışında demiştin,</span>
<span class="bold">değil mi?” </span></p><p class="calibre_1"><span class="bold">“Anton’a bakılırsa, öyle.” </span></p><p class="calibre_1"><span class="bold">Birkaç dakika sonra, kasabanın sınırına vardıklarında yoldan ayrılan dar ve dik bir yokuşun başında,</span>
<span class="bold">üzerinde “Monastero” yazılı bir levhaya rastladılar. </span></p><p class="calibre_1"><span class="bold">“Bana kalırsa, burası.” McCaul dar yola saptı, bir kilometre boyunca yamaca tırmanıp sonunda</span>
<span class="bold">yağmurun altında göle dönüşmüş, kaldırım taşı kaplı ve kapkaranlık bir meydancığa vardılar. </span></p><p class="calibre_1"><span class="bold">Nissan’ı durdurdu, daha iyi görebilmek için camını indirdi. Farların aydınlığında taştan yapılmış bir</span>
<span class="bold">manastır ile binanın iki yanında hardal renginde yüksek duvarlar, ortada da tepesinde bir istavroz</span>
<span class="bold">bulunan dövme demirden yapılmış sağlam görünüşlü bir kapı gördüler. Duvardaki bir girintiye Hz. </span></p><p class="calibre_1"><span class="bold">Meryem’in alçıdan ufak bir heykeli yerleştirilmiş, kapının yanına da eski usul çıngıraklı bir zil</span>
<span class="bold">takılmıştı. Gerideki bahçe karanlığa gömülüydü ama Jennifer kemerli bir avlu seçebildi. McCaul </span></p><p class="calibre_1"><span class="bold">“Hiç İtalyanca biliyor musun?” diye sordu. </span></p><p class="calibre_1"><span class="bold">“Hayır. Sen?” </span></p><p class="calibre_1"><span class="bold">“Yuva çocuğu kadar, birkaç kelimecik. Yani bir İtalyan restoranında sipariş vermek için meramımı</span>
<span class="bold">anlatabiliyorum ama yine de bir sürü hata yaptığım oluyor.” El frenine asıldı, cebinden kalem</span>
<span class="bold">biçimindeki fenerini çıkardı ve kapının üzerindeki istavrozu göstererek, “İngilizce bilen biri olsa ne</span>
<span class="bold">iyi olur” dedi. </span></p><p class="calibre_1"><span class="bold">Bardaktan boşanırcasına yağan yağmurun altında, McCaul’ün fenerinin ışığından yararlanarak</span>
<span class="bold">yürüdüler. McCaul zilin ipine asılınca karanlık kemerlerin içinde bir yerde bir çıngırağın sesi</span>
<span class="bold">duyuldu. Gelen giden olmadığını görünce ipi bir daha çekti, ayak sesi duyana kadar da birkaç kere</span>
<span class="bold">daha. Elinde bir şemsiyeyle manastırdan çıkan bir gölge, kapıya doğru yürüyordu. Gelen, kahverengi</span>
<span class="bold">bir cüppe giymiş, elinde elektrik feneri olan genç bir keşişti. “Si?” </span></p><p class="calibre_1"><span class="bold">“İngilizce biliyor musunuz? Parla înglese?” </span></p><p class="calibre_1"><span class="bold">“Non. Non parla Înglese. Auto kaput?” Keşiş fenerini önce cipe, ardından tekrar McCaul’e çevirdi. </span></p><p class="calibre_1"><span class="bold">İki yabancının gelişine şaşırmış gibiydi. Jennifer umutsuzlukla, “Hayır” dedi, “otomobilimiz kaput</span>
<span class="bold">değil. Bakın, İngilizce bilen birine ihtiyacımız var. Başrahip belki ya da keşişlerden biri. Capisce?”* </span></p><p class="calibre_1"><span class="bold">Genç keşiş kafasını sallayınca, bir kez de McCaul anlatmaya çalıştı, bu sefer çok daha yavaş, ama</span>
<span class="bold">gayreti boşunaydı. “Momento”* dedi genç keşiş ve koşarak manastıra döndü. Birkaç dakika sonra</span>
<span class="bold">yine elinde şemsiyesi ve feneriyle göründü ama bu kez yanında daha yaşlıca, sakallı bir keşiş vardı. </span></p><p class="calibre_1"><span class="bold">Berikinin üzerinde de kahverengi bir cüppe, uzun ip kuşağının ucunda da kocaman bir istavroz</span>
<span class="bold">asılıydı. Yüzü sağlıklı, kararlı ve biçimliydi. “İngilizce biliyor musunuz?” diye sordu McCaul. </span></p><p class="calibre_1"><span class="bold">“Evet, İngilizce biliyorum. Adım Peder Angelo Konrad. Burada ne istiyorsunuz?” </span></p><p class="calibre_1"><span class="bold">“Yetkili kimse, onunla konuşmak istiyoruz. Sanırım, başrahiple.” </span></p><p class="calibre_1"><span class="bold">“Hangi sebeple?” </span></p><p class="calibre_1"><span class="bold">“Oldukça karmaşık bir hikâye Peder. Yine de çok zamanınızı almamaya söz veriyoruz. Her şeyi</span>
<span class="bold">anlatmamız on dakika sürer, fazla değil.” </span></p><p class="calibre_1"><span class="bold">“Başrahip kilisenin bir işi için gitti. Siz Amerikalı mısınız?” </span></p><p class="calibre_1"><span class="bold">“Evet.” </span></p><p class="calibre_1"><span class="bold">“Aksanınızdan anlamıştım.” Keşiş kapının dışındaki Nissan’a baktı. “Yolunuzu mu kaybettiniz,</span>
<span class="bold">yoksa cipinizde bir sorun mu var?” </span></p><p class="calibre_1"><span class="bold">“Hayır, içeri girip anlatsak?” dedi McCaul. </span></p><p class="calibre_1"><span class="bold">“Çok özür dilerim ama geç oldu.” Sesinden, keşişin sabırsızlandığı anlaşılıyordu. “Akşam dualarını</span>
<span class="bold">yeni tamamladık ve Dikenli Taç‘ta erken yatarız. Yarın sabah gelseniz…” </span></p><p class="calibre_1"><span class="bold">“Bana bakın…” </span></p><p class="calibre_1"><span class="bold">“Lütfen, isteğime saygı gösterin.” </span></p><p class="calibre_1"><span class="bold">Keşiş gitmeye davranınca Jennifer ısrar etti. “Peder, inanın bize, çok önemli. Hatta ölüm kalım</span>
<span class="bold">meselesi bile denebilir.” </span></p><p class="calibre_1"><span class="bold">Keşiş kaşlarını çatarak döndü. “Bütün bunlar çok garip Signorina. Kimin hayatı?” </span></p><p class="calibre_1"><span class="bold">“Bizim.” </span></p><p class="calibre_1"><span class="bold">Keşiş bardaktan boşanırcasına yağan yağmurun altında durmuş, ziyaretçilere acır gibiydi ya da</span>
<span class="bold">merakı üstün gelmişti; Jennifer hangisinde karar kılacağım bilemedi. Öteki keşiş derin bir soluk aldı,</span>
<span class="bold">cüppesinin altından bir deste anahtar çıkarıp içlerinden birini kilide soktu, kapıyı açarak onları içeri</span>
<span class="bold">aldı. </span></p><div class="mbp_pagebreak" id="calibre_pb_30"></div>
</div></body>
</html>
