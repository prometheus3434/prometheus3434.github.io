<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">68 </span></span></p><p class="calibre_1"><span class="bold">Merdivenlerden bir adam çıkıyordu; orta yaşlı, saçları seyrelmeye yüz tutmuş biri. </span></p><p class="calibre_1"><span class="bold">“Olduğun yerde kal dostum.” Garuda sokağın karşı tarafında çimlerini sularken gördüğü komşuyu</span>
<span class="bold">tanımıştı. Bir elinde bir çift bahçıvan eldiveni tutan adam, eli Glock’lu yabancıyı görünce korktu. Bir</span>
<span class="bold">iki basamak geri kaçarken, Garuda kimliğini çıkardı. “Polis. Burada ne arıyorsun?” </span></p><p class="calibre_1"><span class="bold">Kimliği görünce, adamın korkusu uçup gitti. “Hey, aynı soruyu ben size sorayım memur bey.” </span></p><p class="calibre_1"><span class="bold">“Kim soruyor?” </span></p><p class="calibre_1"><span class="bold">“Adım Norrie Sinclair. Sokağın karşısında oturuyorum. Geldiğinizi gördüm ve olan bitene bir anlam</span>
<span class="bold">veremedim. Burada oldukça iyi bir mahalle gözetleme programına sahip olduğumuzu bilmenizi</span>
<span class="bold">isterim.” </span></p><p class="calibre_1"><span class="bold">“Bunu duyduğuma sevindim.” Garuda tabancasını kılıfına soktu. Adamla sohbet etmeye hiç niyeti</span>
<span class="bold">yoktu, zaten arama izni olmadan eve girdiği için suç işlediğini bildiğinden, adama anlatacak fazla bir</span>
<span class="bold">şey de bulamayacaktı. Bunu başka zaman düşünürüz. “Frank McCaul burada oturuyor, öyle değil</span>
<span class="bold">mi?” </span></p><p class="calibre_1"><span class="bold">“Tabiî. Frank burada olmadığında evine ben göz kulak olurum.” </span></p><p class="calibre_1"><span class="bold">“Öyle mi? Onu en son ne zaman gördünüz Bay Sinclair?” </span></p><p class="calibre_1"><span class="bold">“Birkaç gün önce. Yurtdışına gitmesi gerekti. Biliyorsunuz, oğlu Chuck öldü de.” </span></p><p class="calibre_1"><span class="bold">“Evet, duydum. Frank tam olarak ne gün gitti?” </span></p><p class="calibre_1"><span class="bold">“Pazar öğlene doğru Zürich’e uçtu. Oldukça perişandı ve kendini toparlamakta güçlük çekiyordu. </span></p><p class="calibre_1"><span class="bold">Gelip, onu alanlar vardı. Sanırım, havalimanına götürmeye geldiler. Hey, söylesenize, neler oluyor? </span></p><p class="calibre_1"><span class="bold">Arkadaşı falan mısınız?” </span></p><p class="calibre_1"><span class="bold">Garuda kaşlarını çattı. “Pazar, diyorsunuz. Emin misiniz? Doğru Zürich’e mi uçtu?” </span></p><p class="calibre_1"><span class="bold">“Tabiî eminim. Bana Chuck’ın cesedini teşhis etmek zorunda olduğunu söylemişti.” Komşu sanki</span>
<span class="bold">Garuda’nın bir tahtası eksikmiş gibi bakıyordu. “Neden? Bir şey mi var memur bey?” </span></p><p class="calibre_1"><span class="bold">Garuda yeniden kaşlarını çattı. Hayır, bir şey yok; sadece Mark’a göre Frank McCaul’ün İsviçre’ye</span>
<span class="bold">salı günü gittiği dışında bir sorun yok. Sanki adam bir gün boyunca ortadan kaybolmuş gibi. </span></p><p class="calibre_1"><span class="bold">“Yanılmadığınızdan kesinlikle emin misiniz? Pazar günü gitti, diyorsunuz değil mi?” </span></p><p class="calibre_1"><span class="bold">“Eminim.” </span></p><p class="calibre_1"><span class="bold">“Onu gelip alan kim?” </span></p><p class="calibre_1"><span class="bold">“Koyu renk bir Buick’le iki kişi geldi.” </span></p><p class="calibre_1"><span class="bold">“Onları görebildiniz mi?” </span></p><p class="calibre_1"><span class="bold">“Hayır, ama eşim Thelma görmüş. Frank’ın adamlarla gidişini izlemiş. Onu bir daha göremedik. </span></p><p class="calibre_1"><span class="bold">Anlaşılan biraz daha kalması gerekti.” </span></p><p class="calibre_1"><span class="bold">“Thelma o adamları daha önce hiç görmüş mü?” </span></p><p class="calibre_1"><span class="bold">“Hayır, hiç görmemiş.” </span></p><p class="calibre_1"><span class="bold">“Ve bu dediğiniz pazar öğleden sonraydı, değil mi?” </span></p><p class="calibre_1"><span class="bold">“Sağır mısınız? Bunu kaç kere tekrarlamam gerekiyor?” </span></p><p class="calibre_1"><span class="bold">“Eşiniz Buick’in plakasını almış olabilir mi Bay Sinclair?” </span></p><p class="calibre_1"><span class="bold">Adam Garuda’ya şaşkınlıkla baktı. “Neden alsın ki? Buraya nasıl girdiğinizi somamın bir sakıncası</span>
<span class="bold">var mı?” </span></p><p class="calibre_1"><span class="bold">“Ön kapı açıktı.” </span></p><p class="calibre_1"><span class="bold">Sinclair sundurmaya bakıp kafasını kaşıdı. “Hey, işte bu çok tuhaf. Daha dün baktığımda kilitliydi. </span></p><p class="calibre_1"><span class="bold">Adınız neydi memur bey?” </span></p><p class="calibre_1"><span class="bold">Garuda merdivenleri inip kapıdan çıktı. “Dedektif Smith. Sohbet için teşekkürler dostum.” </span></p><div class="mbp_pagebreak" id="calibre_pb_66"></div>
</div></body>
</html>
