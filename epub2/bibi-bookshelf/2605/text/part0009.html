<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">dedi. </span></span></p><p class="calibre_1"><span class="bold">Gölcüğe kadar yürüdüler. Mark suskundu. Banklardan birine oturduklarında, “Jennifer” dedi, </span></p><p class="calibre_1"><span class="bold">“buraya sadece Bobby’yi ziyaret etmeye gelmedim.” </span></p><p class="calibre_1"><span class="bold">“Ne demek istiyorsun?” </span></p><p class="calibre_1"><span class="bold">“Ben aslında seni görmeye geldim.” Cebinden bir zarf çıkardı, içinden çektiği kâğıdı Jennifer’a uzattı. </span></p><p class="calibre_1"><span class="bold">Jennifer kâğıdın înterpol’den gelme bir polis raporu olduğunu gördü. Alp Dağları‘nda, İtalya-İsviçre</span>
<span class="bold">sınırının yakınındaki bir buzulda donmuş bir Amerikalı erkek cesedi bulunmuştu. Sonra adı</span>
<span class="bold">okudu,elinde kâğıt, okuduklarına inanamadan, şaşkın bir sessizlik içinde, öyle oturdu. Sarsılmıştı. </span></p><p class="calibre_1"><span class="bold">Sonunda Mark’a dönüp, “Bütün bunlar doğru mu?” diye sordu. </span></p><p class="calibre_1"><span class="bold">Mark başını salladı. “Bütün gün boyunca sana ulaşmaya çalıştım ama cebin kapalıydı. Bürondan</span>
<span class="bold">öğleden sonrası için izin aldığını, ancak nereye gittiğini bilmediklerini söylediler. O zaman, belki</span>
<span class="bold">burada olabileceğini düşündüm.” Elini uzatıp, genç kadına dokunmaya davrandı, sonra sanki</span>
<span class="bold">azarlanmaktan korkuyormuş gibi, yan yolda durdu. “Üzgün görünüyorsun.” </span></p><p class="calibre_1"><span class="bold">Jennifer’ın yüzü solmuştu. “Şu sırada, ben… Üzülemeyecek kadar şaşkınım. Sonunda babamın cesedi</span>
<span class="bold">gerçekten bulundu… ” </span></p><p class="calibre_1"><span class="bold">“Bulundu Jennifer. Bir dağcı, cesedin yakınında pasaportunu bulmuş.” Mark durakladı, sonra</span>
<span class="bold">sakince devam etti. “Dediklerine göre, buzlar cesedi iyi korumuş ama uzunca bir zamandır</span>
<span class="bold">oradaymış.” </span></p><p class="calibre_1"><span class="bold">“Nasıl… Nasıl ölmüş?” </span></p><p class="calibre_1"><span class="bold">“Bilmiyorum Jennifer. Raporda o konuda bir bilgi yok.” “Alp Dağları‘nda ne arıyormuş?” “Onu da</span>
<span class="bold">bilmiyorum.” </span></p><p class="calibre_1"><span class="bold">Jennifer ürperdi. Önce önlerindeki küçük göle, ardından yine Mark’a baktı. “Bana haber vermen için</span>
<span class="bold">seni kim gönderdi?” </span></p><p class="calibre_1"><span class="bold">“Long Beach Polis Müdürlüğü‘nden bir arkadaşım telefon edip haber verdi. înterpol’ün dedektif</span>
<span class="bold">bölümüne gönderdiği raporun bir kopyasını görmüş. Sana benim haber vereceğimi söyledim. Bunu</span>
<span class="bold">tanıdığın birinden duymanın daha iyi olacağını düşündüm. Ama sana haberi doğrulatman için</span>
<span class="bold">dedektiflik bölümünden birinin telefonunu veririm.” </span></p><p class="calibre_1"><span class="bold">Jennifer bir şaşkınlık, bir kaygı hissetti. Yüreğinin bir köşesinde, babasının hayatta olduğu umudunu</span>
<span class="bold">hep canlı tutmuştu. Oysa Şimdi gerçeği öğrendikten sonra, kafasında bir üzüntü fırtınası esiyordu. </span></p><p class="calibre_1"><span class="bold">“Cesedi görebilecek miyim?” </span></p><p class="calibre_1"><span class="bold">Mark başıyla “evet” işareti yaptı. “Bana kalırsa, resmen teşhis etmen gerekecek. Interpol’e sordum,</span>
<span class="bold">onlar da cesedin İtalya ile İsviçre arasındaki sınırın neredeyse tam üzerinde bulunduğunu söylediler. </span></p><p class="calibre_1"><span class="bold">Soruşturmayı yürüten, Varzo adlı bir kasabadaki carabiniere karakolu, konunun sorumlusu da</span>
<span class="bold">Caruso adlı bir yüzbaşı. Oraya varmak için en iyi yolun İsviçre’ye uçmak, oradan da bir araba</span>
<span class="bold">kiralayarak İtalya’ya geçmek olduğunu söylüyorlar. Bütün bunları bir iki günde tamamlayabilirsin.” </span></p><p class="calibre_1"><span class="bold">Jennifer arkasına dayandı. Mark, “İyi misin?” diye sordu. “Kafamda dönüp duran iki soru var.” </span></p><p class="calibre_1"><span class="bold">“Hangi sorular?” </span></p><p class="calibre_1"><span class="bold">“Nasıl oldu da babamın cesedi bir buzula vardı? Başından… Başından ne geçmiş olabilir?” </span></p><p class="calibre_1"><span class="bold">Mark kafasını salladı. “Hayli tuhaf görünüyor. Ama bütün bildiklerimi sana anlattım. Belki bu</span>
<span class="bold">Caruso denen yüzbaşı sana daha fazlasını söyler.” Durakladı, saatine baktı. “Dönmek zorundayım</span>
<span class="bold">ama eğer sence bir sakıncası yoksa gitmeden önce Bobby’yi bir görmek isterim.” </span></p><p class="calibre_1"><span class="bold">“Seni görmekten hep mutlu olmuştur Mark. Ama lütfen bunlardan söz etme. Şimdilik etme. Çok</span>
<span class="bold">sarsılabilir.” </span></p><p class="calibre_1"><span class="bold">Mark başını salladı. “Sen iyi olduğundan emin misin?” “İyi olacağım.” </span></p><p class="calibre_1"><span class="bold">Mark ayağa kalktı, genç kadının yüzüne baktı, ağzım açmadan önce uzun uzun bakmayı sürdürdü. </span></p><p class="calibre_1"><span class="bold">“Sana eski bir sır vereyim mi? Daha önce hiç söylemediğim bir şey söyleyeyim mi?” “Nedir?” </span></p><p class="calibre_1"><span class="bold">“Biz çocukken, penceremden senin yatak odan görülüyordu. Çoğu gece, yatmadan önce tuvalet</span>
<span class="bold">masasının başında oturuşunu izlerdim. Lamban yanar, sen de saçlarını fırçalardın.” Mark belli</span>
<span class="bold">belirsiz gülümsedi. “Babam ölene kadar anneme aynı şeyi yaptı. Bir erkeğin karısına onu sevdiğini</span>
<span class="bold">belli etmek için iki şey yapması gerektiğini söylerdi. Biri karısının saçlarını fırçalamak, diğeri</span>
<span class="bold">dertlerini dinlemekmiş. Annemlerin evine koşarak geldiğin o akşam, babam seni verandada</span>
<span class="bold">bulduğunda belki, belki beni daha yakından tanıyacağını ve daha yakın dost olacağımızı</span>
<span class="bold">düşünmüştüm. Dertlerini dinleyeceğimi, sana elimden geldiğince yardım edeceğimi… ” </span></p><p class="calibre_1"><span class="bold">“Bana çok yardım ettin Mark. Zaten yakın dostumsun.” “Tabiî. Oysa daha sonraları sen kendi</span>
<span class="bold">kabuğuna çekilince, uzunca bir süre birbirimizi göremedik…” “Uzunca bir süre kimseyi görmedim.” </span></p><p class="calibre_1"><span class="bold">Mark tereddüt etti. “Benim sana, tıpkı geçen gece olduğu gibi, söylemek istediğim, eğer bir gün</span>
<span class="bold">dayanacak bir omuz ya da seni dinleyecek birine ihtiyacın olursa, telefon etmekte sakın çekinme.” </span></p><p class="calibre_1"><span class="bold">Jennifer evine döndüğünde de, kafası hâlâ karmakarışıktı. Haberi baştan dinlemek ihtiyacını</span>
<span class="bold">hissettiği, kesinlikle emin olmak istediği için Long Beach Polis Müdürlüğü‘nün dedektiflik bölümüne</span>
<span class="bold">telefon etti. Mark’ın anlattıklarından kuşku duyduğu için değil; arabayla evine dönerken, yolda</span>
<span class="bold">öylesine derin bir şokun etkisindeydi ki, o konuşmayı düşte yapıp yapmadıklarından emin bile değildi. </span></p><p class="calibre_1"><span class="bold">Konuştuğu dedektif Mark’ın bütün anlattıklarını doğrulayıp, onunla kısa zamanda resmen temasa</span>
<span class="bold">geçileceğini bildirdi. Ondan sonra yaptığı ilk şey, babasının fotoğraflarını bulmak oldu. Yatak</span>
<span class="bold">odasındaki dolabın içinde eski ve büyük bir karton kutuda sakladığı albümdeki resimlere uzun uzun</span>
<span class="bold">baktı. Paul March’ın fotoğrafı, karga kanadı siyahlığında saçlı, uzun boylu, güler yüzlü ve yakışıklı</span>
<span class="bold">bir erkek resmiydi. Albümde Jennifer’ın annesiyle, babasıyla ve Bobby’le çektirdiği, anne ve</span>
<span class="bold">babasıyla birlikte çıktığı Avrupa tatilinden, Paris’ten, Londra’dan, Zürich’ten kalma fotoğraflar</span>
<span class="bold">vardı. Karton kutunun dibinde, babasının ona küçük bir kızken gönderdiği ve iple birbirine</span>
<span class="bold">bağlanmış kartpostallar istiflenmişti. O kartpostalları hep değerli bir anı olarak saklamıştı, şimdi</span>
<span class="bold">onlara yeniden bakmanın acısını daha da derinleştireceğini biliyordu. Kutuyu yerine koyup,</span>
<span class="bold">gözyaşlarını engellemeye çalıştı. </span></p><p class="calibre_1"><span class="bold">Ardından raftan bir atlas çekerek, İsviçre ile İtalya arasındaki dağlık bölgeyi inceledi. Varzo’yu</span>
<span class="bold">buldu: İtalya sınırına yakın, minicik bir nokta. Tam iki yıldır kayıp olan babasının bozulmamış </span></p><p class="calibre_1"><span class="bold">cesediyle burun buruna geleceğini düşünmek bile inanılmaz geliyordu. Bobby’ye haber vermeyi</span>
<span class="bold">düşününce yeniden ürperdi, ardından bir şey söylememenin doğru olacağını düşündü. Olanları</span>
<span class="bold">duymak Bobby’yi gereğinden fazla sarsacaktı, oysa Bobby’nin sarsılmasını istemiyordu. Her şey</span>
<span class="bold">bittikten sonra, olabildiğince yumuşatarak anlatmaya çalışacaktı. </span></p><p class="calibre_1"><span class="bold">Rehberin sarı sayfalarım çevirip, bir seyahat şirketine telefon etti. Mark’ın dediği gibi, acente</span>
<span class="bold">görevlisi de önce Zürich’e uçmasını -JFK ya da New ark’tan Zürich’e uçaktan bol bir şey yoktu-ardından da trenle ya da kiralık bir otomobille güneye, İtalyan sınırına gitmesini önerdi. Ardından,</span>
<span class="bold">Brooklyn’deki Federal Savunma Bürosu’nun yöneticisi Margaret Neil’in numarasını tuşladı. </span></p><p class="calibre_1"><span class="bold">“Jennifer, nasılsın şekerim?” </span></p><p class="calibre_1"><span class="bold">“Margaret, birkaç günlük bir izne ihtiyacım var. Sana zaman bırakmadığımın farkındayım ama emin</span>
<span class="bold">ol çok acil bir konu çıktı. Birkaç günlüğüne Avrupa’ya gitmem gerekiyor.” Gidiş nedenini anlattırma</span>
<span class="bold">isteğine direndi. </span></p><p class="calibre_1"><span class="bold">“Hey, bazen insanların talihli günüdür. Sanırım, bu aralarda pek meşgul değilsin. Yine de bir</span>
<span class="bold">bakayım. Hangi günler arası, demiştin?” </span></p><p class="calibre_1"><span class="bold">“Yarından sonra uygun olur mu? Beş gün desek?” Margaret’in sesi bir dakika sonra telefonda</span>
<span class="bold">yeniden duyuldu. “Şekerim, yarından sonra uygun görünüyor.” </span></p><div class="mbp_pagebreak" id="calibre_pb_8"></div>
</div></body>
</html>
