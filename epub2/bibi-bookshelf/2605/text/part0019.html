<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">17 </span></span></p><p class="calibre_1"><span class="bold">İsviçre </span></p><p class="calibre_1"><span class="bold">Jennifer altıya doğru uyandı. Perdeleri çekip pencereyi açtığında, güneşin yükselmeye başladığını</span>
<span class="bold">gördü, dışarıda nefis bir bahar sabahı vardı. Köyün parke taşı döşeli sokakları fırtınadan sonra hâlâ</span>
<span class="bold">su birikintileriyle kaplıydı; hemen karşısındaki Seefelder’e, karla kaplı Alpler manzarasıyla ilginç ve</span>
<span class="bold">pahalı görünüşlü otele baktı. </span></p><p class="calibre_1"><span class="bold">Duş alıp giyindikten sonra aşağıya, yemek odasına indi. Masalardan birinde iki kişilik bir kahvaltı</span>
<span class="bold">hazırlanmıştı; biraz sonra da elinde bir termos dolusu sıcak kahveyle Greta göründü. Sabahın erken</span>
<span class="bold">saatine rağmen, dipdiri görünüyordu. “Umarım iyi uyu-muşsunuzdur?” </span></p><p class="calibre_1"><span class="bold">“Beni bir iki kere uyandıran fırtınanın dışında” diye karşılık verdi Jennifer. “Fırtına sırasında etraf</span>
<span class="bold">epeyce gürültülüydü.” </span></p><p class="calibre_1"><span class="bold">Greta gülümsedi. “Alplerde fırtına ve gök gürültüsü olduğu zaman, insana dünyanın sonuymuş gibi</span>
<span class="bold">gelir. Anton birazdan burada olur. Köylülerle içki içerek, geç saatlere kadar ayakta kaldı. Sizi</span>
<span class="bold">yukarıya, buzula çıkaracağını anlattı bana. Odanızın önüne yürüyüş malzemem ile bir çift sağlam bot</span>
<span class="bold">bırakacağım. Umarım, size uyar.” </span></p><p class="calibre_1"><span class="bold">“Teşekkürler, çok naziksiniz Greta.” </span></p><p class="calibre_1"><span class="bold">“Teşekküre değmez. Sizinle birlikte gelmeyi çok isterdim. Fırtınadan sonra bulutlar çekilince,</span>
<span class="bold">dağların tadına doyum olmaz. Afiyet olsun.” </span></p><p class="calibre_1"><span class="bold">Anton on dakika sonra, Jennifer kahvaltısını bitirmek üzereyken göründü. Üzerinde kalın yünlü bir</span>
<span class="bold">kazak, bacaklarında da uzun konçlu çoraplar, diz boyu inen pantolon ve ağır postallar vardı, elinde</span>
<span class="bold">de küçük bir sırt çantası ile bir dürbün taşıyordu. </span></p><p class="calibre_1"><span class="bold">“Frau March, guten Morgen. ” </span></p><p class="calibre_1"><span class="bold">“Morgen Anton. Lütfen bana Jennifer deyin.” </span></p><p class="calibre_1"><span class="bold">Anton gözlerini ovuşturdu. “Öyle olsun Jennifer. Maalesef pek iyi uyuyamadım. Fırtınadan bir iki</span>
<span class="bold">kere uyandım.” </span></p><p class="calibre_1"><span class="bold">“Ben de öyle.” </span></p><p class="calibre_1"><span class="bold">Anton bir fincana dumanı tüten koyu kahveden doldurup, büyük bir bölümünü bir yudumda içti. </span></p><p class="calibre_1"><span class="bold">“Şimdi daha iyiyim. Greta sizin için giysi ve bot hazırladığını söyledi mi?” </span></p><p class="calibre_1"><span class="bold">“Söyledi.” </span></p><p class="calibre_1"><span class="bold">“Güzel. Siz hazırlanır hazırlanmaz yola koyuluruz. Yürüyüş için harika bir sabaha benziyor. </span></p><p class="calibre_1"><span class="bold">Arabanız var, değil mi?” </span></p><p class="calibre_1"><span class="bold">“Dört çeker bir cip.” </span></p><p class="calibre_1"><span class="bold">“Harika. Sizce sakıncası yoksa sizin arabanızla gidelim, dağ yolları için daha elverişlidir. Patikalar</span>
<span class="bold">fırtınadan sonra çamurlu olur, adamı aldatır.” </span></p><p class="calibre_1"><span class="bold">Manzara inanılmayacak kadar berraktı. Bulutlar tümüyle kaybolmuş, hava kıpırtısız kalıvermişti. </span></p><p class="calibre_1"><span class="bold">Jennifer Wasenhorn’a doğru yol alırken, Anton uzaktaki etkileyici bir dağ dizisini işaret etti. </span></p><p class="calibre_1"><span class="bold">“Şuradaki Matterhorn, biraz ötesindeki de Eiger. Daha önce İsviçre’ye gelmiş miydin Jennifer?” </span></p><p class="calibre_1"><span class="bold">“Çocukken annem ile babam tatilde buraya getirmişlerdi ama bu dediğim uzun zaman önceydi.” </span></p><p class="calibre_1"><span class="bold">“Annen ve baban Amerika’da mı?” </span></p><p class="calibre_1"><span class="bold">Jennifer bir süre soruya nasıl cevap vereceğini düşündü, ardından da Anton’a buzulu görmek</span>
<span class="bold">istemesinin gerçek nedenini anlatmamaya karar verdi. Biraz fazla meraklı görünüyordu ama genç</span>
<span class="bold">kadın adamın sadece sohbet etmeye çalıştığını düşündü. Küçücük bir köye gelmiş bir yabancı olarak,</span>
<span class="bold">merak uyandırması doğaldı. “Maalesef ikisi de öldü.” </span></p><p class="calibre_1"><span class="bold">Anton soruyu sorduğuna pişman göründü. “Bağışla. Özel hayatına…” </span></p><p class="calibre_1"><span class="bold">Jennifer konuyu değiştirdi. “O adamın cesedinin bulunduğu yerde ne aradığı hakkında bir fikrin var</span>
<span class="bold">mı?” </span></p><p class="calibre_1"><span class="bold">İçinden, “‘Babam’ yerine ‘o adam’ demek ne kadar tuhaf’ diye düşündü. </span></p><p class="calibre_1"><span class="bold">Anton omuz silkti. “Sının pasaport kontrolüne uğramadan geçmek isteyen insanların en tenha dağ </span></p><p class="calibre_1"><span class="bold">yollarını tercih ettikleri eskiden beri bilinen bir şeydir. Genellikle kaçaklar ya da sabıkalılar. Hem</span>
<span class="bold">kaçakçıların İsviçre’ye girip çıkmak için yüzyıllardan beri bu patikalardan geçtiklerini bilmeyen yok</span>
<span class="bold">gibidir.” </span></p><p class="calibre_1"><span class="bold">“Kaçakçılar mı?” </span></p><p class="calibre_1"><span class="bold">Anton gülümsedi. “Bankalar ve gizli para İsviçre’nin her şeyidir, ama bunu zaten bildiğinden eminim. </span></p><p class="calibre_1"><span class="bold">Nakit para, elmas, değerli madenler, aklına ne geliyorsa bu yollardan geçmiştir.” </span></p><p class="calibre_1"><span class="bold">‘“Yasadışı yollardan’ mı demek istiyorsun?” </span></p><p class="calibre_1"><span class="bold">Anton yine gülümsedi. “Tabiî ya. Bu dağlarda yüzyıllardan beri kaçakçılık, birkaç kuşak gerilere</span>
<span class="bold">giden bir yaşam biçimi olmuştur. Doğrusunu istersen, dün akşam barda gördüğün köylülerden ikisi</span>
<span class="bold">yıllar boyu kaçakçılıktan geçinmiştir; bana sorarsan, hâlâ da bu yoldan geçiniyorlar. Bu kuş uçmaz</span>
<span class="bold">kervan geçmez dağlarda yapılacak fazla iş yok, onun için para kazanmanın başka bir yolunu bulmak</span>
<span class="bold">gerekiyor.” </span></p><p class="calibre_1"><span class="bold">“Anlaşılan, İsviçre benim düşündüğümden oldukça farklı.” </span></p><p class="calibre_1"><span class="bold">Anton güldü. “Öyle görünüyor.” </span></p><p class="calibre_1"><span class="bold">Dik dağ yolu çamurlu ve kaygandı. Sadece bir arabanın geçeceği genişlikteydi ve bir tarafı uçurum</span>
<span class="bold">olan dağın yamacına oyulmuş gibiydi. Yolun iç tarafında yükselen sarp bir dağ, dışında da aşağıdaki</span>
<span class="bold">dik kayalara kadar inen yüzlerce metrelik bir yar vardı. Jennifer’ın kullandığı arabanın tekerlekleri</span>
<span class="bold">yumuşak çamurda patinaj yapıyordu. </span></p><p class="calibre_1"><span class="bold">“Ağır ağır” dedi Anton. “Ama asıl dikkatli olmamız gereken yer, iniş. Biraz hızlı gidip fren yaparsan,</span>
<span class="bold">hapı yuttuk demektir.” </span></p><p class="calibre_1"><span class="bold">Bir dönemecin sonuna vardıklarında, Jennifer kafasını kaldırdı ve onları karşılayan nefes kesici</span>
<span class="bold">manzaraya baktı. Wasenhorn eski çağlardan kalma dev bir fosil gibi bulutların arasından</span>
<span class="bold">yükselirken, birden patikanın sonuna varmışlardı. Jennifer el frenine asılırken, Anton arabadan indi,</span>
<span class="bold">küçük çantasını sırtına alıp, dürbüne uzandı. “Tamam, yolun geri kalanını yaya gideceğiz maalesef. </span></p><p class="calibre_1"><span class="bold">Ama hoşlanacağını sanırım.” </span></p><div class="mbp_pagebreak" id="calibre_pb_18"></div>
</div></body>
</html>
