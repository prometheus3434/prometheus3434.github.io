<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">I </span></span></p><p class="calibre_1"><span class="bold">Duyulan tek ses, mutfak kapısının dışında kıyameti koparan rüzgârdı. Jennifer bahçedeki ağaçların</span>
<span class="bold">devrilecekmiş gibi sağa sola yattıklarını gördü: rüzgârın dinmeye niyeti yoktu. Kelso kapıyı vurarak</span>
<span class="bold">odadan çıkmıştı. Mutfak penceresinden bahçede volta atarken donmuşa benzeyen Nick Staves</span>
<span class="bold">görünüyordu. Birkaç saniyede bir camdan onlara bakıyor, bu arada da sarışın adamla çene çalıyordu. </span></p><p class="calibre_1"><span class="bold">Mark, “Gerçekten üzgünüm Jennifer” dedi. “Oysa yardım ettiğimi sanıyordum.” </span></p><p class="calibre_1"><span class="bold">Yeniden ağzını açıp konuşacak olduysa da Jennifer parmağını genç adamın dudaklarının üzerine</span>
<span class="bold">koydu. “Bu konuda başka bir şey söyleme Mark.” </span></p><p class="calibre_1"><span class="bold">“İyi de Kelso hakkında daha uyanık olmam…” </span></p><p class="calibre_1"><span class="bold">“Bu konuyu daha fazla konuşmayalım. Lütfen. Şu anda hiç önemli değil.” </span></p><p class="calibre_1"><span class="bold">Mark çevresine bakındı. “Staves çekmecede bıçak falan yok derken, doğru mu söyledi? Silah olarak</span>
<span class="bold">kullanabileceğim hiçbir şey yok mu?” </span></p><p class="calibre_1"><span class="bold">“Yok. Mutfak aletlerinin hepsini attırdım… Şeyden sonra…” “Kelso’nun annemi öldürmesinden</span>
<span class="bold">sonra” demek üzereyken durakladı, öfkesini gemledi. Öfkesi kızgın demir gibiydi, Kelso’ya karşı</span>
<span class="bold">beslediği kin öylesine güçlüydü ki, midesini bulandırıyordu. “Annem öldükten sonra” diye sözünü</span>
<span class="bold">sürdürdü Jennifer. </span></p><p class="calibre_1"><span class="bold">Mark duvara asılı ev tipi küçük yangın söndürme tüpünü görüp, sağ taraftaki kapıyı işaret etti. “Bu</span>
<span class="bold">kapı nereye açılıyor?” </span></p><p class="calibre_1"><span class="bold">“Kilere. Çıkış yok. Sadece dolap gibi bir yer.” </span></p><p class="calibre_1"><span class="bold">Mark, “Yangın söndürücü gizlenemeyecek kadar büyük” dedi. “Daha küçük bir şey gerek. Saplamak</span>
<span class="bold">için kullanabileceğim bir şey.” </span></p><p class="calibre_1"><span class="bold">“Aklıma hiç dediğine benzer bir şey gelmiyor.” Jennifer Bobby’nin elini kuvvetle sıktığını hissetti. </span></p><p class="calibre_1"><span class="bold">Öylesine kayıp ve şaşkın, o kadar umarsız görünüyordu ki. Kardeşinin ağlamak üzere olduğunun</span>
<span class="bold">farkındaydı ve eğer doğruyu söylemek gerekirse, kendinin de aynı durumda olduğunu biliyordu. </span></p><p class="calibre_1"><span class="bold">Bobby’nin yüzüne bakarken “Bir insan nasıl olur da bir çocuğa ateş eder” diye düşündü. “Bir insan</span>
<span class="bold">güzel ve kendi halinde bir çocuğa nasıl ateş edip onu sakat bırakır, sonra da hiç pişmanlık duymaz? </span></p><p class="calibre_1"><span class="bold">Koca bir aileyi para hırsından dolayı yok edebilmek için nasıl bir insan olmak gerekir?” O anda birisi</span>
<span class="bold">eline bir tabanca vermiş olsa, en ufak bir tereddüt göstermeden hem Kelso’yu, hem de Staves’i</span>
<span class="bold">öldürebilirdi. </span></p><p class="calibre_1"><span class="bold">Mark omzuna dokunduğunda, gözleri dolmuştu. “Jenny.” </span></p><p class="calibre_1"><span class="bold">Dinlemiyordu bile, içi Kelso’ya duyduğu nefretle öylesine doluydu ki, Mark’ın söylediklerini güçlükle</span>
<span class="bold">duyabildi. “Jenny, Bobby sana bir şey anlatmaya çalışıyor.” </span></p><p class="calibre_1"><span class="bold">Dalgınlığından sıyrıldı ve Bobby’nin elleriyle birtakım işaretler yaptığını gördü. Kendi korkusunun</span>
<span class="bold">içine o kadar gömülmüştü ki, Bobby’ye bomboş gözlerle bakmış, kardeşinin ellerinin hareket ettiğini</span>
<span class="bold">bile görmemişti. Bobby’ye bakıp kaşlarını çattı. “Anlamıyorum. Bir daha söyle.” </span></p><p class="calibre_1"><span class="bold">Bobby mesajı tekrarladığında, anlamını kavrayabildi. </span></p><p class="calibre_1"><span class="bold">“Ne diyor?” dedi Mark sabırsızlıkla. </span></p><p class="calibre_1"><span class="bold">“Biraz korktuğunu.” </span></p><p class="calibre_1"><span class="bold">“Sadece biraz mı?” </span></p><p class="calibre_1"><span class="bold">Bobby bir işaret daha yaptı. Jennifer, “Hayır” dedi, “çok korkuyormuş.” </span></p><p class="calibre_1"><span class="bold">“Aramıza hoş geldin” dedi Mark elini Bobby’nin omzuna koyarken. </span></p><p class="calibre_1"><span class="bold">Bobby’nin gözleri ağlamaktan kızarmıştı. Jennifer ona dönüp, “Artık babama ne olduğunu, annemin</span>
<span class="bold">neden öldürüldüğünü biliyorum. Senin de bilmeni istiyorum, onun için sana her şeyi anlatacağım</span>
<span class="bold">Bobby. Ama şimdi sana bunları anlatacak vaktimiz yok. Burada gördüğün insanların kötü olduğunu</span>
<span class="bold">biliyorsun, kötü olduklarının farkındasın, değil mi Bobby?” </span></p><p class="calibre_1"><span class="bold">Bobby başını salladı. Elleriyle bir işaret yaptı. Annemle babamı bunlar mı öldürdü? Jennifer işareti</span>
<span class="bold">görür görmez kaçmaya çalıştı ama cevap vermek zorunda olduğunu biliyordu. “Evet.” </span></p><p class="calibre_1"><span class="bold">Bobby’nin elleri hareketsizleşti. </span></p><p class="calibre_1"><span class="bold">Jennifer, “Adamların ne dediğini anladın mı?” diye sordu. “Eğer kutunun nerede olduğunu</span>
<span class="bold">söylemezsek bizi öldüreceklerini biliyor musun?” </span></p><p class="calibre_1"><span class="bold">Bobby yine başını salladı. Jennifer kendi duygularını kontrolde zorlanarak gözlerini sildi. </span></p><p class="calibre_1"><span class="bold">“Bahsettiğim kutuyu biliyor musun Bobby? Babama ait metal bir kutudan söz ediyorum.” </span></p><p class="calibre_1"><span class="bold">Bobby’nin kaşları çatıldı. Jennifer’ın içinde bir his kardeşinin söylenenlerden tekini bile anlamadığını</span>
<span class="bold">söylüyordu. Belki de kutuyu hiç görmemişti bile. Bobby cevap olarak yeniden el işaretleri yapmaya</span>
<span class="bold">başladı, elleri yavaşça, dikkatle oynadı. Jennifer kaşlarını çatıp buzdolabına doğru baktı. </span></p><p class="calibre_1"><span class="bold">“Ne var?” diye sordu Mark. “Ne diyor?” </span></p><p class="calibre_1"><span class="bold">“Buzdolabının altına sıkışmış bir bıçak olduğunu söylüyor.” </span></p><p class="calibre_1"><span class="bold">“Bunu da nereden biliyormuş?” </span></p><p class="calibre_1"><span class="bold">“Bıçağın yıllar önce oraya sıkıştığını, annemin de çıkaramadığını söylüyor. Hâlâ orada olduğunu</span>
<span class="bold">sanıyor.” </span></p><p class="calibre_1"><span class="bold">Mark önce buzdolabına, ardından da pencereye baktı. Staves hâlâ devriye yürüyüşündeydi. Camdan</span>
<span class="bold">içeri baktığında gözleri bir an için karşılaştı, sonra da Staves sigarasını tüttürerek nöbetini sürdürdü. </span></p><p class="calibre_1"><span class="bold">“Bıçak güzel ama tabanca daha da iyi olurdu. Annenin ya da babanın tabancası var mıydı?” Mark,</span>
<span class="bold">eline bir çeşit silah geçireceğinin umuduyla heyecanlanmış, terlemeye başlamıştı. </span></p><p class="calibre_1"><span class="bold">“Yoktu” dedi Jennifer. “Her ikisi de silahlardan nefret ederdi.” </span></p><p class="calibre_1"><span class="bold">“Sokağın karşı tarafına geçmeyi bir başarabilsek, bizimkilerin evinde bir otuz sekizlik bulabilirdik. </span></p><p class="calibre_1"><span class="bold">Babam yatağının yanındaki masanın çekmecesinde hep bir silah bulundururdu. Aileden biri</span>
<span class="bold">tabancayı kaldırmamışsa, hâlâ orada olmalı… ” </span></p><p class="calibre_1"><span class="bold">Mark Bobby’nin hızlı bir el işareti daha yaptığım, Jennifer’ın da yüzünün solduğunu görüp sustu. </span></p><p class="calibre_1"><span class="bold">“Emin misin Bobby?” </span></p><p class="calibre_1"><span class="bold">“Ne anlatıyor?” diye sordu Mark. </span></p><p class="calibre_1"><span class="bold">“Galiba kutunun nerede olduğunu biliyormuş.” </span></p><div class="mbp_pagebreak" id="calibre_pb_81"></div>
</div></body>
</html>
