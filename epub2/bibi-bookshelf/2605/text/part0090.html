<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">91 </span></span></p><p class="calibre_1"><span class="bold">Her şey ağır çekimdeymiş gibi geçti. Patlamanın ardından Jennifer gözlerini açtı ve Kelso’nun, yediği</span>
<span class="bold">kurşunun gücüyle öne doğru fırladığını gördü. </span></p><p class="calibre_1"><span class="bold">Yüreği çarpıyor, yaptıklarının etkisiyle bütün vücudu titriyordu. Kelso mutfak tezgâhına doğru</span>
<span class="bold">sendelemiş, ardından da yere yığılmıştı ama yüzü şaşkındı ve hâlâ canlıydı. Elini ensesine götürdü,</span>
<span class="bold">parmaklarının arasından kan sızıyordu. Jennifer hiç düşünmeden yeniden kafasına nişan alıp, tetiği</span>
<span class="bold">bir daha çekti. </span></p><p class="calibre_1"><span class="bold">Tabanca güçlü bir geri tepmeyle patladı ve kurşun bu kez Kelso’nun eline isabet etti, parmağını</span>
<span class="bold">dibinden parçaladı, parmak sadece ince bir sinir parçasının ucunda asılı kaldı. </span></p><p class="calibre_1"><span class="bold">Kelso tiz bir çığlık attı ama artık hareket ediyor, şaşkınlığın yerini öfke almış bir halde mutfağın</span>
<span class="bold">zemininde yuvarlanıyordu. Jennifer kurşunun ensesini sadece sıyırdığını dehşetle anladı. Bu kez</span>
<span class="bold">adamın göğsüne nişan alıp, tetiğe bastı. Kurşun yana gitti. Kelso birden debelenerek ayaklandı ve</span>
<span class="bold">mutfak kapısından geri geri çıktı. Elinde tabancayla birbiri ardından iki el ateş etti, ardından iki el</span>
<span class="bold">daha: kurşunlar Jennifer’ın başının üzerindeki alçılan parçaladı. </span></p><p class="calibre_1"><span class="bold">“Seni gidi orospu!” diye bağırdı, yeniden ateş etmeden önce. “Seni kahrolası orospu!” </span></p><p class="calibre_1"><span class="bold">Jennifer umutsuzca korunmaya çalışırken bir kurşun kolunu sıyırdı. Sanki kızgın bir demir derisini</span>
<span class="bold">dağlamış gibi acıyla bağırırken elinden tabancayı düşürdü. Tabancayı alacak kadar zaman yoktu, her</span>
<span class="bold">şey göz açıp kapayıncaya kadar oldu; kurşunlar kiler kapısını delip Bobby’yi öldürmeden, mutfaktan</span>
<span class="bold">çıkmak zorunda olduğunu anladı. Kelso bir el daha ateş etti, mermi vızıldayarak başının üzerinden</span>
<span class="bold">geçti. Jennifer hole fırladı ve birkaç saniyede ön kapıya ulaştı. </span></p><p class="calibre_1"><span class="bold">Artık geri dönüşü olmadığını biliyordu. Mark’ın planını uygulamak zorundaydı: “Bizim eve koş ve</span>
<span class="bold">911’i ara. Çekmecede bir tabanca olması gerekiyor…” </span></p><p class="calibre_1"><span class="bold">Önünde kalan tek seçenek buydu ve bu riski göze almak zorundaydı. Ancak Bobby’yi yalnız basma</span>
<span class="bold">bırakacağı için de kahroluyordu. </span></p><p class="calibre_1"><span class="bold">Yalvarırım Tanrım, Bobby’yi koru. Onu bana bağışla. </span></p><p class="calibre_1"><span class="bold">Bobby kilerde gizleniyordu ama, silah seslerini duyunca dehşete kapılmış mıydı?.. Onu yalnızlığına</span>
<span class="bold">terk ettiğini düşündü. </span></p><p class="calibre_1"><span class="bold">Vicdan muhasebesinin zamanı değil. </span></p><p class="calibre_1"><span class="bold">Kovadan boşanırcasına yağan yağmurun altında, çimenlerin üzerinden koştu. Göğsü körük gibi inip</span>
<span class="bold">çıkarak sokağın yarışma vardığında cesaretini toplayıp arkasına baktı, ensesini tutarak kapının</span>
<span class="bold">eşiğinde sendeleyerek duran Kelso’yu gördü. Bir an göz göze geldiler. </span></p><p class="calibre_1"><span class="bold">Sonra Kelso atılarak peşinden koşmaya başladı. </span></p><p class="calibre_1"><span class="bold">Danny Flynn kötü bir akşam geçiriyordu. Anlaşılan eve yine erken gidemeyecekti, hele Lou Garuda</span>
<span class="bold">küçük March’ı bulmak için teyakkuza geçilmesini istedikten sonra eve erken dönmesi imkânsızdı. </span></p><p class="calibre_1"><span class="bold">Flynn kıdemli dedektiflerinden birinin bir ikaz çağrısı yapmasını istemişti: New York’ta görevli her</span>
<span class="bold">devriye arabası, içinde iki kişi olan lacivert bir Buick’te, on yedi yaşında, Bobby March adlı kaçırılmış </span></p><p class="calibre_1"><span class="bold">bir çocuk bulunduğu konusunda uyarılacaktı. Oysa Flynn’ın, dedektifle acil bir telefon konuşması</span>
<span class="bold">yaptığı on dakika sonrasına kadar fazla bir umudu yoktu. </span></p><p class="calibre_1"><span class="bold">“Danny? Haberdar olman gereken bir şey var. Biraz önce bir kadın cep telefonundan 911’i aramış. </span></p><p class="calibre_1"><span class="bold">Adının Jennifer March olduğunu, onu ve kardeşini öldürmek istediklerini söylemiş. March adını</span>
<span class="bold">duyar duymaz sana haber vermem gerektiğini düşündüm… ” </span></p><p class="calibre_1"><span class="bold">Flynn heyecanla not defterine uzandı. “Başka ne demiş?” </span></p><p class="calibre_1"><span class="bold">“Hiç. Telefon kapanmış.” </span><a href="http://www.cizgiliforum.com"><span class="bold"><span class="calibre_2"><span class="underline"> www.cizgiliforum.com </span></span></span></a></p><p class="calibre_1"><span class="bold">“Bir daha anlat.” Yirmi saniye sonra, Flynn telefonunu kapıyor, bu kez Garuda’nın numarasını</span>
<span class="bold">tuşluyordu. “Lou? Benim, Danny? Hangi cehennemdesin?” </span></p><p class="calibre_1"><span class="bold">“Hâlâ o kahrolası Buick’in peşinde, Reardon Caddesi’nde. Nerede olayım?” </span></p><p class="calibre_1"><span class="bold">“Dinle, hem iyi, hem de kötü haberlerim var. İki dakika önce, bir kadın cep telefonuyla 911’i aramış. </span></p><p class="calibre_1"><span class="bold">Adının Jennifer March olduğunu söylemiş. Sesinden panik içinde olduğu anlaşılıyormuş. </span></p><p class="calibre_1"><span class="bold">Onu ve kardeşini öldürmek istediklerini söylemiş. Ardından da telefon kesilmiş.” </span></p><p class="calibre_1"><span class="bold">Garuda derhal frene bastı. “Kız neredeymiş Danny?” </span></p><p class="calibre_1"><span class="bold">“Bilmiyoruz. Hatta dokuz saniyeden az kalmış, oysa yerini belirlemek için en az dokuz saniye</span>
<span class="bold">gerekiyor. Cep telefonu şirketi telefonun bulunduğu yeri saptamaya çalışıyor ama kullanılan</span>
<span class="bold">telefonun hiç sinyal vermediğini söylüyorlar. Yerini kesinlikle belirlemek için, dua edip, bir daha</span>
<span class="bold">aramasını bekleyeceğiz.” </span></p><p class="calibre_1"><span class="bold">“Bu dediğin hiç olmayabilir Danny!” </span></p><p class="calibre_1"><span class="bold">“Kötü haber dediğim de bu ya.” </span></p><p class="calibre_1"><span class="bold">Mark boğuldu boğulacak gibiydi. Dalgalar vücudunu dövdükçe ciğerlerine hava yerine tuzlu su</span>
<span class="bold">çekiyor ve can havliyle halata sarılıyordu. Staves öylece kaldırımda duruyor, tabancasının namlusunu</span>
<span class="bold">üzerinden ayırmıyordu. Mark kurtulmak için çok az şansı olduğunun farkındaydı. Staves’e onu</span>
<span class="bold">düşürecek ya da denize itecek kadar yaklaşabileceğini ummuş, oysa beriki dikkati elden bırakmamış,</span>
<span class="bold">fazla yaklaşmasına izin vermemişti. Mark halatı kesip, yüzerek uzaklaşmaya çalışmanın bir işe</span>
<span class="bold">yaramayacağını biliyordu: deniz çok dalgalıydı, yirmi metre kadar gidemeden boğulacağı kesindi. </span></p><p class="calibre_1"><span class="bold">Yine de, kaldırıma çıktıktan sonra, bir şekilde harekete geçmek zorundaydı. </span></p><p class="calibre_1"><span class="bold">Siyah torbayı kirişe bağlayan ipi kesmiş, ama Staves’in çakısını elinden bırakmamıştı. Torba ağırdı,</span>
<span class="bold">içinde kutu gibi dört köşe bir cisim vardı. Buz gibi deniz suyunun sonu gelmez tuzlu dalgalarının</span>
<span class="bold">altında sırılsıklam, basamaklardan çıkmaya çalışırken kutuyu göğsüne bastırdı. </span></p><p class="calibre_1"><span class="bold">Staves seslendi: “Önce çakıyı fırlat. Sonra da kendin çık. Kahrolası torbayı sakın düşürme.” </span></p><p class="calibre_1"><span class="bold">Lanet olsun! Staves’in heyecandan çakıyı bir anlık da olsa unutacağı umudu yıkılmıştı. </span></p><p class="calibre_1"><span class="bold">“Çakıyı fırlat Ryan” diye tekrarladı Staves. </span></p><p class="calibre_1"><span class="bold">Mark çakıyı kaldırıma fırlattı. Staves halatı toparlayarak, Mark’ı yukarı çekmeye başladı. </span></p><p class="calibre_1"><span class="bold">Merdivenin tepesine vardığında, bitkinlikten kaldırımın üzerine diz çöktü. Artık tek kurtuluş yolu</span>
<span class="bold">Staves’in üzerine atılmak ve vurulma tehlikesini göze almaktı. Tehlikeli, ama başka yol var mıydı? </span></p><p class="calibre_1"><span class="bold">Staves torbayı tutmak için eğildi. Mark onu itmek için toparlandı, ama birden bir silah sesi duyuldu. </span></p><p class="calibre_1"><span class="bold">Fırtınanın içinde belli belirsiz bir ses, ama ardından bir patlama daha geldi, sonra bir daha, bir silah</span>
<span class="bold">korosu gibi. </span></p><p class="calibre_1"><span class="bold">Sesler evden geliyordu. Jennifer… Bobby… Mark çıldırmış gibi doğrulmaya çalıştı ama Staves torbayı</span>
<span class="bold">tutup onu yeniden azgın sulara itti. “Hoşça kal, enayi herif.” </span></p><p class="calibre_1"><span class="bold">Mark kaynaşan sulara düşerken Staves bir el ateş etti, onun dalgalar arasında kaybolduğunu görüp,</span>
<span class="bold">delirmiş gibi eve koştu. </span></p><div class="mbp_pagebreak" id="calibre_pb_89"></div>
</div></body>
</html>
