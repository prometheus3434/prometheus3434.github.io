<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">41 </span></span></p><p class="calibre_1"><span class="bold">Jennifer koridorun öteki ucuna koşup, geriye baktı. Adamlar arayı kapatıyordu. Başının döndüğünü,</span>
<span class="bold">bacaklarının titrediğini hissetti. Adamların saldırgan duruşları zaten bildiği bir şeyi doğruluyordu:</span>
<span class="bold">beni öldürecekler. Bir sonraki vagona açılan kapıya sarılıp açtı, içeri atıldı. Trene Varzo’dan binmiş </span></p><p class="calibre_1"><span class="bold">okul çocukları kalabalığının ortasına daldığında, korkudan ne yapacağını bilemez haldeydi. Çocuklar</span>
<span class="bold">koridoru tıkamış, birbirleriyle itişip kakışıyorlardı. Jennifer ortalığı ayaklandırmayı aklından bile</span>
<span class="bold">geçirmedi, sadece bu çocukların arasında sıkışmakla onların hayatlarını da tehlikeye atmaktan</span>
<span class="bold">korktu. Adamların onu öldürmek hırsıyla koşarken, yoluna çıkan küçücük çocuklar da dâhil,</span>
<span class="bold">kimsenin gözünün yaşına bakmayacağından emindi. </span></p><p class="calibre_1"><span class="bold">“Scusi! Scusi! İzin verin geçeyim! Lütfen yolu açın!” ilerlemeye çalıştıkça, şaşkın öğrenciler ona sanki</span>
<span class="bold">deliymiş gibi bakıyorlardı. Jennifer’ın gözleri yirmi adım ötedeki kompartımanlarına dikilmişti. Artık</span>
<span class="bold">hayatta kalabilmek için tek umudunun McCaul’ün yanına varmak olduğunu biliyordu. Tabanca</span>
<span class="bold">onda. Bizi koruyabilir. Korkudan soluk soluğa, arkasına baktı. Adamlar on metre kadar geride,</span>
<span class="bold">öğrenci kalabalığını yararak ilerliyordu. Jennifer kompartımanlarının kapısına vardı ve bir çekişte</span>
<span class="bold">açtı. “Frank! Tanrı aşkına yardım et!” </span></p><p class="calibre_1"><span class="bold">Oysa McCaul gitmişti. </span></p><p class="calibre_1"><span class="bold">Jennifer işte o korkunç dehşet anında öleceğini anladı. Korkudan donmuş halde, boş kompartımana</span>
<span class="bold">baktı. McCaul nerede? Yoksa onu öldürdüler mi? </span></p><p class="calibre_1"><span class="bold">Kısacık bir an, olduğu yerde çakılıp kaldı. Korku vücudunu sarıyor, tüm güdüleri sonunun geldiğini</span>
<span class="bold">haykırıyordu. Gözyaşlarına kapılmak üzereydi. Kapıyı kilitlemenin zaman kaybından başka bir şey</span>
<span class="bold">olmayacağının farkındaydı: adamlar kapıyı kırıp gireceklerdi. </span></p><p class="calibre_1"><span class="bold">Saçma geliyordu ama paniğin pençesindeyken birden onu harekete geçiren ani bir öfke duydu. </span></p><p class="calibre_1"><span class="bold">“Hayır” dedi kendi kendine hiddetle. “Ölmeyeceksin. Savaşacaksın. Öyle kolay kolay pes</span>
<span class="bold">etmeyeceksin.” </span></p><p class="calibre_1"><span class="bold">Yeniden koridora fırladı. Üç metre kadar ötede, adamlar öğrenci kalabalığından sıyrılmak üzereydi. </span></p><p class="calibre_1"><span class="bold">Yüzlerinde, Jennifer’ı dehşete düşüren buz gibi bir kararlılık vardı. Adamlar kalabalığın arasından</span>
<span class="bold">kurtulup üzerine atılmak üzereyken, Jennifer koşmaya başladı. </span></p><p class="calibre_1"><span class="bold">Çılgın gibiydi. Tek düşüncesi, adamlardan olabildiğince uzaklaşmaktı; bir sonraki vagona geldiğinde</span>
<span class="bold">hızla kapıyı açtı. Panik içinde, önünden geçtiği kompartımanların içine bakmamış, ancak şimdi trenin</span>
<span class="bold">boş bir vagonunda olduğunu fark etmişti. Görünürde tek bir yolcu bile yoktu. </span></p><p class="calibre_1"><span class="bold">Kimse bana yardım edemez. Tek başımayım. </span></p><p class="calibre_1"><span class="bold">Aklı hızla çalışmaya, bir kaçış yolu araştırmaya başladı. Biri sağda, diğeri solda, iki çıkış kapısı</span>
<span class="bold">gördü. Birinin penceresi açıktı. Açık pencereden trenin tekerleklerinden gelen patlayıcı bir gürültü</span>
<span class="bold">süzülüp kulaklarında yankılanıyor, buz gibi bir hava akımı yüzünü ısırıyordu. Trenden atlamayı</span>
<span class="bold">düşündü. Ne var ki tren saatte yüz kilometrenin üzerinde bir hızla ilerliyordu; ölümlerden ölüm</span>
<span class="bold">beğenir gibi bir durumda olduğunun farkındaydı. Trenin bir yanında koşarcasına geçip giden bir dağ </span></p><p class="calibre_1"><span class="bold">ile öte tarafındaki derin uçurumun arasında sıkışmış kalmıştı. </span></p><p class="calibre_1"><span class="bold">Durmamalıyım. </span></p><p class="calibre_1"><span class="bold">Vagonun kapısını açmaya hazırlandığında, arkasında ayak sesleri duyup döndü, saldırganlardan kel</span>
<span class="bold">olanının elinde bir makineli tabancayla vagona girdiğini gördü. Jennifer’a doğru atılınca genç kadın</span>
<span class="bold">geriledi, vagonun kapısına doğru sendeledi. Adamdan sıyrılmaya çalıştıysa da, yediği bir tokatla, yüzü</span>
<span class="bold">yandı ve adam gırtlağına yapıştı. Debelendi, ama boşuna. Adam Jennifer’ın kafasını açık pencereden</span>
<span class="bold">dışarı itti; pençesi öylesine güçlüydü ki, genç kadın soluk almakta bile zorlanıyordu. “Ölüyorum” diye</span>
<span class="bold">düşündü. </span></p><p class="calibre_1"><span class="bold">Beynindeki kanın çekildiğini hissetti, gözleri kararıp, bilincini yitirmeye başladı… </span></p><div class="mbp_pagebreak" id="calibre_pb_45"></div>
</div></body>
</html>
