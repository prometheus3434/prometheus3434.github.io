<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">40 </span></span></p><p class="calibre_1"><span class="bold">Beş dakika sonra, tren tam istasyondan çıkarken, McCaul yüzü temizlenmiş olarak geri döndü. </span></p><p class="calibre_1"><span class="bold">Kompartımanın kapısını kapayıp Jennifer’ın yanma yaklaştı. “Önce iyi haberleri mi istersin, yoksa</span>
<span class="bold">kötülerini mi?” </span></p><p class="calibre_1"><span class="bold">“Fark eder mi?” </span></p><p class="calibre_1"><span class="bold">“En yakın tuvalet üç vagon ötede; üstelik sıcak suyu da akmıyor. Öte yandan, fırtına azalır gibi. Bana</span>
<span class="bold">kalırsa, tam zamanıydı. Belki de birer kahve bulacağım bir restoran vagonu vardır. Kahve ister</span>
<span class="bold">misin?” </span></p><p class="calibre_1"><span class="bold">Jennifer’ın yüzü kızardı. Aklı hâlâ gırtlakları kesik olarak gözlerinin önüne getirmeye çalıştığı Peder</span>
<span class="bold">Konrad’da ve ötekilerde, gırtlağında safranın acılığını duyup, ayaklandı. </span></p><p class="calibre_1"><span class="bold">“Neyin var?” diye sordu McCaul. “Pek iyi görünmüyorsun.” </span></p><p class="calibre_1"><span class="bold">“Tuvalete gitmem gerek.” </span></p><p class="calibre_1"><span class="bold">Tuvalet kapısının kilitli olmadığını görünce, girdi. Tren yeniden hızlanırken bir taraftan diğerine</span>
<span class="bold">yalpalanıyor, Jennifer da mide bulantısının dalga dalga içini kapladığını hissediyordu. Kusacağım</span>
<span class="bold">galiba. </span></p><p class="calibre_1"><span class="bold">Musluğun başında durdu, yüzünü soğuk suyla yıkadı, ardından da bileklerini suyla ovdu… </span></p><p class="calibre_1"><span class="bold">İki adam koridorda hızla ilerledi. Yanından geçtikleri her yolcunun yüzünü dikkatle incelediler,</span>
<span class="bold">vagonun sonuna vardıklarında, bir sonrakine geçtiler… </span></p><p class="calibre_1"><span class="bold">Jennifer derin derin soluk aldı. Buz gibi su bileklerini serinletirken, midesinin bulantısı da azaldı. </span></p><p class="calibre_1"><span class="bold">Lavabonun üzerindeki ayna-</span></p><p class="calibre_1"><span class="bold">da yüzünü inceledi. Çizgileri gergin, saçları dağınıktı. Korkunç görünüyorum. Üstüne başına elinden</span>
<span class="bold">geldiğince çekidüzen verdi, çamur lekelerini gidermek için zaten ıslak olan giysilerini suyla sildi. </span></p><p class="calibre_1"><span class="bold">Kapı vuruldu. Daha Jennifer’ın cevap vermesine fırsat bile olmadan kapının tokmağı döndü, kapı</span>
<span class="bold">ardına kadar açıldı, içeri girip neredeyse tepesine çıkan sabırsız genç kadına şaşkınlıkla baktı. “Scusi</span>
<span class="bold">signorina. Finito?”* </span></p><p class="calibre_1"><span class="bold">“Efendim?” </span></p><p class="calibre_1"><span class="bold">Kadın hızlı bir İtalyancayla bir şeyler geveleyerek tuvaleti kullanmak istediğini anlattı. Jennifer</span>
<span class="bold">musluğu kapattı, kâğıt havlulardan bir tutam alarak ellerini kuruladı ve tuvaleti genç kadına terk</span>
<span class="bold">etti. </span></p><p class="calibre_1"><span class="bold">Kompartımanına geri dönerken, korkusundan tam anlamıyla kurtulamamıştı. Kendini gergin</span>
<span class="bold">hissediyor, başı zonkluyordu. Manastırdan beri aklını kurcalayan düşünceler geri dönmüştü. Kim bu</span>
<span class="bold">adamlar ve neden beni öldürmek istiyorlar? Midesi yeniden bulanmaya başladı, göğsü sıkıştı, birden</span>
<span class="bold">temiz havaya ihtiyaç duydu. </span></p><p class="calibre_1"><span class="bold">Vagonun en sonundaydı ve kapının hemen üzerinde camdan bir havalandırma girişi vardı. Jennifer</span>
<span class="bold">kapağı bir çekişte açınca soğuk bir hava yüzünü yaladı. Bir dizi bağlantı tüneline girdiklerinde</span>
<span class="bold">lokomotifin sesi yeniden değişince, Simplon geçidindeki yolculuklarına başladıklarını düşündü. </span></p><p class="calibre_1"><span class="bold">Birkaç saniye sonra, tren tünelin öteki ucundan fırlarken havanın okşamasını hissetti. Fırtına</span>
<span class="bold">dinmeye yüz tutmuştu; derin derin temiz hava solurken, vagonun ucundaki kapının açıldığını duydu. </span></p><p class="calibre_1"><span class="bold">Kapıdan bir adam girdi. Sarışın adamın sağ gözünün üzerinde ince bir yara izi, üstünde de soluk bir</span>
<span class="bold">yağmurluk vardı. Peşinden gelen ve yine yağmurluk giymiş tıknaz adamı, ürkütücü gözlerini görünce,</span>
<span class="bold">Jennifer hemen bir rahatsızlık hissetti. Her iki adamın da soğuk, ifadesiz yüzleri vardı ve trende</span>
<span class="bold">gördüğü diğer yolcuların aksine, sanki şiddete hiç de yabancı değillermiş gibi, bu ikisinin havasından</span>
<span class="bold">kesinlikle tehlikeli bir şey yayılıyordu. </span></p><p class="calibre_1"><span class="bold">* İtalyanca: “Özür dilerim hanımefendi. Bitti mi?” (ç.n.)</span>
<span class="bold">Jennifer dehşete kapıldı. Daha o anda, bu ikisinin manastırdaki adamlar olduğunu anlamıştı. Nasıl</span>
<span class="bold">olur? Beni yine nasıl buldular? Kendini ufalmış ve korumasız hissetti, aklı korkudan uyuşmuştu. Ve</span>
<span class="bold">daha o anda, ürkütücü bir kesinlikle, öldürüleceğini anladı. </span></p><p class="calibre_1"><span class="bold">Adamlar üzerine atıldı. </span></p><p class="calibre_1"><span class="bold">Jennifer bir çığlık atıp, koridorda koşmaya başladı. </span></p><div class="mbp_pagebreak" id="calibre_pb_44"></div>
</div></body>
</html>
