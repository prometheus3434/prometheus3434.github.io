<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">6 </span></span></p><p class="calibre_1"><span class="bold">İtalya - İsviçre sınırı </span></p><p class="calibre_1"><span class="bold">Agusta helikopter yağmur bulutlarının arasından üç yüz metreye indi, yere konmadan önce havada</span>
<span class="bold">bir daire çizdi. </span></p><p class="calibre_1"><span class="bold">Helikopterin kanatlarının dönmesi durunca, Victor Caruso yolcu koltuğundan yorgunca indi. </span></p><p class="calibre_1"><span class="bold">Ellilerinin başında, gür ve bisiklet gidonu gibi bir bıyığa, delici gri gözlere sahip, ufak tefek ama</span>
<span class="bold">epeyce kilolu bir adamdı; yarım içtiği sigaranın izmaritini fiskelerken bir rüzgâr sağanağı yüzünü</span>
<span class="bold">yağmurla ıslattı. </span></p><p class="calibre_1"><span class="bold">“Güne harika bir başlangıç” diye seslendi pilota. </span></p><p class="calibre_1"><span class="bold">“Daha da beter olabilirdi Yüzbaşı.” </span></p><p class="calibre_1"><span class="bold">“Hiç sanmam” dedi Caruso yüzünü asarak. “Hele sabahın beşinde uyandırılmışsan.” </span></p><p class="calibre_1"><span class="bold">Caruso yağmurluğunun yakasını kaldırırken biraz ötede duran mavi-beyaz Fiatları gördü. </span></p><p class="calibre_1"><span class="bold">Varzo’daki carabiniere* karakolundan üniformalı altı adam yağmurun altında durmuş, sigara içiyor,</span>
<span class="bold">sohbet ediyordu. Caruso başını dağlara kaldırdı. Fazla bir şey görebileceğinden değil. Pis bir sabahtı;</span>
<span class="bold">yoğun ve gri bulutlardan oluşan hareketli bir kütle bir şey görmesini engelliyordu. </span></p><p class="calibre_1"><span class="bold">Elinde telsiz bulunan, çavuş rütbesinde biri gruptan ayrılarak helikoptere doğru yürüdü. Uzun boylu</span>
<span class="bold">ve sağlam yapılı adam selam vermeden önce dişlerinin arasındaki güdük puroyu fiskeleyip attı. </span></p><p class="calibre_1"><span class="bold">Caruso başını salladı. “Çavuş Barti, değil mi?” </span></p><p class="calibre_1"><span class="bold">Barti elini uzattı. “Günaydın Yüzbaşım. Geldiğiniz için teşekkürler.” </span></p><p class="calibre_1"><span class="bold">Caruso başını kaldırıp gri bulutlara baktı. “Bunların arasında günü aydın edecek ne olduğunu</span>
<span class="bold">bilebilsem… Daha dün Torino’da kendi kendime meşgul olup, bu ay ilk izin günüme heveslenirken,</span>
<span class="bold">komutanlıktan münasebetsizin biri telefon ediyor, sabahın köründe kuzeye gitmem gerektiğini</span>
<span class="bold">müjdeliyor.” </span></p><p class="calibre_1"><span class="bold">Barti gülümsedi. “İzin gününüzün içine ettiğimiz için üzgünüm, ama bir uzmanın yardımına</span>
<span class="bold">ihtiyacımız var. Bölgeyi tanıyor musunuz Yüzbaşım?” </span></p><p class="calibre_1"><span class="bold">Caruso tepesinde dikilen zirvelere bakıp somurttu. “Tanımam gerekenden de fazla. Babam buralıydı,</span>
<span class="bold">bir keresinde de altı aylığına buraya atandım. Ayaklarımda hâlâ bunu kanıtlayacak nasırlar var.” </span></p><p class="calibre_1"><span class="bold">Caruso ince ince yağan yağmurun altında ellerini siper ederek sigarasını yaktı, ardından çakmağını</span>
<span class="bold">gürültüyle kapattı. “Eee, neredeymiş bu ceset?” </span></p><p class="calibre_1"><span class="bold">Barti başıyla tepeleri gösterdi. “Yukarıda, büyük bölümü yaya gidilecek bir buçuk saatlik yolda. </span></p><p class="calibre_1"><span class="bold">Hava helikopter kullanmaya izin vermeyecek kadar bulutlu.” </span></p><p class="calibre_1"><span class="bold">Caruso umutsuzlukla gözlerini kaldırdı. “Pilot da öyle diyor. Arabayla gidemez miyiz?” </span></p><p class="calibre_1"><span class="bold">“Maalesef sadece Alpe Veglia’ya kadar. Oradan buzula yürümek zorundayız. Alpe Veglia’yı bilir</span>
<span class="bold">misiniz Yüzbaşım?” </span></p><p class="calibre_1"><span class="bold">Caruso başıyla onaylayıp, içini çekti. Alpe Veglia İtalyan Alpleri’nin ortasında, dört çekerler ile</span>
<span class="bold">devriye arabaları dışında bütün trafiğe kapalı, koruma altında dev bir bölgeydi. Ne var ki dört</span>
<span class="bold">çekerler ile devriye arabaları bile İsviçre sınırındaki taşlar ve kayalarla kaplı yolun tepesine</span>
<span class="bold">çıkamıyorlardı. “Harika. Öyleyse orada şimdi kim var?” </span></p><p class="calibre_1"><span class="bold">“Adamlarımdan ikisi. Biri buzulu avucunun içi gibi bilen, bölgeden birisi. Diğeri de Torino’dan gelme</span>
<span class="bold">bir patolog, Rima adlı bir uzman.” </span></p><p class="calibre_1"><span class="bold">“Vito Rima mı?” </span></p><p class="calibre_1"><span class="bold">“Tanıyor musunuz yoksa?” </span></p><p class="calibre_1"><span class="bold">Caruso başını salladı. “Ona Akbaba Vito derler. Ortalıkta bir ceset varsa, Vito’nun çevrede</span>
<span class="bold">dolaştığından emin olabilirsiniz. Peki, neler yapıldı?” </span></p><p class="calibre_1"><span class="bold">“Olay yerini kordon altına aldık. Fazla gelen giden olduğundan değil, yukarısı bir mezarlık kadar</span>
<span class="bold">sakin.” Barti başparmağıyla bekleşen adamları işaret etti. “Ötekiler onlara ihtiyacımız olana kadar</span>
<span class="bold">aşağıda bekleyecek. Hep birlikte buzula tırmanıp donmamızın bir âlemi yok.” </span></p><p class="calibre_1"><span class="bold">Caruso yeniden iç geçirdi. Hemen başlarının üzerinde ağır yağmur bulutlan asılı durur, ortalık ıslak</span>
<span class="bold">ve soğukken, şu anda yapmak isteyeceği son şey bu boktan havada bu dağlara tırmanmaktı. Arkasına</span>
<span class="bold">dönünce, Barti’nin yüzündeki şaşkın ifadeyi gördü. </span></p><p class="calibre_1"><span class="bold">“Ne oldu Çavuş? Şaşırmış görünüyorsunuz?” </span></p><p class="calibre_1"><span class="bold">*İtalya’da jandarmaya verilen ad. (ç.n.) </span></p><p class="calibre_1"><span class="bold">WWW.CİZGİLİFORUM:COM </span></p><p class="calibre_1"><span class="bold">Barti kaşlarını çattı. “Bütün bu olanlar, en hafif deyimiyle, son derecede tuhaf. Yirmi yıldan beri</span>
<span class="bold">buralardayım ama böylesini ilk kez görüyorum.” </span></p><p class="calibre_1"><span class="bold">Caruso elindeki sigarayı fırlatıp, Fiat’ı işaret etti. “Pekâlâ, öyleyse gidelim. Gerisini yolda</span>
<span class="bold">anlatırsınız.” </span></p><p class="calibre_1"><span class="bold">Fiat’ın içi daha sıcaktı, ama çok değil. Caruso parmağıyla arabanın camındaki buğuyu sildi, yeni bir</span>
<span class="bold">sigara yakmaya davrandı, sonra fikrini değiştirdi. İtalya’da başlıca iki güvenlik gücü vardır;</span>
<span class="bold">Caruso’nun mensubu bulunduğu carabiniereler ile polis örgütü. Kentler ve büyük kasabalar</span>
<span class="bold">genellikle polisin sorumluluk alanına girerken, kırsal bölgeler carabinierelere bırakılmış olmasına</span>
<span class="bold">rağmen, gerçekte sorumlulukları hep çakışır. Caruso Torino’daki komutanlığın Cinayet Masası‘na</span>
<span class="bold">bağlıydı. Cesedin bulunduğu bölgeden sorumlu olan Varzo karakolu Torino’nun yardımını isteyince,</span>
<span class="bold">piyango Caruso’ya çarpmıştı. Yine de insan buzulun içinde donmuş bir cesedi araştırmak fırsatını her</span>
<span class="bold">zaman bulamazdı. </span></p><p class="calibre_1"><span class="bold">Çavuş‘a baktı. “İsterseniz, olan biteni anlatın.” </span></p><p class="calibre_1"><span class="bold">“Dün, Brig’deki İsviçre polisinden telefon ettiler. Simplon’daki Berghof adındaki otelde kalan genç</span>
<span class="bold">bir Amerikalı dağcı, dağlarda bir ceset bulduğunu bildirmiş. Anlaşılan, ceset Wasenhorn buzulundaki</span>
<span class="bold">derin bir yangın dibinde, donuk haldeymiş. Amerikalı çocuk buzun üzerinde yürürken yarığa</span>
<span class="bold">düşmüş, cesetle de öyle karşılaşmış.” </span></p><p class="calibre_1"><span class="bold">“Çocuk, dediniz. Kaç yaşında?” </span></p><p class="calibre_1"><span class="bold">“Yirmi bir.” Barti belli belirsiz gülümsedi. “Benim yaşımdayken, yirmiliklerin hepsi çocuk. Adı</span>
<span class="bold">Chuck McCaul.” </span></p><p class="calibre_1"><span class="bold">“Bu sizin Chuck’ın buzulun tepesinde ne işi varmış?” </span></p><p class="calibre_1"><span class="bold">“Dağlarda gezinmeyi, tırmanmayı seven bir turist. Dediklerine göre buzun içinde, cesedin yanında bir</span>
<span class="bold">de sırt çantası bulmuş.” </span></p><p class="calibre_1"><span class="bold">Caruso gözlerini kaldırdı. “Sırt çantasının içinde bir şey var mıymış?” </span></p><p class="calibre_1"><span class="bold">“Amerikalı çantayı yangın dibinde bırakmış: cesedi bulmanın şaşkınlığıyla, tabiî. Siz ve Rima</span>
<span class="bold">gelmeden çantaya dokunmanın doğru olmayacağını düşündüm.” </span></p><p class="calibre_1"><span class="bold">“Akıllıca. Sonra?” </span></p><p class="calibre_1"><span class="bold">“İsviçre polisi Wasenhorn’a bir devriye gönderdi. Sonunda, cesedin sınırın bizim tarafımızda olduğu</span>
<span class="bold">anlaşıldı. Onun için bize telefon ettiler.” </span></p><p class="calibre_1"><span class="bold">Fiat taşlı zeminde zıplarken, Barti konuşmayı kesti. Araba hafifçe yükseldi, sonra sakinleşti. Caruso</span>
<span class="bold">camın ötesindeki yağmura baktı. Etraf sert ve ıssızdı. Barti’nin sözlerine devam ettiğini duyunca, ona</span>
<span class="bold">döndü. </span></p><p class="calibre_1"><span class="bold">“Gidip bakmaları için, buzula bir devriye çıkardım. Ceset yangın tabanının iki metre kadar</span>
<span class="bold">yukarısında, buzun içine sıkışmış.” </span></p><p class="calibre_1"><span class="bold">“Kadın mı, erkek mi?” </span></p><p class="calibre_1"><span class="bold">Barti omuz silkti. “Bize kalırsa, erkek. Ama buz yüzünün görüntüsünü çarpıtıyor. Kesinlikle emin</span>
<span class="bold">olmak güç.” </span></p><p class="calibre_1"><span class="bold">“Cesedin sınırın bu yanında olduğundan emin misiniz?” </span></p><p class="calibre_1"><span class="bold">Barti başını salladı. “Kesinlikle. Haritadan iki kere kontrol ettim. İsviçreliler cesedin kendi</span>
<span class="bold">taraflarında olmadığı için kendilerini talihli sayabilir, değneğin boklu ucu bizim elimizde.” </span></p><p class="calibre_1"><span class="bold">“Neden?” </span></p><p class="calibre_1"><span class="bold">Barti Caruso’ya bir göz attı. “Cesetle ilgili tuhaf bir şey var.” </span></p><p class="calibre_1"><span class="bold">Caruso konuşmaya davrandı, ama Barti’nin Fiat’ı durdurduğunu görünce, tereddüt etti. Önlerinde</span>
<span class="bold">yuların kullanımıyla aşınmış, üzeri ince bir kar tabakasıyla kaplı, kayalıklı bir yol uzanıyordu. Fiat’ın</span>
<span class="bold">daha öteye gitmesi imkânsızdı; Caruso önden gidenlerin ayak izlerini gördü. Bulutlar ve pus biraz</span>
<span class="bold">aralanmış, yağmur neredeyse durmuştu: önlerinde inanılmaz bir manzara uzanıyordu. İsviçre ile</span>
<span class="bold">İtalya arasındaki sının oluşturan Alp Dağları‘nın bir bölümü, beyazla kaplı, diş diş zirveler halinde</span>
<span class="bold">tepelerinde dikiliyor, uzaklarda görkemli Matterhorn ve ulu Eiger doruklan yükseliyordu. </span></p><p class="calibre_1"><span class="bold">Caruso yukarı doğru kıvrılan taşlık yolu görünce, bunun Orta-çağ‘a kadar uzanan, kaçakçıların</span>
<span class="bold">malzeme taşımak için yararlandıkları ve Alp Dağları‘nı bir örümcek ağı gibi boydan boya geçen katır</span>
<span class="bold">yollarından birisi olduğunu anladı. </span></p><p class="calibre_1"><span class="bold">Dönüp çavuşa baktı. “Cesetteki tuhaflığın ne olduğunu söylemediniz.” </span></p><p class="calibre_1"><span class="bold">Barti el frenine asıldı. “Bana kalırsa, kendi gözlerinizle görmeniz daha iyi olur.” </span></p><p class="calibre_1"><span class="bold">Yarıklardan birinin yanında iki onbaşı dikiliyordu. Kalın parkalar ve çizmeler giymiş adamlar küçük</span>
<span class="bold">bir Primus ocağının üzerinde kahve pişiriyorlardı. Bulut lüleleri soğuk güneş ışığının altında</span>
<span class="bold">Wasenhorn’un zirvesinin çevresinde dönerken, Caruso da doğanın sert ve kaba gücünün ululuğunu</span>
<span class="bold">hissediyordu. </span></p><p class="calibre_1"><span class="bold">Buzulun etkileyici bir görüntüsü vardı. Kaz yumurtası maviliğindeki buz kütlesi, geniş ve donmuş bir</span>
<span class="bold">nehri andırıyor, şurada burada, dev yarıkların açıldığı bölgelerde, buzda derin kesikler görülüyordu. </span></p><p class="calibre_1"><span class="bold">Bu yarıklardan birinin yanında buza saplanmış kazıklara bağlı bir çift halat yılan gibi eğile büküle</span>
<span class="bold">gidiyor, yarığın ağzında kayboluyordu. Buzula varmak bir saati aşkın bir yürüyüş gerektirmişti ama</span>
<span class="bold">bu arada da yağmur dinmiş, güneş açmıştı. Zorlu bir tırmanıştı bu, yolun büyük bölümünde</span>
<span class="bold">Caruso’nun soluğu tıkanmış, bacakları ağrımış, ayağındaki nasırlan azmıştı ama yine de manzaranın</span>
<span class="bold">güzelliğini görmeyecek kadar bitkin değildi. “Rima nerede ?” diye sordu ıslık gibi bir sesle. </span></p><p class="calibre_1"><span class="bold">Barti omuz silkti. “Herhalde yangın dibine inmiş, cesedi inceliyordun” </span></p><p class="calibre_1"><span class="bold">“Gidip öğreniverin.” </span></p><p class="calibre_1"><span class="bold">Çavuş adamlara doğru yürürken, Caruso hâlâ soluklanmaya çalışıyordu. Yakınlara bir yere ufak bir</span>
<span class="bold">kamp cadın kurulmuş, yangın ağzının çevresine alüminyum direkler çakılmış, aralarına da san</span>
<span class="bold">plastik bir şerit gerilerek, bir dörtgen oluşturulmuştu. Barti yedeğinde onbaşılardan biriyle döndü. </span></p><p class="calibre_1"><span class="bold">“Bu, Onbaşı Fausto.” </span></p><p class="calibre_1"><span class="bold">Genç onbaşı selam verdi. “Yüzbaşım.” </span></p><p class="calibre_1"><span class="bold">“Neler yaptınız, anlat.” </span></p><p class="calibre_1"><span class="bold">Onbaşı yangı gösterdi. “Gördüğünüz gibi, olay yerinin çevresini kordon altına aldık. Patolog hâlâ</span>
<span class="bold">aşağıda, yangın dibinde.” </span></p><p class="calibre_1"><span class="bold">“Çavuş buraları dağ keçilerinden de iyi bildiğini söylüyor.” Onbaşı gülümseyip omuz silkti. “Bir</span>
<span class="bold">zamanlar köyde rehber olarak çalışırdım.” </span></p><p class="calibre_1"><span class="bold">“Buzulu iyi bilir misin?” </span></p><p class="calibre_1"><span class="bold">.“Birkaç kez geçtim. Manzaralı bir gezinti yoludur.” “Buraya ne tip insanlar gelir?” </span></p><p class="calibre_1"><span class="bold">“Genellikle turistler. İtalyan ve İsviçreli turistler. Dağcılar ile yürüyüşçülerin gözdesidir. İnsanlar</span>
<span class="bold">buzulun üzerinden geçmeye bayılır.” “Bu dediğin, tehlikeli değil mi?” “Eğer yolu biliyorsanız ya da</span>
<span class="bold">rehberiniz varsa, değil.” Caruso Barti’ye döndü. “Cesedi görmek istiyorum.” Onbaşı önlerine düştü,</span>
<span class="bold">onları yangın başına, iplerin girintili çıkıntılı duvarların arasından aşağıya sarktıkları ağza götürdü. </span></p><p class="calibre_1"><span class="bold">Caruso eğildi, indikçe karanlıklaşan soluk mavi boşluğa baktı. Yarıktaki bir dirsek, dibini görmeyi</span>
<span class="bold">önlüyordu. Barti, “İniş oldukça kolay olacak” dedi. </span></p><p class="calibre_1"><span class="bold">“Size güveniyorum, öyleyse başlayalım. Önden buyurun.” Barti kayışı beline doladı, halatlardan</span>
<span class="bold">birine yapışarak yavaşça inmeye başladı. Peşinden de Caruso. </span></p><p class="calibre_1"><span class="bold">Yangın içinde hava insanın iliklerini donduracak kadar soğuktu. Caruso aşağı doğru kayarken,</span>
<span class="bold">ayaklarını donmuş duvarlara dayıyordu. Aşağılarda bir yerlerde parlayan bir ışık gördü, saniyeler</span>
<span class="bold">sonra da Barti’nin bileğine yapıştığını hissetti. “Tamam, vardık. Halatı bırakabilirsiniz.” </span></p><p class="calibre_1"><span class="bold">Caruso halatı bırakınca, ayaklan ezilmiş karlara değdi. Birkaç metre uzakta, dönemecin ötesindeki iki</span>
<span class="bold">güçlü fener zemini aydınlatıyordu. Ayağının dibinde siyah doktor çantası bulunan ufak tefek bir</span>
<span class="bold">adam soluğuyla havayı buğulandırıyordu. Keçi sakalı, kalın metal çerçeveli gözlükleri, kapitone bir</span>
<span class="bold">kutup parkası ve kalın yün eldivenleri vardı. “Sonunda yanıma gelmeye karar verebildiniz demek” </span></p><p class="calibre_1"><span class="bold">dedi somurtarak. “Neredeyse bulaşıcı bir hastalığım var sanmaya başlayacaktım.” </span></p><p class="calibre_1"><span class="bold">“Nasılsınız Rima?” </span></p><p class="calibre_1"><span class="bold">“Soğuktan kıkırdayacak durumdayım. Hayatımda boktan olay yeri gördüğüm çoktur, ama böylesine</span>
<span class="bold">hiç rastlamamıştım.” </span></p><p class="calibre_1"><span class="bold">Caruso gözleriyle çevreyi taradı. “Buradaki zemini araştırdınız mı?” </span></p><p class="calibre_1"><span class="bold">Rima başını salladı. “Cesedin her iki yanında, onar metreyi taradım. Ondan ötesinde duvarlar</span>
<span class="bold">daralmaya başladığı için fazla bakamadım.” </span></p><p class="calibre_1"><span class="bold">“Eee?” </span></p><p class="calibre_1"><span class="bold">“Amerikalının bulduğu sırt çantası dışında, maalesef pek bir şey yok.” </span></p><p class="calibre_1"><span class="bold">“Çanta nerede?” </span></p><p class="calibre_1"><span class="bold">“Şurada.” Rima başıyla uzak duvarın dibine dayanmış kocaman bir siyah plastik torbayı gösterince,</span>
<span class="bold">Caruso o tarafa yürüdü. Buz gibi plastik kısmen buğulanmıştı. İçinde çadır bezinden yapılma bir sırt</span>
<span class="bold">çantası vardı. İyi durumda görünen metal kilitli çanta, ağır gibiydi. </span></p><p class="calibre_1"><span class="bold">“Açmadınız mı?” </span></p><p class="calibre_1"><span class="bold">“Denedim, ama öylesine donmuş ki, sorumlunun gelmesini beklemenin daha doğru olacağını</span>
<span class="bold">düşündüm.” Rima gülümsedi. “Sanırım, o sorumlu da sizsiniz.” </span></p><p class="calibre_1"><span class="bold">Caruso sırt çantasını yere bıraktı. “Pekâlâ, şimdi cesede bir bakalım. Sizce, kaza mı?” </span></p><p class="calibre_1"><span class="bold">“Çözene kadar bir şey söylemek imkânsız.” Rima başparmağıyla arkasındaki bir şeyi gösterdi. </span></p><p class="calibre_1"><span class="bold">“Gidip, kendi gözlerinizle görün. Orada.” </span></p><p class="calibre_1"><span class="bold">Rima güçlü bir fener aldı, yarığın dibinde birlikte dört beş metre kadar yürüdüler. Caruso sol</span>
<span class="bold">taraftaki duvarın karşısında oturağı yelken bezinden yapılmış portatif bir alüminyum iskemle gördü. </span></p><p class="calibre_1"><span class="bold">Solunda da zemindeki buza oyulmuş küçük bir kareyi fark etti. Diz çöküp, inceledi. </span></p><p class="calibre_1"><span class="bold">“Burası, Amerikalının sırt çantasını bulduğu yer” diye bilgi verdi Rima. “Ceset başınızın yaklaşık</span>
<span class="bold">yarım metre üzerinde, hafifçe yukarı dönük bir açıyla uzanıyor. Görebilmek için iskemleye çıkmanız</span>
<span class="bold">gerekecek.” </span></p><p class="calibre_1"><span class="bold">Caruso titreşen iskemleye çıktı ve fenerin ışığını donmuş duvara tuttu, ardından da dehşet dolu bir an</span>
<span class="bold">yaşadı. Buzların içinden bir adam korkunç bir yüz ve korkunç gözlerle ona bakıyordu. “Tanrım.” </span></p><p class="calibre_1"><span class="bold">“İnsanın tüylerini diken diken ediyor değil mi? Buz derin dondurucu görevi görmüş. Bana kalırsa</span>
<span class="bold">ceset çok iyi korunmuş.” </span></p><p class="calibre_1"><span class="bold">Caruso ürperdi, daha yakından bakmaya çalışırken, Barti’ye seslendi: “Bana hâlâ söylemediniz:</span>
<span class="bold">cesetle ilgili bu kadar tuhaf olan ne?” </span></p><p class="calibre_1"><span class="bold">“Kayıplarla ilgili kayıtlarımızı, Alp Dağları‘nın bu bölümünde kaybolanlarla ilgili listeleri inceledim. </span></p><p class="calibre_1"><span class="bold">Hepsini ölü ya da diri, bulmuşuz. İsviçrelilerdeki bilgiler de öyle.” “Ne kadar geriye gittiniz?” “Yirmi</span>
<span class="bold">yıl, İsviçreliler de yirmi yıl geriye kadar araştırdı. Hem sınırın her iki tarafındaki yetkililer bu bölgede</span>
<span class="bold">kaybolan kişiler hakkında çok dikkatli kayıt tutuyor. Onun için, kimsenin kaybetmediği bir ceset</span>
<span class="bold">bulmuş olmamız, bir hayli tuhaf.” </span></p><p class="calibre_1"><span class="bold">Caruso donmuş kafanın, burnun ve dudakların, kulakların, yanakların, alna yapışmış koyu renk</span>
<span class="bold">saçların belirgin durumda olduklarını gördü. Fenerini adamın yüzüne tutunca, rahatsızlık hissetti. </span></p><p class="calibre_1"><span class="bold">Adamın derisi kaymaktaşı beyazlığında, gözleri açıktı. “Ceset ne kadar zamandan beri burada</span>
<span class="bold">sizce?” </span></p><p class="calibre_1"><span class="bold">“Onu buradan çıkarıp otopsi masasına yatırmadan hiçbir şey söyleyemem” dedi Rima. “Ama uzun</span>
<span class="bold">zamandır burada olduğu kesin. Buzullar hakkında bilginiz var mı Yüzbaşı?” </span></p><p class="calibre_1"><span class="bold">Caruso kafasını salladı. “Otuz yıllık evlilikten sonra kadınlar hakkında bildiğim kadar…” </span></p><p class="calibre_1"><span class="bold">Rima gülümsedi ve parmağıyla yukarıyı, ince bir ışık demetinin girip mavi duvarlarda parlakça</span>
<span class="bold">yansıdığı yarığın ağzını işaret etti. “Burada derinlik sekiz metre ve ceset de yerden iki metre</span>
<span class="bold">yukarıda. Buzuldaki buzlar yenilenmek için yağmura ve kar yağışına bağımlıdır. Yıllar geçtikçe, sert</span>
<span class="bold">buza dönüşür ve yükselir. Ama yine yıllar geçtikçe erir ve vadilere boşalır.” Rima omuz silkti. “Bu</span>
<span class="bold">derinlikte, cesedin uzun zamandır burada olduğunu söyleyebiliriz. Belki de yıllardan beri.” </span></p><p class="calibre_1"><span class="bold">“Verdiğiniz bilgiler aydınlatıcı. Bitirdiniz mi?” </span></p><p class="calibre_1"><span class="bold">Rima buz kesmiş ellerini ovuşturdu. “Neredeyse. Bundan sonra yapılması gereken, dostumuzu</span>
<span class="bold">buzdan kurtarmak. Bunun için motorlu testere kullanacağım.” </span></p><p class="calibre_1"><span class="bold">“Amerikalıyla konuşmam gerek. Nerede o?” </span></p><p class="calibre_1"><span class="bold">“Adamlarımdan biri, onu İsviçre’deki otelinden almaya gitti” diye bilgi verdi Barti. “Karakoldaki</span>
<span class="bold">odalardan birinin size ayrılmasını sağladım.” </span></p><p class="calibre_1"><span class="bold">“Güzel. Gerekli bütün fotoğraflar çekildi mi?” </span></p><p class="calibre_1"><span class="bold">“Tabiî, her şeyi hallediyoruz.” </span></p><p class="calibre_1"><span class="bold">Caruso buzun içindeki surata bir daha baktı, ürperdi ve iskemleden indi. “Tamam, yeterince gördüm. </span></p><p class="calibre_1"><span class="bold">Şimdi artık yukarı çıkalım.” </span></p><p class="calibre_1"><span class="bold">Varzo carabiniere karakolundaki oda, küçücük bir meydana bakıyordu. Caruso aydınlıkta</span>
<span class="bold">çalışabilmek için pencerenin yanındaki masayı seçmiş, plastik kanıt torbasını da önüne almıştı. </span></p><p class="calibre_1"><span class="bold">Ellerine bir çift lastik eldiven geçirip, ağır sırt çantasını torbadan çıkardı. Buz çözülmüş, erirken</span>
<span class="bold">yelken bezini de ıslatıp yumuşatmıştı. </span></p><p class="calibre_1"><span class="bold">Karakola inene kadar, bütün yol boyunca merakla kıvranmıştı. </span></p><p class="calibre_1"><span class="bold">Şimdi de minik merak iğnelerinin ayaklarına, ellerine battığını hissediyordu. Cebinden İsviçre ordu</span>
<span class="bold">çakısını çıkarıp, çantanın kilidini açmaya çalıştı. Kilidi yerinden bile oynatamadı. Dâhilî telefonu alıp,</span>
<span class="bold">danışmayı aradı. “Büyük bir tornavidanız var mı?” </span></p><p class="calibre_1"><span class="bold">“Efendim?” </span></p><p class="calibre_1"><span class="bold">“Ben Caruso. Bir tornavidaya ihtiyacım var. Sağlam olmalı.” </span></p><p class="calibre_1"><span class="bold">“Bir bakayım efendim.” </span></p><p class="calibre_1"><span class="bold">Beş dakika sonra kapı vuruldu ve elinde kocaman bir tornavidayla bir onbaşı belirdi. “Bu olur mu</span>
<span class="bold">Yüzbaşım?” </span></p><p class="calibre_1"><span class="bold">“Olmazsa dinamit isterim. Teşekkürler, gidebilirsin.” </span></p><p class="calibre_1"><span class="bold">Caruso bu kez hem tornavidayı, hem de çakısını kullandı, sırt çantasını bacaklarının arasına</span>
<span class="bold">sıkıştırıp, kilidi kanırtmaya çalıştı. Epeyce çabaladı ama üçüncü denemesinde kilit çatırtıyla açıldı. </span></p><p class="calibre_1"><span class="bold">Kapağı açınca güçlü bir bez kokusu duydu. </span></p><p class="calibre_1"><span class="bold">Çantanın içine bakınca, bir yığın eşya gördü: bir pardösü, bir takım elbise, bir gömlek, bir kravat;</span>
<span class="bold">aralarında da bir çift iyi cins ayakkabı. Elbiselerin altında bir Browning tabanca ile siyah deri</span>
<span class="bold">cüzdana benzer bir şeyle karşılaştı. Üzerinde neredeyse hiç pas izi bulunmayan tabanca oldukça iyi</span>
<span class="bold">durumdaydı. Cüzdanı çıkarıp masanın üzerine bıraktı, sonra çakının ucunu tabancanın tetik</span>
<span class="bold">korkuluğuna takıp, silahı cüzdanın yanına yatırdı ve sırt çantasının içini dakikalarca ve dikkatle</span>
<span class="bold">inceledi. </span></p><p class="calibre_1"><span class="bold">Sonunda, cüzdanla ilgilendi. Çakının ucunu büyük bir dikkatle cüzdanın kapaklan arasına sokup,</span>
<span class="bold">açtı. Elindekinin cüzdan değil, pasaport olduğunu görünce, çok şaşırdı. Sayfalan ayırmaya çalışırken,</span>
<span class="bold">kapı vuruldu ve bir onbaşı başını odaya uzatarak “Sinyor McCaul geldi Yüzbaşım” dedi. </span></p><p class="calibre_1"><span class="bold">“Bana beş dakika müsaade ver, sonra gönder.” </span></p><p class="calibre_1"><span class="bold">Caruso çalışma masasının kenarına ilişmiş, karşısında oturan genç Amerikalıya bakıyordu. Chuck</span>
<span class="bold">McCaul düzgün, sağlam ve iyi huylu birine benziyordu. Gözleri sırt çantasından çıkan ve masanın</span>
<span class="bold">üzerini kaplayan eşyalara dikilmişti. “Bütün bunları sırt çantasının içinden mi çıkardınız efendim?” </span></p><p class="calibre_1"><span class="bold">“Si.” </span></p><p class="calibre_1"><span class="bold">“Bir göz atabilir miyim?” </span></p><p class="calibre_1"><span class="bold">“Evet, bakabilirsiniz. Ama lütfen, dokunmak yok.” </span></p><p class="calibre_1"><span class="bold">McCaul tabancaya özel bir ilgi gösterdi. “Tanrım, insan kafayı yer.” </span></p><p class="calibre_1"><span class="bold">“Efendim?” </span></p><p class="calibre_1"><span class="bold">McCaul belli belirsiz gülümsedi. “Çok şaşırtıcı, demek istedim efendim. Bütün her şey. Buzuldaki</span>
<span class="bold">donmuş ceset. Tabanca ve evrak cüzdanı. Her şey çok şaşırtıcı.” </span></p><p class="calibre_1"><span class="bold">Caruso başıyla onayladı. “Evet, şaşırtıcı olduğu kesin. Cesedi inceleyince nelerle karşılaşacağız kim</span>
<span class="bold">bilir. Yine de, İngilizcemi bağışlayın sinyor. Pek İngilizce konuşma fırsatı bulamıyorum. Bana lütfen</span>
<span class="bold">cesedi nasıl bulduğunuzu anlatın.” </span></p><p class="calibre_1"><span class="bold">“Ama daha önce Çavuş Barti’ye anlattım.” </span></p><p class="calibre_1"><span class="bold">“Lütfen bana da anlatın.” </span></p><p class="calibre_1"><span class="bold">McCaul anlattı. Caruso anlatılanları dinleyip, “Epeyce korkmuşsunuzdur, öyle değil mi?” dedi. </span></p><p class="calibre_1"><span class="bold">“Çok affedersiniz, ama neredeyse donuma kaçıracaktım efendim.” </span></p><p class="calibre_1"><span class="bold">“Yarıktan canlı çıkabildiğiniz için talihlisiniz. Sırt çantasının dışında, gözünüze çarpan bir şey oldu</span>
<span class="bold">mu?” </span></p><p class="calibre_1"><span class="bold">“Hayır efendim.” </span></p><p class="calibre_1"><span class="bold">“Emin misiniz?” </span></p><p class="calibre_1"><span class="bold">“Babam özel dedektiftir. Onun için kanıt konusunda polise yanlış bilgi vermem efendim.” </span></p><p class="calibre_1"><span class="bold">Caruso delikanlının doğruyu söylediğinden emin, başını salladı. “Zamanınızı aldığımız için özür</span>
<span class="bold">dilerim, ama sizinle bizzat konuşmak istedim. Sizi artık daha fazla tutmayacağız. İsviçre’den ne</span>
<span class="bold">zaman ayrılacaksınız?” </span></p><p class="calibre_1"><span class="bold">“Dört gün sonra ülkeme dönüyorum. Hepsi bu kadar mı Yüzbaşım?” </span></p><p class="calibre_1"><span class="bold">“Si. Hepsi bu kadar.” </span></p><p class="calibre_1"><span class="bold">McCaul ayaklandı. “Bir soru sorabilir miyim?” </span></p><p class="calibre_1"><span class="bold">“Tabiî sorabilirsiniz?” </span></p><p class="calibre_1"><span class="bold">“Neler dönüyor?” </span></p><p class="calibre_1"><span class="bold">Caruso kaşlarını çattı, önce yere baktı, sonra yeniden karşısındakine. “Scusi, ama anlamıyorum.” </span></p><p class="calibre_1"><span class="bold">McCaul gülümsedi. “Neler oluyor, demek istedim. Buzdaki adam kim?” </span></p><p class="calibre_1"><span class="bold">“Cesedini inceleyene kadar kimliğini doğrulayamam. Ama bulduğum pasaporta göre, adam Paul</span>
<span class="bold">March adında bir Amerikalı.” </span></p><p class="calibre_1"><span class="bold">8 </span></p><div class="mbp_pagebreak" id="calibre_pb_6"></div>
</div></body>
</html>
