<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">78 </span></span></p><p class="calibre_1"><span class="bold">Jennifer Chevrolet’den indiğinde, yağmur bardaktan boşanırcasına yağmaya devam ediyordu. Nick</span>
<span class="bold">Staves el feneriyle öne düşüp yol gösterdi. Verandaya ulaştıklarında, her ikisi de iliklerine kadar</span>
<span class="bold">ıslanmışlardı. “İstersen anahtarı bana ver.” </span></p><p class="calibre_1"><span class="bold">Jennifer çantasını karıştırdı, anahtarları bulup Staves’e uzattı. Staves kapının kilidini çevirdi. Hole</span>
<span class="bold">girdiklerinde, alarm çalmaya başladı; Jennifer ışıkları yakmaya yönelirken, Staves “Hayır, şimdilik</span>
<span class="bold">açmasan iyi olacak” dedi. Yüzünden yağmurun ıslaklığını sildi. “Alarmı sustur Jennifer.” </span></p><p class="calibre_1"><span class="bold">Staves’in tuttuğu fenerin ışığında, Jennifer şifreyi girince, alarmın zili sustu. “Peki, ya adamların</span>
<span class="bold">nerede?” </span></p><p class="calibre_1"><span class="bold">Staves yeniden cep telefonunu denedi, ardından umutsuzca kaşlarını çattı. “Ne oldu?” </span></p><p class="calibre_1"><span class="bold">“Hâlâ hizmet dışı. Bir anlam veremiyorum.” “Başka yoldan temas kuramaz mısın?” “Bu evde hâlâ</span>
<span class="bold">telefon var mı?” “Var, ama kesik.” </span></p><p class="calibre_1"><span class="bold">Staves’in çenesi endişeden kasıldı. “Sıkma canını, adamlarım fazla uzakta olamaz, üstelik burada</span>
<span class="bold">buluşacağımızı da söylemiştim. Neyse, denemeye devam edeceğim.” </span></p><p class="calibre_1"><span class="bold">Bir şimşek pencereleri aydınlattı, holü mavimtırak bir ışıkla yıkadı. Jennifer şimşeği izleyen iç</span>
<span class="bold">karartıcı sessizliğin içinde donakalmış gibiydi, bir adım bile atamadı. Ev birden azgın fırtınanın</span>
<span class="bold">ortasında kalmış ürkütücü bir yere dönüşüp, iç burkutucu hatıraların teker teker canlanmasına</span>
<span class="bold">neden oldu. Genç kadın, “Bunları yapmaya gücüm yetecek mi, bilemiyorum” diye düşündü. </span></p><p class="calibre_1"><span class="bold">Staves onun korkusunu hissetmiş olacak ki, uzanıp koluna dokundu. “Korkacak bir şey yok Jennifer. </span></p><p class="calibre_1"><span class="bold">Sence aramaya nereden başlayalım?” </span></p><p class="calibre_1"><span class="bold">“Önce çalışma odasını, sonra da belki tavan arasını ve bodrumu. Eğer gerekirse, bir de kayıkhaneyi.” </span></p><p class="calibre_1"><span class="bold">Jennifer adımını attığında, çalışma odası zifirî karanlıktı. Rüzgâr çığlıklar atarak körfezi dövüyor,</span>
<span class="bold">şiddetli şimşek çakıntıları pencereleri ışığa boğuyordu. Elektrik düğmesini el yordamıyla bulup,</span>
<span class="bold">çevirdi. </span></p><p class="calibre_1"><span class="bold">“Sen masaya bak, ben de rafları arayayım” dedi Staves. </span></p><p class="calibre_1"><span class="bold">Babasının kitapları, kişisel eşyası, fotoğrafları, elma ağacından yapılma çalışma masası ve deri</span>
<span class="bold">koltuğunun dışında, oda tam Jennifer’ın hatırladığı gibiydi. Hayaletler. Evin her köşesi hayaletlerle</span>
<span class="bold">dolu. Kendini zorlayıp çekmeceleri açıp kapamaya çalışırken, Staves de boş rafları gözden geçiriyor,</span>
<span class="bold">gizli bir bölme olup olmadığına bakıyordu. On dakika kadar aradıktan sonra vazgeçti. “Bir işe</span>
<span class="bold">yaramayacak. Öteki odalara bakalım. Ama acele etsek iyi olacak. Biz havalimanında ortadan</span>
<span class="bold">kaybolduğumuzda, Kelso geleceğimiz yerlerden birisinin de burası olacağını tahmin etmiştir.” </span></p><p class="calibre_1"><span class="bold">“Ne demek istiyorsun?” </span></p><p class="calibre_1"><span class="bold">“Bana kalırsa, niyetimizin ne olduğunu tahmin edip, buranın yolunu tutmuştur bile.” </span></p><p class="calibre_1"><span class="bold">Tavan arasını ve bodrumu aradılar, bir şey bulamayınca daha fazla zaman kaybetmemeye karar</span>
<span class="bold">verip, mutfağa döndüler. Staves arka kapının kilidini açtı, odaya dolan güçlü fırtına neredeyse</span>
<span class="bold">ayaklarını yerden kesecekti. Birkaç saniye sonra ışıklar söndü ve mutfak zifirî karanlığa gömüldü. </span></p><p class="calibre_1"><span class="bold">Staves el fenerini yaktı. “Fırtına elektrik hatlarını koparmış olmalı.” </span></p><p class="calibre_1"><span class="bold">Jennifer bahçenin sular altında kaldığını, ağaçların öfkeyle dallarını salladıklarını, azgın dalgaların</span>
<span class="bold">kayıkhane rıhtımını dövdüğünü gördü. “Oraya gidersek ikimiz de ölebiliriz.” </span></p><p class="calibre_1"><span class="bold">“En iyisi, yanımdan hiç ayrılma ve elimi bırakma. Denize sürüklenmeni istemiyorum. Hazır mısın?” </span></p><p class="calibre_1"><span class="bold">“Galiba.” </span></p><p class="calibre_1"><span class="bold">Staves paltosunun yakasını kaldırıp, Jennifer’ı fırtınanın altına götürdü. </span></p><p class="calibre_1"><span class="bold">“Kenara çek” dedi Kelso. </span></p><p class="calibre_1"><span class="bold">Mark, Cove End’in yüz metre kadar berisinde, arabayı kaldırımın kenarına çekip durdurdu. Yolun</span>
<span class="bold">karşı tarafında, annesi ile babasının tüm ışıklan sönük evini gördü. Kaçmaya kalksa, fazla</span>
<span class="bold">uzaklaşabileceğini sanmıyordu; Kelso’nun tabancası hâlâ üzerine çevriliydi. “Motor çalışsın, ama</span>
<span class="bold">farları söndür. Haydi, acele et Ryan, yoksa sabrım tükenir ve şu beynine bir kurşun gömerim.” </span></p><p class="calibre_1"><span class="bold">Mark söyleneni yapınca, Kelso, “Şimdi ilerlemeye başla, ama çok yavaş” dedi. </span></p><p class="calibre_1"><span class="bold">Mark Kelso’nun emrine uyup, neredeyse yürüyüş hızıyla ilerlemeye koyuldu, Cove End’e elli metre</span>
<span class="bold">kadar kalınca, Kelso, “Burada dur ve motoru da kapat” dedi. </span></p><p class="calibre_1"><span class="bold">Mark olduğu yerde durup, kontağı kapattı. Bir anlık sessizliğin ardından, fırtınanın kükremesini</span>
<span class="bold">duydular, aynı anda da şiddetli bir sağanak otomobili sarstı. </span></p><p class="calibre_1"><span class="bold">Kelso Cove End’i inceledi. Ev karanlığa gömülmüştü. Saatini kontrol etti. “Erken geldik.” </span></p><p class="calibre_1"><span class="bold">“Bu da ne demek oluyor şimdi?” </span></p><p class="calibre_1"><span class="bold">“Bekleyeceğiz.” </span></p><p class="calibre_1"><span class="bold">“Neyi?” </span></p><p class="calibre_1"><span class="bold">“Sahneye çıkış zamanımızın geldiğini söyleyecek telefonu.” </span></p><p class="calibre_1"><span class="bold">“Hiçbir şey anlamıyorum.” </span></p><p class="calibre_1"><span class="bold">“Anlayacaksın Ryan.” </span></p><div class="mbp_pagebreak" id="calibre_pb_76"></div>
</div></body>
</html>
