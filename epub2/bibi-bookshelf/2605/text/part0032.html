<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">28 </span></span></p><p class="calibre_1"><span class="bold">Peder Angelo Konrad önlerine düştü, yağmur altındaki avluyu birlikte geçtiler. Karanlık kemerlerin</span>
<span class="bold">altına sığına sığma, sondaki kapıya kadar yürüdüler. Şimşek çakıntıları karanlıkları yırtıp geçiyordu;</span>
<span class="bold">odaya girdiklerinde hepsi de iliklerine kadar ıslanmıştı. Konrad cüppesindeki yağmur damlalarını</span>
<span class="bold">silkeledikten sonra, içinde bulundukları odayı aydınlatmak için gemici fenerini kaldırdı. “Korkunç</span>
<span class="bold">bir gece, üstüne üstlük fırtına elektriğimizi ve telefonlarımızı da bozdu. Oturun lütfen.” </span></p><p class="calibre_1"><span class="bold">* İtalyanca: “Anlıyor musunuz?” (ç.n.) </span></p><p class="calibre_1"><span class="bold">* İtalyanca: “Bir dakika.” (ç.n.) </span></p><p class="calibre_1"><span class="bold">Girdikleri oda pişmiş topraktan yıpranmış karo zeminiyle ufacık bir büroydu. Keşiş fenerini çalışma</span>
<span class="bold">masalarından birinin üzerine bırakıp Jennifer’a döndü. “Bir ölüm kalım meselesinden</span>
<span class="bold">bahsetmiştiniz.” </span></p><p class="calibre_1"><span class="bold">“Beş gün önce, Wasenhorn buzulunda bir ceset bulundu. Herhalde duymuşsunuzdur Peder?” </span></p><p class="calibre_1"><span class="bold">Keşiş kafasını salladı. “Bu konudan hiç haberim olmadı. Bu duvarların ötesinde olanlar beni fazla</span>
<span class="bold">ilgilendirmiyor. Bir ceset demiştiniz, değil mi?” </span></p><p class="calibre_1"><span class="bold">“Erkek cesedi. Carabiniereler cesedin iki yıldır buzların içinde olduğu görüşünde.” </span></p><p class="calibre_1"><span class="bold">Keşiş omuz silkti. “Bu bölgelerde böylesi hikâyeleri sık sık duyarız. Buzullara güvenilmez. Dağlara</span>
<span class="bold">tırmanırken kaybolan, cesetleri yıllar sonra, buzlar eridiğinde ortaya çıkan bir sürü insan olduğunu</span>
<span class="bold">duydum.” Konuklarına kaşlarını çatarak baktı. “Kim olduğunuzu sorabilir miyim?” </span></p><p class="calibre_1"><span class="bold">McCaul kendilerini tanıttı, kartvizitini uzattı; Konrad elindeki kartı bir süre inceledi. </span></p><p class="calibre_1"><span class="bold">“Anlayamıyorum. Bir Amerikalı dedektifin bu işle ne ilgisi olabilir ki?” </span></p><p class="calibre_1"><span class="bold">“Bunu daha sonra açıklarız. İşin gerçeği, cesedi bulunan adamın sınırı geçmek için buzula geldiğinde,</span>
<span class="bold">yanında bir suç ortağı bulunabileceğini sanıyoruz. Bu suç ortağının da buraya, manastıra gelmeye</span>
<span class="bold">niyetlenmesi mümkün.” </span></p><p class="calibre_1"><span class="bold">Keşiş kaşlarını çattı. “Neden buraya gelmek istesin?” “0 gece bir kar fırtınası çıktı” diye araya girdi</span>
<span class="bold">Jennifer. “Bana dediklerine göre, hava kötüleştiğinde dağcıların sığınmak için burayı seçmelerine</span>
<span class="bold">sıkça rastlanırmış.” </span></p><p class="calibre_1"><span class="bold">Peder Konrad başını salladı. “Doğru, ama yine de dediklerinize bir anlam veremiyorum.” </span></p><p class="calibre_1"><span class="bold">Jennifer cesette bulunan tren biletlerinden söz etti. “Kurbanın arkadaşı fırtınayı atlatıp, buraya</span>
<span class="bold">sığınmış olabilir.” </span></p><p class="calibre_1"><span class="bold">Keşiş soluğunu boşalttı. “iki yıl önce? Bakın, her şey mümkün, Signorina. Manastırımızın bir sığınak</span>
<span class="bold">olarak bilindiği doğru, ama buraya sığınmak için gelenler kadar, dua edip düşünmeye gelen</span>
<span class="bold">ziyaretçimiz de var.” </span></p><p class="calibre_1"><span class="bold">“Ziyaretçilerinizin kaydını tutar mısınız?” “Si, başrahip defterine kayıt düşer. Ama eğer iki yıl</span>
<span class="bold">öncesini soruyorsanız, o defter başrahibin özel belgeleriyle birlikte bodrumdaki arşivlere kaldırılmış </span></p><p class="calibre_1"><span class="bold">olmalı. Buna rağmen, tek tek gelen her ziyaretçinin kaydının tutulduğuna pek ihtimal vermediğimi de</span>
<span class="bold">söylemem gerek.” Peder Konrad bütün bu sorgulamadan sıkılmıştı. “Bütün bunlarla sözü nereye</span>
<span class="bold">vardırmak istediğinizi sorsam?” </span></p><p class="calibre_1"><span class="bold">“Bizim için kayıtlara bir göz atmanız mümkün mü Peder?” </span></p><p class="calibre_1"><span class="bold">“Şimdi mi?” </span></p><p class="calibre_1"><span class="bold">“Evet, şimdi.” </span></p><p class="calibre_1"><span class="bold">Konrad kulaklarına inanamaz gibiydi. “Signorina, bütün bunların neye yarayacağını hâlâ</span>
<span class="bold">anlayabilmiş değilim, üstelik bütün bu acele neden? Bunu açıklayabilir misiniz?” </span></p><p class="calibre_1"><span class="bold">“Adam öldürülmüş olabilir.” </span></p><p class="calibre_1"><span class="bold">Konrad gözlerini kaldırdı. “Bütün bunlar çok merak uyandırıcı signorina. Ama pek bir şey</span>
<span class="bold">açıklamıyor. Kim tarafından öldürülmüş? Neden öldürülmüş?” </span></p><p class="calibre_1"><span class="bold">“Bizim de öğrenmeye çalıştığımız bu işte. Bir zahmet edip, ziyaretçi kayıtlarına bir göz atmamıza izin</span>
<span class="bold">verseniz, işe yarayabilirdi… ” </span></p><p class="calibre_1"><span class="bold">Peder Konrad kafasını kararlılıkla salladı. “Signorina, zaten geç oldu; hem, inanın bana, böyle bir</span>
<span class="bold">havada bodruma inmek de hiç hoş değil. Sanırım bana boşu boşuna zaman kaybettiriyorsunuz.” </span></p><p class="calibre_1"><span class="bold">“Peder, size bunun bir ölüm kalım meselesi olduğunu söylerken, sizi kandırmak niyetinde değildim. </span></p><p class="calibre_1"><span class="bold">Daha şimdiden bu yüzden birçok insan öldü.” </span></p><p class="calibre_1"><span class="bold">Peder Konrad tümüyle şaşkındı. “Neyin yüzünden?” </span></p><p class="calibre_1"><span class="bold">“Neyin yüzünden olduğunu tam olarak açıklayamayacağım ama şu kadarını söyleyebilirim. Eğer</span>
<span class="bold">polise sizin elinizde soruşturmaları için önemli olabilecek bilgiler olduğunu söylersem manastırınızı</span>
<span class="bold">basar, sizi de bütün gece ayakta tutarlar.” </span></p><p class="calibre_1"><span class="bold">“Bu saçmalık olur” diye kekeledi keşiş. “Biz kendi halinde keşişleriz. Yanlış bir şey yapmadık. Burayı</span>
<span class="bold">neden bassınlar ki?” </span></p><p class="calibre_1"><span class="bold">Jennifer dediğini yaptırmakta kararlı, masanın üzerindeki gemici fenerine uzandı. “Karmaşık bir iş </span></p><p class="calibre_1"><span class="bold">Peder. Hem üstelik size anlatsam, çıldırdığımızı sanırsınız. Ama eğer bize yardım ederseniz, bu</span>
<span class="bold">akşamlık polisle temas etmeyi unutabilirim. Sonra da size buraya neden geldiğimizi anlatmak için</span>
<span class="bold">elimden geleni yaparım.” </span></p><p class="calibre_1"><span class="bold">Jennifer ve McCaul, önlerinde Peder Konrad’la döne kıvrıla granit merdivenden manastırın</span>
<span class="bold">bodrumuna indiler. En önde de onları kapıda ilk karşılayan genç keşiş gidiyor, ellerinde birer uzun</span>
<span class="bold">saplı fener taşıyordu. Konrad’ın surat astığını gören Jennifer keşişi yumuşatmaya çalıştı. “Bana</span>
<span class="bold">manastırınızı anlatır mısınız Peder?” </span></p><p class="calibre_1"><span class="bold">Konrad omuz silkti. “Anlatacak ne var ki, Dikenli Taç‘ta çok azaldığımızın dışında? Başrahip de</span>
<span class="bold">dâhil, dört kişiyiz. Bu gördüğünüz Paulo Birader aramıza katılanların en yenisi. Bu kadar eski ve</span>
<span class="bold">büyük bir manastır için çok azız. Oysa yıllar önce burası oldukça kalabalık bir ziyaret yeriydi, küçük</span>
<span class="bold">kilisemiz de epey ünlüydü.” </span></p><p class="calibre_1"><span class="bold">“Nesiyle ünlüydü?” </span></p><p class="calibre_1"><span class="bold">“Genellikle bodrumuyla. Mahzen doğruca kilisenin altına çıkar.” </span></p><p class="calibre_1"><span class="bold">“Bunda ne özellik var?” </span></p><p class="calibre_1"><span class="bold">“Göreceksiniz.” </span></p><p class="calibre_1"><span class="bold">Merdivenin dibinde üzerinde paslı ama sağlam bir kilidi bulunan, meşeden yapılmış güçlü bir kapıyla</span>
<span class="bold">karşılaştılar. Konrad duvardaki bir çiviye asılı kocaman anahtarı alıp kilide soktu, sertçe itti, kapı</span>
<span class="bold">aralandı. Aralıktan her iki tarafı taş kemerli, neredeyse zifirî karanlık bir odaya inen taş basamaklar</span>
<span class="bold">görünüyordu. </span></p><p class="calibre_1"><span class="bold">“Dikenli Taç Manastırı‘nın ilginç bir tarihçesi vardır” dedi Konrad. “Özellikle de binanın bu tarafı</span>
<span class="bold">gerçekten hayranlık uyandırır ama sizi uyarmak zorundayım: ziyaretçilerimizin çoğu gibi,</span>
<span class="bold">gördükleriniz size de sarsıcı gelebilir. Gösterin Birader Paulo.” </span></p><p class="calibre_1"><span class="bold">Genç keşiş elindeki feneri kaldırınca Jennifer bodrumun aslında bir toplu mezar olduğunu gördü. </span></p><p class="calibre_1"><span class="bold">Her tarafta insan kemikleri vardı: kemerlere ve duvarlara kenetlenmiş kaburgalar, eller, ayaklar,</span>
<span class="bold">kavalkemikleri, femurlar; köşelerde üst üste yığılmış kafatasları. En korkunçları da bazıları uzanmış,</span>
<span class="bold">bazıları oturur gibi, kimileri de çimentoya çakılmış metal kancalardan sarkan iskeletlerdi;</span>
<span class="bold">bazılarında deri parçalan, saçlar ve dişler duruyor, bazılarından giysi kalıntıları sarkıyordu. </span></p><p class="calibre_1"><span class="bold">“Nedir bu?” diye dehşetle sordu McCaul. </span></p><p class="calibre_1"><span class="bold">“Dikenli Taç Manastırı‘nın keşişleri” dedi Peder Konrad. Konuya girdikçe suratının asıklığı</span>
<span class="bold">yumuşuyordu. “Bir de, çağlar boyu buraya gömülmeyi isteyen varlıklı toprak sahipleri ve soylular. </span></p><p class="calibre_1"><span class="bold">Sicilya ve Roma’daki kiliselerden çoğunun katakomplarında aynı manzaraya rastlarsınız. Manastırın</span>
<span class="bold">kurucu pederi Palermo’dan gelirken, bu geleneği yaşatmaya çabalamış.” </span></p><p class="calibre_1"><span class="bold">Jennifer dantelli elbisesinin içinde asılı duran bir genç kızın kalıntılarını görünce ürperdi. Mahzenin</span>
<span class="bold">karanlığı ona bir ölüm uğursuzluğuyla dolu gibi geliyordu. Soluk beyaz mermerden yapılmış, eski bir</span>
<span class="bold">tahtın yanından geçtiler. Sanki menteşeler üzerindeymiş gibi, mahzenin duvarından tuhaf bir açıyla</span>
<span class="bold">çıkıyordu. Tahtın üzerine eski Cistercian cüppesi giydirilmiş çürümüş bir ceset oturtulmuş,</span>
<span class="bold">kukuletasının altından boş göz çukurlarıyla bakıyordu. </span></p><p class="calibre_1"><span class="bold">Peder Konrad, “Peder Boniface” dedi, “XVIII. yüzyıl başlarındaki başrahibimiz. Aziz gibi, inançlı</span>
<span class="bold">biriydi. Aynı zamanda da uzun zamandır unutulmuş sırrın muhafızı.” </span></p><p class="calibre_1"><span class="bold">“Ne sırrı?” diye sordu Jennifer. </span></p><p class="calibre_1"><span class="bold">“Tahtın arkasına bir bakın” dedi Konrad; genç keşiş de fenerleri yaklaştırdı. McCaul ile Jennifer</span>
<span class="bold">köşeli mermerin duvara ağır ve uzun zamandır işletilmedikleri için paslanmış bir çift menteşeyle bağlı</span>
<span class="bold">olduğunu gördüler. Tahtın arkası ile duvar arasındaki yarım metrelik aralıktan uzağa doğru giden</span>
<span class="bold">tünelli bir geçit görünüyordu. </span></p><p class="calibre_1"><span class="bold">“Tüneller Fransızların bölgeyi istilasından, Napolyon döneminden kalma” diye bilgi verdi Konrad. </span></p><p class="calibre_1"><span class="bold">“Manastır saldırıya uğrarsa, kaçış yolu olarak kullanılmak için; en azından, söylenti böyle.” Tahtın</span>
<span class="bold">yanından uzaklaştı. “Tamam, sizi buraya konferans dinlemeye getirmedim.” </span></p><p class="calibre_1"><span class="bold">Yılların etkisiyle beyazlaşmış, ağır bir meşe kapının önünde durdular, Konrad kapının kilidini açtı. </span></p><p class="calibre_1"><span class="bold">Girdikleri taş duvarlı ve kubbeli tavanlı oda oldukça büyüktü. Odanın ortasında bir rahle duruyor,</span>
<span class="bold">çevredeki duvarlar da eski defterler ile günlüklerin, balmumuyla mühürlenmiş parşömen destelerinin</span>
<span class="bold">ağırlığı altında bel vermiş kalın ahşap raflarla kaplı görünüyordu. “Başrahibimiz Peder Leopold. </span></p><p class="calibre_1"><span class="bold">Eski günlükleri burada, kütüphane girintisinde tutuluyor.” </span></p><p class="calibre_1"><span class="bold">Bir tabureye çıktı, birbirine bağlanmış bir dizi günlük bulana dek rafları karıştırdı, sonra</span>
<span class="bold">indirdiklerini rahlenin üzerine yerleştirdi. Cüppesinin altından okuma gözlüklerini çıkarıp, burnuna</span>
<span class="bold">yerleştirdi. “İki yıl önce, demiştiniz değil mi? Hangi ay?” </span></p><p class="calibre_1"><span class="bold">“Nisanın 15’iyle başlayan hafta.” </span></p><p class="calibre_1"><span class="bold">“Tekrar ediyorum, büyük ihtimalle zaman kaybediyoruz” dedi Konrad gergince; ardından da</span>
<span class="bold">günlükleri açıp, sayfaları karıştırmaya koyuldu. </span></p><div class="mbp_pagebreak" id="calibre_pb_31"></div>
</div></body>
</html>
