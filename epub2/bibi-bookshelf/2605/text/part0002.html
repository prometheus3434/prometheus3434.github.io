<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">RiP </span></span></p><p class="calibre_1"><span class="bold">Tam iki yıl önceydi ve annesinin ölümünün, babasının kayboluşunun kâbusunu yeniden yaşamadığı</span>
<span class="bold">tek bir gün bile geçmemişti. Onları yanında istemediği tek bir dakika bile olmamıştı. Annesi ile babası</span>
<span class="bold">onun için her şey demekti. Babası cömert ve iyi kalpli bir adamdı, annesi de bir kızın isteyebileceği</span>
<span class="bold">her şeye sahipti: güzeldi, akıllıydı ve sevgi doluydu. </span></p><p class="calibre_1"><span class="bold">Mezar bakımlıydı; Jennifer da en az haftada bir kez mezara taze çiçek getirmeyi ihmal etmiyordu. </span></p><p class="calibre_1"><span class="bold">ilkbahar güneşinin altında durup, mermer kapağa baktı. Oysa o basit ve beyaz taş öylesine çok şey</span>
<span class="bold">gizliyor, o kadar az şey anlatıyordu ki. Annesi ile babasının geçmişlerinde hiçbir kitabenin asla</span>
<span class="bold">anlatamayacağı kadar çok şey vardı. </span></p><p class="calibre_1"><span class="bold">Jennifer gülleri mezarın üzerine yerleştirdi, sonra geriledi, geçmişin üzerinden geçmesini bekleyip,</span>
<span class="bold">her şeyi hatırladı… </span></p><p class="calibre_1"><span class="bold">Jennifer hayatının ilk yıllarında babasını pek göremedi. Babası sürekli olarak seyahatteydi, iş için</span>
<span class="bold">yurtdışındaydı: Paris, Londra, Zürich, Roma ya da adını bile duymadığı egzotik kentlerde, değişik</span>
<span class="bold">ülkelerde. Jennifer babasını çok özlüyordu. </span></p><p class="calibre_1"><span class="bold">Paul March yatırım bankacısıydı, koyu renk gözlü, sevecen bakışlı, uzun boylu ve zayıf, yakışıklı bir</span>
<span class="bold">adam. Jennifer babasının güçlü kollarının onu kucaklayıp kaldırmasını, elini şöyle bir tuttuğunda ya</span>
<span class="bold">da yüzüne bakıp gülümsediğinde hissettiği o güven duygusunu seviyordu. Babasının kokusuna,</span>
<span class="bold">deodorant ile sabun kokusuna kansan, daha sonra bir erkeğin kokusu olduğunu öğreneceği o kokuya</span>
<span class="bold">bayılıyordu. </span></p><p class="calibre_1"><span class="bold">Jennifer on ikisindeyken, babası New York’ta Prime International Securities adlı küçük bir özel</span>
<span class="bold">yatırım bankasına geçti. Her zamanki hırsıyla, meslek hayatını da bir basan öyküsü yapmakta</span>
<span class="bold">kararlıydı. işi gereği uzun saatler çalışmak, sürekli yolculukta olmak zorunda kaldığından da biricik</span>
<span class="bold">kızına, gittiği her ilginç ve harika yerden bir kartpostal göndermeyi unutmazdı. </span></p><p class="calibre_1"><span class="bold">“Burası Paris, Jennifer. Nasıl, güzel değil mi?” </span></p><p class="calibre_1"><span class="bold">“Dün akşam, Trevi Çeşmesi’nin karşısında yemekteydim. Roma çok güzel bir şehir. Yarın isviçre’ye</span>
<span class="bold">uçup sana oradan da kart atacağım.” </span></p><p class="calibre_1"><span class="bold">“Sana Londra’dan aldığım hediyeye bayılacaksın, biriciğim benim.” </span></p><p class="calibre_1"><span class="bold">Annesiyle birlikte okuduktan sonra, Jennifer babasının gönderdiği bu kartpostalları paha biçilmez</span>
<span class="bold">bir hazineymiş gibi saklardı. Kartları mukavvadan yapılmış eski ve yıpranmış bir ayakkabı</span>
<span class="bold">kutusunda biriktirirdi; üzerlerindeki yazılar babasının evde bulunmadığı günleri, haftaları telafi</span>
<span class="bold">etmese de, o resimli basit kartların üzerindeki kelimelerden babasının yanı başında olduğunu</span>
<span class="bold">düşünür, bu güven duygusu, adamın yokluğunu bir nebze de olsa unuttururdu. </span></p><p class="calibre_1"><span class="bold">Jennifer küçücük bir çocukken bazen babasının çalışma odasına dalar, kendini orada babasına daha</span>
<span class="bold">yakın hissettiğinden onun koltuğuna tırmanır otururdu. Elinde babasına ait bir şey, bir kazak, bir</span>
<span class="bold">gömlek ya da bir terlik teki gezdirerek saatler boyunca orada kalır, o renkli ve egzotik kartları</span>
<span class="bold">karıştırırken, babasının dönüşünü özlemle beklerdi. Sonunda beklenen gün gelir, evin yanındaki</span>
<span class="bold">garaj yolunda birden babasını görüverirdi. Babası neşe içinde, Jennifer’ın koşarak gelmesini</span>
<span class="bold">beklerken, kollarını açardı. Her seferinde kızına hediyeler getirirdi: İsviçre’den çikolata, Fransa’dan</span>
<span class="bold">bez bebek, İtalya’dan renkli tahtadan yapılmış bir kukla. Oysa Jennifer’ın babasının kollarındayken</span>
<span class="bold">yaşadığı sıcak güven duygusu bütün o armağanlardan daha değerliydi. </span></p><p class="calibre_1"><span class="bold">Paul March’ın başarılan büyüdükçe, ailece Long Beach’e, rıhtımı olan bir malikânenin ortasında</span>
<span class="bold">elden geçirilmiş harika bir ahşap eve taşındılar. Çok zenginleşmiş olmalarına, Jennifer’ın</span>
<span class="bold">çocukluğunun rahat geçmesine rağmen, anne ve babasının hayatı basitti. Jennifer doğduğunda bir</span>
<span class="bold">hukuk şirketinde sekreter olarak çalışan annesi, kızıyla meşgul olabilmek için işini bırakmıştı. </span></p><p class="calibre_1"><span class="bold">Jennifer annesini çok seviyordu. Çıkık elmacıkkemikleri ve yumuşak san saçlarıyla çok güzel bir yüzü</span>
<span class="bold">vardı. Sıcak, düşünceli ve heyecanlı bir insan olarak anneliğe çabuk alışmış, kocasıyla birlikte kızı için</span>
<span class="bold">hiçbir fedakârlıktan kaçınmamıştı. </span></p><p class="calibre_1"><span class="bold">Jennifer annesinin yaptığı ve onu daha da fazla sevmesine neden olan küçük şeyleri hiç unutamadı. </span></p><p class="calibre_1"><span class="bold">Tıpkı her yağmur yağdığında kurabiye pişirme alışkanlığı gibi. Ve arada bir, gelip onu okuldan</span>
<span class="bold">alması, ardından da o tadına doyum olmaz gezilere çıkarması: örneğin önce Manhattan’daki Doğa</span>
<span class="bold">Tarihi Müzesi’ne gitmeleri, ardından da Central Park’ta tekerlekli paten yapmaları. Daha sonraları,</span>
<span class="bold">Jennifer çocukluğun ve gençliğin çeşitli sorunlarıyla karşı karşıya kaldığında, annesinin sevgisi onun</span>
<span class="bold">için hep güven kaynağı olacaktı. Annesini derinden sevmesine rağmen, Jennifer kendini babasına</span>
<span class="bold">daha yakın hissediyordu. Belki de sık sık uzaklarda olduğundan, gizemli bir yanı vardı; bu gizem de</span>
<span class="bold">kızının ona daha düşkün olmasına yol açıyordu. </span></p><p class="calibre_1"><span class="bold">Sürekli olarak evden uzak olmasına rağmen, Paul March eşi ve kızıyla vakit geçirmek üzere dolu</span>
<span class="bold">programından fedakârlık yapmaktan da geri kalmıyordu. Bazen Jennifer’ın annesi de kocasının bir</span>
<span class="bold">yurtdışı seyahatine katılınca Jennifer da bir dadıya emanet edilirdi, sonra da bunu telafi etmek için</span>
<span class="bold">birlikte uzun yaz tatillerine çıkarlardı. Amerika içinde ve Meksika’da seyahatler yaptılar, hatta</span>
<span class="bold">Avrupa’ya bile gidip, Jennifer’a babasının gönderdiği kartpostallardaki harika yerleri gösterdiler:</span>
<span class="bold">Roma, Zürich, Londra, Paris. </span></p><p class="calibre_1"><span class="bold">Bir yaz sabahı, annesi ve babasıyla birlikte Paris’in kaldırım taşı döşeli sokaklarında yürümelerini, o</span>
<span class="bold">harika kentin kulak çınlatıcı seslerini, manzaralarını ve kokularını hep hatırlayacaktı; akşamüstü ise</span>
<span class="bold">Seine Nehri üzerinde bir tekne gezintisi yaptıktan ve harika bir şatonun parkını dolaştıktan sonra,</span>
<span class="bold">otele dönmüşler, yorgunluktan bitkin düşen Jennifer da babasının kucağında uyuyakalmıştı. </span></p><p class="calibre_1"><span class="bold">Çocukluğundan aklında kalan en büyük keyif annesi ile babasının yanında uyumak, kendini sıcak ve</span>
<span class="bold">rahat, sevilir ve istenir hissetmekti. </span></p><p class="calibre_1"><span class="bold">On üçüne gelip de, kardeşi Robert doğunca, artık ailenin tek çekim merkezi olmadığı düşüncesine</span>
<span class="bold">alışması gerekti. Jennifer fazla üzülmedi; kafasının tepesinde bir tutam kıvırcık ve san saçı olan</span>
<span class="bold">Bobby sürekli olarak gülümseyip keyifli sesler çıkaran, ablasının onu kucağına alıp oynamasından</span>
<span class="bold">çok hoşlanan iyi huylu bir bebekti. Jennifer’ın dayanmak zorunda kaldığı tek güvensizlik, babasının</span>
<span class="bold">Bobby’yi kucağına alıp, tıpkı bir zamanlar kızını tuttuğu gibi, kollarında taşıdığı anlardı. Bobby’ye</span>
<span class="bold">bayılıyor görünmesi, Jennifer’ın yoğun bir kıskançlık duymasına neden oldu; ta ki annesi küçük</span>
<span class="bold">kardeşinin bunca yıllık ikinci çocuk isteğinden sonra gelen mucizevî bir bebek olduğunu, her babanın</span>
<span class="bold">bir oğul istediğini, ancak bunun babasının Jennifer’ı daha az sevdiği anlamına gelmediğini açıklayana</span>
<span class="bold">kadar. Babasının sevgisinden bir bölümünü sonsuza dek yitirdiğini hissediyor olmasına rağmen,</span>
<span class="bold">katlanmak zorunda kaldığı bir şeydi bu. </span></p><p class="calibre_1"><span class="bold">Oysa büyüdükçe, aile içinde son derecede önemli başka bir eksiklik olduğunun bilincine varacaktı. </span></p><p class="calibre_1"><span class="bold">Zamanla, babasının geçmişiyle ilgili herhangi bir aile fotoğrafı olmadığını fark etti. Annesinin arada</span>
<span class="bold">bir ziyarete gelen yakınları, teyzeleri, amcaları, kuzenleri vardı ama babasının tek bir akrabası yoktu. </span></p><p class="calibre_1"><span class="bold">Üstelik babası, tıpkı işinden bahsetmekten fazla hoşlanmadığı gibi, akrabaları hakkında da hiç</span>
<span class="bold">konuşmazdı. Sanki geçmişi olmayan bir adamdı. </span></p><p class="calibre_1"><span class="bold">Oysa Jennifer babasının bir geçmişe sahip olduğunu öğrenecek, bu bilgiye korkunç bir sır sayesinde</span>
<span class="bold">ulaşacaktı. </span></p><p class="calibre_1"><span class="bold">Tavan arasında sandığı bulduğu gün, babası yine bir iş seyahati için Avrupa’daydı. Jennifer on</span>
<span class="bold">dördüne gelmiş, oldukça çekici bir kadın olacağının işaretlerini vermeye başlamıştı; bacakları daha</span>
<span class="bold">şimdiden uzamış, dişlerindeki teller ve değişime uğrayan vücudu kendini çirkin görmesine, aynaya</span>
<span class="bold">bakıp kendinden nefret etmesine neden olmasına rağmen, bazı olumlu değişiklikler de hissetmişti. </span></p><p class="calibre_1"><span class="bold">O gün için önemli bir işi olan annesi, Jennifer’ı evde yalnız bırakmıştı. Jennifer’ın canı sıkıldı,</span>
<span class="bold">genellikle pek ender uğradığı tavan arasına çıkmaya karar verdi. Bir köşede, eski moda ve büyük bir</span>
<span class="bold">ahşap sandık vardı. Üzerinde kocaman bir kilit görünüyordu ama Jennifer babasının çalışma</span>
<span class="bold">odasındaki anahtar destesini hatırladı. Sandığın içinde neler olduğunu merak ederek, aşağıya,</span>
<span class="bold">babasının çalışma odasına gidip, anahtar destesini buldu. Anahtarlardan biri kilide uydu. Sandığı</span>
<span class="bold">açtığında, içinde kâğıt dolu bir dosyayla karşılaştı. </span></p><p class="calibre_1"><span class="bold">Önce, bu kâğıtların babasının eski iş belgeleri olduğunu sandı, oysa dosyayı biraz daha karıştırınca,</span>
<span class="bold">elindekilerin tümüyle farklı bir şeyler olduğunu anladı. Yıllar sonra bunların adlî ifade kopyalan, tek</span>
<span class="bold">bir insanın kurbanlarının polise verdikleri ifadeler olduğunu anlayacaktı. </span></p><p class="calibre_1"><span class="bold">“Joseph Delgado hayatımı mahvetti… Oğlumu katletti…” </span></p><p class="calibre_1"><span class="bold">“Joseph Delgado şirketimi çaldı… O, affedilmeyecek bir hırsızdır…’” </span></p><p class="calibre_1"><span class="bold">“Joseph Delgado cinayetleri nedeniyle idamı hak etmiş bir katildir…” </span></p><p class="calibre_1"><span class="bold">“Joseph Delgado hayatının sonuna kadar parmaklıklar arkasına kapatılması gerekli, tehlikeli bir</span>
<span class="bold">gençtir… ” </span></p><p class="calibre_1"><span class="bold">Hepsi ifade sayfalarıydı. </span></p><p class="calibre_1"><span class="bold">Peki, Joseph Delgado kimdi? </span></p><p class="calibre_1"><span class="bold">Sandıktaki kâğıtların arasında, cinayet mahalli fotoğrafına benzer, siyah-beyaz bir resim vardı. Leş </span></p><p class="calibre_1"><span class="bold">gibi bir aralıkta öldürülmüş, göğsünde saplanmış bir bıçak olan, yüzü ölümle kasılmış bir adamın</span>
<span class="bold">korkunç fotoğrafı. Öylesine dehşet verici bir resimdi ki, Jennifer daha fazla bakamadı. </span></p><p class="calibre_1"><span class="bold">Sandığı kapatmak üzereyken, kâğıtlar arasında başka bir fotoğraf daha gördü. Fotoğrafı alıp</span>
<span class="bold">bakınca, şaşkınlıktan ağzı açık kaldı. Üzerinde cezaevi giysisi olan, koyu renk saçlı bir adamın</span>
<span class="bold">resmiydi elindeki. Biri tükenmezkalemle fotoğrafın altına bir isim yazmıştı: Joseph Delgado. </span></p><p class="calibre_1"><span class="bold">Fotoğraftaki yüz insanı allak bullak edecek kadar tanıdıktı. </span></p><p class="calibre_1"><span class="bold">Babasının yüzü. </span><a href="http://www.cizgiliforum.com"><span class="bold"><span class="calibre_2"><span class="underline"> www.cizgiliforum.com mehmetalpe</span></span></span></a><span class="bold">r</span>
<span class="bold">Buldukları, Jennifer’ı dehşete düşürdü. Delgado’nun kötü bir adam olduğu apaçıktı. Oysa babası</span>
<span class="bold">kötü biri değildi. Ne yapacağını bilemez haldeydi. Babası iş seyahatinden döndüğü gün, gidip sordu: </span></p><p class="calibre_1"><span class="bold">“Joseph Delgado kim?” </span></p><p class="calibre_1"><span class="bold">Paul March’ın yüzü birden bembeyaz oldu. “O… O adı sen nereden biliyorsun?” </span></p><p class="calibre_1"><span class="bold">Jennifer tavan arasındaki sandığı açtığını itiraf etti. “Fo… Fotoğraftaki adam sana benziyordu baba.” </span></p><p class="calibre_1"><span class="bold">Babasını ilk kez kızgın görüyordu, üstelik gözlerinde tuhaf, ürkütücü bir bakış vardı. Jennifer’ın</span>
<span class="bold">yüzünü tokatladı. Şoktan öylesine sersemlemişti ki, tepki göstermekte gecikti; daha çığlık atmaya</span>
<span class="bold">fırsat bile bulamadan, babası odadan çıkıp gitmişti bile. Sonra ağladı, vücudu hıçkırıklarla sarsıldı ve</span>
<span class="bold">annesinin gelip kızını sakinleştirmesi gerekti. “Neden… Babam neden böylesine öfkelendi anne? Bana</span>
<span class="bold">neden vurdu?” </span></p><p class="calibre_1"><span class="bold">“Babanın eşyasını karıştırmakla yanlış yaptın Jennifer” dedi annesi sakince. “Bir daha babanın</span>
<span class="bold">geçmişini asla merak etmemelisin.” </span></p><p class="calibre_1"><span class="bold">“Ama ben sadece…” 11 Asla, Jennifer.” </span></p><p class="calibre_1"><span class="bold">Jennifer’ın tekrar tavan arasına çıkıp, babasının geçmişini merak etmesi için yıllar geçmesi gerekti. </span></p><p class="calibre_1"><span class="bold">Üstelik bu tamamen bir rastlantı sonucunda oldu ama karşılaşacağı gerçek çok daha sarsıcı olacaktı. </span></p><p class="calibre_1"><span class="bold">O dönemde, yirmilerinde yetişkin bir kadındı. Sanat konusunda üniversite diploması aldıktan ve</span>
<span class="bold">Manhattan’daki bir sanat galerisinde dolu dolu çalışarak iki yıl geçirdikten sonra, yirmi dört</span>
<span class="bold">yaşındayken sonunda hukuk okumaya karar vermişti. New York Üniversitesinden bir burs kazandı,</span>
<span class="bold">bunalıncaya kadar çok çalışmak zorunda kalmasına rağmen, hukukçu olmaya karar vermesinin</span>
<span class="bold">babasını gururlandırdığını hissediyordu. </span></p><p class="calibre_1"><span class="bold">Babası Prime’dan ayrılmamış, giderek daha da varlıklı olmuştu. Daha bir yıl önce, şirket yabancı bir</span>
<span class="bold">yatırımcı tarafından satın alınınca, babası da en önemli müşterilerden sorumlu başkan yardımcılığı</span>
<span class="bold">görevine terfi etmişti. Şimdiye dek hiç kazanmadığı kadar çok kazanıyor, daha çok sorumluluk</span>
<span class="bold">üstleniyordu ama mesafeli ve gergindi, kendinden memnun değildi; Jennifer bütün bunların nedenini</span>
<span class="bold">anlayamıyordu. </span></p><p class="calibre_1"><span class="bold">Bir gün, babasının bürosunun önünden geçti. Büronun tavandan yere açılan pencereleri bahçeye ve</span>
<span class="bold">taraçaya bakıyor, onların da ötesinde deniz ve babasının Bobby’yi sık sık yürüyüşe çıkardığı rıhtım</span>
<span class="bold">görülüyordu. Yaz gelince ikisi birlikte saatlerce iskelede oturur, güneş batana dek çene çalıp, balık</span>
<span class="bold">tutarlardı. Oysa o gün babasını taraçada en sevdiği koltukta oturmuş ve yüzünü iki elinin arasına</span>
<span class="bold">gömmüş olarak bulmuştu. Kafasını kaldırdığında, boş gözlerle denize baktı; Jennifer babasını hiç</span>
<span class="bold">bugünkü kadar derinden sarsılmış, yüzünü hiç böylesine bir korku maskesi gibi görmediğini</span>
<span class="bold">düşündü. </span></p><p class="calibre_1"><span class="bold">Çalışma odasından geçip, babasının yanına doğru yürürken, elma ağacından yapılmış çalışma</span>
<span class="bold">masasının üzerinde, gri renkli metal bir kutu gördü. Kutunun kapağı açıktı, içinin boş olmasına</span>
<span class="bold">rağmen, hemen yanında kâğıtları sarı bir bloknot ve siyah plastikten bir disket vardı. Bir an</span>
<span class="bold">durakladı, not defterinin üzerindeki “Örümcek Ağı” kelimelerine, onların altında da babasının el</span>
<span class="bold">yazısıyla yazılmış, okunaksız cümlelere bir göz attı. </span></p><p class="calibre_1"><span class="bold">Babası birden onun farkına vardı, hızla koltuğundan kalkıp, çalışma odasına daldı. “Yoksa</span>
<span class="bold">kâğıtlarımı mı okuyordun, Jennifer?” </span></p><p class="calibre_1"><span class="bold">“Hayır, ben… Ben sadece gelip, nasıl olduğunu soracaktım baba.” </span></p><p class="calibre_1"><span class="bold">Babası bloknot ile disketi alıp, metal kutunun içine yerleştirdi. Sesi alışılmamış biçimde sertti. </span></p><p class="calibre_1"><span class="bold">“Bunlar seni ilgilendirmeyen özel belgeler.” </span></p><p class="calibre_1"><span class="bold">“Ama ben sadece…” </span></p><p class="calibre_1"><span class="bold">“Bir daha bunu asla yapma ve burnunu seni ilgilendirmeyen işlere sakın sokma.” </span></p><p class="calibre_1"><span class="bold">Cüzdanından gümüş bir anahtar çıkarıp, kutuyu kilitledi. Yüzü öfkeden, Jennifer’ın on dört</span>
<span class="bold">yaşındayken tavan arasındaki fotoğrafı sorduğu günkü gibi, kıpkırmızıydı. Oysa şimdi yetişkin bir</span>
<span class="bold">insandı ama babası ona hâlâ çocuk muamelesi yapıyordu. Bunu kabullenemedi. “Her… Her şey</span>
<span class="bold">yolunda mı baba? Rahatsız görünüyorsun.” </span></p><p class="calibre_1"><span class="bold">Babası gümüş anahtarı yeniden cüzdanına yerleştirip, Jennifer’ı kapıya götürdü. “Senin için bir</span>
<span class="bold">sakıncası yoksa biraz kafamı dinlemek istiyorum. Yapacak dünya kadar işim var.” </span></p><p class="calibre_1"><span class="bold">“Baba, ben sadece…” </span></p><p class="calibre_1"><span class="bold">“Bunu başka zaman konuşuruz. Şimdi lütfen git Jennifer.” Babası onu çalışma odasından çıkarırken,</span>
<span class="bold">kapıyı arkasından kilitlemeden önceki son sözleri “Ve sakın bir daha seni ilgilendirmeyen konulara</span>
<span class="bold">burnunu sokma” oldu. </span></p><p class="calibre_1"><span class="bold">“Ama ben gerçekten…” </span></p><p class="calibre_1"><span class="bold">“Burnunu sokma, Jennifer.” </span></p><p class="calibre_1"><span class="bold">Bir daha burnunu sokamayacaktı. Bir ay sonra annesi vahşice öldürülmüş, babası kaybolmuştu. </span></p><p class="calibre_1"><span class="bold">O geceyi hep hatırlayacaktı. Babasının iş için İsviçre’ye uçtuğu o gün, annesi hafta sonunu yanında</span>
<span class="bold">geçirmesini önermiş, Jennifer de memnunlukla kabul etmişti. Jennifer’ın hafta arasında</span>
<span class="bold">Manhattan’da başka bir hukuk öğrencisi kızla paylaştığı tek odalı minik daire gerçekten iç karartıcı</span>
<span class="bold">ve sıkışıktı; dahası, kendi odasında uyumanın ve annesinin aşçılığının keyfini çıkarmanın zevkini</span>
<span class="bold">reddedemezdi. </span></p><p class="calibre_1"><span class="bold">Ancak o gece, akşam yemeğinden sonra uyumak için odasına çıktığında, pencerenin öte yanında</span>
<span class="bold">zincirlerinden boşanmış korkunç bir fırtına, camlarda çakan şimşekler, eve saldıran vahşi bir rüzgâr,</span>
<span class="bold">sel gibi inen bir yağmur vardı. Onu uyandıran, gürültüydü kuşkusuz, ancak gözlerini açtığında dehşet</span>
<span class="bold">içinde ve birden, fırtınanın korkunç gürültüsünün yanı sıra bir başka gürültü duyduğunu düşündü:</span>
<span class="bold">evde birinin varlığının. </span></p><p class="calibre_1"><span class="bold">Jennifer tedirgin olup, başucu masasındaki ışığı yakmak istedi. Lamba yanmadı. Fırtınadan elektrik</span>
<span class="bold">hatlarının zarar gördüğünü düşündü. Yatağından kalktı, bornozunu giyip, odasının kapısını açtı. </span></p><p class="calibre_1"><span class="bold">Annesi ile babasının odası koridorun uçundaydı, hemen yanlarında da Bobby’ninki. Koridora çıktığı</span>
<span class="bold">anda hissettiği dondurucu havadan ürperdi. Merdiven başındaki düğmeleri denedi. Yine elektrik</span>
<span class="bold">yoktu. Sahanlığın ucundaki pencerenin açık olduğunu, perdelerin şiddetli rüzgârın etkisiyle havalanıp</span>
<span class="bold">indiklerini gördü. Pencere genellikle kapalı olanlardandı. “Pencereyi rüzgâr açmış olmalı” diye</span>
<span class="bold">düşündü. Jennifer camı kapatmaya gittiğinde güçlü bir hava akımı onu neredeyse yere savuracaktı. </span></p><p class="calibre_1"><span class="bold">Sonunda, camı kapatmayı başardığında, koridordaki ışıklar bir an titreşti, sonra söndü. Jennifer</span>
<span class="bold">korkuyla seslendi: “Anne!” </span></p><p class="calibre_1"><span class="bold">Cevap gelmedi. Annesi ile babasının odalarının kapısını açıp, içeriye girdi. Oda sessizdi ve Jennifer</span>
<span class="bold">büyük bir dehşete kapıldı. Annesi neden cevap vermiyordu? Tavandaki lamba bir ya da iki saniye</span>
<span class="bold">boyunca yanıp söndü, ardından da yağmurun kırbaçladığı pencerenin ötesinde bir şimşek çaktı. Mavi</span>
<span class="bold">elektrik ışığının aydınlığında, odanın altüst olduğunu gördü. Çekmeceler yerlere boşaltılmış, elbiseler</span>
<span class="bold">sağa sola fırlatılmıştı. Beyaz halıda ve duvarlarda kan lekeleri vardı. </span></p><p class="calibre_1"><span class="bold">Dehşetle donup kaldı. Yeni bir şimşek odayı aydınlatırken, patlayan gök gürültüsü Jennifer’ı olduğu</span>
<span class="bold">yerde sıçrattı; cesetleri de o anda gördü. Annesi yatağın üzerine uzanmıştı, göğsünde korkunç yaralar,</span>
<span class="bold">çarşaflarda da korkunç lekeler. Bobby yatağın kenarında, kıvrılmış vücuduyla yerde yatıyor,</span>
<span class="bold">boynundaki kurşun yarasından kan sızıyordu. </span></p><p class="calibre_1"><span class="bold">Jennifer çok kısa bir an korkunç bir kâbus gördüğünü sandı ama gözlerini kırpıştırıp önündeki</span>
<span class="bold">korkunç sahneye yeniden bakınca, düşte olmadığını anladı. </span></p><p class="calibre_1"><span class="bold">Haykırmak üzereyken, bir el ağzını kapadı… </span></p><p class="calibre_1"><span class="bold">Ağzını kapatan bir erkekti, üstelik son derecede güçlü biri. Jennifer dehşet içinde debelenirken, adam</span>
<span class="bold">onu sahanlıktan sürükleyerek odasına götürdü. Genç kız direnmeye çalışınca da adam suratına bir</span>
<span class="bold">yumruk patlattı, yere devrilmesini fırsat bilip ağzına bir tıkaç bağlayıverdi. Jennifer başucu</span>
<span class="bold">lambasının gidip gelen ışığında adamın yüzüne baktı. </span></p><p class="calibre_1"><span class="bold">Adamın yüzü yoktu. Kafasında, yarıklarından kötülük, acımasızlık dolu gözleri ile ağzının göründüğü</span>
<span class="bold">siyah bir kayak maskesiyle, gerçekten ürkütücü biriydi. Bir elinde, üzeri kanlı bir kasap bıçağı</span>
<span class="bold">tutuyordu. “Sakin dur orospu” dedi kısık sesle. “Sakin durursan, canın acımaz.” </span></p><p class="calibre_1"><span class="bold">Adam bıçağı başucu masasının üzerine bıraktı. Jennifer adamın kemerine takılmış tabancayı gördü. </span></p><p class="calibre_1"><span class="bold">Korkuyla kasılırken tıkaca rağmen bağırmaya çalıştı, bornozu karnının üzerinde toplandı. Birden,</span>
<span class="bold">teninin üzerinde bir el hissetti. “Sakin ol, yoksa gırtlağını keserim.” </span></p><p class="calibre_1"><span class="bold">Jennifer donmuş gibiydi, adam bacaklarını açması için zorlarken hıçkırıklara boğuldu. Hayatında hiç</span>
<span class="bold">duyumsamadığı bir korkuya kapılmıştı, kıpırdamaya bile cesaret edemiyordu. Dışarıda fırtına</span>
<span class="bold">ortalığı kasıp kavururken, başucu lambası yine yanıp söndü, Jennifer masanın üzerindeki kanlı</span>
<span class="bold">bıçağa baktı, annesinin kanını görmek onu çılgına döndürmüştü. Bütün gücünü toplayarak bıçağa</span>
<span class="bold">doğru uzandı ve alıp adamın ensesine sapladı. </span></p><p class="calibre_1"><span class="bold">Adam olduğu yerde sıçradı, maskenin ardındaki gözlerini çılgınca açtı, ardından da eliyle bıçağı çekip</span>
<span class="bold">çıkardı. Jennifer adamı itme fırsatını kaçırmadı, yataktan fırlayıp, oda kapısına koştu. </span></p><p class="calibre_1"><span class="bold">Merdivenlerden aşağı, ana kapıdan dışarıya, fırtınanın gözüne doğru koşarken, ağzındaki tıkacı</span>
<span class="bold">kopardı. Yağmur vücudunu kırbaçlıyor, gök ışıklarla patlıyordu; genç kadın soluk soluğa koşarken</span>
<span class="bold">hıçkırıklarını tutamıyordu. </span></p><p class="calibre_1"><span class="bold">“Ah Tanrım… Ah Tanrım, bana yardım et!” </span></p><p class="calibre_1"><span class="bold">En yakın komşunun evi sokağın karşısında, altmış yetmiş metre ötedeydi. Bardaktan boşanırcasına</span>
<span class="bold">yağan yağmurun altında, beyaz kapıyı belli belirsiz görebiliyordu. Arkasına dönüp, maskeli adamın</span>
<span class="bold">bir elinde bıçağı, diğeriyle yarasını tutarak peşinden geldiğini görünce, yüreği duracak gibi oldu. </span></p><p class="calibre_1"><span class="bold">“Ah Tanrım… Hayır!” </span></p><p class="calibre_1"><span class="bold">Kapıya kırk metre. </span></p><div class="mbp_pagebreak" id="calibre_pb_1"></div>
</div></body>
</html>
