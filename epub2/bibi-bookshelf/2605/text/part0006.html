<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">a1A </span></span></p><p class="calibre_1"><span class="bold">Gözleri içinde bulunduğu loşluğa alışır alışmaz, McCaul burasının bir hayli aydınlık olduğunu fark</span>
<span class="bold">etti. Yoğun mavi buzdan duvarlar birer ayna vazifesi görüyor, gökyüzünden gelen ışığı parlak</span>
<span class="bold">yamalar gibi yansıtıyordu. Şurada burada karanlık cepler vardı ama sanki içinde bulunduğu boşluk</span>
<span class="bold">her iki tarafında da girintiler ve çıkıntılarla uzanıp gidiyor gibiydi. </span></p><p class="calibre_1"><span class="bold">Bacaklarını çalıştırdı, ayaklarını buzdan duvara dayamaya hazırlanırken, gözü hemen karşısındaki</span>
<span class="bold">duvardaki koyu renkli bir cisme takıldı. Cisim epeyce bulanık gözüktüğünden, ne olduğunu</span>
<span class="bold">çıkaramadı ama sanki buza gömülmüş dikdörtgen bir şeye benziyordu. </span></p><p class="calibre_1"><span class="bold">McCaul merakla, biraz yaklaşmaya çalıştı. Tek belirleyebildiği, koyu renkte bir biçimdi. Sırt</span>
<span class="bold">çantasından, dağcılık kazmasını çıkardı. Gördüğü şey buzun pek derinine gömülmemişti. Donmuş su</span>
<span class="bold">parçalarını kopararak, buzu kırmaya girişti. Kazmanın ucu yumuşakça bir şeye değdi. Son buz</span>
<span class="bold">katmanlarını da kırıp attığında, donmuş parmaklan bezden bir sırt çantasına dokundu. Böyle bir</span>
<span class="bold">yangın dibinde sırt çantasının ne işi olabilirdi? Oldukça iyi durumda görünen çantanın arka tarafı</span>
<span class="bold">buza yapışmış gibiydi. McCaul çantanın bezini sıkıca kavradı, birkaç kez kuvvetle asıldı, sırt çantası</span>
<span class="bold">çekilip koparılan seloteyp sesi çıkararak buzdan kurtuldu. </span></p><p class="calibre_1"><span class="bold">Tanrım, çanta bir hayli ağırdı. </span></p><p class="calibre_1"><span class="bold">Sırt çantasını unut, Chuck. Bırak şunu da buradan bir an önce tüymeye bak. </span></p><p class="calibre_1"><span class="bold">Kemikleri hâlâ sızlıyor, bacakları titremeyi sürdürüyordu. Tepeye kadar epeyce güç bir tırmanış </span></p><p class="calibre_1"><span class="bold">olacaktı. Sırtını yeniden duvara dayadı, sırtındaki çanta belkemiğinin baskısını azaltıyordu, ardından</span>
<span class="bold">bir bacağını kaldırarak ayağındaki kramponları buza sağlamca yerleştirdi, sonra öteki bacağını,</span>
<span class="bold">ardından da kendini dengeledi. Yavaş yavaş, acılar içinde tırmanmaya başladı. Daha henüz iki metre</span>
<span class="bold">tırmanmıştı ki, hayatının en büyük korkularından birini yaşadı. Dondu, soluğu gırtlağında tıkanıp</span>
<span class="bold">kaldı, şaşkınlıktan neredeyse düşmek üzereyken bacaklarını kasıp duvara yapıştı. </span></p><p class="calibre_1"><span class="bold">Aman Tanrım! </span></p><p class="calibre_1"><span class="bold">Dehşet içinde, karşısındaki duvara baktı. </span></p><p class="calibre_1"><span class="bold">Buzun içine hapsedilmiş adamın yüzü, hortlağımsı bir bakışla, onu izliyordu. </span></p><div class="mbp_pagebreak" id="calibre_pb_5"></div>
</div></body>
</html>
