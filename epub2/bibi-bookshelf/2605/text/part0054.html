<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">Brig </span></span></p><p class="calibre_1"><span class="bold">Otelin restoranı tıklım tıklım doluydu. Garson önlerine düşüp, bir köşe masasına götürdü. Jennifer</span>
<span class="bold">açlıktan ölecek gibiydi. Taze Brötchen ekmekçiklerden, peynir, salam ve dumanı tüten kahveden</span>
<span class="bold">oluşan zengin bir kahvaltı ettiler. </span></p><p class="calibre_1"><span class="bold">“Bilinmeyen numaralara telefon ettim, Amerikalı bir turist olduğumu, Brig yakınlarında yaşayan</span>
<span class="bold">ama rehberde numarasını bulamadığım bir akrabamı aradığımı söyledim. Kadın, önadları ‘H’yle</span>
<span class="bold">başlayan ve numaraları rehberde olmayan iki Vogel buldu.” Jennifer defterine bir göz attı. “Biri,</span>
<span class="bold">buradan beş kilometre kadar ötede, Murnau diye bir köyde oturuyor. Aynı köyün hemen yakınında</span>
<span class="bold">bir Vogel daha var.” </span></p><p class="calibre_1"><span class="bold">“Adresleri ile telefon numaralarını da verdi mi?” </span></p><p class="calibre_1"><span class="bold">“Hayır, veremeyeceğini söyledi. Rehberde olmayan numaralan açıklamak yasaya aykırıymış. Yine de</span>
<span class="bold">Murnau’da belediyeye gitmemizi önerdi.” </span></p><p class="calibre_1"><span class="bold">“Nedenmiş?” </span></p><p class="calibre_1"><span class="bold">“Onlarda o köyde yaşayan herkesin adresi ve telefon numarası bulunurmuş.” </span></p><p class="calibre_1"><span class="bold">McCaul heyecanla kahvesini bitirdi. “Gidip bir araba kiralayalım, sonra da şu Murnau’yu bulalım.” </span></p><p class="calibre_1"><span class="bold">Mark saat altıyı çeyrek geçe lobiye indi. Grimes ve Fellows daha önce inmiş, otel hesabım</span>
<span class="bold">kapatıyordu. Merdivenlerden inen Kelso bitkindi. “Ne oldu, kötü bir gece mi geçirdin?” </span></p><p class="calibre_1"><span class="bold">Kelso’nun sesi kırılgandı. “Gecenin büyük bir kısmını telefon başında geçirdim. Adamlarım hâlâ otel</span>
<span class="bold">veritabanlarını incelemekle meşgul.” “Eee?” </span></p><p class="calibre_1"><span class="bold">“Sıfır, ama bir şey bulur bulmaz beni arayacaklar. Grimes otelleri taramaya gidecek, onun için sen de</span>
<span class="bold">Hertz bürosunu gözetlemeye başlasan iyi olur. Herkes çok dikkatli olmalı.” </span></p><p class="calibre_1"><span class="bold">Fellows hesabı ödedikten sonra Kelso’yu kenara çekip birkaç dakika onunla bir şeyler konuştu. Onlar</span>
<span class="bold">konuşurken, Mark Fellows’un suçlayıcı bakışlarını üzerinde hissetti. Kelso yanına gelip, Mark’ın</span>
<span class="bold">kolunu tuttu. “Fellows otel hesabında dün gece New York’la telefonda konuştuğunun göründüğünü</span>
<span class="bold">söylüyor. Kiminle konuştuğunu anlatmak ister misin Ryan?” </span></p><p class="calibre_1"><span class="bold">“Bir polis arkadaşımı aradım. Neden, bir sorun mu var?” Kelso sinirden köpürecek gibiydi. “O </span></p><p class="calibre_1"><span class="bold">arkadaşını ne konuşmak için aradın?” </span></p><p class="calibre_1"><span class="bold">“Seni hiç ilgilendirmez.” </span></p><p class="calibre_1"><span class="bold">“Eğer bu konuya ilişkin bir şey konuşmak için aradıysan, ilgilendirir. Bu konudan bahsettin mi</span>
<span class="bold">Ryan?” </span></p><p class="calibre_1"><span class="bold">Kelso’nun tehdit dolu bakışları Mark’ın tüylerini ürpertti. Ne var ki, eğer konuşması dinlenmiş </span></p><p class="calibre_1"><span class="bold">olsaydı, Kelso’nun bundan Fellows’dan önce haberdar olacağını düşünüp, yalan söylemeye karar</span>
<span class="bold">verdi: Lou’nun başının derde girmesine yol açmak düşünemeyeceği şeylerden biriydi. “Neden</span>
<span class="bold">bahsedeyim ki? O konuşma üzerinde çalıştığım bir dosyayla ilgiliydi. Emin olmak istediğim bazı</span>
<span class="bold">ayrıntılar vardı.” “Emin misin?” </span></p><p class="calibre_1"><span class="bold">“Telefon eden, New York Polis Müdürlüğü‘nde çalışıyor. Eğer bana inanmıyorsan, numarayı araştır. </span></p><p class="calibre_1"><span class="bold">Daha ne istiyorsun? Şimdi artık gidelim.” </span></p><p class="calibre_1"><span class="bold">Mark Kelso’yu ikna edip etmediğinden emin değildi ama CÎA görevlisi birden kolunu bıraktı. “Özür</span>
<span class="bold">dilerim Ryan, ama anlamaya çalış. Jennifer’ı kaybetmiş olmak beni çok gergin yaptı. Bir yanlış </span></p><p class="calibre_1"><span class="bold">kelime, dört yıllık emeğin çöpe gitmesine neden olur. Adamlarına döndü. “Kımıldayalım. Daha önce</span>
<span class="bold">anlaştığımız gibi, ben tren istasyonunu alacağım, Fellows sen de otobüs garajına bak. Onları</span>
<span class="bold">görürseniz, hemen haber verin.” </span></p><p class="calibre_1"><span class="bold">İsviçre dakikliğinden olacak, Brig’deki dükkânlardan çoğu kepenklerini saat tam yedi buçukta</span>
<span class="bold">açtılar. Saat sekiz olduğunda, Jennifer iki kazak, blucin, bir takım çamaşır ve Tauber marka mumlu</span>
<span class="bold">bir avcı ceketi almıştı bile. Öte yandan McCaul de kendine iki blucin, birkaç tişört, yeni bir çanta ve</span>
<span class="bold">yeşil Loden kumaşından bir ceket seçti. Hesabı ödemeden önce, otelde yeni elbiselerini giydiler. “Bir</span>
<span class="bold">araba kiralamamız gerek” dedi Jennifer resepsiyon görevlisine, hesaplan öderlerken. </span></p><p class="calibre_1"><span class="bold">“Tabiî” dedi kadın büyük bir nezaketle. “Size önerebileceğim bir kiralık otomobil şirketi var. </span></p><p class="calibre_1"><span class="bold">Bürolarının yerini tarif edeyim.” </span></p><p class="calibre_1"><span class="bold">On beş dakika sonra, kiralık otomobil şirketinin bürosunda, masanın ardındaki genç adam bütün</span>
<span class="bold">işlemleri tamamlamış, Jennifer’a lacivert bir Volkswagen Golfün anahtarlarını uzatıyordu. “Her şey</span>
<span class="bold">yolunda gibi görünüyor. Ja?” </span></p><p class="calibre_1"><span class="bold">“Murnau’da belediye binasına gitmemiz gerekiyor. Orayı nasıl buluruz?” </span></p><p class="calibre_1"><span class="bold">Genç adam bir harita çıkardı ve mavi kalemle gidecekleri yolu işaret etti. “Aslına bakarsanız, çok</span>
<span class="bold">kolay. Kentten çıkan anayolu izleyin, yaklaşık bir kilometre sonra Murnau işaretlerini görmeye</span>
<span class="bold">başlarsınız. Belediye binasını bulmakta da güçlük çekmezsiniz. Almanca adı Rathaus’tur.” </span></p><p class="calibre_1"><span class="bold">Mark sokağın karşı tarafında durmuş, Hertz bürosunu gözlüyordu. Üzerinde yağmurluğu ve Zürich</span>
<span class="bold">Havalimanı‘nda aldığı Alp tipi tüylü şapkası vardı. Şapkalı olmak ona hâlâ saçma geliyordu ama</span>
<span class="bold">Jennifer’ın sokağın öbür tarafına bakması durumunda hiç olmazsa kendini gizleyecek bir şeyler</span>
<span class="bold">giymesi gerektiğinin de farkındaydı. </span></p><p class="calibre_1"><span class="bold">Aynı zamanda da keyifsizdi. Kelso telefon konuşmasına aşın bir tepki göstermiş, Mark ise adamın</span>
<span class="bold">paranoyasını anlayamamıştı. Onu rahatsız eden bir şey daha vardı: Lou’nun Bobby hakkında</span>
<span class="bold">söyledikleri. Ancak, sekiz bin kilometre uzaktaydı ve bu sorun için yapabileceği hiçbir şey yoktu. </span></p><p class="calibre_1"><span class="bold">Hertz bürosuna giren bir çifte baktı. Orta yaşlıydılar ve ne Jennifer’a, ne de McCaul’e benziyorlardı:</span>
<span class="bold">adam kısa boylu ve sıska, kadınsa fazla kilolu. Son yarım saat içinde gördüğü ikinci müşteriler. Daha</span>
<span class="bold">ne kadar bekleyecekti ki? </span></p><p class="calibre_1"><span class="bold">Ya Jennifer görünmezse? Tanrı aşkına, ya Brig’de bile değilse? Sadece dört kişiyle kocaman bir</span>
<span class="bold">kentte Jennifer ile McCaul’ü bulmaya çalışmanın umutsuz bir çaba olduğunun farkındaydı. Jennifer</span>
<span class="bold">tehlikede olduğunu bilme hakkına sahipti. Bütün bu maskaralığın bir an önce bitmesi gerektiğini</span>
<span class="bold">düşündü ve onu görür görmez karşısına çıkıp, olan biteni anlatmaya oracıkta karar verdi. Kelso’nun</span>
<span class="bold">canı cehenneme. </span></p><p class="calibre_1"><span class="bold">Cep telefonu çaldı. Arayan telaşlı ses Kelso’nundu. “Ryan?” </span></p><p class="calibre_1"><span class="bold">“Sıfır. Görünmediler.” </span></p><p class="calibre_1"><span class="bold">“Boş ver, bulduk onları! Olduğun yerde kal, iki dakika içinde gelip alırım seni.” </span></p><p class="calibre_1"><span class="bold">Opel kaldırımın kenarında durdu. Kelso gergindi. “Bin çabuk.” </span></p><p class="calibre_1"><span class="bold">Mark arabaya atladı. “Neredeler?” </span></p><p class="calibre_1"><span class="bold">Kelso gazı kökledi, Brig’in ana meydanında bir U dönüşü yaptı. Birkaç İsviçreli sürücü öfkeyle</span>
<span class="bold">kornalarına bastılar ama Kelso protestolara aldırmadı. “Veritabanı taramaları dün gece saat biri</span>
<span class="bold">çeyrek geçe iki kişinin bir otele kaydolduğunu gösteriyor.” </span></p><p class="calibre_1"><span class="bold">“Nerede?” </span></p><p class="calibre_1"><span class="bold">“Burada, Brig’de. Ambassador diye bir otel.” </span></p><p class="calibre_1"><span class="bold">Kaldırımları arşınlayan Grimes yanaşıp duran arabayı görünce yanlarına koştu. “Resepsiyon</span>
<span class="bold">görevlisi otelden yarım saat önce ayrılıp, araba kiralamaya gittiklerini söyledi.” </span></p><p class="calibre_1"><span class="bold">“Kiralamış olamazlar” dedi Kelso. “Ryan gözünü Hertz bürosundan ayırmadı ki.” </span></p><p class="calibre_1"><span class="bold">“Hertz’den kiralamamışlar. Otelin genellikle önerdiği küçük bir işletmeye gitmişler.” </span></p><p class="calibre_1"><span class="bold">“Lanet olsun!” </span></p><p class="calibre_1"><span class="bold">“Büro yürüyerek birkaç dakikalık mesafede. Fellows gidip sorunca, yetkili yaklaşık on beş dakika</span>
<span class="bold">kadar önce, lacivert bir Volkswagen Golf le ayrıldıklarını söylemiş. Fellows plaka numarasını almış. </span></p><p class="calibre_1"><span class="bold">Buradan üç kilometre ötede, Murnau diye bir yerin belediye binasına gitmek için yolu tarif</span>
<span class="bold">ettirmişler.” </span></p><p class="calibre_1"><span class="bold">“Emin misin?” diye sordu Mark. </span></p><p class="calibre_1"><span class="bold">“Fellows’un söylediklerini tekrarlıyorum. O da adama haritada Murnau’nun yerini göstertmiş.” </span></p><p class="calibre_1"><span class="bold">“Belediye binasına neden gitmek istediklerini söylemişler mi?” </span></p><p class="calibre_1"><span class="bold">“Hayır, zaten yetkili de sormamış.” </span></p><p class="calibre_1"><span class="bold">“Fellows nerede şimdi?” </span></p><p class="calibre_1"><span class="bold">“Buraya geliyor.” </span></p><p class="calibre_1"><span class="bold">Kelso telaşla, “Arabana bin” dedi. “Fellows’u yolda alırız.” </span></p><p class="calibre_1"><span class="bold">Jennifer Brig’den çıkan anayola saptı. Murnau’yu gösteren işaret levhalarını izleyip otlayan inekleri,</span>
<span class="bold">zirveleri karlı dağlarıyla etkileyici bir manzaranın içinde, döne kıvrıla giden yolda ilerlediler. </span></p><p class="calibre_1"><span class="bold">On dakika sonra, on-on beş kadar küçük oteli ve kayak eviyle şirin bir köy olan Murnau’ya vardılar. </span></p><p class="calibre_1"><span class="bold">Belediye binası çelik ve camlı çağdaş bir müştemilatı olan, kireç taşından yapılmış yüzyıllık bir</span>
<span class="bold">yapıydı. Arabayı park ettiler, cam kapılardan geçerek binaya girdiler. Arkasında orta yaşlı bir</span>
<span class="bold">Isviçreli’nin oturduğu bir müracaat bankosunun önünde durdular. Adam çat pat İngilizce</span>
<span class="bold">bildiğinden, başka bir görevliye seslendi. “Grüss Gott.* Size nasıl yardımcı olabilirim?” dedi yeni</span>
<span class="bold">gelen genç kadın güler yüzle. </span></p><p class="calibre_1"><span class="bold">Jennifer ne aradıklarını açıkladı. “Defterinizde adresler kayıtlıdır, değil mi?” </span></p><p class="calibre_1"><span class="bold">“Ein Moment. “* Kadın masanın üzerindeki bilgisayara bir şeyler girdi, bir iki not karalayıp geri</span>
<span class="bold">geldi. “Herr Hubert Vogel, Ba-uer Strasse’de oturuyor, buraya yakın olan eski pazar meydanının</span>
<span class="bold">civarında. Emekli polis memuru. Öteki, yani Herr Heinrich Vogel Murnau’un üç kilometre kadar</span>
<span class="bold">dışındaki bir çiftlikte yaşıyor. Meslek olarak dağ rehberi ve tırmanma eğitmeni yazılmış. Sizin</span>
<span class="bold">aradığınız insan bunlardan birisi olabilir mi?” </span></p><p class="calibre_1"><span class="bold">“Belki. Sizde telefonları var mı?” </span></p><p class="calibre_1"><span class="bold">“Ja. Sanırım var.” </span></p><p class="calibre_1"><span class="bold">Kadın bilgisayarın başına döndü. Numaraları bir kâğıda yazıp geri geldiğinde, </span></p><p class="calibre_1"><span class="bold">* Almanca: “Tanrı‘nın selamı.” (ç.n.) </span></p><p class="calibre_1"><span class="bold">* Almanca: “Bir dakika.” (ç.n.) </span></p><p class="calibre_1"><span class="bold">Jennifer Heinrich Vogel’ın telefon numarasının son üç basamağının 705 olduğunu görünce,</span>
<span class="bold">heyecandan ürperdi. “Heinrich Vogel’ın adresine nasıl ulaşırız?” </span></p><p class="calibre_1"><span class="bold">Kadın notlarına baktı. “Çiftlik pek uzak sayılmaz, arabayla on dakikalık bir yol. Yine de</span>
<span class="bold">Wasenhorn’un kuzey yamacında olduğu için oldukça ıssızdır. Size tarif edeceğim yoldan kolayca</span>
<span class="bold">varırsınız. Çiftliğin adı Berg Edehveiss.” </span></p><div class="mbp_pagebreak" id="calibre_pb_53"></div>
</div></body>
</html>
