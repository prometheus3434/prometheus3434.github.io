<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">84 </span></span></p><p class="calibre_1"><span class="bold">Adamların Bobby’yi kaçırmasından hemen sonra, Cauldwell’in otoparkında Porsche’sine binerken</span>
<span class="bold">Lou Garuda’nın aklına birden bir şey geldi. Mark’a telefon edebileceğini düşündü, ama üzerinde</span>
<span class="bold">Mark’ın cep telefonunun numarası yoktu. Mark ona cep telefonunun numarasını zaten hiç</span>
<span class="bold">vermemişti. </span></p><p class="calibre_1"><span class="bold">Büyük dalgınlık. </span></p><p class="calibre_1"><span class="bold">O kadar büyük bir dalgınlık ki, Garuda kendi kendine kızmıştı; beriki Cauldwell’den çıkarken</span>
<span class="bold">Porsche 944’ün gaz pedalını kök-ledi, araba vahşi bir hayvan gibi kükredi, ana kapıdan yola</span>
<span class="bold">lastiklerini bağırtarak çıktı, sağa dönerek tek yönlü trafiğe karıştı. Bir kilometre kadar doğuya doğru</span>
<span class="bold">gidip koyu lacivert Buick’ten bir iz göremeyince yüzünü ter bastı, açık yolda saatte yüz altmış </span></p><p class="calibre_1"><span class="bold">kilometrenin üzerine çıkarken -Tanrı‘ya şükürler olsun!- Buick’i, içindeki iki herifi, ön koltukta</span>
<span class="bold">oturup arabayı kullanan sarışın ile arkada, Bobby’nin yanında oturan bıyıklı hempasını gördü. </span></p><p class="calibre_1"><span class="bold">Geriye bir sorun kalıyordu. Şimdi ne yapacağım? </span></p><p class="calibre_1"><span class="bold">Garuda bir yandan Buick’e yaklaşır, bir yandan da cep telefonuna uzanırken kan ter içindeydi; tam o</span>
<span class="bold">sırada önündeki arabanın plakasının çamurla kaplı olduğunu, numaralan okuyamayacağını fark etti. </span></p><p class="calibre_1"><span class="bold">Şimdilik polis yardımı istememeye karar verdi; o iki pezevengin nereye gittiklerini öğrenmek</span>
<span class="bold">istiyordu. En iyisi beklemek, olayların nasıl geliştiğini görmek: en azından neyle karşılaştığını</span>
<span class="bold">biliyordu. Kesinlikle emin olduğu bir şey daha vardı: güpegündüz, sakat bir çocuğu kaçırmanın her</span>
<span class="bold">tarafında umutsuzluk yazılıydı. Garuda “Bunun Kızıl Mafya’yla bir ilişkisi olduğuna kalıbımı</span>
<span class="bold">basarım” diye düşündü. </span></p><p class="calibre_1"><span class="bold">Buick’in peşinden giderken şiddetli bir yağmur yağmaya başlamış, tepesindeki fırtına bulutlarından</span>
<span class="bold">çatırtılar duyulur olmuştu. </span></p><p class="calibre_1"><span class="bold">Porsche’nin herhangi bir dört kapılıyı her an yakalayabileceğinin güveniyle mutlu, yüz metre kadar</span>
<span class="bold">geri kaldı. Ancak, Reardon Caddesi’nin ortalarında bir yerde, Buick bir kavşağa girene kadar sürdü</span>
<span class="bold">bu rahatlık. Buick geçer geçmez, ışıklar kırmızıya döndü. Garuda gazı köklediyse de, çok geç kalmıştı. </span></p><p class="calibre_1"><span class="bold">Karşı tarafa yeşil yanmış, koskoca bir kamyon da Garuda’nın yolunun üzerinden geçip, görüşünü</span>
<span class="bold">engellemişti. </span></p><p class="calibre_1"><span class="bold">Bütün gücüyle frene basıp yolun ortasına kaydı. Kamyonun altına girmesine ramak kalmışken durdu. </span></p><p class="calibre_1"><span class="bold">Kamyon sürücüsü öfkeyle kornaya bastı; Garuda da cevap olarak bir parmak işareti yaptı. </span></p><p class="calibre_1"><span class="bold">“Pezevenk!” </span></p><p class="calibre_1"><span class="bold">Arabalar geçip, ışık yeniden yeşile dönene kadar ter içinde bekledi. Yeşil ışığı gördüğünde, önündeki</span>
<span class="bold">bomboş yola bakıp dişlerini gıcırdattı, yüksek sesle bir küfür savurdu… </span></p><div class="mbp_pagebreak" id="calibre_pb_82"></div>
</div></body>
</html>
