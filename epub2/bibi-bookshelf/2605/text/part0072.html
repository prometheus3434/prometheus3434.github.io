<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">73 </span></span></p><p class="calibre_1"><span class="bold">“CİA adına çalışıyorum.” </span></p><p class="calibre_1"><span class="bold">Jennifer adının Nick Staves olduğunu söyleyen adama şaşkınlıkla baktı. “Ne?” </span></p><p class="calibre_1"><span class="bold">“Langley, Virginia’daki Merkezî Haberalma Örgütü.” </span></p><p class="calibre_1"><span class="bold">“CIA’nin ne anlama geldiğini biliyorum. Gerçek Frank McCaul’e ne oldu peki?” </span></p><p class="calibre_1"><span class="bold">“Ben kimliğini ödünç kullandığım sürece kalacağı güvenli bir yere götürüldü.” </span></p><p class="calibre_1"><span class="bold">“Nereye götürüldü?” </span></p><p class="calibre_1"><span class="bold">“McCaul New York dışında güvenli bir evde ve gerekli ihtimamı görüyor. Bütün bu işler bitene</span>
<span class="bold">kadar, yolumuzun üzerinde olmamasını sağlamamız gerekiyordu. Bana inanıyorsun değil mi</span>
<span class="bold">Jennifer?” </span></p><p class="calibre_1"><span class="bold">“Bil… Bilemiyorum. Beni öldürmek isteyenler kim?” </span></p><p class="calibre_1"><span class="bold">“Jack Kelso adında biri. Sana bir zamanlar babanın dostu olduğunu söylemişti ama anlattıkları</span>
<span class="bold">doğru değildi.” </span></p><p class="calibre_1"><span class="bold">Jennifer şaşkınlık içindeydi. “Devam et.” </span></p><p class="calibre_1"><span class="bold">“Sen Örümcek Ağı‘nın ne anlama geldiğini bilmediğine göre, istersen anlatmaya buradan başlayalım. </span></p><p class="calibre_1"><span class="bold">Kelso da CİA adına çalışıyor; bundan iki yıl kadar önce aynı kod adı altında gizli bir CÎA operasyonu</span>
<span class="bold">yürütmüştü. Operasyonun hedefi Prime International Securities’ti.” “Neden?” </span></p><p class="calibre_1"><span class="bold">“Prime’ın sahibi, Rus mafya çetesi Moskayaların denetimindeki denizaşırı bir şirketti. Servetlerini</span>
<span class="bold">yasadışı denizaşırı hesaplardan alıp Amerika’ya yatırdıkları paralardan kazanıyorlardı; zaten</span>
<span class="bold">CIA’nin bu işe karışmasının nedeni de bu. Örümcek Ağı operasyonu, çetenin işlerini bir daha</span>
<span class="bold">açılmamak üzere kapatmayı hedefliyordu.” </span></p><p class="calibre_1"><span class="bold">“Prime’ın sahibi Rus mafyası mıydı?” </span></p><p class="calibre_1"><span class="bold">Staves başıyla onayladı. “Şirketi kara paralarını aklamak amacıyla kullanıyorlardı. Baban çalıştığı</span>
<span class="bold">şirketin kara para aklamakla uğraştığından habersizdi; ama ta Kelso ortaya çıkıp, ona gerçeği</span>
<span class="bold">anlatana, CIA’nin Prime’ın sahiplerinin kirli işlerini ortaya çıkarmak için ihtiyacını duyduğu yazılı</span>
<span class="bold">kanıtların bulunmasına yardıma zorlayana kadar.” </span></p><p class="calibre_1"><span class="bold">“Babam bu yardımı neden kabul etti?” </span></p><p class="calibre_1"><span class="bold">“Birincisi, Kelso babanın bir sun olduğunu biliyordu.” Ondan sonraki bir kilometre boyunca, Staves</span>
<span class="bold">Jennifer’a babasının geçmişini ve hapishane tecrübelerini açıkladı. “Anlaşma uyarınca, Kelso bütün</span>
<span class="bold">mahkeme ve hapishane kayıtlarını yok etti. Sanki Joseph Delgado hiç yaşamamış gibi. Polislerin</span>
<span class="bold">Delgado’yu araştırırken hep duvara toslamalarının nedeni de bu.” </span></p><p class="calibre_1"><span class="bold">Jennifer’ın aklı başından gidecek gibiydi. Babasının bir suç geçmişi olduğunu öğrenmek, onun için</span>
<span class="bold">yıkıcı olmuştu. Yine de, bütün dehşetine rağmen, babasının kötü yola itilen iyi bir insan olduğuna tüm</span>
<span class="bold">yüreğiyle inanıyordu. Üstelik Joseph Delgado adı, babasının bir sefer onu neden tokatladığını</span>
<span class="bold">anlamasını da sağlamıştı. Yanaklarından aşağı gözyaşlarının damladığını hissedince, ağlamamak için</span>
<span class="bold">kendini zorladı. “Babam İsviçre’de ne yapıyordu?” </span></p><p class="calibre_1"><span class="bold">“Aldığı talimat Prime’ın Zürich’teki banka hesabından 50 milyon dolar çekmek ve Kari Lazar adlı</span>
<span class="bold">bir Moskaya üyesine vermekti. Oysa her şey hesaplanmıştı. Kelso bir yalan ağı örmüştü.” </span></p><p class="calibre_1"><span class="bold">“Ne demek istiyorsun?” </span></p><p class="calibre_1"><span class="bold">“O ve CİA’ dan iki düzenbaz arkadaşı 50 milyon dolan aralarında paylaşmak ve suçu babanın</span>
<span class="bold">üzerine atmak için Kari Lazar’la gizli bir anlaşmaya varmışlardı. Niyetleri babanı öldürmek, cesedini</span>
<span class="bold">ortadan kaldırarak kayboldu süsü vermek, böylece bütün suçu Paul March’ın üzerine yıkmaktı.” </span></p><p class="calibre_1"><span class="bold">“İyi ama neden?” </span></p><p class="calibre_1"><span class="bold">“Sadece ve sadece para hırsı. Plan işleseydi, her biri birer servete sahip olacaktı. Kari Lazar babanı</span>
<span class="bold">tabancayla tehdit edip onunla birlikte Wasenhorn’u aşmaya zorlayacaktı. Onun planı babanı Vogel</span>
<span class="bold">kardeşlerle birlikte Wasenhorn buzulunda öldürmek, cesetleri yarıklardan birine atmak, sonra da</span>
<span class="bold">ganimeti Kelso ve adamlarıyla paylaşmaktı. Ama fırtınanın çıkması, bütün planı altüst etti. Gerisini</span>
<span class="bold">zaten biliyorsun… ” </span></p><p class="calibre_1"><span class="bold">“Bunu… Bunu bana neden daha önce söylemedin? Neden bütün bunları yaşamamı istedin?” </span></p><p class="calibre_1"><span class="bold">“ClA’nin talimatı böyleydi. Ne kadar az bilirsen o kadar iyi olacaktı, en azından disketi bulup,</span>
<span class="bold">Kelso’yu çivileyene kadar. CİA bu şimdiki operasyonu onayladı ama Kelso’nun dalavereciliği</span>
<span class="bold">konusunda hâlâ şüphelerimiz vardı. Bir de Kelso duyacak korkusuyla, adamlarına bir şey</span>
<span class="bold">söyleyemedik. Hem doğrusunu söylemek gerekirse, yapacaklarımızdan bazılarını ancak son birkaç</span>
<span class="bold">günde tasarladık.” </span></p><p class="calibre_1"><span class="bold">“Biz mi?” </span></p><p class="calibre_1"><span class="bold">“Havalimanından kaçmamıza yardım eden adam, ekibimdekilerden biridir. Onlara ihtiyacımız olana</span>
<span class="bold">kadar arka planda kalıp bekleme emri verildi o adamlara, yine de sadece bir telefon konuşması</span>
<span class="bold">mesafesindeler.” </span></p><p class="calibre_1"><span class="bold">Jennifer’ın kafası karmakarışıktı. Cevaplanmamış o kadar çok soru vardı ki. “Annemi kim</span>
<span class="bold">öldürdü?” </span></p><p class="calibre_1"><span class="bold">“Kelso. Babanın daha da suçlu görünmesi için, ailenize yapılan saldırıyı babanın kaybolmadan önceki</span>
<span class="bold">planının bir parçasıymış gibi göstermek istiyordu.” </span></p><p class="calibre_1"><span class="bold">“Babama… Babama ne oldu?” </span></p><p class="calibre_1"><span class="bold">“Bana kalırsa fırtına gecesi öldü ve cesedi hâlâ o dağın tepesinde bir yerlerde. Gerçekçi olmak gerek</span>
<span class="bold">Jennifer.” </span></p><p class="calibre_1"><span class="bold">“Ama hayatta kalan bir kişi var…” </span></p><p class="calibre_1"><span class="bold">“Bundan pek emin değiliz. Manastıra gelen adam herhangi birisi de olabilirdi.” </span></p><p class="calibre_1"><span class="bold">“O adam babamdı. Başka türlüsü olamaz.” </span></p><p class="calibre_1"><span class="bold">“Kendine işkence ediyorsun Jennifer. Hayatta kalmış olması imkânsız. Hele öyle bir tipide, asla.” </span></p><p class="calibre_1"><span class="bold">Jennifer’ın içini korkunç bir acı kapladı; öylesine yoğun bir acı ki, dikkatini yola veremiyordu. </span></p><p class="calibre_1"><span class="bold">Arabayı yolun kenarına çekip, kafasını direksiyona dayadı. Vücudu hıçkırıklarla sarsılıyordu. Staves</span>
<span class="bold">elini usulca Jennifer’ın omzuna koydu. “Üzgünüm. Neler hissettiğini anlayabiliyorum…” </span></p><p class="calibre_1"><span class="bold">“Hayır, anlayamazsın. Hiç anlayamazsın…” </span></p><p class="calibre_1"><span class="bold">“Bana inanıyorsun değil mi Jennifer?” </span></p><p class="calibre_1"><span class="bold">Gözlerini sildi. “Şu anda neye inanacağımı bilmiyorum.” </span></p><p class="calibre_1"><span class="bold">“Bunu anlamak güç değil. Bir anda üzerine o kadar çok şey geldi ki.” Staves elini çekti, cebinden</span>
<span class="bold">kimlik cüzdanını çıkardı. Kapağını açınca Jennifer bir tarafta CÎA logosunu, öte tarafta da kabartma</span>
<span class="bold">fotoğrafı gördü. Yanında oturan adamın resmini. Adamın adının Nicolas Staves olduğunu belirten</span>
<span class="bold">kimlik gerçek görünüyordu. </span></p><p class="calibre_1"><span class="bold">“Bana inanmanı istedim sadece. Kelso’dan yeterince yalan duydun.” </span></p><p class="calibre_1"><span class="bold">Kimliği geri uzatan Jennifer’ın elleri titriyordu. “Sana inanmak istiyorum.” </span></p><p class="calibre_1"><span class="bold">“Öyleyse, buradan öteye arabayı benim kullanmama izin versen? Durumun otomobil kullanmaya pek</span>
<span class="bold">uygun görünmüyor. Ondan sonra da Mark Ryan ile Kelso’nun bütün bu süre zarfında nelerin peşinde</span>
<span class="bold">olduklarını anlatırım. </span></p><p class="calibre_1"><span class="bold">“Mark mı? Peşinde mi? Sen neden bahsediyorsun?” </span></p><p class="calibre_1"><span class="bold">“Sana bildiklerimi anlatayım.” </span></p><div class="mbp_pagebreak" id="calibre_pb_71"></div>
</div></body>
</html>
