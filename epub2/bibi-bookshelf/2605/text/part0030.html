<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">Torino </span></span></p><p class="calibre_1"><span class="bold">Mark bir kadın sesi duyarak kendine gelip, gözlerini açtı. Bir hastane yatağında, anlayabildiği</span>
<span class="bold">kadarıyla da özel bir odadaydı. Güzel ve genç hemşire üzerine eğilip yastığını düzeltirken “Come</span>
<span class="bold">sta?”* diye sordu. </span></p><p class="calibre_1"><span class="bold">Gözlerini kaldırdı, sersem ve şaşkın, baktı. Hemşirenin yanında duran, beyaz önlük giymiş, neşeli</span>
<span class="bold">yüzlü ve yaşlıca adam hızlı bir İtalyancayla bir şeyler söylediyse de, Mark tek bir kelimesini anlamadı. </span></p><p class="calibre_1"><span class="bold">“İtalyanca bilip bilmediğini soruyor Ryan.” </span></p><p class="calibre_1"><span class="bold">* İtalyanca: “Nasılsın?” (ç.n.) </span></p><p class="calibre_1"><span class="bold">Mark birden kapının yanında duran Kelso’yu fark edince, “Ne… Ne oldu?” diye kekeledi. </span></p><p class="calibre_1"><span class="bold">Kelso yatağa yaklaştı. “Daha sonra anlatırım. Şimdiyse, doktor seni muayene etmek istiyor. İngilizce</span>
<span class="bold">bilmediği için, tercümanlık yapacağım. Bu arada, hemşire ‘Nasılsın?’ diye sordu.” </span></p><p class="calibre_1"><span class="bold">“Kafamın zonklaması ve kulaklarımın çınlaması dışında, şaşkınlık içindeyim.” </span></p><p class="calibre_1"><span class="bold">Kelso’nun çevirdiği cümleleri dinleyen doktor Mark’ın gözlerine fenerinin ışığını tuttuktan sonra</span>
<span class="bold">parmaklarını kaldırıp, bir soru sordu. “Kaç parmak gördüğünü soruyor” dedi Kelso. </span></p><p class="calibre_1"><span class="bold">“İki.” </span></p><p class="calibre_1"><span class="bold">Doktor başka bir aletle Mark’ın kulaklarını muayene etti, ardından stetoskobuyla dinledikten sonra,</span>
<span class="bold">nabzını saydı. </span></p><p class="calibre_1"><span class="bold">“Bir açıklama istiyorum Kelso.” </span></p><p class="calibre_1"><span class="bold">“Hatırlamıyor musun?” </span></p><p class="calibre_1"><span class="bold">“Bir patlama oldu. Arabam ateş aldı…” </span></p><p class="calibre_1"><span class="bold">“Seni arabadan çekip çıkardılar. Doktor bazı kesiklerin ve çürüklerin olduğunu, hafif bir beyin</span>
<span class="bold">sarsıntısı geçirdiğini, ama röntgende fazla bir hasar görünmediğini söyledi. </span></p><p class="calibre_1"><span class="bold">Mark’ın kafası zonkluyordu. Elini kafasına götürünce alnında, başını arabanın tavanına çarptığı</span>
<span class="bold">yerde kalın bir plaster olduğunu hissetti. “Ne kadar zamandır buradayım?” </span></p><p class="calibre_1"><span class="bold">“Birkaç saat oldu.” </span></p><p class="calibre_1"><span class="bold">Zaman kavramını tümüyle yitirmişti. Patlamanın korkunç çatırtısını ve şok sonrasının yoğunluğunu</span>
<span class="bold">hatırlayabiliyordu. Arabadan sürüklenerek çıkarıldığını, bindirildiği ambulansın biteviye öten</span>
<span class="bold">sirenini belli belirsiz anımsıyordu ama ardından bilincini yitirmiş, sonraki her şey bulanıklaşıvermişti. </span></p><p class="calibre_1"><span class="bold">Doktor muayeneyi bitirip omzuna dostça dokundu ve yine İtalyanca bir şeyler söyledi. </span></p><p class="calibre_1"><span class="bold">“Dinlenmen gerektiğini söylüyor” dedi Kelso. “Talimatı kesin. Kalıcı bir hasarın olmadığından emin</span>
<span class="bold">olmak istiyor. Grazie dot-tore.”* </span></p><p class="calibre_1"><span class="bold">“Prego.” </span></p><p class="calibre_1"><span class="bold">Doktorla hemşirenin odadan çıkmalarından sonra, Kelso bir iskemle çekti. “Gerçekten de bombok</span>
<span class="bold">görünüyorsun.” </span></p><p class="calibre_1"><span class="bold">“Benim için endişelenmekten vazgeç Kelso, sen sadece neler olup bittiğini anlat.” </span></p><p class="calibre_1"><span class="bold">“Carabiniere Komutanlığı enkaz yığınına döndü. Dediklerine göre beşi carabiniere, altı ölü, bir sürü</span>
<span class="bold">de ağır yaralı varmış.” </span></p><p class="calibre_1"><span class="bold">“Patlamanın sebebi ne?” </span></p><p class="calibre_1"><span class="bold">Kelso kafasını salladı. “Bilmiyorum. Ama yerel bir radyo istasyonu bodrumun yakınında bir</span>
<span class="bold">kıvılcımla patlayabilecek bir yakıt deposu olduğunu söyledi.” </span></p><p class="calibre_1"><span class="bold">“Pek inanmış görünmüyorsun.” </span></p><p class="calibre_1"><span class="bold">“Uzmanlar kanıtlan süzgeçten geçirene dek, patlamanın sebebini tahmin etmek imkânsız. Ben şahsen</span>
<span class="bold">bir bombadan kuşkulanıyorum.” </span></p><p class="calibre_1"><span class="bold">“Bomba mı?” </span></p><p class="calibre_1"><span class="bold">Kelso içini çekti, güçsüzlüğünü belirtmek istiyormuş gibi ellerini iki yana açtı. “Bak Ryan, seninle</span>
<span class="bold">açık açık konuşacağım. Patlamanın bir tesadüf olması imkânsız. Tamam, kaza her zaman olur ama</span>
<span class="bold">eğer bu patlama birilerinin işiyse ve soruşturmanın engellenmesine yönelikse, o zaman bundan iyisini</span>
<span class="bold">yapamazlardı. Daha yarım saat önce, durumu kendi gözlerimle görmeye gittim. Bodrumdaki morg</span>
<span class="bold">tümüyle yok olmuş; tabiî onunla birlikte de ceset ve diğer kanıtlar da. Bu da soruşturmanın bir yere</span>
<span class="bold">varmasını tamamen engelliyor. Dediklerimi anlayabiliyor musun?” </span></p><p class="calibre_1"><span class="bold">“İyi ama neden? Kim soruşturmayı engellemek isteyebilir?” </span></p><p class="calibre_1"><span class="bold">Kelso’nun endişesi yüzünden okunuyordu. “İstersen şimdilik bu soruyu unutup, Jennifer’ı</span>
<span class="bold">düşünelim.” </span></p><p class="calibre_1"><span class="bold">“Onu patlamadan saniyeler önce son gördüğümde, meydanın karşı tarafındaki restoranda</span>
<span class="bold">oturuyordu.” </span></p><p class="calibre_1"><span class="bold">“Ne gördüğünü tüm ayrıntılarıyla anlatsan daha iyi olur Ryan.” </span></p><p class="calibre_1"><span class="bold">* İtalyanca: “Teşekkürler doktor.” (ç.n.) </span></p><p class="calibre_1"><span class="bold">* İtalyanca: “Rica ederim.” (ç.n.) </span></p><p class="calibre_1"><span class="bold">Kelso Mark’ın anlattıklarını bloknotuna yazdı. “Arabanın plakasını alabildin mi?” </span></p><p class="calibre_1"><span class="bold">“Ceketimin cebinde defterim olacak. Tabiî eşyalarım hangi cehennemdeyse.” </span></p><p class="calibre_1"><span class="bold">Kelso yatağın yanındaki dolaba baktı ve içinde Mark’ın elbiselerini buldu. Ceketin ceplerini yoklayıp</span>
<span class="bold">çıkardığı defteri Mark’a uzattı, o da plakayı okudu. Kelso plaka numarasını not etti. “McCaul denen</span>
<span class="bold">adam oteldeydi demek?” </span></p><p class="calibre_1"><span class="bold">“Otelden öyle dediler.” Mark Jennifer’ın oteline gitmesini, sonra da kazayı anlattı. “Birileri cipin fren</span>
<span class="bold">hortumuyla oynamış olabilir.” </span></p><p class="calibre_1"><span class="bold">“Emin misin?” </span></p><p class="calibre_1"><span class="bold">“Polis öyle dedi. Bir şey daha öğrendim. Cesedi bulan çocuk da ölmüş.” </span></p><p class="calibre_1"><span class="bold">Kelso’nun yüzü kapkaraydı. “Duydum. İsviçre polisi Furka geçidindeyken başından yeni bir kaza</span>
<span class="bold">daha geçtiğini iddia ediyor ama durum bana kuşkulu geldi; araştırtıyorum.” </span></p><p class="calibre_1"><span class="bold">“Otelci McCaul’ün oğlunun cesedini teşhis etmeye geldiğini söylüyordu.” </span></p><p class="calibre_1"><span class="bold">Kelso kuşkuluydu. “Bu, Jennifer’a neden eşlik ettiğini açıklamaz. En iyisi, geçmişini bir inceleteyim. </span></p><p class="calibre_1"><span class="bold">Eğer başka kimlikteki biriyse, Jennifer büyük tehlikede demektir.” </span></p><p class="calibre_1"><span class="bold">Mark yatağında doğruldu. “Bunu nereden çıkardın?” </span></p><p class="calibre_1"><span class="bold">“Hiçbir yerden. Ama şu anda hiçbir ihtimali göz ardı edecek durumda değilim.” Kelso bloknotunu</span>
<span class="bold">cebine koydu. “Son çare olarak Jennifer’ın cep telefonunu aradık. Cevap verseydi, sinyali üçgenleme</span>
<span class="bold">yoluyla nerede olduğunu anlayacaktık. Ne var ki telefonu kapalı ve bir daha açana kadar da yerini</span>
<span class="bold">belirleme imkânımız yok. Yine de araştırıyoruz.” </span></p><p class="calibre_1"><span class="bold">Mark iyice öfkelenip, yataktan kalkmaya davrandıysa da Kelso kızgınca, “Sen ne yapmaya</span>
<span class="bold">kalkışıyorsun?” diye sordu. </span></p><p class="calibre_1"><span class="bold">“Jennifer’ı bulmaya çalışacağım.” </span></p><p class="calibre_1"><span class="bold">Kelso elini Mark’ın koluna koydu. “Mantıklı ol Ryan. İşin doğrusu, galiba fazla aşırıya kaçtım. Şu</span>
<span class="bold">senden yararlanmak fikri kocaman bir hataymış.” </span></p><p class="calibre_1"><span class="bold">“Neden?” </span></p><p class="calibre_1"><span class="bold">“Ölebilirdin. Öte yandan, devam edersen de kendini daha büyük tehlikeye atmış olursun. Vicdanıma</span>
<span class="bold">böyle bir sorumluluk yüklemek niyetinde değilim. Onun için her ikimize de bir iyilik yapsan da,</span>
<span class="bold">taburcu olur olmaz ilk uçağa binip dönsen nasıl olur?” </span></p><p class="calibre_1"><span class="bold">“Boş versene sen.” Mark Kelso’nun elini itip yataktan kalkmaya çabaladı ama ayaklan daha yere</span>
<span class="bold">değer değmez başının döndüğünü hissetti. </span></p><p class="calibre_1"><span class="bold">Yatağın üzerine devrilirken, Kelso uzanıp tuttu. “Sakin ol Ryan. Dinlenmen gerek.” </span></p><p class="calibre_1"><span class="bold">“Jennifer’ı bulmak zorundasınız. Tüm CİA arkanda Kelso. Carabinierelere başvur. Daha fazla adam</span>
<span class="bold">çağır. Bul onu.” </span></p><p class="calibre_1"><span class="bold">“Duvarlara afiş aşamam. Bunun gizli bir operasyon olduğunu unutuyorsun. İşe İtalyanları</span>
<span class="bold">karıştırmak, bir sürü soru sorulması demektir, benim de bu sorularla uğraşacak halim yok. Ama inan</span>
<span class="bold">bana, onu bulmak için elimden geleni yapıyorum.” </span></p><p class="calibre_1"><span class="bold">“Bu da ne demek oluyor?” </span></p><p class="calibre_1"><span class="bold">“En yakın havaalanından pilottu iki helikopter kiralayacağım. Verdiğin otomobil tarifi ve plaka</span>
<span class="bold">numarasıyla, hasarlı bir Nissan bulmaları için anayolları aramalarını söyleyeceğim.” </span></p><p class="calibre_1"><span class="bold">“Daha neler? Şansına mı güveneceksin?” Mark hırsından tepiniyordu. “Yetmez Kelso.” </span></p><p class="calibre_1"><span class="bold">“Bak Mark, ben Paul March kaybolmadan çok önce bu işle uğraşıyordum. Bu iş hayatımın dört yılına</span>
<span class="bold">mal oldu ve şimdi de emekli olmama sadece iki ay var… ” </span></p><p class="calibre_1"><span class="bold">“Bunun konuyla ilgisi ne?” </span></p><p class="calibre_1"><span class="bold">“Meslek hayatıma veda etmeden önce bu işin kapanmasını istiyorum. Bunun anlamı da, kuyunun</span>
<span class="bold">dibine varabilmek için elimden ne geliyorsa yapacağım. Şimdilik senin bana en büyük yardımın, hızla</span>
<span class="bold">iyileşmeye çalışmak olur.” Kelso kapıya doğru döndü. “Jennifer’la ilgili bir haber alırsam sana</span>
<span class="bold">iletirim. Eğer bir şeye ihtiyacın olursa, beni cep telefonumdan ara. Şimdi de, eğer senin için bir</span>
<span class="bold">sakıncası yoksa yapılacak bir sürü işim var.” </span></p><p class="calibre_1"><span class="bold">“Dur. Bu işin ardında kimler olduğunu biliyorsun. Kim? Jennifer’ı kim öldürmek istiyor ve neden?” </span></p><p class="calibre_1"><span class="bold">Kelso aksayarak kapıya kadar yürüyüp döndü. “Anlaşılan o patlama kulaklarına pek iyi gelmemiş. </span></p><p class="calibre_1"><span class="bold">Kaç kere daha söylemem gerek Ryan? Bu son derecede gizli bir konu ve soruna cevap vermek benim</span>
<span class="bold">yetkimi çok aşar. Güvenlik açısından son derecede önemli bir konudan bahsediyoruz. Tehlikeli</span>
<span class="bold">konulardan.” </span></p><p class="calibre_1"><span class="bold">Mark sinirden köpürüyordu. “Senin şu iki adamının, Fellows ile Grimes’ın bu sabah arkamdan</span>
<span class="bold">geleceklerini sanıyordum.” </span></p><p class="calibre_1"><span class="bold">Kelso rahatsız görünüyordu. “Arabaları bozulmuş.” </span></p><p class="calibre_1"><span class="bold">“Şaka yapıyor olmalısın.” </span></p><p class="calibre_1"><span class="bold">“Telsizle sana ulaşmaya çalışmışlar ama cevap alamamışlar. Belki haberin yoktur ama dağlar telsiz</span>
<span class="bold">görüşmelerini karmakarışık edebilir, bu sefer de öyle olmuş. Arabalarını çalışır hale getirinceye</span>
<span class="bold">kadar, seni gözden kaybetmişler. Sonra da otele varıp nereye gittiğini öğrenmişler, patlamadan birkaç</span>
<span class="bold">saniye sonra da Ca-rabiniere Komutanlığına ulaşmışlar. Tabiî eğer benzin deposu alev almadan seni</span>
<span class="bold">arabandan kimin çekip çıkardığını merak ediyorsan, söyleyeyim: Fellows ile Grimes’tı. Kader belki</span>
<span class="bold">de seni korumaya karar verdi, yoksa şu anda bir patates cipsinden daha çıtır, morgda yatıyor</span>
<span class="bold">olacaktın. Neyse, fazla önemli değil. Asıl önemli olan, Jennifer’ın kimliğini bilmediğimiz bir</span>
<span class="bold">yabancıyla birlikte olması ve nereye gittiklerini bilmememiz.” </span></p><p class="calibre_1"><span class="bold">“Bak Kelso, bana burada neler döndüğünü anlatsan?” </span></p><p class="calibre_1"><span class="bold">“Söyledim sana, sana herhangi bir şey anlatmak yetkisine sahip değilim. Onun için, soru sormaktan</span>
<span class="bold">vazgeç Ryan. Bu arada da ben şu adamın McCaul olup olmadığını araştırayım.” </span></p><p class="calibre_1"><span class="bold">“Kelso, bekle!” </span></p><p class="calibre_1"><span class="bold">Kapı çoktan kapanmış, Kelso gözden kaybolmuştu. </span></p><div class="mbp_pagebreak" id="calibre_pb_29"></div>
</div></body>
</html>
