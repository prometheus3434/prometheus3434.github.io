<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">Varzo </span></span></p><p class="calibre_1"><span class="bold">“Üç ceset saydım, ikisinin gırtlağı kesilmiş, üçüncüsü de galiba kendini asmış.” </span></p><p class="calibre_1"><span class="bold">“Kimmiş bunlar?” </span></p><p class="calibre_1"><span class="bold">“Keşiş.” </span></p><p class="calibre_1"><span class="bold">“Ne?” </span></p><p class="calibre_1"><span class="bold">“Katolik keşişler.” Fellows Kelso’ya durumu açıklar ve aceleyle manastırın kapılarından geçirirken</span>
<span class="bold">elindeki fenerle önlerini aydınlattı. “Buraya geldiğimde, ana kapının açık olduğunu görünce içeri</span>
<span class="bold">girdim. Kimseler yoktu.” </span></p><p class="calibre_1"><span class="bold">“Jennifer ile McCaul’den bir iz olmadığından kesinlikle emin misin?” </span></p><p class="calibre_1"><span class="bold">“Eminim, her yeri aradım. Hücrelerden ikisi sanki birileri kalmış gibiydi ama boştu. Mahzene inen</span>
<span class="bold">bir merdiven var, ancak sizin yerinizde olsam, oraya gitmezdim: orası mezarlık olarak kullanılmış. </span></p><p class="calibre_1"><span class="bold">Kapılardan birisi zorlanmış, menteşelerine ateş edilmiş.” </span></p><p class="calibre_1"><span class="bold">“Hiçbir şeye dokundun ya da iz bıraktın mı?” </span></p><p class="calibre_1"><span class="bold">“Hayır, söylediğiniz gibi çok dikkatli davrandım.” </span></p><p class="calibre_1"><span class="bold">“Haydi bana cesetleri göster” dedi Kelso sıkıntıyla. “Sakın unutmayın, bir şeye dokunmak yok.” </span></p><p class="calibre_1"><span class="bold">Mark avludan hızla geçip karanlık kemerlerin altına koşan Kelso ile adamlarını izledi. Fellows</span>
<span class="bold">peşindekileri bir çift ağır meşe kapıdan geçirip, koridordaki keşiş hücrelerinden birine sokarken,</span>
<span class="bold">ayak sesleri ıslak taşlarda yankılanıyor, bütün manastır, insanın içini ürperttirecek kadar ıssız</span>
<span class="bold">görünüyordu. Mark gecelik giysiler içindeki genç bir adamın cesedine bakıp, dehşet içinde kaldı. </span></p><p class="calibre_1"><span class="bold">Adam pencerenin parmaklıklarından birine bağlanmış kalın bir ipin ucunda, cansız sallanıyordu. </span></p><p class="calibre_1"><span class="bold">Ayaklarının altındaki iskemle devrilmiş, gözleri yuvalarından fırlamıştı. Yatağın üzerindeyse kanlı</span>
<span class="bold">bir bıçak görünüyordu. “Aman Tanrım.” </span></p><p class="calibre_1"><span class="bold">“Dediğim gibi, adam sanki kendini asmış.” </span></p><p class="calibre_1"><span class="bold">“Ya ötekiler?” </span></p><p class="calibre_1"><span class="bold">“Bundan beter durumda” dedi Fellows, yanındakileri koridorun ucundaki öteki odalara götürürken</span>
<span class="bold">Mark’a. Mark gırtlakları kesilmiş iki cesedi gördüğünde kusacak gibi oldu. “Burada neler olmuş?” </span></p><p class="calibre_1"><span class="bold">“Göründüğü kadarıyla” diye tahmin yürüttü Fellows, “Genç olanı birden çıldırmış, öteki ikisini</span>
<span class="bold">öldürdükten sonra kendini asmış olabilir.” </span></p><p class="calibre_1"><span class="bold">“Ya da cesetlerin böyle görünmesi istendi.” Kelso kurbanlardan birinin kanlı cesedini inceledi,</span>
<span class="bold">boynundaki yarığa dikkatle baktı. “Öteki odada gördüğümüz bıçak, böylesi din adamlarının yanında</span>
<span class="bold">taşıyacağı bir şeye benzemiyor pek, öyle değil mi?” </span></p><p class="calibre_1"><span class="bold">“Peki öyleyse, neden? Bu adamlar neden öldürüldü?” </span></p><p class="calibre_1"><span class="bold">“Biliyorsam, ne olayım.” </span></p><p class="calibre_1"><span class="bold">Mark cep telefonunu çıkarıp, bir numara tuşladı. </span></p><p class="calibre_1"><span class="bold">“Ne yapıyorsun?” </span></p><p class="calibre_1"><span class="bold">Soruyu soran Kelso’ydu. </span></p><p class="calibre_1"><span class="bold">“Jennifer’ın cep telefonunu arıyorum.” </span></p><p class="calibre_1"><span class="bold">“Vazgeç, telefonu kapalı. Adamlarım dakikada bir o numarayı arıyor. Ya telefonunu açtıktan hemen</span>
<span class="bold">sonra yine kapatıyor ya da pili bitti.” </span></p><p class="calibre_1"><span class="bold">Mark çevir sesi değil, tekrar tekrar hizmet sağlayıcının parazitli bir mesajını duyabildi. Kelso yerdeki</span>
<span class="bold">cesede son bir kez baktıktan sonra koridora yönelirken, telefonunu öfkeyle kapattı. “Bana kalırsa,</span>
<span class="bold">bura polisi manastırın hücrelerinde üç keşiş ölüsü bulacaklarını öğrenmeden buradan uzaklaşanın,</span>
<span class="bold">derim. Fellows, sen Grimes’la git. Ryan benimle kalıyor. Kasabayı arayıp, Jennifer’dan bir iz var mı,</span>
<span class="bold">bakacağız.” </span></p><p class="calibre_1"><span class="bold">Yarım saat sonra, Varzo’nun ıssız ana meydanında mavi bir Nissan’la karşılaştıklarında, Mark plaka</span>
<span class="bold">numarasını hemen hatırladı. Cipi ilk gören Grimes’tı, ötekiler yanlarına geldiklerinde, elinde bir</span>
<span class="bold">fenerle arabanın şasisini inceliyordu. Kelso Grimes’la konuşmak için yanına gitti, sonra da Mark’a</span>
<span class="bold">işaret etti. “Grimes arabanın terk edildiğini düşünüyor. Anahtarlar hâlâ üzerinde.” “Peki, Jennifer</span>
<span class="bold">ile McCaul nereye kaybolmuş olabilir?” “Grimes’ın bir tahmini var. Söylesene Grimes.” “Kasabayı</span>
<span class="bold">iyice araştırdık” diye bilgi vermeye başladı Grimes. </span></p><p class="calibre_1"><span class="bold">“Varzo’da gidebilecekleri tek bir otel bile yok. O zaman, kasabadan ayrılmış olabileceklerini</span>
<span class="bold">düşünerek, tren istasyonuna bir baktım. İsviçre’ye giden tarifeli bir tren yaklaşık bir saat kadar önce</span>
<span class="bold">burada durmuş. Bana kalırsa, o trene bindiler.” </span></p><p class="calibre_1"><span class="bold">“Neye dayanarak söylüyorsun bunu?” </span></p><p class="calibre_1"><span class="bold">“Gişedeki adam Brig için bilet alan ve Jennifer ile McCaul’ün eşkâllerine uyan iki kişi gördüğünü</span>
<span class="bold">söyledi.” </span></p><p class="calibre_1"><span class="bold">“Trene bindiklerini de görmüş mü?” </span></p><p class="calibre_1"><span class="bold">“Gördüğünü söylüyor. Bu arada trende bir şeyler olmuş.” </span></p><p class="calibre_1"><span class="bold">“Nasıl şeyler?” </span></p><p class="calibre_1"><span class="bold">“Brig’e yaklaşık bir kilometre kala, biri imdat frenini çekmiş. Gişe görevlisi trenden bir çiftin indiği</span>
<span class="bold">dışında fazla bir şey bilmiyor.” </span></p><p class="calibre_1"><span class="bold">Kelso Opel’in torpido gözüne uzanıp bir harita ile bir de el feneri çıkardı. “Rastlantılara inanmam. </span></p><p class="calibre_1"><span class="bold">Haydi kıpırda Grimes, biz peşinden geliyoruz. Eğer Brig’e gitmek istedilerse, hâlâ oraya varmaya</span>
<span class="bold">çalışıyor olmaları mümkün.” </span></p><p class="calibre_1"><span class="bold">Kelso Opel’in direksiyonuna geçerken, Mark yandaki koltuğa oturdu. “Bana hiç de mantıklı</span>
<span class="bold">gelmiyor. İnsan neden cipi bırakıp trene binsin ki?” </span></p><p class="calibre_1"><span class="bold">Kelso haritayı Mark’a uzatıp anlamlı anlamlı baktı. “Grimes’ın anlatmayı unuttuğu bir şey daha</span>
<span class="bold">var.” </span></p><p class="calibre_1"><span class="bold">“Neymiş?” </span></p><p class="calibre_1"><span class="bold">“McCaul’ün Jennifer’la buluşur buluşmaz izlenmeye başlandığından kuşkulanıyorduk; Grimes</span>
<span class="bold">Nissan’ı inceleyince cipin şasisinin altında bir verici buldu.” </span></p><p class="calibre_1"><span class="bold">“‘Peşlerinde bizden başka birileri daha var’ mı demek istiyorsun?” </span></p><p class="calibre_1"><span class="bold">“Evet, öyle demek istiyorum. Ve biraz önce gördüğümüz katliama bakarsak, onların peşinden</span>
<span class="bold">manastıra gelmiş olmalılar. Ama ondan sonra ne oldu, bunu bize sadece Jennifer ile McCaul</span>
<span class="bold">anlatabilir, tabiî hâlâ hayattaysalar.” </span></p><p class="calibre_1"><span class="bold">“Neler oluyor Kelso? Tanrı aşkına, biliyorsan bana da anlat.” </span></p><p class="calibre_1"><span class="bold">Kelso motoru çalıştırdı. “Manastırdaki cesetler konusunda bir fikrim var sanki.” </span></p><p class="calibre_1"><span class="bold">“Neymiş fikrin?” </span></p><p class="calibre_1"><span class="bold">Kelso lastikleri çığlık çığlık bağırtarak piazzadan çıktı. “O keşişler laf olsun diye öldürülmedi Ryan. </span></p><p class="calibre_1"><span class="bold">Burada belirgin bir tertip var. Aynı Caruso’nun ölümünde olduğu gibi, bu olaya da bir cinnet süsü</span>
<span class="bold">verilmek istenmiş. Bu adamlar neden öldü? Çünkü ya bir şeyler biliyorlardı ya da bir kanıtın</span>
<span class="bold">parçalarıydılar ve biri bu gerçeği gizlemek istedi. Bundan kesinlikle eminim.” “Kim, o biri?” “işte bu</span>
<span class="bold">da 50 milyon dolarlık soru.” </span></p><div class="mbp_pagebreak" id="calibre_pb_49"></div>
</div></body>
</html>
