<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">89 </span></span></p><p class="calibre_1"><span class="bold">Jennifer mutfak kapısının ötesinden Azrail’in sesini duyar gibi oldu. Yağmurun dövdüğü katran</span>
<span class="bold">karası pencereden tahta kaldırımın üzerindeki Mark’ı ya da Staves’i görmek mümkün değildi. </span></p><p class="calibre_1"><span class="bold">Endişeden içi katılır gibi oldu. Ya Mark’ın planı bir işe yaramaz da Staves onu öldürürse? Ya kutuyu</span>
<span class="bold">bulmaya çalışırken boğulursa? Ya biraz sonra yapacakları yüzünden Bobby ölürse? Bundan sonraki</span>
<span class="bold">beş dakikanın ve planı nasıl uygulayacaklarının her üçünün kaderini belirleyeceğinin, hepsi için ölüm</span>
<span class="bold">kalım meselesi olacağının farkındaydı. Korkusunu gömmeye çalışırken, sarıldığı Bobby’nin saçlarını</span>
<span class="bold">okşadı. Ona söylemek istediği o kadar çok şey vardı ki -gerçeği bilmeye, Kelso’nun anneleri ile</span>
<span class="bold">babalarını neden öldürdüğünü öğrenmeye hakkı vardı- ama bunun zamanı hiç değildi. Belki de hiç</span>
<span class="bold">zamanım olmayacak. </span></p><p class="calibre_1"><span class="bold">Markla birlikte ne yaparlarsa yapsınlar, mantığının her zerresi onun ve Bobby’nin öleceğini</span>
<span class="bold">haykırıyordu. Yine de dikkatini toparlamak için kendini zorladı; Kelso’ya duyduğu nefret içinde</span>
<span class="bold">öylesine kabarıyordu ki, her an patlayabilirdi. “Plandan sakın ayrılma” demişti Mark. Ama ya plan</span>
<span class="bold">işe yaramazsa? </span></p><p class="calibre_1"><span class="bold">Saatine baktı. Mark gideli tam üç dakika olmuştu. Zaman gelmişti. Bobby’nin elini sıktı, gösterinin</span>
<span class="bold">başlamak üzere olduğunu anlaması için parmaklarıyla bir işaret verdi: hazır mısın? </span></p><p class="calibre_1"><span class="bold">Bobby cevap olarak parmaklarını oynattı: hazırım. </span></p><p class="calibre_1"><span class="bold">Pencereden bakmakta olan Kelso dönerken Bobby’nin işaretini görüp kaşlarını çattı. “Ne bok yiyor?” </span></p><p class="calibre_1"><span class="bold">“îla… İlacını alması gerektiğini söylüyor.” </span></p><p class="calibre_1"><span class="bold">“Ne ilacı?” </span></p><p class="calibre_1"><span class="bold">“Kendini iyi hissetmiyormuş. Sara krizini önlemek için dilantin alması lazım. Gergin olduğunda,</span>
<span class="bold">böyle krizler geliyor.” </span></p><p class="calibre_1"><span class="bold">“Boş ver. İlaçsız kalacak.” </span></p><p class="calibre_1"><span class="bold">Jennifer acılı bir sesle, “Eğer ilaçlarını alamazsa, kardeşim ölecek” dedi. “Anlaşılan buna</span>
<span class="bold">aldırmayacak kadar vurdumduymazsın. Bobby’nin kutuyu gören son kişi olduğunu ve kutuyu henüz</span>
<span class="bold">bulamadığımızı unutma.” </span></p><p class="calibre_1"><span class="bold">Kelso hızla düşündü. “Nerede bu kahrolası ilaç?” </span></p><p class="calibre_1"><span class="bold">“Sanırım arabada, çantamda yedek bir şişe var.” </span></p><p class="calibre_1"><span class="bold">“Sanırım ne demek?” </span></p><p class="calibre_1"><span class="bold">“Acil durumlar için hep hazırlıklı olmaya çalışırım. Çantamda hâlâ ilaçtan olmalı.” </span></p><p class="calibre_1"><span class="bold">Kelso tabancasını kemerine sıkıştırıp sarışına, “Bir çılgınlık yapmaya kalkarlarsa her ikisini de vur” </span></p><p class="calibre_1"><span class="bold">dedi. Dışarı çıkıp, mutfak kapısını arkasından çarptı. </span></p><p class="calibre_1"><span class="bold">Sarışın bir iskemle çekip otururken, tabancayı rahatça kucağına yerleştirdi. Jennifer Mark’ın ona ve</span>
<span class="bold">Bobby’ye yapacaklarıyla ilgili olarak söylediklerinin hepsini hatırladı, planın işe yaraması için dua</span>
<span class="bold">etmeye başladı. Ne de olsa çok büyük bir kumara oturacaklardı. Bir delilik yapmaya kalkarlarsa, her</span>
<span class="bold">ikisini de vur… </span></p><p class="calibre_1"><span class="bold">Ama artık çok geçti. Bobby birden titremeye başladı, vücudu sarsıldı, bir külçe gibi yere yığıldı. </span></p><p class="calibre_1"><span class="bold">Jennifer paniğe kapılıp, kardeşinin yanma diz çökmeye davrandı ama sarışın onu kolundan çekip itti. </span></p><p class="calibre_1"><span class="bold">“Nesi var bunun?” </span></p><p class="calibre_1"><span class="bold">“Krizi tuttu. Yalvarırım, bir havlu gerek. Bir havlu bulayım…” </span></p><p class="calibre_1"><span class="bold">Jennifer mutfak musluğuna doğru bir hamle yaptıysa da sarışın onu itti ve “Olduğun yerde kal” dedi. </span></p><p class="calibre_1"><span class="bold">“Ben bulurum.” </span></p><p class="calibre_1"><span class="bold">Evyeye doğru yürüyünce, Jennifer şansını denemenin zamanı geldiğine karar verdi. Uzandı ve kiler</span>
<span class="bold">duvarına asılı yangın söndürücüyü aldı. Sarışın elinde bir bulaşık beziyle dönerken, Jennifer</span>
<span class="bold">söndürücünün ağzını adamın üzerine tutup, aletin kulpunu çekti. </span></p><p class="calibre_1"><span class="bold">Hiçbir şey olmadı. </span></p><p class="calibre_1"><span class="bold">Aman Tanrım… Plan hiç de böyle değildi. Köpüğün adamın gözlerini körelteceğini düşünmüştü, ama</span>
<span class="bold">söndürücüden bir sızıntıdan başka bir şey gelmiyordu. İşte o zaman sebebini anladı: panik içinde,</span>
<span class="bold">söndürücünün pimini çekmeyi unutmuştu. Olamaz. </span></p><p class="calibre_1"><span class="bold">Sansın öfkeden patlayacak gibiydi. “Seni gidi orospu…” </span></p><p class="calibre_1"><span class="bold">Tabancasını çekmek için elindeki bulaşık bezini bırakırken, yangın söndürücü Jennifer’ın kolunun</span>
<span class="bold">ucunda yarım bir daire çizip adamın çenesinde patladı. Adamın iniltisi, çıkan madenî gürültüye</span>
<span class="bold">karıştı, çenesindeki yarıktan kanlar akarak geriledi ve sırtüstü yere devrildi. Hâlâ bilinci yerinde</span>
<span class="bold">olduğundan bir eliyle yüzünü tutuyor, diğerini uzatıp, Jennifer’ı yakalamaya çalışıyordu. Bu kez</span>
<span class="bold">yangın söndürücüyü bütün gücüyle adamın kafasına indirdi. Mide bulandıracak kadar tok bir ses ve</span>
<span class="bold">kınlan kemiğin çatırtısı duyuldu. Adam inledi, sonra hareketsiz kaldı. </span></p><p class="calibre_1"><span class="bold">Jennifer yaptığını görüp dehşet içinde geriledi, neden sonra gidip adamın silahını aldı. Bobby rol</span>
<span class="bold">yapmayı kesmişti -Mark’ın bütün dediklerini uygulamıştı- ama yüzü bir ölününki kadar soluktu. </span></p><p class="calibre_1"><span class="bold">Jennifer gördüğü şiddetin çocuğu sarstığım anladı. </span></p><p class="calibre_1"><span class="bold">“Yalvarırım Bobby, kötüleşecek zamanımız yok, onun için Mark’ın söylediklerini yapmak</span>
<span class="bold">zorundasın.” Kileri gösterdi. “Orada kal, ben…” “Ben gelene kadar” demek üzereydi ki, bunun boş </span></p><p class="calibre_1"><span class="bold">bir laf olduğunu düşündü. Bir daha geri gelip gelemeyeceğini bile bilmiyordu. Her şey şansa, ne kadar</span>
<span class="bold">hızlı koşabileceğine ve kendi kendine sormaktan ürktüğü sorunun cevabına bağlıydı: yapmam</span>
<span class="bold">gerekeni zamanında, Kelso hepimizi öldürmeden başarabilecek miyim? “Dışarıya çıkmanın güvenli</span>
<span class="bold">olduğunu düşünene kadar burada kal. Ama olabildiğince dayanmaya çalış.” </span></p><p class="calibre_1"><span class="bold">Kiler kapısının tokmağım çevirince, çevresi tahta raflarla dolu, ortada ancak bir insanın ayakta</span>
<span class="bold">durabileceği kadar bir boşluk olan girintiyi gördü. “Salan hareket etme, ses çıkarma. Çok</span>
<span class="bold">korkacağım biliyorum, özellikle de silah sesi duyduğunda, ama lütfen dediklerimi yap. Bir ses çıkarır</span>
<span class="bold">ya da Kelso ve adamlarına yerini belli edersen, her şeyi mahvedersin.” </span></p><p class="calibre_1"><span class="bold">Bobby’nin küçücük odaya girip, yere oturmasına yardım eden Jennifer’ın yüzü ter içindeydi. Bobby</span>
<span class="bold">yine küçük bir çocuğa dönmüştü: öylesine umarsız, ona bakan gözleri o kadar korku dolu, vücudu</span>
<span class="bold">öylesine titrek. Yere diz çöküp, kardeşine sarılmayı düşündü ama vedalaşmak için zamanlan yoktu;</span>
<span class="bold">Kelso’nun artık her an dönebileceğini -çantasında ilaç falan yoktu- düşünüyor, çıldıracak gibi</span>
<span class="bold">oluyordu; o gelmeden odadan çıkmak zorundaydı. Önce hole geçecek, oradan da ön kapıya</span>
<span class="bold">yönelecekti. “Kıpırdamayacağına söz veriyor musun?” </span></p><p class="calibre_1"><span class="bold">Bobby başım salladı. </span></p><p class="calibre_1"><span class="bold">“Gözlerini yum. Çocukken buraya nasıl saklandığımızı hatırlamaya çalış. Hatırlıyor musun?” </span></p><p class="calibre_1"><span class="bold">Bobby yine başını salladı, gözlerini sımsıkı yumdu. </span></p><p class="calibre_1"><span class="bold">“Şimdi kapıyı kapayacağım Bobby. Yalvarırım korkmamaya çalış.” </span></p><p class="calibre_1"><span class="bold">Kiler kapısını kapatıp, kilidin tıkırtısını duydu. Sonra birden aklına bir fikir geldi. Eğer şansının</span>
<span class="bold">üzerinde bir cep telefonu varsa, hemen 911 Polis îmdat’ı arayabilirdi. Telaşla adamın yanına koşup,</span>
<span class="bold">ceplerini aradı, bir cep telefonu buldu… </span></p><p class="calibre_1"><span class="bold">Şükürler olsun. </span></p><p class="calibre_1"><span class="bold">Telefonu açtı. Bitmek tükenmek bilmez bir süre sonunda, ekran aydınlandı. 911 numarasını girip, ara</span>
<span class="bold">tuşuna bastı. Yalvarırım, cevap verin… O anda, karşı taraftan bir kadın sesi duydu. “Polis operatörü,</span>
<span class="bold">numaram on bir seksen dört. Acil bir durum mu var? Hangi ilçe?” </span></p><p class="calibre_1"><span class="bold">“Lütfen…” diye kekeledi Jennifer. “Adım Jennifer March. Beni ve kardeşimi öldürmek istiyorlar…” </span></p><p class="calibre_1"><span class="bold">Bir kelime daha çıkaramadan, mutfak kapısının dışında ayak sesleri duyup, paniğe kapıldı. Telefonu</span>
<span class="bold">elinden düşürdü. Telefon yere çarpıp ikiye ayrıldı, pil telefonun uzağına düştü. Tanrım. </span></p><p class="calibre_1"><span class="bold">Kelso geri dönmüştü. Odadan hemen, şu saniyede çıkması gerektiğini biliyordu. </span></p><p class="calibre_1"><span class="bold">Kapının tokmağı dönmeye başladı. </span></p><p class="calibre_1"><span class="bold">Çok geç kalmıştı. </span></p><div class="mbp_pagebreak" id="calibre_pb_87"></div>
</div></body>
</html>
