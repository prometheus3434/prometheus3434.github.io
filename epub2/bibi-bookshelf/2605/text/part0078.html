<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">79 </span></span></p><p class="calibre_1"><span class="bold">Tahta kaldırım karanlıklara gömülmüştü. Staves kayıkhanenin kapısını açmaya çalışırken, Jennifer</span>
<span class="bold">da rıhtımı döven dalgalardan sırılsıklam olmuştu. Staves fenerinin ışığını dıştan takma motorun</span>
<span class="bold">üzerinden paslı aletler ve makine parçalarıyla dolu raflara tuttu. “Köşe bucak her yeri ara Jennifer.” </span></p><p class="calibre_1"><span class="bold">Jennifer teknenin içine girdi, minicik kamara ile davlumbazı aradı; Staves ise feneri makine dairesine</span>
<span class="bold">tutuyor, etrafı elleriyle yokluyordu. Hiçbir şey bulamayınca, rafların yanma gitti, eline geçen aletleri,</span>
<span class="bold">ıvır zıvırı yere attı. Gözlerinde, Jennifer’ı ürküten tehlikeli bir bakış vardı. Rafları tümüyle</span>
<span class="bold">boşaltınca, birden hırsla tekneyi tekmelemeye başladı. “Nerede bu kahrolası kutu? Düşün Jennifer! </span></p><p class="calibre_1"><span class="bold">Nerede olabilir? Nerede?” </span></p><p class="calibre_1"><span class="bold">Jennifer tekneden indi, Staves ansızın ona dönüp saçlarından kavradı, hırsla kendine çekerek genç</span>
<span class="bold">kadının suratına bir tokat patlattı; Jennifer acıyla duvarın dibine doğru sendeledi. “Sana bir soru</span>
<span class="bold">sordum!” </span></p><p class="calibre_1"><span class="bold">Jennifer patlak veren bu öfkeye anlam veremeyecek kadar şaşırmıştı. Doğrulmaya çalışırken,</span>
<span class="bold">titriyordu. Baştan sona yanlış olan bir şey vardı; bunun farkına ancak şimdi varabiliyordu. Çenesi</span>
<span class="bold">ateşe tutulmuş gibi yanıyordu ve konuşamayacak kadar sarsılmıştı ama Staves artık çıldırmış gibiydi,</span>
<span class="bold">yanı başına gelip dikildiğinde, sesi nefret doluydu. “Benden bir şeyler saklıyorsun. Kutu bu evde bir</span>
<span class="bold">yerde olmalı. Şimdi söyle artık, nerede?” </span></p><p class="calibre_1"><span class="bold">“Söy… Söyledim sana, bilmiyorum.” </span></p><p class="calibre_1"><span class="bold">Jennifer içgüdüsüne uyarak kapıya atıldı ama Staves hemen peşinden yetişip, genç kadını bileğinden</span>
<span class="bold">yakaladı. “Nereye gidebileceğini sanıyorsun?” </span></p><p class="calibre_1"><span class="bold">Adamın gözlerinde delice bir bakış vardı ve Jennifer onun o anda her şeyi yapabileceğini anladı. </span></p><p class="calibre_1"><span class="bold">“Ca… Canımı acıtıyorsun. Lütfen…” </span></p><p class="calibre_1"><span class="bold">İtirazlarına kulak asmadı, genç kızı sürükleyerek kayıkhaneden çıkardı, suya batmış çimlerin</span>
<span class="bold">üzerinden geçirerek mutfağa doğru götürdü. “Lanet olası çeneni kapat.” </span></p><p class="calibre_1"><span class="bold">Mutfak kapısına vardıklarında, Staves yüzündeki sulan sildi, cep telefonunu çıkarıp bir numara</span>
<span class="bold">tuşladı. “Benim. Onu burada istiyorum, hemen şimdi. Dakika geçmeden. Evin arka kapısından getir</span>
<span class="bold">onu.” </span></p><p class="calibre_1"><span class="bold">Telefonu kapattı, birkaç saniye sonra Jennifer araba yolunu yalayıp dönen farların ışığını gördü. Bir</span>
<span class="bold">araba durdu ve içinden aşın kilolu ve bıyıklı bir adam güçlükle inmeye çalıştı. Jennifer dikkatle</span>
<span class="bold">bakınca adamı tanıdı, havalimanındaki Marty’ydi bu. Yanındaki de arabadan inince, Jennifer büyük</span>
<span class="bold">bir darbe yemiş gibi oldu: Vogel’ın çiftliğindeki sarışın saldırgan. Arabanın arkasından, bohçalanmış </span></p><p class="calibre_1"><span class="bold">gibi sarılıp sarmalanmış birini çıkardılar ama Jennifer bardaktan boşanırcasına yağan yağmurda</span>
<span class="bold">indirdikleri kişinin yüzünü seçemedi. Onu eve doğru taşırlarken, kafası yana devriliyor, ayaklan çakıl</span>
<span class="bold">taşlarının üzerinde sürünüyordu. Birden Jennifer sürüklenen kişiyi tamdı… </span></p><p class="calibre_1"><span class="bold">“Bobby!” </span></p><p class="calibre_1"><span class="bold">Kardeşinin yanına doğru koşmaya davrandı, ne var ki Staves acımasızca saçına yapıştı. “İçeri</span>
<span class="bold">getirin” dedi adamlarına. Jennifer’a sıkı sıkıya yapışmışken bir numara daha tuşladı ve telefona</span>
<span class="bold">bağırarak, “Son bir kez daha denedim ama işe yaramadı Kelso” dedi. “Hiçbiri yaramadı. Kan</span>
<span class="bold">kutunun nerede olduğunu bilmiyor. Şimdi ne yapmamı istiyorsun? Tamam, ama bütün gece</span>
<span class="bold">sürmesin.” </span></p><p class="calibre_1"><span class="bold">Telefonu kapatıp, Jennifer’ın yüzüne baktı. “Artık küçük bir sohbet yapmamızın zamanı geldi, bence. </span></p><p class="calibre_1"><span class="bold">Ne dersin?” </span></p><div class="mbp_pagebreak" id="calibre_pb_77"></div>
</div></body>
</html>
