<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">62 </span></span></p><p class="calibre_1"><span class="bold">Berg Edelıveiss </span></p><p class="calibre_1"><span class="bold">Videobandını izlediler, McCaul ile Jennifer’ın ön taraftan gelişlerini, sonra da evin arkasındaki</span>
<span class="bold">patikadan kaçışlarını gördüler. BMV’den inip eve doğru yürüyen iki saldırganı, ardından arkadaşını</span>
<span class="bold">sürükleyip Mercedes’e bindiren, sonra da hızla uzaklaşan sarışını seyrettiler. Jennifer ile McCaul’ün</span>
<span class="bold">gelişinden, yaralı saldırganların uzaklaşmasına kadar bütün hikâye yirmi dakikalık bir süre içinde</span>
<span class="bold">geçiyordu. Mark video cihazının üzerindeki saat göstergesine bakarak, Jennifer ile McCaul’ün</span>
<span class="bold">onların gelişinden olsa olsa on beş dakika önce Volkswagen’e binip uzaklaşmış olacaklarını hesapladı. </span></p><p class="calibre_1"><span class="bold">Kelso iki saldırganı inceliyordu. “Bu iki herifi daha önce hiç görmedim ama Langley’den kimliklerini</span>
<span class="bold">belirlemelerim isteyeceğim. Geri sar Ryan, geri sar da gidelim.” </span></p><p class="calibre_1"><span class="bold">Ondan sonraki bir saat Mark için çılgın bir karmaşa oldu. Jennifer’ın Volkswagen’ini görebilmek</span>
<span class="bold">umuduyla uçarcasına Murnau’ya döndüler ama şansları yaver gitmedi. Yarım saat boyunca köyün</span>
<span class="bold">sokaklarını taradılar, ardından Volkswagen’in izine rastlamak amacıyla Zürich yoluna çıktılar,</span>
<span class="bold">sonunda Kelso öfkeyle vazgeçmeye karar verdi. Cep telefonunu çıkardı, Langley’i acele ararken</span>
<span class="bold">Fellows ile Grimes’a otoyolda bir benzin istasyonu bulup beklemelerini söyledi. </span></p><div class="mbp_pagebreak" id="calibre_pb_57"></div>
</div></body>
</html>
