<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">76 </span></span></p><p class="calibre_1"><span class="bold">Limuzin Long Beach’in sekiz dokuz kilometre uzağında, yağmurun altında yüz yirmi kilometreyle</span>
<span class="bold">ilerliyor, ön camı kamçılayan yağmurun altında, gözünü yoldan ayırmamaya çalışan Mark, kendini</span>
<span class="bold">gerginlikten kopacak gibi hissediyordu. </span></p><p class="calibre_1"><span class="bold">Kelso, “Bir sonraki çıkıştan Long Beach istikametine gir ve Cove End’e doğru dön” dedi. </span></p><p class="calibre_1"><span class="bold">“Neden orası?” </span></p><p class="calibre_1"><span class="bold">“Çok fazla soru soruyorsun Ryan.” </span></p><p class="calibre_1"><span class="bold">“Jennifer orada mı yoksa annesi ile babasının evinde? Bütün bunlar o disketi bulmak için, öyle değil</span>
<span class="bold">mi?” </span></p><p class="calibre_1"><span class="bold">Kelso belli belirsiz sırıttı. “Neyin peşindesin Ryan? Noktalan birleştirmek için yardıma mı ihtiyacın</span>
<span class="bold">var? Sen sadece bir sonraki çıkışı kaçırmamaya bak.” </span></p><p class="calibre_1"><span class="bold">“Bazı cevaplar istiyorum Kelso. Paul March’ın öldürülmesinin arkasındaki kişi sensin değil mi? </span></p><p class="calibre_1"><span class="bold">Bütün bunlar bir şekilde senin marifetin.” </span></p><p class="calibre_1"><span class="bold">Kelso’nun sırıtması genişledi. “Demek bütün parçalar yerine oturuyor.” </span></p><p class="calibre_1"><span class="bold">“50 milyonu sanki March çalmış gibi gösterdin ama gerçekte parayı sen aldın.” </span></p><p class="calibre_1"><span class="bold">“Epeyce yaklaştın. Ben ve Lazar paylaşacaktık. Aramızda bir anlaşma yaptık, yalnız o ve March</span>
<span class="bold">öldüğünde, para Wasenhorn’da bir yerde kayboldu. Bütün bildiğim, paranın boktan bir yarığa</span>
<span class="bold">düştüğü ve bir daha asla bulunamayacağı. Tıpkı March ile Lazar’ın cesetleri gibi.” </span></p><p class="calibre_1"><span class="bold">“Oysa planının böyle sonuçlanacağını hiç hesaba katmamıştın, değil mi?” </span></p><p class="calibre_1"><span class="bold">Kelso kafasını salladı. “Katmadım. Lazar 50 milyonla kaçacak,</span>
<span class="bold">March da Vogel kardeşlerle birlikte öldürülüp, cesetleri dipsiz yarıklardan birine atılacaktı.” </span></p><p class="calibre_1"><span class="bold">“Daha sonra, 50 milyonu hiç aramadın mı?” </span></p><p class="calibre_1"><span class="bold">Kelso’nun dudakları gerildi. “Planımın zayıf halkası buydu ya. Lazar sınırı tam olarak nereden</span>
<span class="bold">geçeceğini hiç anlatmadı. Bu kararı bütünüyle ona bırakmak, yaptığım en büyük hataydı. March’ın</span>
<span class="bold">cesedi bulunana kadar, ne nereyi arayacağımı, ne de Lazar’ın başına ne geldiğini biliyordum.” </span></p><p class="calibre_1"><span class="bold">Mark, “Morgdaki patlama, Caruso’nun öldürülmesi, manastırdaki katliam…” diye saydı. “Bunlar</span>
<span class="bold">hep senin işindi. Her seferinde bunlardan başkalarının sorumlu olduğunu iddia ettin ama aslında Paul</span>
<span class="bold">March’ın ölümüne karıştığınla ilgili hiçbir ipucu kalmadığından emin olmak istiyordun.” </span></p><p class="calibre_1"><span class="bold">“Sandığımdan da zekiymişsin.” </span></p><p class="calibre_1"><span class="bold">“Hatta soruşturmayı durdurmak isteyenlerin Kızıl Mafya ya da hayatta kalmayı başaran Lazar ya da</span>
<span class="bold">March olduğu sanılsın diye, senaryolar bile yazdın. Oysa hepsi senin oyununun bir parçasıydı Kelso. </span></p><p class="calibre_1"><span class="bold">Kuşkulan başka tarafa yönlendirdin, CİA’ daki üstlerinin senin neler yaptığından haberleri bile</span>
<span class="bold">olmaması için uğraştın.” </span></p><p class="calibre_1"><span class="bold">“Oldukça etkilendim. Çok iyisin Ryan. Bana kalırsa Langley için biçilmiş kaftan gibisin.” </span></p><p class="calibre_1"><span class="bold">“Peki ama neden? Sadece izini kaybettirmek için mi?” </span></p><p class="calibre_1"><span class="bold">“O disketin kaç para edeceği konusunda hiç fikrin var mı? Bir 50 milyondan daha söz ediyoruz. </span></p><p class="calibre_1"><span class="bold">Hapishaneye girmemek için, Moskaya çetesi bu kadar parayı vermekte bir an bile tereddüt etmez.” </span></p><p class="calibre_1"><span class="bold">“Bana maval okuma… Ondan sonra da ortadan kaybolacaksın değil mi? Sonsuza kadar?” </span></p><p class="calibre_1"><span class="bold">Kelso başını sallayarak doğruladı. “Kimse beni bir daha bulamayacak. Langley bile.” </span></p><p class="calibre_1"><span class="bold">“Senin yerinde olsam, bu kadar kesin konuşmazdım.” </span></p><p class="calibre_1"><span class="bold">“Sanırım Ryan, CİA’ da neredeyse otuz yıl çalıştıktan sonra, izlerimi silmeyi çok iyi becerebilirim.” </span></p><p class="calibre_1"><span class="bold">“Bütün bunları neden yapıyorsun Kelso?” </span></p><p class="calibre_1"><span class="bold">“Eğer bir neden peşindeysen, sana bir sürü neden gösterebilirim: yabancılaşma, imrenme, hırs. </span></p><p class="calibre_1"><span class="bold">Başlangıç için bunlarla idare ediver. Moskaya çetesindeki gibi ciğeri beş para etmez herifler</span>
<span class="bold">milyonları cebe indirirken, iyi çocuk olmaya çalışan bizlerin hayatlarını tehlikeye atmasına rağmen en</span>
<span class="bold">ufak bir kazanç sağlamadıklarını görmek o kadar zoruma gidiyor ki. Bütün bunların sonunda da,</span>
<span class="bold">bekleyeceğim tek şey boktan bir altın saat ve hiçbir işe yaramaz bir emeklilik. İşte o vakit, belki de</span>
<span class="bold">CIA’nin sana öğrettiği bütün pis numaralardan yararlanmanın zamanı geldi diye düşünüyorsun. </span></p><p class="calibre_1"><span class="bold">Sorunun cevabını verebildim mi?” </span></p><p class="calibre_1"><span class="bold">“Peki disket nerede?” </span></p><p class="calibre_1"><span class="bold">Kelso yeniden sırıttı. “Hafızasını tazelemesi için ufak bir baskı uyguladıktan sonra, Jennifer’ın bu</span>
<span class="bold">konuda bana yardım edeceğine dair bir his var içimde.” </span></p><p class="calibre_1"><span class="bold">“Nasıl bir baskı?” </span></p><p class="calibre_1"><span class="bold">“Yakında görürsün.” </span></p><div class="mbp_pagebreak" id="calibre_pb_74"></div>
</div></body>
</html>
