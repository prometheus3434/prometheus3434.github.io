<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">74 </span></span></p><p class="calibre_1"><span class="bold">Limuzin Manhattan’a doğru yol alıyordu. Yağmur başlamış, sel gibi buzlu sular arabanın tavanını</span>
<span class="bold">dövüyordu. </span></p><p class="calibre_1"><span class="bold">“Kime telefon ettin Ryan?” </span></p><p class="calibre_1"><span class="bold">“Bunun önemi yok, hele Jennifer onu öldürmek isteyebilecek biriyle kaybolmuşken, hiç mi hiç önemi</span>
<span class="bold">yok.” </span></p><p class="calibre_1"><span class="bold">Kelso ısrar etti. “Telefon ettiğin arkadaşının adını istiyorum.” </span></p><p class="calibre_1"><span class="bold">“Bu iş bitince öğrenirsin. Şimdilik senin operasyonunla ilgili tek bir kelime bile etmediğimi bilmen</span>
<span class="bold">yeterli.” </span></p><p class="calibre_1"><span class="bold">“Aramızda güveni andırır bir şeyler olduğuna göre, yaptığın ve bana söylemek istediğin başka</span>
<span class="bold">araştırmalar da var mı Ryan?” </span></p><p class="calibre_1"><span class="bold">“Yok.” </span></p><p class="calibre_1"><span class="bold">“Emin misin?” </span></p><p class="calibre_1"><span class="bold">“Kesinlikle. Şimdi artık Jennifer’ı bulmak için ne yapacağımızı söylesen?” </span></p><p class="calibre_1"><span class="bold">“Oraya da geleceğiz.” </span></p><p class="calibre_1"><span class="bold">“Bir de beni rahatsız eden ve belki senin açıklayabileceğin bir şey daha var.” </span></p><p class="calibre_1"><span class="bold">“Neymiş?” </span></p><p class="calibre_1"><span class="bold">“Moskayaların disketten nasıl haberdar olduklarını anlatmadın.” </span></p><p class="calibre_1"><span class="bold">“Doğru, anlatmadım.” Kelso belli belirsiz sırıttı, sonra koltuğunda döndü. “Kenara çek Fellows.” </span></p><p class="calibre_1"><span class="bold">Fellows söyleneni yaptı. Yağmur limuzinin tavanını döverken Kelso bir tabanca çıkardı, susturucuyu</span>
<span class="bold">taktı ve namluyu Mark’a doğrulttu. “Umarım bana doğruyu söylüyorsun.” </span></p><p class="calibre_1"><span class="bold">Mark’ın yüzü soldu. “Hey, ne yapıyorsun?” </span></p><p class="calibre_1"><span class="bold">Grimes bile rahatsızdı; Kelso’ya, “Ben de aynı soruyu soracaktım efendim” dedi. </span></p><p class="calibre_1"><span class="bold">“Sanırım işler burada tatsızlaşıyor.” </span></p><p class="calibre_1"><span class="bold">Mark Kelso’nun Glock’un namlusunu birden çevirdiğini görüp, şaşırdı. Silah bir kez öksürdü. </span></p><p class="calibre_1"><span class="bold">Kurşun Grimes’ın göğsüne saplanıp, adamcağızı o anda öldürdü, cesedi koltuğun üzerine yığılıp</span>
<span class="bold">kaldı. </span></p><p class="calibre_1"><span class="bold">“Tanrı adına ne… ” diye haykırdı Fellows koltuğunda dönmeye çalışırken. Suratı şaşkınlıktan</span>
<span class="bold">karmakarışıktı. Kelso tetiğe bir kez daha bastı, Fellovvs’u kafasından vurdu. Berikinin vücudu bir</span>
<span class="bold">kez sıçradı, sonra da direksiyonun üzerine yığıldı. </span></p><p class="calibre_1"><span class="bold">Mark şok içindeydi, olan bitenden hiçbir şey anlamıyordu. İçgüdüsüyle kendini korumaya çalıştı,</span>
<span class="bold">Kelso’nun üzerine atılmak için davrandı ama Glock birden yine göğsüne çevrilmişti. “Sakın bir</span>
<span class="bold">aptallık yapma.” </span></p><p class="calibre_1"><span class="bold">“Delirdin mi Kelso?” </span></p><p class="calibre_1"><span class="bold">“Canımı sıkıyorsun Ryan, onun için söylenenleri yap.” Kelso koltuğunda yana kayıp Grimes’ın</span>
<span class="bold">nabzını tuttu, sonra cesedi yere itip arabadan çıktı. “İn. Fellows’un cesedini arkaya taşı ve yere yatır.” </span></p><p class="calibre_1"><span class="bold">Mark söylenenleri yaparken, Glock’un namlusu onu takip ediyordu. Fellows’un kanlı cesedini</span>
<span class="bold">sürükleyerek direksiyonun arkasından çıkardı, limuzinin arkasına, Grimes’ın cesedinin yanına</span>
<span class="bold">yatırdı. </span></p><p class="calibre_1"><span class="bold">“Şimdi de ön koltuğa geçip, arabayı çalıştır” dedi Kelso otomobilin arka kapışım çarparak. </span></p><p class="calibre_1"><span class="bold">Direksiyona geçen Mark yağmurdan sırılsıklam olmuştu. Kelso tabancanın namlusu Mark’ın</span>
<span class="bold">üzerinde, yan koltuğa oturdu ve kapıyı kapattı. </span></p><p class="calibre_1"><span class="bold">“Ne yapıyorsun sen? Neden beni değil de ötekileri öldürdün?” </span></p><p class="calibre_1"><span class="bold">“Çünkü bundan böyle rehinesin.” </span></p><p class="calibre_1"><span class="bold">“Kimin rehinesi?” </span></p><p class="calibre_1"><span class="bold">“Benim.” </span></p><div class="mbp_pagebreak" id="calibre_pb_72"></div>
</div></body>
</html>
