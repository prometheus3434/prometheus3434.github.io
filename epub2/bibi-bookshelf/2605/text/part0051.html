<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">New York </span></span></p><p class="calibre_1"><span class="bold">Lou Garuda evinin yolunu tutmuştu ki, yan yolda vicdanının sesini dinleyince, arabasını çevirip</span>
<span class="bold">Cauldwell’e yollandı. Danışmaya vardığında, masanın ardındaki hemşire telefonda konuşmakla</span>
<span class="bold">meşguldü. Konuşmasını bitirince, gözlerini kaldırdı. “Yardımcı olabilir miyim efendim?” </span></p><p class="calibre_1"><span class="bold">“Bobby March’ı ziyarete geldim. Burada kalıyor. Adım Lou Garuda.” </span></p><p class="calibre_1"><span class="bold">Hemşire karşısındakini kuşkuyla inceledi. “Birkaç gün önce de Bobby’yi ziyaret etmiştiniz, değil mi</span>
<span class="bold">Bay Garuda?” </span></p><p class="calibre_1"><span class="bold">Garuda sıkıntılıydı. “Evet, ettim.” </span></p><p class="calibre_1"><span class="bold">Hemşire kaşlarını çatıp, masanın ardından çıktı. “Burada bekler misiniz lütfen?” </span></p><p class="calibre_1"><span class="bold">“Neden, bir sorun mu var?” </span></p><p class="calibre_1"><span class="bold">“Siz lütfen bekleyin, hemen dönerim.” </span></p><p class="calibre_1"><span class="bold">Leroy öne düştü, Garuda’yı bir koridora soktu. “Bobby tümüyle içine kapandı, sanki trans</span>
<span class="bold">halindeymiş gibi, kimseyle ilişki kurmuyor adamım.” </span></p><p class="calibre_1"><span class="bold">“Ne oldu ki?” </span></p><p class="calibre_1"><span class="bold">“Sen gittikten sonra hafif bir havale geçirdi. Arada bir gelir böylesi havaleler, zaten fazla ağır da</span>
<span class="bold">olmaz, ilaçla başa çıkarız. Ama senin gelişinden beri depresyonda. Daha önce onu hiç böylesine</span>
<span class="bold">rahatsız görmemiştim. Yemek yemiyor, müzik bile dinlemiyor. Hiç eski Bobby’ye benzemiyor artık. </span></p><p class="calibre_1"><span class="bold">Tek istediği, Jenny’yi görmek, oysa onun cep telefonu da sürekli kapalı, onun için bir türlü</span>
<span class="bold">konuşamıyoruz onunla. Ona ne söyledin ki adamım?” </span></p><p class="calibre_1"><span class="bold">Leroy özel bir odanın önünde durup kapıyı belli belirsiz araladı. Garuda tekerlekli sandalyesinde</span>
<span class="bold">oturup başını yana eğmiş, bomboş gözlerle pencereden dışarı bakan Bobby’yi gördü. “Dinle Leroy,</span>
<span class="bold">bir itirafta bulunmam gerek. Hıyarlığın en boktanım yaptım.” </span></p><p class="calibre_1"><span class="bold">“Nasıl yani?” </span></p><p class="calibre_1"><span class="bold">“Çocuğa babasının cesedinin bulunduğunu söyledim.” </span></p><p class="calibre_1"><span class="bold">“Ne yaptın?” </span></p><p class="calibre_1"><span class="bold">“Duymamış mıydın?” </span></p><p class="calibre_1"><span class="bold">“Hiçbir şeyden haberim yok adamım.” </span></p><p class="calibre_1"><span class="bold">Garuda olanları anlattı. “Anlaşılan şu kahrolası ağzımı açınca, Bobby’ye bilmemesi gereken bir şey</span>
<span class="bold">anlattım. Demek Jennifer çocuğu üzmek istememiş.” </span></p><p class="calibre_1"><span class="bold">“Aman Tanrım, korkunç bir şey bu adamım. Yani ihtiyarın cesedi, demek istiyorum.” </span></p><p class="calibre_1"><span class="bold">“Evet, öyle.” </span></p><p class="calibre_1"><span class="bold">“Bana kalırsa, biri Jennifer’a Bobby’nin durumunu anlatmalı. O arkadaşıyla, yani Mark’la da temas</span>
<span class="bold">edemiyor musun?” </span></p><p class="calibre_1"><span class="bold">“Şu anda ülke dışında olmalı, üstelik telefon numarasını da bilmiyorum. Yine de beni arayacağını</span>
<span class="bold">umuyorum. Gidip Bobby’yi görmemde bir sakınca var mı?” </span></p><p class="calibre_1"><span class="bold">“Yok, ama bu kez ben de yanınızda kalacağım. Eğer yine rahatsız olursa, ortadan toz olursun, tamam</span>
<span class="bold">mı? Hem de çarçabuk.” </span></p><p class="calibre_1"><span class="bold">“Patron sensin.” </span></p><p class="calibre_1"><span class="bold">“Nasılsın Bobby?” </span></p><p class="calibre_1"><span class="bold">Bobby gözlerini bile çevirmedi, dudakları büzülü, salyası çenesinden sızarak, bomboş gözlerle</span>
<span class="bold">oturmayı sürdürdü. Leroy eğilip bir kâğıt mendille ağzını sildi. “Mark’ın arkadaşı seni görmeye geldi</span>
<span class="bold">Bobby. İyi misin adamım? Bir ihtiyacın var mı? Bu adamı bir daha görmek istemiyorsan, bana</span>
<span class="bold">söylemen yeter; o da hemen gider.” </span></p><p class="calibre_1"><span class="bold">Bobby cevap vermedi. Leroy Garuda’ya, “Ne demek istediğimi anladın mı?” diye sordu. </span></p><p class="calibre_1"><span class="bold">Garuda Bobby’nin tekerlekli sandalyesinin hemen yanına, yatağın üzerine oturdu. “Bir daha uğrayıp,</span>
<span class="bold">her şeyin yolunda olup olmadığına bir bakayım dedim, iyi misin Bobby?” </span></p><p class="calibre_1"><span class="bold">Çocuk bir cevap vermedi ama Garuda tekerlekli sandalyenin yanındaki masanın üzerinde bir defter</span>
<span class="bold">ile bir kalem gördü. Eğildi, defteri usulca kaldırdı. “Bu senin mi Bobby?” </span></p><p class="calibre_1"><span class="bold">Cevap yok. “Resim çizmekten hoşlanır mısın?” </span></p><p class="calibre_1"><span class="bold">Yine cevap yok, hatta gözler bile kırpılmadı. Garuda defterin anlaşılmaz bir dizi karalamayla kaplı</span>
<span class="bold">sayfasını inceledi. En azından, sanki inceliyormuş gibi göründü. Sonra o soyut kargaşanın içinde</span>
<span class="bold">gözüne bazı şekiller çarptı, testere ağzı gibi, dağlan andırır; emin değildi. “Hey, dinle beni. Bu Leroy</span>
<span class="bold">geçen gün senin canını sıktığımı söylüyor. Eğer sıktımsa, gerçekten özür diliyorum, tamam mı? </span></p><p class="calibre_1"><span class="bold">Jennifer’ın sana… Sana… İşte o konudan bahsetmediğini bilmiyordum.” </span></p><p class="calibre_1"><span class="bold">Garuda bu kez üzüntülü bir bakış, bir gözyaşı tomurcuğu gördüğünü sandı. “Bobby, ne söylediğimi</span>
<span class="bold">duydun değil mi? Defterine bir şeyler yazmak ister misin? Neye üzüldüğünü bana söylemek?” </span></p><p class="calibre_1"><span class="bold">Bobby’nin elleri hareketlenmeye başladı, parmaklarının yavaş ve dikkatli hareketlerini gören Garuda</span>
<span class="bold">Leroy’a döndü. “Ne yapıyor? Bir çeşit işaret dili falan mı?” </span></p><p class="calibre_1"><span class="bold">“Öyle. Bobby babası hakkında ne biliyorsan öğrenmek istiyor.” </span></p><p class="calibre_1"><span class="bold">“Hiçbir şey bilmiyorum” diye karşılık verdi Garuda. “Sana bütün bildiklerimi anlattım Bobby. Hepsi</span>
<span class="bold">bu kadar, yemin ederim.” </span></p><p class="calibre_1"><span class="bold">Bobby kafasını çevirdi, pencereden dışarı bakmayı sürdürdü. </span></p><p class="calibre_1"><span class="bold">“Dinle Bobby” diye ısrar etti Garuda, “bana söylemek istediğin hiçbir şey yok mu? Hiçbir şey de mi</span>
<span class="bold">yok?” </span></p><p class="calibre_1"><span class="bold">Bobby kafasını bile çevirmedi ama sağ elinin başparmağım, aynı elinin işaretparmağı ile</span>
<span class="bold">ortaparmağının araşma kıstırarak Garuda’ya doğru yaptığı hareketi yanlış yorumlamak mümkün</span>
<span class="bold">değildi. </span></p><p class="calibre_1"><span class="bold">Leroy gülmemek için kendini zor tuttu, “işaret dilinin bu bölümünü yanlış anlamak imkânsız. Bana</span>
<span class="bold">kalırsa adam yalnız kalmak istiyor.” </span></p><p class="calibre_1"><span class="bold">Birkaç adım uzaklaştıklarında, Garuda fısıltıyla, “Şimdi ne olacak?” diye sordu. </span></p><p class="calibre_1"><span class="bold">“Dr. Reed bu akşamüstü gelip bakacak. İşinin ehli bir kadındır, en iyi danışmanlarımızdan biridir. </span></p><p class="calibre_1"><span class="bold">Ona senin bütün anlattıklarını iletirim.” </span></p><p class="calibre_1"><span class="bold">“Teşekkürler. Bakarsın, daha başarılı olur.” Garuda masanın üzerinde açık duran defterdeki testere</span>
<span class="bold">dişi biçimi çizgilere baktı, sonra defterden bir sayfa koparıp, üzerine bir numara yazdı ve kâğıdı</span>
<span class="bold">Leroy’a uzattı. “Belki doktorun ne söylediğini bana anlatmak istersin diye.” </span></p><p class="calibre_1"><span class="bold">“Mark’la konuşacak mısın?” </span></p><p class="calibre_1"><span class="bold">“Tabiî, beni arar aramaz.” </span></p><p class="calibre_1"><span class="bold">Brig, İsviçre </span></p><p class="calibre_1"><span class="bold">Jennifer ile McCaul’ün bindikleri taksi Brig’in ana caddesi üzerinde fren yaparak durdu. Jennifer</span>
<span class="bold">küçük kentin bir kumarhaneler, bankalar ve kayak malzemesi satan dükkânlar karışımından</span>
<span class="bold">oluştuğunu, kaldırım taşı kaplı sokaklarının Alp tipi sevimli otellerle süslenmiş olduğunu gördü. </span></p><p class="calibre_1"><span class="bold">Bahnhofstrasse üzerinde, Ambassador adlı bir otel buldular. Koyu ahşap lambri kaplamalar ve</span>
<span class="bold">antika mobilyalar otelin göze batan özelliğiydi. McCaul resepsiyonun üzerindeki bakır zili çaldığında</span>
<span class="bold">siyah takım elbise içinde, ipek bir kravat bağlamış, elleri manikürlü, kadınımsı tavırlı zayıfça bir</span>
<span class="bold">adam görünüp, “Guten Abend meine Dame und mein Herr”* dedi. </span></p><p class="calibre_1"><span class="bold">“Bu gece için iki oda istiyorduk. Eğer mümkünse, yan yana iki tek kişilik.” </span></p><p class="calibre_1"><span class="bold">“Rezervasyonunuz var mıydı efendim?” Resepsiyon görevlisi kusursuz bir İngilizce konuşuyor,</span>
<span class="bold">berikileri hafif bir kuşkuyla süzüyordu. Jennifer buna hiç şaşırmadı: saat neredeyse gece yarısına</span>
<span class="bold">geliyordu, üstleri başlan perişandı ve küçük bir çantanın dışında eşyaları yoktu. Tren yolundan</span>
<span class="bold">Brig’in dış mahallelerine kadar yürümüş, daha sonra da bir taksi durdurarak kısa mesafedeki Kent</span>
<span class="bold">merkezine arabayla gitmişlerdi. </span></p><p class="calibre_1"><span class="bold">McCaul resepsiyon görevlisinin endişelerini gidermek için kredi kartını çıkardı ve “Arabamız kent</span>
<span class="bold">dışında bozulunca, yağmur altında buraya yürümek zorunda kaldık” diye bir açıklamada bulundu. </span></p><p class="calibre_1"><span class="bold">“Onun için, rezervasyonumuz yok. Bir sorun olmaz ya?” </span></p><p class="calibre_1"><span class="bold">Görevli dudaklarını büzerek bir sorun olabileceğini ima etti. “Kentte bankacıların bir konferansı</span>
<span class="bold">olduğu için otel neredeyse tamamen dolu, ama yine de sizin için bir şeyler yapabileceğiz,</span>
<span class="bold">Mein Herr.” Bilgisayarına bir şeyler yazıp, gözlerini kaldırdı. “Maalesef tek kişilik odalarımız içinde</span>
<span class="bold">yan yana olanı yok, ama üçüncü katta, birbirinden üç oda ötede iki yerimiz var. Odabaşına iki yüz</span>
<span class="bold">frank. Sizin için uygun olur mu?” </span></p><p class="calibre_1"><span class="bold">“Başka çaremiz yok.” </span></p><p class="calibre_1"><span class="bold">Kayıt formlarını doldurduktan sonra, resepsiyon görevlisi pasaportlarım görmek istedi. Pasaportların</span>
<span class="bold">bütün ayrıntılarını kontrol edip, bilgisayara gireceklerini tamamladı, McCaul’ün kredi kartım çekip,</span>
<span class="bold">oda anahtarı olarak uzattığı plastik kartlar kadar yapay bir tebessümle, “Oda numaralarınız 306 ve</span>
<span class="bold">309” dedi. “Asansör lobinin karşı tarafında. Eğer Brig’dekı konukluğunuzu daha güzel kılmak için</span>
<span class="bold">yapacağım bir şey varsa lütfen çekinmeyin.” </span></p><p class="calibre_1"><span class="bold">Asansörden indiklerinde en yalan oda 306 numaraydı; McCaul elindeki plastik kartla odanın kapısını</span>
<span class="bold">açtı. Odanın penceresi Brig’in görkemli oteli Stockalper Şato Palas’a açılıyordu, McCaul perdeleri</span>
<span class="bold">kapatmadan önce bir süre manzarayı seyretti, “iyi misin?” </span></p><p class="calibre_1"><span class="bold">“Değilim, yorgun ve şaşkınım. Bir de o öldürdüğüm adam aklımdan hiç çıkmıyor.” </span></p><p class="calibre_1"><span class="bold">Jennifer midesinin en dibinde bir türlü kurtulamadığı bir bulantı hissediyordu. </span></p><p class="calibre_1"><span class="bold">“Bunun ilacı var.” McCaul odadaki mini barın kilidini açtı ve içinden iki minik viski şişeciği çıkardı. </span></p><p class="calibre_1"><span class="bold">* Almanca: “iyi akşamlar hanımefendi ve beyefendi.” (ç.n.)</span>
<span class="bold">Şişeleri iki bardağa boşaltıp üzerlerine soda ekledi ve birini Jennifer’a uzattı. “Al, buna ihtiyacın</span>
<span class="bold">varmış gibi görünüyorsun.” </span></p><p class="calibre_1"><span class="bold">Genç kadın viskisini yudumlarken, McCaul katilin cebinden aldıklarını çıkarıp yatağın üzerine attı. </span></p><p class="calibre_1"><span class="bold">Cüzdanı boşalttı. “Bakalım, neler varmış.” </span></p><p class="calibre_1"><span class="bold">Jennifer bir avuç İsviçre frankı ile avro banknotu, buruşturulmuş makbuza benzer iki kâğıt parçası</span>
<span class="bold">ve biri American Express, diğeri MasterCard, iki kredi kartı gördü. McCaul, “Kartlar iki değişik</span>
<span class="bold">isme çıkartılmış” dedi. “Tom Bauer ve David Wayne. Her ikisinin de sahte olduğuna bahse girerim.” </span></p><p class="calibre_1"><span class="bold">“Başka?” </span></p><p class="calibre_1"><span class="bold">McCaul makbuzları inceledi. “Biri Zürich Havalimanı‘ndaki bir restoranda yenilen kahvaltının</span>
<span class="bold">karşılığı. İki gün önce, sabah saat dokuzda kesilmiş. Diğeriyse, dün gece Simplon’da, Berghof tan</span>
<span class="bold">birkaç blok aşağıda, Rasthof adlı otelde iki oda ve bir akşam yemeğinin karşılığı. Simplon’a girerken,</span>
<span class="bold">oteli görmüştüm. Bu iki herifin, Zürich’e varışından beri seni izledikleri açık. Daha uçağın inmeden,</span>
<span class="bold">havalimanında seni bekliyorlarmış. Adamlar her kimse, bunların Caruso ile karısını öldüren</span>
<span class="bold">profesyonellerle aynı insanlar olduğuna cebimdeki son kuruşa kadar bahse girerim. Şimdi artık</span>
<span class="bold">endişe duyulacak heriflerden biri azalmış oldu.” </span></p><p class="calibre_1"><span class="bold">McCaul iki cep telefonunu alıp, birini yatağın üzerine attı. “Biri bildiğimiz cep telefonu ama öbürü</span>
<span class="bold">bütünüyle farklı. Bir bak istersen.” </span></p><p class="calibre_1"><span class="bold">Jennifer elindeki cihazı dikkatle inceledi. Tuşları ve küçük ekranıyla normal cep telefonuna benziyor,</span>
<span class="bold">tepesinde de kauçuk kaplı, sağlam bir anten görünüyordu. “Nedir bu?” </span></p><p class="calibre_1"><span class="bold">“Radyo frekansı izleme monitörü. Yerimizi belirlemek için kullanıyorlardı. Tek yapmaları gereken,</span>
<span class="bold">sinyali izlemekti; her seferinde nerede olduğumuzu saptıyorlardı. Üzerinde çalıştığım bir iki</span>
<span class="bold">soruşturmada buna benzer bir cihaz kullanmıştım.” </span></p><p class="calibre_1"><span class="bold">Jennifer monitörü McCaul’e uzattı. McCaul cihazı çalıştırdı. Minik ekran aydınlanınca, tuşlardan</span>
<span class="bold">bazılarına bastı. “Hedef sinyalinin kapsama alanının dışında olduğunu söylüyor. Demek ki verici hâlâ</span>
<span class="bold">arabada; bizlerden birinin üzerinde değil. Artık bizi izleyemeyeceklerine göre rahatlayabiliriz. En</span>
<span class="bold">azından bu gece.” </span></p><p class="calibre_1"><span class="bold">“Bu dediğini yapabilirler mi? Vücuduna bir verici yerleştirebilirler mi?” </span></p><p class="calibre_1"><span class="bold">“Tabiî, zor bir şey değil. Minik bir vericiyi elbiselerinden birinin astarına tutturabilir ya da çantana</span>
<span class="bold">koyabilirler, ruhun bile duymaz. Bu vericiler bir kalem, bir makyaj kutusu, hatta kredi kartı şeklinde</span>
<span class="bold">bile olabilir. Sen yine de çantanı ve elbiselerini gözden geçir; ne olur ne olmaz. Ben benimkilere</span>
<span class="bold">baktım bile.” </span></p><p class="calibre_1"><span class="bold">Jennifer elbiselerini elden geçirdi, üzerindeki kazağın, blucinin ve ceketin her yerini yokladı, ardından</span>
<span class="bold">McCaul’ün de yardımıyla çantasını ve içindekileri inceledi. “Tamam, temizsin” dedi McCaul. </span></p><p class="calibre_1"><span class="bold">“Trene bindiğimizi nasıl öğrendiler?” </span></p><p class="calibre_1"><span class="bold">“Bana kalırsa, basit mantıkla. Cipi bulmuş olmalılar. O zaman kentten kaçtığımızı anlayıp, trenle</span>
<span class="bold">gittiğimizi tahmin ettiler.” McCaul cep telefonunu çalıştırıp, birkaç tuşa bastı. “Talihimiz yokmuş. </span></p><p class="calibre_1"><span class="bold">Tuşlar kilitli. Şifre istiyor.” </span></p><p class="calibre_1"><span class="bold">“Şifresiz çalıştıramaz mısın?” </span></p><p class="calibre_1"><span class="bold">“Maalesef. Yazık, yoksa bu heriflerin kimlerle konuştuklarını, iplerinin kimlerin elinde olduğunu</span>
<span class="bold">anlatabilirdi.” </span></p><p class="calibre_1"><span class="bold">“Şifreyi kırmanın bir yolu yok mu?” </span></p><p class="calibre_1"><span class="bold">“Var tabiî, eğer yeterince becerikliysen ve gerekli malzemeye sahipsen. Bronx’ta, bu işi elli dolara</span>
<span class="bold">yapacak eski bir dolandırıcı tanıyorum ama New York’tan epeyce uzaktayız.” McCaul viskisini</span>
<span class="bold">yudumladı, bulduklarını yemden cüzdana yerleştirip, cep telefonu ve monitörle birlikte, cüzdanı da</span>
<span class="bold">cebine koydu. “Seni bırakayım da, biraz dinlen. Burada emniyette olacağından eminim ama beni</span>
<span class="bold">çağırmak dışında sakın odandan çıkma. Unutmazsın değil mi, ben iki oda ötedeyim. Seni yedide</span>
<span class="bold">uyandırırım, olur mu? Kahvaltıdan sonra kendimize temiz bir şeyler alıp, yeni bir araba kiralamaya</span>
<span class="bold">bakarız.” </span></p><p class="calibre_1"><span class="bold">McCaul gitmeye davrandı, oysa Jennifer gitmesini istemiyordu. Trende, kaldıkları kompartımana</span>
<span class="bold">koşup McCaul’ün öldüğünü düşününce duyduğu dehşeti hatırladı, aynı korkuyu yeniden hissedip</span>
<span class="bold">titremeye başladı. İçinde yalnız kalmamak için çılgın bir istek vardı, cinsellikle uzaktan yakından</span>
<span class="bold">ilgisi olmayan bir istek. Birinin sarılmasını, teselli etmesini, ona yalnız değil, güvende olduğunu</span>
<span class="bold">söylemesi isteği. “Lütfen gitme.” </span></p><p class="calibre_1"><span class="bold">McCaul Jennifer’ın korkusunu hisseder gibi oldu, durup döndü. “Ne var Jennifer?” </span></p><p class="calibre_1"><span class="bold">“Başıma bütün bunlar neden geliyor, hâlâ anlayamadım. Nasıl olur da birini öldürürüm,</span>
<span class="bold">bilemiyorum. Görmüyor musun? Şu anda yalnız kalmak istemiyorum.” </span></p><p class="calibre_1"><span class="bold">McCaul yaklaştı, usulca yüzünü okşadı. “Anlıyorum. Anlıyorum ama cevaplan bilmiyorum Jennifer. </span></p><p class="calibre_1"><span class="bold">Bana kalırsa, başkalarını meraklandıracak kadar neler bildiğini ya da nelere sahip olduğunu</span>
<span class="bold">bulmaya çalışmamız gerekecek. Senden geçmişini düşünmeni, neyin peşinde olduklarını anlamaya</span>
<span class="bold">çabalamanı istiyorum. O adamların ne istediğini çıkarabilirsek, oyunda öne geçeriz.” </span></p><p class="calibre_1"><span class="bold">Jennifer umutsuzca teselli arıyormuş ya da sadece birine temas etmek istiyormuş gibi McCaul’ün</span>
<span class="bold">eline yapıştı. “Gerçekten de öyle mi düşünüyorsun?” </span></p><p class="calibre_1"><span class="bold">“Kesinlikle.” McCaul başını salladı, elini usulca indirdi. “Her şey düzelecek. Bu gece bizi</span>
<span class="bold">bulamayacaklarından eminim. Onun için, biraz uyumaya çalış. Sabah olunca, Brig’deki bütün</span>
<span class="bold">sokakları arşınlamamız gerekse bile, o Vogel adından neler çıkarabileceğimize bakarız.” </span></p><p class="calibre_1"><span class="bold">Beş dakika sonra, Jennifer pencerenin başında durmuş, kent ışıklarını seyrediyordu. Bitkindi,</span>
<span class="bold">vücudunda enerjinin kırıntısı bile kalmamıştı ama kafası öylesine karışıktı ki, uyumak imkânsızdı. </span></p><p class="calibre_1"><span class="bold">Hâlâ korkuyordu, hâlâ şaşkınlık içindeydi ama orada öylesine dururken, aklına bir fikir geldi. </span></p><p class="calibre_1"><span class="bold">McCaul onu odadan çıkmaması için uyarmıştı ama yapmak istediği uzun sürmeyecekti. Başucu</span>
<span class="bold">masasından plastik anahtarını aldı ve sessizce odadan çıktı. </span></p><p class="calibre_1"><span class="bold">“Plan nedir Kelso? Bir planın var mı?” </span></p><p class="calibre_1"><span class="bold">“Birkaç saat uyuyup, dinlenmeye çalışmak. Ondan sonra da, eğer gerekirse kentteki bütün otelleri</span>
<span class="bold">dolaşırız.” Kelso Brig’in pazar meydanında durmuş, el frenini çekmişti. Issız sokaklarıyla kent</span>
<span class="bold">karanlıklara gömülmüştü. </span></p><p class="calibre_1"><span class="bold">“Neden şimdi dolaşmıyoruz?” </span></p><p class="calibre_1"><span class="bold">“Kafanı çalıştır Ryan. Saat gecenin bir buçuğu. Gecenin bu saatinde kenti altüst edip, otel</span>
<span class="bold">görevlilerine soru sormaya başladığımızda, birinin bizden kuşkulanıp polise telefon etmesi, başımıza</span>
<span class="bold">gereksiz yere bir sürü dert açmaz mı? Şimdi birkaç saat yatıp uyuyabileceğimiz bir yer bulalım. Bana</span>
<span class="bold">kalırsa, Jennifer ile McCaul’ün gecenin bu saatinde yapabilecekleri fazla bir şey yok, tabiî eğer</span>
<span class="bold">tehlikede değillerse.” </span></p><p class="calibre_1"><span class="bold">“Peki, onları nasıl bulabileceğiz, ne düşünüyorsun? Şu anda her yerde olabilirler. Ucuz bir</span>
<span class="bold">pansiyonda, kent dışında sefil bir otelde, hatta dışarıda, bir parkta bile.” </span></p><p class="calibre_1"><span class="bold">“Bunu yarın düşünürüz.” Kelso önlerine yanaşan Volkswagen’i görüp arabanın farlarını açıp kapadı. </span></p><p class="calibre_1"><span class="bold">Volkswagen’den inen Grimes, yanlarına geldi. “Efendim?” </span></p><p class="calibre_1"><span class="bold">“Hepimizin birkaç saatliğine de olsa kafayı vurup uyuyabileceği bir otel bulmanı istiyorum; sonra ne</span>
<span class="bold">yapacağımızı o zaman söyleyeceğim.” </span></p><p class="calibre_1"><span class="bold">Otel, Brig tren istasyonunun yakınındaki bir aralığın içindeydi. Altdorf öyle aman aman otellerden</span>
<span class="bold">değildi; biraz dökük, üstelik de bir birahanenin hemen yanı başında. Dışarıda, aralıkta birkaç sıska</span>
<span class="bold">kedi dolaşıyordu. Otelin önünde durduklarında Kelso otelin cephesini iğrenerek süzdü. “Tanrım, bula</span>
<span class="bold">bula burayı mı buldun Grimes?” </span></p><p class="calibre_1"><span class="bold">“Bunu bulduğumuz için bile şanslı sayılırız. Kentte bankacıların konferansı varmış, bundan önce</span>
<span class="bold">baktığım iki otel de doluydu. Ya burada kalacağız ya da geceyi otomobillerde geçireceğiz.” </span></p><p class="calibre_1"><span class="bold">Ellerinde sadece küçük birer çanta taşıyan dört Amerikalıyı görmek, sabahın olmadık saatlerinde</span>
<span class="bold">otele gelen kuşkulu müşterilere alışık görünen geniş göğüslü gece görevlisi İsviçreliyi fazla şaşırtmadı. </span></p><p class="calibre_1"><span class="bold">Yeni konuklarını ikinci kattaki dört odaya çıkarmadan önce, kayıt formlarını doldurttu. “Kahvaltı</span>
<span class="bold">altı buçuktan dokuza kadar, meine Herren. leh münsehe îhnen eine gute Nacht”* </span></p><p class="calibre_1"><span class="bold">“Bir dakika bekle, bir iki kelime konuşmak istiyorum.” Kelso kolunu merdivenlerden aşağı inmeye</span>
<span class="bold">başlayan adamın omzuna attı, sahanlıkta onunla </span></p><p class="calibre_1"><span class="bold">* Almanca: “Sizlere iyi bir gece diliyorum.” (ç.n.) </span></p><p class="calibre_1"><span class="bold">birkaç dakika konuştu, cömert bir bahşiş uzatıp geri geldi. “Çantalarınızı odalarınıza bırakıp, iki</span>
<span class="bold">dakika sonra odamda olun. Sen de Ryan. Sonra size Jennifer’ı nasıl bulacağımızı anlatırım.” </span></p><p class="calibre_1"><span class="bold">Mark odasının kilidini açtı. Tek kişilik yatağının üzerindeki battaniye ile perdelerin üzerindeki</span>
<span class="bold">motifler bakımsız bir çiçek bahçesini andırıyor ve yıllarca önce değiştirilmeleri gerekiyormuş gibi</span>
<span class="bold">duruyordu ama odada en azından bir telefon vardı. Lou Garuda’ya telefon edip Bobby’nin durumunu</span>
<span class="bold">öğrenmesi gerektiğini düşündü, ancak arada altı saatlik bir fark bulunduğunu, New York’ta saatin</span>
<span class="bold">akşamın yedi buçuğu olduğunu hatırladı. Garuda’yı tanıdığından, adamın işten çıkınca eve gitmeden</span>
<span class="bold">önce bir bara uğrayacağından emindi; onun için telefon etmeyi Kelso’nun odasındaki toplantının</span>
<span class="bold">sonrasına bırakmaya karar verdi. Çantasını yatağın üzerine bıraktı, koridora çıkıp Kelso’nun</span>
<span class="bold">kapışım tıkırdattı. Grimes ve Fellows çoktan gelmiş, tek kişilik yatağın iki ucuna oturmuşlardı. Kelso</span>
<span class="bold">daracık odaya girmesini işaret etti. </span></p><p class="calibre_1"><span class="bold">“Bana kalırsa, bir araca ihtiyaçları olacak” diye söze başladı Kelso. “O yüzden, sabah olur olmaz ilk</span>
<span class="bold">iş bir araba kiralamaya bakacaklar ya da trene veya otobüse binecekler. Biz sadece dört kişi</span>
<span class="bold">olduğumuzdan, yetişebildiğimiz yerleri gözden geçireceğiz. Gece nöbetçisine göre, kentte sadece bir</span>
<span class="bold">tane otomobil kiralama şirketi varmış, bir Hertz acentesi, onun için açılmadan önce orada olmamız</span>
<span class="bold">gerekecek. Ryan, bu senin görevin. Fellows otobüs garajını kontrol edecek, ben de tren istasyonunu</span>
<span class="bold">gözleyeceğim. Biz bu işlerle meşgul olurken, Grimes da kentteki otellere telefon edip, Jennifer ya da</span>
<span class="bold">McCaul’ün herhangi birine gelip gelmediğini öğrenmeye çalışacak. Gece görevlisi kentte küçük büyük</span>
<span class="bold">on-on beş otel olduğunu, kent dışında da bir o kadar bulunduğunu söylüyor, bize listeyi verecek.” </span></p><p class="calibre_1"><span class="bold">“Harika, ama bu anlattıkların her şeyi cevaplandırmıyor. Ya bir pansiyona gitmişlerse, o zaman ne</span>
<span class="bold">olacak?” </span></p><p class="calibre_1"><span class="bold">“O durumda da yerlerini belirleme imkânına sahip olabiliriz. Ama işe önce otellerle başlayıp, sonra</span>
<span class="bold">da listedeki daha küçüklere geçeriz. Buradaki konuşmamız biter bitmez Langley’e3 telefon edip,</span>
<span class="bold">buranın yetmiş beş kilometre çevresindeki bütün otel ve araba kiralama şirketlerinin veritabanına</span>
<span class="bold">girmelerini, rezervasyonlarına bakmalarını isteyeceğim. Bu arada, kredi kartı işlemlerinde adlarına</span>
<span class="bold">dikkat edilmesini de söyleyeceğim. Eğer kendi adlarına çıkarılmış herhangi bir kart kullanırlarsa,</span>
<span class="bold">bitli bir pansiyonda da olsa, nerede bulunduklarını öğreniriz. Biraz talihimiz varsa, daha sabah bile</span>
<span class="bold">olmadan onlardan haber alırız.” </span></p><p class="calibre_1"><span class="bold">“Bütün bunları yapabileceğinden emin misin?” </span></p><p class="calibre_1"><span class="bold">“Sana daha önce de anlattım Ryan, ClA’nin bütün imkânları emrimizde diye. Sorusu olan? Güzel. </span></p><p class="calibre_1"><span class="bold">Hepimizin biraz uyumasını öneriyorum. Görevliye bizi altıda uyandırmasını söyledim. Bu da bize</span>
<span class="bold">topu topu dört saat tanıyor.” </span></p><p class="calibre_1"><span class="bold">Mark elbiselerini çıkardı. Başı hâlâ ağrıyordu, üstelik bir gece önce de hastanede uyuyamamıştı. </span></p><p class="calibre_1"><span class="bold">Banyo aynasında kendine baktı. Alnındaki plaster ve birbirine yapışıp kalmış saç tutamlarıyla felaket</span>
<span class="bold">görünüyordu. Lavaboyu suyla doldurup yüzünü iyice yıkadı, sonra yatağın kenarına oturup</span>
<span class="bold">Garuda’nın ev telefonunu tuşladı. Telefon iki kez çaldıktan sonra devreye telesekreter girince, otelin</span>
<span class="bold">telefonu ile oda numarasını bıraktı ve Garuda’nın acilen aramasını istediğini belirtti. </span></p><p class="calibre_1"><span class="bold">Perdelerin aralığından Brig’in ışıklarını seyrederken, bitkinliğini hissetti. Eğer Kelso haklıysa,</span>
<span class="bold">Jennifer’ın McCaul’le birlikte, oralarda bir yerlerde olması gerekiyordu. Torino’daki restorana</span>
<span class="bold">yürürlerken birbirlerine oldukça yakın göründüklerini hatırlayıp, bu arada ne kadar daha</span>
<span class="bold">yakınlaşmış olabileceklerini merak etti. İçinde kıskançlığın kıskacını hissedince, kendi kendine eziyet</span>
<span class="bold">ettiğini düşündü. Hemen şimdi sokaklara çıkıp otelleri gezmek istiyordu ama Kelso haklıydı; sabahın</span>
<span class="bold">ikisinde bir otel lobisine girip sorular sormak kuşku uyandırırdı. </span></p><p class="calibre_1"><span class="bold">Bu düşünceyle yatağına uzanıp gözlerini yumdu, uyumaya çalışırken huzursuzca sağına soluna dönüp</span>
<span class="bold">durdu. </span></p><div class="mbp_pagebreak" id="calibre_pb_50"></div>
</div></body>
</html>
