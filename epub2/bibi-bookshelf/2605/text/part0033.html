<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">29 </span></span></p><p class="calibre_1"><span class="bold">Mark sarsılarak uyandı, yatağının içinde doğrulup oturdu. Baş ağrısı kaybolmuştu ama kendini</span>
<span class="bold">sersem gibi hissediyordu. Pencerenin ötesinde patlayan gök gürültüsünü ve fırtınayı duyunca, bu</span>
<span class="bold">yüzden uyanmış olacağını düşündü. Tere batmıştı ve hastane giysisi yer yer ıslaktı. </span></p><p class="calibre_1"><span class="bold">İşte o zaman nasıl uyuduğunu ve neden terlediğini hatırladı. Kelso’nun çıkıp gitmesinden sonra,</span>
<span class="bold">hastabakıcı ona bir sakinleştirici yutturmuştu. İlaç etkisini göstermiş, Mark da rahatsız bir uykuya</span>
<span class="bold">dalıp dalıp çıkmıştı. Yüzündeki teri sildi, başucu masasının üzerindeki saatine uzandı: 19.30. İki</span>
<span class="bold">saatten fazla uyumuştu. </span></p><p class="calibre_1"><span class="bold">Sendeleyerek yataktan kalktı ve dolaptan elbiselerini çıkardı. Belirsizlik beynini kemirdiğinden,</span>
<span class="bold">Jennifer’ı bulmak için bir şeyler yapmak zorunda olduğunu düşünüyordu. Pantolonunu zorla</span>
<span class="bold">giyebildi, ayakkabılarını ayaklarına geçirdi, gömleğini giymek üzereyken Kelso kapıyı açtı. “Bir yere</span>
<span class="bold">mi gitmeye niyetleniyordun Ryan?” </span></p><p class="calibre_1"><span class="bold">“Sana ne bundan?” </span></p><p class="calibre_1"><span class="bold">“Daha iyi olduğunu gördüğüme sevindim.” </span></p><p class="calibre_1"><span class="bold">“Bu kadarı yeter Kelso. Gidiyorum.” </span></p><p class="calibre_1"><span class="bold">“Gidiyorsun da, nereye?” </span></p><p class="calibre_1"><span class="bold">“Onu sonra düşünürüm.” Mark gömleğini giydi. “Jennifer’ı bulabildiniz mi?” </span></p><p class="calibre_1"><span class="bold">Kelso derin bir iç çekip kapıyı kapattı. “Otur Ryan. Konuşmamız gerek.” </span></p><p class="calibre_1"><span class="bold">“Jennifer’ı bulamadınızsa, konuşacak bir şeyimiz olmadığını sanıyorum.” </span></p><p class="calibre_1"><span class="bold">“Bulamadık, ama dostumuz McCaul hakkında ilgi çekici bilgilere ulaştık.” </span></p><p class="calibre_1"><span class="bold">Mark gömleğini iliklerken, birden durdu. “Evet? Bekliyorum.” </span></p><p class="calibre_1"><span class="bold">“Furka geçidinde ölen o çocuk vardı ya, babasının adının Frank McCaul olduğu kesin. İsviçre’ye salı</span>
<span class="bold">günü, oğlunun cesedini teşhis etmek için gelmiş, yani Jennifer’ın yanındaki adamın Frank McCaul</span>
<span class="bold">olduğu da kesin. Aslında, bir zamanlar New York polisinde dedektiflik bile yapmış.” </span></p><p class="calibre_1"><span class="bold">“Hiç adını duymamıştım.” </span></p><p class="calibre_1"><span class="bold">“New York’tan e-postayla gönderttiğim ve bir göz atmanı istediğim bir fotoğrafı var.” Kelso oturdu,</span>
<span class="bold">cebinden bir zarf çıkarıp açtı. “Jennifer’ın yanında gördüğün adam bu muydu?” </span></p><p class="calibre_1"><span class="bold">Mark bilgisayar yazıcısından çıkma kumlu ve renkli resme baktı. Resimde, McCaul’ün yüzü ona</span>
<span class="bold">bakıyordu. Çıkık elmacıkkemikleriyle yakışıklı bir adamdı ve çoğu kadına çekici gelecek erkeklere</span>
<span class="bold">benziyordu. Böyle bir adam Jennifer’a çekici gelebilir mi? Muhtemelen, içinde kıskançlığın kıskacını</span>
<span class="bold">duydu. “Ona benziyor.” </span></p><p class="calibre_1"><span class="bold">Kelso fotoğrafı yeniden zarfa koydu. “En azından, Jennifer’ın şu anda tehlikede olmadığını</span>
<span class="bold">belirledik.” </span></p><p class="calibre_1"><span class="bold">“Nasıl emin olabilirsin?” </span></p><p class="calibre_1"><span class="bold">“Eğer bana söylenenlere inanmak gerekirse, McCaul denen bu adam başının çaresine</span>
<span class="bold">bakabileceklerdenmiş. Özel dedektiflik yaptığı kesin. Ve eğer New York Polis Müdürlüğü‘nün</span>
<span class="bold">sözünün bir değeri varsa, dedektiflerin en iyilerinden. Başlangıçta, hiç de ihtiyaç duymadığımız yeni</span>
<span class="bold">bir ayak bağı olduğunu sanmıştım ama bir daha düşününce, Jennifer’ın en azından ona yardım edip</span>
<span class="bold">koruyabilecek birisiyle beraber olması içimi rahatlatıyor.” </span></p><p class="calibre_1"><span class="bold">“Öyle olsun” dedi Mark bezgince. </span></p><p class="calibre_1"><span class="bold">Kelso’nun ağzının kenarları belli belirsiz bir tebessümle kıvrıldı. “Yoksa bir kıskançlık belirtisi mi</span>
<span class="bold">görüyorum?” </span></p><p class="calibre_1"><span class="bold">Mark soruyu duymazdan geldi ve yeniden gömleğini iliklemeye girişti. “Seninle tanışmak zevkti</span>
<span class="bold">Kelso.” </span></p><p class="calibre_1"><span class="bold">“Sen ne yapmaya çalışıyorsun?” </span></p><p class="calibre_1"><span class="bold">“Sana daha önce de söyledim, eğer bana burada olup bitenler hakkında en ufak bir ipucu vermezsen</span>
<span class="bold">ben gidiyorum, demiştim.” </span></p><p class="calibre_1"><span class="bold">“Ya Jennifer? O ne olacak?” </span></p><p class="calibre_1"><span class="bold">“Onu kendi başıma bulacağım.” </span></p><p class="calibre_1"><span class="bold">“Onu ben bulamamışken, sen nasıl bulmayı umarsın?” </span></p><p class="calibre_1"><span class="bold">“Peki, sen neden bulamıyorsun?” </span></p><p class="calibre_1"><span class="bold">Kelso bir el işaretiyle pencerenin ötesindeki yağmur sağanağını gösterdi. “Farkında değilsen</span>
<span class="bold">söyleyeyim, dışarısı zifirî karanlık. McCaul’ün cipini aramak için iki helikopter kiralamayı başar-dik ama pilotlar hava düzelmeden havalanmayacaklarını söylüyorlar ki, eğer hava tahminlerine</span>
<span class="bold">güvenirsek bu da yarın sabahın erken saatlerine kadar bekleyeceğimiz anlamına geliyor.” </span></p><p class="calibre_1"><span class="bold">“Harika. Kısacası elimizde hâlâ onu bulmak için en ufak bir umut yok.” </span></p><p class="calibre_1"><span class="bold">“Ben olsam, o kadar kesin konuşmazdım. Belki açar diye hâlâ cep telefonunu arıyoruz ama hava</span>
<span class="bold">benim değiştirebileceğim bir şey değil. Bu arada, geri dönmesi ihtimalini düşünerek Fellows’u</span>
<span class="bold">Simplon’a, Jennifer’ın oteline gönderdim.” </span></p><p class="calibre_1"><span class="bold">“Peki, ya dönmezse?” </span></p><p class="calibre_1"><span class="bold">“Beni sıkıştırmaktan vazgeç Ryan, elimden geleni yapıyorum.” </span></p><p class="calibre_1"><span class="bold">Mark ceketine uzanıp, kapıya yöneldi. “Gazetelere bu öyküyü anlatıp, baş sayfalarına fotoğrafını</span>
<span class="bold">basmalarını sağlasam, belki bir sonuç alırdık.” </span></p><p class="calibre_1"><span class="bold">Kelso’nun yüzü karardı. “Sana daha önce de söyledim. Bu çok duyarlı ve gizli bir operasyon. Bu</span>
<span class="bold">dediğini yapamazsın. İzin veremem.” </span></p><p class="calibre_1"><span class="bold">“Beni durdurmayı dene istersen.” </span></p><p class="calibre_1"><span class="bold">Kelso yenilgiyi kabullenip, içini çekerek iskemlesine yığıldı. “Pekâlâ Ryan, sen kazandın.” </span></p><p class="calibre_1"><span class="bold">“Yoksa sonunda bütün bunların ne anlama geldiğini söyleyecek misin?” </span></p><p class="calibre_1"><span class="bold">“Fazla bir seçeneğim yokmuş gibi görünüyor. Kaldı ki, üstlerimle de görüştüm, sana kısıtlı bilgi</span>
<span class="bold">vermemi onayladılar, ama ancak son kertede. Bana kalırsa bundan daha son bir kerte olamaz.” Kelso</span>
<span class="bold">başını salladı. “Çok inatçı bir adamsın Ryan.” </span></p><p class="calibre_1"><span class="bold">“Ne kadar kısıtlı?” </span></p><p class="calibre_1"><span class="bold">“Kimlerle uğraştığını bilmene yetecek kadar. Yine de seni uyarıyorum, sana söylediklerimden bir</span>
<span class="bold">kelimesini bile kimseye anlatmayacaksın. Kimseye, anladın mı?” </span></p><p class="calibre_1"><span class="bold">“Benim için bir sakıncası yok.” </span></p><p class="calibre_1"><span class="bold">Kelso yüzünü buruşturdu, sonra yatağı işaret etti. “Otursan iyi olur bence.” </span></p><p class="calibre_1"><span class="bold">“Ayakta rahatım.” </span></p><p class="calibre_1"><span class="bold">“Oturmam tavsiye ederim Ryan, çünkü sana söyleyeceklerimin beynini allak bullak edeceğini</span>
<span class="bold">sanıyorum.” </span></p><p class="calibre_1"><span class="bold">ORHAN KEMAL İL HALK KÜTÜPHANESİ </span></p><div class="mbp_pagebreak" id="calibre_pb_32"></div>
</div></body>
</html>
