<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">derdi. </span></span></p><p class="calibre_1"><span class="bold">“Sabredin” derdi Mark da aynı tebessümle. “Hâlâ mülakat aşamasındayım.” </span></p><p class="calibre_1"><span class="bold">Oysa haklıydılar. Bir yıl sonra otuz beşinci yaş gününü kutlayacak olmasına rağmen, hayatında hâlâ</span>
<span class="bold">özel birisi yoktu. Arada bir, karakoldan tanıdığı iki kadından biriyle çıkıyordu ama bu öylesine bir</span>
<span class="bold">şeydi işte. Uygun biri bir türlü çıkmıyordu karşısına. Bir an Ellen’ın “uygun biri” olduğunu</span>
<span class="bold">düşünmüştü: aman Tanrım, ne hata! Ellen Manhattan’ın pahalı avukat bürolarından birinde sekreter</span>
<span class="bold">olarak çalışan, kişiliği güçlü, canlı, ufak tefek bir esmerdi ve ilk çıkışlarından üç ay sonra</span>
<span class="bold">evlenmişlerdi. </span></p><p class="calibre_1"><span class="bold">Büyük hata. </span></p><p class="calibre_1"><span class="bold">Evleneli henüz yedi ay olmadan, grip virüsü yüzünden kendini iyi hissetmeyince gece nöbetinden</span>
<span class="bold">erken, gecenin birinde çıkıp eve dönmüş, Ellen’ı kanepede bir adamla sevişirken yakalamıştı. Hem de</span>
<span class="bold">Ellen beğendiği için, iki haftalık maaşı karşılığında Macy’s’ten özel olarak aldığı kanepede. </span></p><p class="calibre_1"><span class="bold">Onların elbiselerini giymelerini beklerken, Mark orada, öfkeden titreyerek, gözyaşlarını durdurmaya</span>
<span class="bold">çalışarak, beylik Glock tabancasını çekip herifi vurmak isteğine direnerek öylesine dururken, birden</span>
<span class="bold">bu suratı tanıdığını hatırladı. Ellen’ın bürosunda çalışan, evin alım muamelelerini tamamlaması için</span>
<span class="bold">tuttukları iş-bilir ve pahalı avukat, hani Armani elbiseler giyen, durmadan sırıtıp Ellen’ın arkadaşı</span>
<span class="bold">olduğunu, onun için bütün evrak işini bedava olarak halledeceğini söyleyen herif. Bedavaymış! </span></p><p class="calibre_1"><span class="bold">Adamın Ellen’ın eski sevgilisi olduğu, onunla yeniden buluşmaya başladığı çabuk anlaşıldı. O akşam</span>
<span class="bold">Mark adama öyle bir çakmıştı ki, avukatın ön dişleri kırılmıştı. Orospu çocuğunu evden attıktan,</span>
<span class="bold">sokağa kadar kıçına tekmeyi bastıktan sonra, Ellen’a hesap sormak için dönmüştü. Kadın orada</span>
<span class="bold">oturmuş ağlaşırken, Chad Tate’le dört aydır birlikte olduklarını itiraf etti. “Sen ve ben, bir hataydı</span>
<span class="bold">Mark. Bu iş yürümeyecek, onun için boşanmak istiyorum. Chad benimle evleneceğini söylüyor.” </span></p><p class="calibre_1"><span class="bold">Mark o gece evden ayrılmış, bir dükkândan bir şişe viski almış,</span>
<span class="bold">Jarnaica Körfezi’nde bir iskeleye kadar gidip, arabanın içinde hem içip hem ağlayarak sarhoş </span></p><p class="calibre_1"><span class="bold">olmuştu. Ardından, daha fazla ağlayamayacağını anlayıp uykuya dalmıştı. Uyandığında, motosikletli</span>
<span class="bold">bir polis arabanın camını yumrukluyordu. Güneş yükselmişti ama iskelede kalabalık martılardan</span>
<span class="bold">başka canlı varlık yoktu. Mark camı indirince, polis alkol kokusunu alıp, ehliyetini istedi. “Sizi bu</span>
<span class="bold">saatte buraya getiren nedir efendim?” </span></p><p class="calibre_1"><span class="bold">Mark adama ehliyetini uzattıktan sonra, belki de hayatında ilk kez kendini koyuverdi. Hıçkırıklara</span>
<span class="bold">boğulup, hiç tanımadığı birine evliliğini anlatması için, sanki kafasının içinde bir baraj bel vermişti. </span></p><p class="calibre_1"><span class="bold">“Zavallı” dedi polis ehliyeti iade ederken. “Şimdi kendinize bir iyilik yapsanız? Arabanızı kilitleyin,</span>
<span class="bold">eve gidip iyi bir uyku çekin, ardından da kendinize iyi bir avukat bulun.” </span></p><p class="calibre_1"><span class="bold">Ne var ki Mark kendine iyi bir avukat bulmayacaktı; parçalan bir araya getirerek ilişkiyi yürütmeye</span>
<span class="bold">çalıştı, evlilik iki ay daha kör topal gitti ama her ikisi de birbirlerine hakaretler savurup suçladıkça,</span>
<span class="bold">beraberliğin amaçsız olduğu iyice anlaşıldı. Bitmiş bir savaşta, birbirlerini bombalıyorlardı. Ellen bir</span>
<span class="bold">sonbahar hafta sonu evden ayrılıp bir daha dönmeyince, Mark boşanma davası açtı. </span></p><p class="calibre_1"><span class="bold">Ellen’ı unut, o geçmişte kaldı. O kadın için gereğinden fazla gözyaşı döktüm, bundan böyle hiç</span>
<span class="bold">dökmeyeceğim. </span></p><p class="calibre_1"><span class="bold">Oysa bazı geceler eve girerken bir kadının sesini, konuşacak birini, Ellen’ın yaptığı gibi sırtını, tam</span>
<span class="bold">şurasını, gergin kaslarının arasını ovacak bir kadını özlüyordu ve bu, o gecelerden biriydi. Kötü iki</span>
<span class="bold">gün geçirmişti. Kennedy’deki ölü bebek onu en az Jennifer’ı üzdüğü kadar üzmüştü ama, Mark</span>
<span class="bold">yüreğindekileri kolayca göstereceklerden değildi. </span></p><p class="calibre_1"><span class="bold">Jennifer’dan hoşlanıyordu; Jennifer, tam istediği cinsten bir kadındı. Çocukluğunu hâlâ hatırlıyordu,</span>
<span class="bold">o zaman aradaki dört yaşlık fark nedeniyle, onunla hiç ilgilenmemişti. Yıllarca hiç karşılaşmadıktan</span>
<span class="bold">sonra, üç yıl önce bir gün Columbia’da bir konferans sırasında, dinleyiciler arasında Jennifer’ı</span>
<span class="bold">tanımış ve birlikte birer kahve içmeyi önermişti. Bir yıl boyunca, seyrek de olsa öğle ya da akşam</span>
<span class="bold">yemeğine çıkmışlar, birlikte bir şeyler yiyip içmişler ve dostluklarını derinleştirmişlerdi. İşin içinde</span>
<span class="bold">dostluğun ötesinde bir şey yoktu; zorlu bir boşanma döneminden geçmek yüreğini parçaladığından,</span>
<span class="bold">yeni bir ilişki de aklındaki son şeydi; o da tam böylesini istiyordu ama uzun vadede için için de olsa</span>
<span class="bold">daha fazlasını arzulayacağı açıktı. Bir de Jennifer’ın hayatını altüst eden cinayet ve tecavüz girişimi</span>
<span class="bold">vardı. </span></p><p class="calibre_1"><span class="bold">Annesinin ölümü, babasının kaybolması ve karşılaştığı o korkunç saldın yüzünden Jennifer’ın</span>
<span class="bold">tümüyle yıkıldığının farkındaydı. Cinayet gecesi Mark’ın ile annesi babasının evine koşmuş, Mark’ın</span>
<span class="bold">babası da kapının yumruklandığını duymuştu. Gelip kapıyı açtığında, genç kızı verandada baygın</span>
<span class="bold">yatar bulmuştu. Adam o zamanlarda kanserden ölmek üzereydi ama polislik iliklerine işlemişti bir</span>
<span class="bold">kere: işin içinde bir şey olduğunu hissederek Jennifer’ı Mark’ın annesine bırakmış, tabancasını</span>
<span class="bold">kaparak çimenlerin üzerinden March’ların evine koşmuştu. Orada Jennifer’ın annesini ölümüne</span>
<span class="bold">bıçaklanmış, küçük Bobby’yi de kurşunla yaralanmış bulmuştu ama evde başka kimse yoktu: cinayeti</span>
<span class="bold">işleyen, her kimse, çoktan kaçmıştı anlaşılan. </span></p><p class="calibre_1"><span class="bold">Mark cinayeti hemen ertesi gün duydu ama Jennifer’ı görebilmesi için dört gün beklemesi gerekti. </span></p><p class="calibre_1"><span class="bold">Çünkü genç kız kimseyle konuşmak istemiyordu. Ardından, kendi kabuğuna çekildi ve Federal</span>
<span class="bold">Savunma Bürosu’nda çalışmaya başlayıncaya kadar, öyle kaldı. Yeniden arada bir birlikte akşam</span>
<span class="bold">yemeğine çıktılar, bu kez ona fiziksel olarak da yaklaşmasına rağmen, değişen bir şey olmadı; ancak</span>
<span class="bold">yine de dostlukları sürdü. Tecavüz girişiminin yarattığı sarsıntıyı atlatmasının uzun sürmesinin kesin</span>
<span class="bold">olduğunu bilmesine rağmen, Mark bir gerçeği kabullenmek zorunda olduğunu anladı: ya zamanlama</span>
<span class="bold">inanılmaz derecede yanlıştı, ya da Jennifer’ın hoşlandığı tiplerden değildi. </span></p><p class="calibre_1"><span class="bold">Mark suyun kaynadığını duyunca, yarım kalmış sandviçini sehpanın üstünde bırakarak yerinden</span>
<span class="bold">kalktı. </span></p><p class="calibre_1"><span class="bold">Belki polislik güdüsü yüzündendi, kendini hâlâ o Buick’i düşünürken yakaladı. Oturma odasının</span>
<span class="bold">ışıklarını söndürüp, pencereye yaklaştı, perdenin aralığından dışarı baktı. Buick hâlâ oradaydı. Polis</span>
<span class="bold">baskını olmasın? Elmont oldukça saygın bir mahalleydi ama son günlerde insan hiçbir şeyden emin</span>
<span class="bold">olamıyordu ki. </span></p><p class="calibre_1"><span class="bold">Perdeyi kapatmak üzereyken, evinin önünde gelip duran büyük siyah bir Pontiac gördü. Arabanın</span>
<span class="bold">açılan sürücü kapısından bir adam indi. Mark’ın, sokak lambasının aydınlığında seçebildiği, altmış </span></p><p class="calibre_1"><span class="bold">yaş dolaylarında, uzun boylu ve yanık tenli, çok şık görünüşlü, gümüş saçlı bir adamdı. </span></p><p class="calibre_1"><span class="bold">Sokağın karşı tarafındaki Buick’te bulunan iki kişi de arabalarından indi. Her ikisi de takım elbise</span>
<span class="bold">giymişti, otuzlarının başlarında gösteriyorlardı. Pontiac’tan inen gümüş saçlı adamın yanına geldiler,</span>
<span class="bold">sonra da hep birlikte Mark’ın evine yöneldiler. Mark perdeyi bırakırken kaşlarını çattı. Adamların</span>
<span class="bold">gece yarısını çeyrek geçe evinde ne aradıklarını merak ediyordu. Kapının zili çaldı. </span></p><p class="calibre_1"><span class="bold">Verandanın ışığını söndürmediğinden, kapının yanına gidip, geniş açılı göz deliğinden baktı. Şık</span>
<span class="bold">görünüşlü, gümüş saçlı adam ortada, üçü de kapının karşısında duruyordu. Üçü de yeterince saygın</span>
<span class="bold">görünüyordu ama her polisin mesleğinde düşman kazandığını hatırlayıp, riske girmedi. Kalça</span>
<span class="bold">kılıfından Glock’unu çekerken, kapının zili bir daha çaldı. </span></p><p class="calibre_1"><span class="bold">Tabancasını hazır tutar ve yeniden göz deliğinden bakarken, “Kim o?” diye seslendi. Geniş açılı</span>
<span class="bold">mercek gümüş saçlı adamın yüzünü balon gibi gösteriyordu. </span></p><p class="calibre_1"><span class="bold">“Bay Ryan? Adım Jack Kelso. Konuşabilir miyiz?” </span></p><p class="calibre_1"><span class="bold">Mark’ın parmağı tabancasının tetiğine gitti. “Bay Kelso, vakit gece yarısını geçiyor, sizin ve</span>
<span class="bold">arkadaşlarınızın buraya benimle İncil okumaya geldiğinizden kuşkuluyum. Onun için bana tam</span>
<span class="bold">olarak kim olduğunuzu ve tam olarak ne istediğinizi söyler misiniz?” </span></p><p class="calibre_1"><span class="bold">“Kapının ötesinden konuşmak güç oluyor Bay Ryan. Girebilir miyiz?” </span></p><p class="calibre_1"><span class="bold">“Sizi tanımıyorum” dedi Mark. “Üstelik ne istediğinizi hâlâ söylemediniz.” </span></p><p class="calibre_1"><span class="bold">Mark göz deliğinden gümüş saçlının elini ceketinin iç cebine götürdüğünü görüp, dikkat kesildi. Oysa</span>
<span class="bold">Kelso’nun cebinden çıkan tabanca değil, göz deliğinin hizasına kaldırdığı bir kimlikti sadece. Mark</span>
<span class="bold">kimliği görünce hafifçe bir ıslık çalarak, silahını indirdi. </span></p><p class="calibre_1"><span class="bold">“Bay Ryan. CIA’denim.” </span></p><p class="calibre_1"><span class="bold">Mark kapıyı açtı. Düzgün birer takım elbiseyle yaka uçları düğmeli gömlek giyen iki genç adamın da</span>
<span class="bold">Kelso gibi ClA’den olduklarını düşündü. </span></p><p class="calibre_1"><span class="bold">Kelso’nun uzattığı kimliği alıp inceledi. Kimliğin bir yüzünde, Amerikan kartalı resminin içinde</span>
<span class="bold">Merkezî Haber alma Örgütü‘nün mavi logosu vardı. Öteki yüzünde de, Kelso’yu daha koyu saçla</span>
<span class="bold">gösteren, muhtemelen iki yıl kadar önce çekilmiş bir fotoğraf. Resmi iyice inceledi: kararlı bir çene,</span>
<span class="bold">parlak mavi gözler, film aktörü gibi bir görüntü. Kelso başıyla yanındakileri işaret etti. “Bu ikisi de</span>
<span class="bold">Ajan Doug Grimes ile Ajan Nick Fellows.” </span></p><p class="calibre_1"><span class="bold">Her ikisi de CİA kimliklerini uzattı. Mark kimlikleri inceledikten sonra, kapının önünden çekildi. </span></p><p class="calibre_1"><span class="bold">“Galiba içeri girseniz daha iyi olacak.” </span></p><p class="calibre_1"><span class="bold">Ön kapıyı kapatıp, adamları oturma odasına götürdü. Kelso hafifçe aksıyor, sol ayağını belli belirsiz</span>
<span class="bold">sürüyerek yürüyordu. Sehpanın üzerindeki sandviçi görüp, “Akşam yemeğinizi berbat ettiğim için</span>
<span class="bold">üzgünüm” dedi. </span></p><p class="calibre_1"><span class="bold">“Ben de sizi beklettiğim için. Birer kahve?” </span></p><p class="calibre_1"><span class="bold">Kelso omuz silkip, nazikçe, “Kahve iyi olurdu. Teşekkürler” dedi. </span></p><p class="calibre_1"><span class="bold">“Oturun.” </span></p><p class="calibre_1"><span class="bold">Mark dört fincana neskafe doldurup tepsiyle çalışma odasına getirdi. Kelso koltuklardan birine</span>
<span class="bold">oturmuş, diğer ikisi kanepeye ilişmişti. Ajan Grimes ciddi birine benziyordu, yaklaşık otuz yaşında,</span>
<span class="bold">arkaya taranmış siyah saçlar, çukur gözler. Ajan Fellows ise bebek yüzü, arkadaşça görünüşü,</span>
<span class="bold">yumuşak elleri ve çocukça saç kesimiyle üniversiteden yeni çıkmış gibiydi. Mark yine de adamın</span>
<span class="bold">kendini korumayı becereceğinden emindi. Her ikisinin gözlerinden ceplerindeki CİA kimliğinden</span>
<span class="bold">gelme bir güven duygusu okunuyordu. Mark kahveleri dağıtıp, son koltuğa oturdu. “Peki, bütün</span>
<span class="bold">bunların sebebi ne?” </span></p><p class="calibre_1"><span class="bold">“Sizinle Jennifer March hakkında konuşmak istiyorum” dedi Kelso. </span></p><p class="calibre_1"><span class="bold">Mark’ın kaşları çatıldı. “Jennifer mı? Yoksa Kennedy’deki uyuşturucu operasyonu hakkında mı?” </span></p><p class="calibre_1"><span class="bold">Kelso kafasını salladı. “Hayır, bunun uyuşturucu operasyonuyla bir ilgisi yok.” </span></p><p class="calibre_1"><span class="bold">“Öyleyse?” </span></p><p class="calibre_1"><span class="bold">Kelso kahve fincanını dizlerinin üzerine yerleştirdi, şeker koyup karıştırdı. “Jennifer March’ı ne</span>
<span class="bold">kadar zamandır tanıyorsunuz, Bay Ryan?” </span></p><p class="calibre_1"><span class="bold">Mark hafifçe gülümsedi. “Bu oldukça kişisel bir soru.” </span></p><p class="calibre_1"><span class="bold">“Eğer soruma cevap verirseniz sevinirim.” </span></p><p class="calibre_1"><span class="bold">“Aynı mahallede, birlikte büyüdük. Onu çocukluktan çıktığı dönemden beri, yani yaklaşık on beş </span></p><p class="calibre_1"><span class="bold">yıldır tanırım.” </span></p><p class="calibre_1"><span class="bold">“Sizi yakın bir dostu olarak mı görür?” </span></p><p class="calibre_1"><span class="bold">“Öyle de denebilir.” </span></p><p class="calibre_1"><span class="bold">“Size güvenir mi?” </span></p><p class="calibre_1"><span class="bold">“Tabiî.” Mark kuşkulandı. “Bakın, bütün bu soruların amacı nedir?” </span></p><p class="calibre_1"><span class="bold">Kelso önce Grimes ile Fellows’a baktı, ardından da Mark’a döndü. “Galiba babasının cesedinin</span>
<span class="bold">bulunduğundan haberiniz var. Eğer yanılmıyorsam, ona haber veren de sizsiniz. Öyle mi?” </span></p><p class="calibre_1"><span class="bold">Mark kaşlarını çattı. “Bütün mesele bu mu?” </span></p><p class="calibre_1"><span class="bold">“Evet, bu.” </span></p><p class="calibre_1"><span class="bold">Mark fincanını sehpanın üzerine bıraktı. “Tabiî, Jennifer’a ben haber verdim. İyi ama,</span>
<span class="bold">anlayamıyorum. Bunun… ” </span></p><p class="calibre_1"><span class="bold">Kelso elini kaldırdı, daha ağzına sürmediği kahveyi sehpaya bıraktı. “Bu konuşmayı daha fazla</span>
<span class="bold">devam ettirmeden önce Bay </span></p><p class="calibre_1"><span class="bold">Ryan, size bir şey açıklamak istiyorum. Burada anlatacaklarımız kesinlikle gizlidir. Aslına</span>
<span class="bold">bakarsanız, ulusal güvenlikle ilgili son derecede gizli ve duyarlı bir konudan söz ediyoruz. Bu gizliliği</span>
<span class="bold">bozduğunuz takdirde, çıranızı yakmak zorunda kalırım. Onun içip sizden, yapacağımız bu</span>
<span class="bold">konuşmadan kimseye bahsetmeyeceğinize söz vermenizi istiyorum, hiç kimseye. Söz veriyor</span>
<span class="bold">musunuz?” </span></p><p class="calibre_1"><span class="bold">Kelso’nun ses tonu hafif saldırgancaydı ve Mark adamdan hoşlanmadığım hissetti. “Hey, siz neden</span>
<span class="bold">bahsediyorsunuz?” </span></p><p class="calibre_1"><span class="bold">“Size bir soru sordum Bay Ryan” dedi Kelso ısrarla. “Bu arada kinci sözlerim için özür dilerim. Ama</span>
<span class="bold">size konunun ne denli ciddi olduğunu göstermek istedim ve hâlâ cevabınızı bekliyorum. Söz verecek</span>
<span class="bold">misiniz?” </span></p><p class="calibre_1"><span class="bold">Mark Kelso’ya, sonra da öteki iki ajana baktı. Her üçünün gözleri onun üzerindeydi. CİA genellikle</span>
<span class="bold">önemli işlerle uğraşan ciddi bir kuruluştu. Bu herifler de ciddi görünüyordu, özellikle de Kelso. Mark</span>
<span class="bold">omuz silkti. “Tamam. Söz veriyorum. Peki, şimdi bütün bunların sebebi ne?” </span></p><p class="calibre_1"><span class="bold">Kelso gırtlağını temizledi. “CIA’nin ve ülkenizin sizin yardımınıza ihtiyacı var.” </span></p><p class="calibre_1"><span class="bold">Mark kahkahasını güç tuttu. “Nedir bu, bir şaka mı? Yoksa bu Cinayet Masası‘ndan Maguire’ın yeni</span>
<span class="bold">bir oyunu falan mı?” </span></p><p class="calibre_1"><span class="bold">Kelso asık suratla, “Şaka falan değil Bay Ryan” dedi. “Ne kadar ciddi olduğunu anlatmaya zamanım</span>
<span class="bold">bile yok. Eğer ciddiyet ölçüsü birden ona kadar giden bir aletse, bu, o aleti patlatır. Tekrar ediyorum,</span>
<span class="bold">bu kadar ciddi.” </span></p><p class="calibre_1"><span class="bold">“Neden benim yardımım?” </span></p><p class="calibre_1"><span class="bold">Kelso öne eğildi. “Jennifer March babasının cesedini teşhis etmek için Avrupa’ya gitmeye</span>
<span class="bold">hazırlanıyor.” </span></p><p class="calibre_1"><span class="bold">“Eee?” </span></p><p class="calibre_1"><span class="bold">“Biliyorsunuz, babası iki yıl önce kaybolmuştu. Ve Jennifer’ı bu kadar zamandır tanıdığınıza göre, o</span>
<span class="bold">dönemde olan korkunç olayları da biliyorsunuzdur?” </span></p><p class="calibre_1"><span class="bold">Mark başıyla onayladı. “Eee?” </span></p><p class="calibre_1"><span class="bold">” Karısının öldürüldüğü ve kendisinin ortadan kaybolduğu dönemlerde, Paul March CİA adına son</span>
<span class="bold">derecede ciddi bir görevi yerine getiriyordu.” </span></p><p class="calibre_1"><span class="bold">Mark kaşlarını çattı. “Jennifer bundan hiç bahsetmedi.” </span></p><p class="calibre_1"><span class="bold">“Jennifer bunu hiç bilmedi.” </span></p><p class="calibre_1"><span class="bold">“Benim hatırladığım kadarıyla, babası yatırım bankacılığı yapıyordu.” </span></p><p class="calibre_1"><span class="bold">“Bu doğru, ama aynı zamanda da gizlice CİA adına çalışıyordu.” </span></p><p class="calibre_1"><span class="bold">“Şurasını doğru anlayalım. Babasının bir çeşit casus olduğunu mu söylemek istiyorsunuz?” </span></p><p class="calibre_1"><span class="bold">Kelso kafasını salladı. “Bu konudan ne kadar az bahsedersek, o kadar iyi olacak, diye düşünüyorum. </span></p><p class="calibre_1"><span class="bold">Size söyleyebileceğim tek şey, uluslararası ve gizli bir operasyonda görevli olduğuydu. Hem son</span>
<span class="bold">derecede önemli, hem de aşırı tehlikeli bir operasyonda. Güvenlik nedenleriyle, bu operasyonun ne</span>
<span class="bold">olduğunu açıklayamayacağım.” </span></p><p class="calibre_1"><span class="bold">“Yoksa Jennifer’ın babasının kansını öldürmediğini mi ima ediyorsunuz?” </span></p><p class="calibre_1"><span class="bold">“Sizinle son derecede dürüst olacağım Ryan: bundan yüzde yüz emin değilim.” </span></p><p class="calibre_1"><span class="bold">Mark’ın aklı karışmıştı. “Anlayamıyorum.” </span></p><p class="calibre_1"><span class="bold">Bu kez konuşan, Grimes’tı. “Anlamanız gerekmiyor Ryan. Sadece Paul March’ın cesedinin</span>
<span class="bold">bulunmasıyla birçok hayatın tehlikede olduğunu kabul edin, yeter.” </span></p><p class="calibre_1"><span class="bold">“Kimlerin hayatı? Kimden gelen tehlike?” </span></p><p class="calibre_1"><span class="bold">Grimes cevap vermedi. Mark Kelso’ya döndü, Kelso içini çekerek, “Bu sorularınıza cevap veremem</span>
<span class="bold">Ryan. Size söylediklerimizin tümüyle gerçek olduğuna inanmanız gerek. Tekrarlıyorum, bu konu son</span>
<span class="bold">derecede önemli” dedi. </span></p><p class="calibre_1"><span class="bold">“Bunu sürekli söylüyorsunuz zaten Kelso. Ancak bana çok az şey anlatıp, size çok güvenmemi</span>
<span class="bold">istiyorsunuz.” </span></p><p class="calibre_1"><span class="bold">“Haklısınız, istiyorum. Ama eğer Jennifer’a değer veriyorsanız, yardımınıza ihtiyacı var. Bizim de</span>
<span class="bold">öyle.” </span></p><p class="calibre_1"><span class="bold">“Nasıl bir yardım?” </span></p><p class="calibre_1"><span class="bold">“İşinizden birkaç gün izin almanızı istiyorum. Belki bir hafta, gerekirse daha çok. Avrupa’ya gidip,</span>
<span class="bold">Jennifer’ın peşine takılmanızı istiyorum.” </span></p><p class="calibre_1"><span class="bold">“Peşine takılmak mı? İzleyecek miyim?” </span></p><p class="calibre_1"><span class="bold">“Evet. Eğer yol arkadaşı olarak birlikte gitmenize izin vermesi için onu ikna ederseniz daha iyi olur,</span>
<span class="bold">ama eğer bu olamazsa, o zaman kendinizi mümkün olduğu kadar göstermeden onu izlemenizi</span>
<span class="bold">istiyoruz.” </span></p><p class="calibre_1"><span class="bold">“Neden?” </span></p><p class="calibre_1"><span class="bold">“Onu korumanızı istiyorum. Koruyucu meleği olmanızı. Jennifer’ı tanıyorsunuz, o da size güveniyor. </span></p><p class="calibre_1"><span class="bold">Eğer başı derde girerse, onu kurtarmak için yanında olacaksınız. İnsanların başı büyük derde girince,</span>
<span class="bold">görmek isteyecekleri tek şey, tanıdık bir yüzdür.” </span></p><p class="calibre_1"><span class="bold">“Başı derde mi girerse? Jennifer mı? Neden başı derde girsin ki?” </span></p><p class="calibre_1"><span class="bold">“Çünkü Ryan, birinin onu öldürmek isteyeceği kesin gibi.” </span></p><div class="mbp_pagebreak" id="calibre_pb_10"></div>
</div></body>
</html>
