<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">81 </span></span></p><p class="calibre_1"><span class="bold">Jennifer mutfak kapısının önündeki ayak seslerinin çoğaldığını duydu; ardından kapı açıldı ve önde</span>
<span class="bold">Mark, ardında da elinde tabancasını onun sırtına dayamış Kelso göründü. Bakışları karşılaştığında,</span>
<span class="bold">Mark’ın gözünde yırtıcı bir kararlılık vardı. Jennifer’a doğru yürüdü, ama Kelso onu tabancanın</span>
<span class="bold">namlusuyla dürttü. “Masanın yanına otur.” </span></p><p class="calibre_1"><span class="bold">Mark’ı bir iskemleye itti, ardından kapıyı çarpıp Jennifer’a “Demek suç ortağımla tanıştın” dedi. </span></p><p class="calibre_1"><span class="bold">“Nick’in aktörlükte çok yetenekli olduğunu eminim sen de kabul edeceksin. insan kandırmaya</span>
<span class="bold">geldiğinde, örgütte üstüne kimse yoktur.” </span></p><p class="calibre_1"><span class="bold">Staves sırıttı. “Eee, gösteriyi nasıl buldun? Bana kalırsa, sadece bir büyük hatam oldu. Cipinin</span>
<span class="bold">hortumunu gevşetirken, fren hidroliğinin o kadar yavaş sızacağını hesaplayamadım. Benim planıma</span>
<span class="bold">göre otelden ayrılır ayrılmaz fren sorunu yüzünden durmak zorunda kalacaktın, o zaman da ben tıpkı</span>
<span class="bold">beyaz atlı şövalye gibi imdadına koşacaktım. Hemen orada da birinin seni öldürmek istediği</span>
<span class="bold">martavalıyla güvenini kazanacaktım. Ama senin peşinden dağa çıkmak ve hayatını kurtarmak için</span>
<span class="bold">sana çarpmak zorunda kaldım; bayağı uğraştırdın beni. Yine de her şey istediğim gibi oldu.” </span></p><p class="calibre_1"><span class="bold">Mark Jennifer’a, “Morgun havaya uçurulması, Caruso ile karısının öldürülmesi, manastırdaki</span>
<span class="bold">katliam, hepsi bunların işi, hepsi senaryoydu. Babanın ölümündeki rolleriyle ilgili hiçbir kanıt</span>
<span class="bold">kalmamasını istiyorlardı.” Sonra Kelso’ya döndü. “Yaptıklarının para hırsından başka bir nedeni</span>
<span class="bold">yok. Ya bu? Anlaşılan, McCaul değil?” </span></p><p class="calibre_1"><span class="bold">“Haklısın. Adı Staves ve CİA’ da çalışıyor. Ve eğer onun nedenlerini soracak olursan, benim emeklilik</span>
<span class="bold">planımı Sam Amca’nınki-ne tercih etti, derim.” Kelso gülümseyip, Jennifer’a döndü. “Arkadaşının</span>
<span class="bold">oldukça iyi olduğunu itiraf etmeliyim. Neredeyse bütün söyledikleri doğru.” </span></p><p class="calibre_1"><span class="bold">“Ya ötekiler, Bobby’yi kaçıranlar da dâhil, onlar kim?” diye sordu Jennifer. </span></p><p class="calibre_1"><span class="bold">“Kiralık tetikçiler, hepsi bu. CiA adına çalışmanın yan yararlarından birisi de, en iyilerini, bol para</span>
<span class="bold">verdiğin süre, senin için her şeyi yapabilecek profesyonelleri tanıma olanağı. Trende öldürdüğün</span>
<span class="bold">adama gelince, zavallının talihi yokmuş, çünkü sadece seni korkutmak istiyordu ama anlaşılan rolünü</span>
<span class="bold">fazla ciddiye almış. Daha dikkatli olması gerekirdi.” </span></p><p class="calibre_1"><span class="bold">Mark Kelso’ya öfkeyle baktı. “Neden? Hem Jennifer’ı korkutmak, aynı zamanda da Staves’in onun</span>
<span class="bold">koruyucu meleğiymiş gibi hareket etmesini istemek, neden?” </span></p><p class="calibre_1"><span class="bold">“Eski bir CiA taktiği. Eğer birinin hayatını tehlikeye atar, hemen ardından da onu tehlikeden</span>
<span class="bold">kurtarmış görünürsen, küt, bütün hayatını senin eline bırakır, hatta bazen işi bütün sırlarını</span>
<span class="bold">açıklamaya kadar vardırır.” Kelso gülümsedi, bir iskemle çekip oturdu. “Plan öyleydi. Jennifer</span>
<span class="bold">Staves’e bir kez güvenmeye görsün, tehdit altındayken onu bir koruyucu, hatta bir sırdaş olarak</span>
<span class="bold">görecekti. Bu kandırmacanın fazladan ödülü de Vogel’ın izini bulmamız oldu. Ama en iyisi, Lazar ile</span>
<span class="bold">March’a ne olduğunu, metal kutunun varlığını öğrendik. Doğruyu söylemek gerekirse, harika bir</span>
<span class="bold">plandı; kendimle ne kadar övünsem azdır.” </span></p><p class="calibre_1"><span class="bold">“Peki, ben o planın neresinde yer alıyorum?” diye sordu Mark. </span></p><p class="calibre_1"><span class="bold">Kelso’nun tebessümü genişledi, pis bir sırıtışa dönüştü. “Sen bizim yedeğimiz, Jennifer’ın Staves’e</span>
<span class="bold">güvenmemesi durumunda sigortamızdın. Aslında, başlangıçtaki niyetimiz senin onunla birlikte</span>
<span class="bold">gitmen, onunla yakınlaşman, hatta belki onunla cinsel ilişkiye girmendi. Daha sonra, eğer mecbur</span>
<span class="bold">kalırsak, ne denli ciddi olduğumuzu göstermek için seni onun gözleri önünde öldürecektik; Jennifer</span>
<span class="bold">da çaresiz kalıp, öğrenmek istediğimiz her şeyi anlatacak kadar korkacaktı. Oysa Jennifer onunla</span>
<span class="bold">birlikte gitmeni kabul etmeyince, B planına geçmemiz, yani Avrupa’ya ayak basar basmaz sigorta</span>
<span class="bold">poliçemiz olman gerekti. Jennifer o Opel’inle izlendiğini hissetti, kısacası onu sen de korkuttun. </span></p><p class="calibre_1"><span class="bold">Dediğim gibi, harika bir plandı.” </span></p><p class="calibre_1"><span class="bold">Bütün parçalar bir araya gelirken, Jennifer Kelso’ya hiddetle baktı. “Frank McCaul’e ne oldu?” </span></p><p class="calibre_1"><span class="bold">“Ah, üzgünüm ama öldü. Tıpkı ölümüyle kandırmacamızda ufak da olsa bir rol oynayan şu senin</span>
<span class="bold">dağcı Chuck gibi.” </span></p><p class="calibre_1"><span class="bold">“Gaddar ve vicdansız bir orospu çocuğusun sen Kelso.” </span></p><p class="calibre_1"><span class="bold">“Çok zengin olmak üzere olan bir orospu çocuğu.” </span></p><p class="calibre_1"><span class="bold">“Annemi öldürdün. Bobby’yi yaraladın.” </span></p><p class="calibre_1"><span class="bold">Kelso Nick Staves’e bakıp, bir kaşını kaldırdı. “Sen mi söyledin?” </span></p><p class="calibre_1"><span class="bold">Staves başını sallayarak onayladı. “Lazar’la birlikte babasını kandırmamızı da anlattım.” </span></p><p class="calibre_1"><span class="bold">“Maalesef anlatılanların hepsi doğru” dedi Kelso Jennifer’a sakince. “Kişisel bir kin falan yoktu, her</span>
<span class="bold">şey iş içindi ve yapılması gerekiyordu.” </span></p><p class="calibre_1"><span class="bold">Jennifer o anda Kelso’yu öldürmek istedi. Bir öfke nöbetine kapılıp, adamın üzerine atıldı, ama beriki</span>
<span class="bold">Jennifer’ın bileğini yakalayıp büktü, sırtına dayadı. Mark ayağa fırlayıp Kelso’yu tutmaya çalıştıysa</span>
<span class="bold">da Staves daha hızlıydı: beriki daha hareket etmeden, tabancasının namlusu Mark’ın kafasına</span>
<span class="bold">dayanmıştı bile. “Senin yerinde olsam, denemezdim.” </span></p><p class="calibre_1"><span class="bold">Gözleri korkudan büyümüş Bobby ağlamaya başladı. </span></p><p class="calibre_1"><span class="bold">Kelso Jennifer’a “Yaptığın pek akıllıca değildi” dedi. “Gördün mü, küçük kardeşini korkuttun işte. </span></p><p class="calibre_1"><span class="bold">Şimdi, ben kalk demeden salan yerinden kıpırdama.” İskemleye ittiği genç kadın döndü ve Bobby’ye</span>
<span class="bold">sarıldı. “Anahtarı ver” dedi sert bir sesle Kelso. </span></p><p class="calibre_1"><span class="bold">Jennifer çantasını açtı, gümüş anahtarı Kelso’ya uzattı. Kelso anahtara baktı, avucunda birkaç kere</span>
<span class="bold">hoplattı, sonra masanın üzerine çarptı. “Bu kadar küçük bir şeyin bunca dert yaratmasına inanmak</span>
<span class="bold">güç.” </span></p><p class="calibre_1"><span class="bold">Jennifer meydan okurcasına, “Benden ne istiyorsun?” dedi. “Kutunun nerede olduğunu</span>
<span class="bold">bilmiyorum.” </span></p><p class="calibre_1"><span class="bold">Kelso sırıtarak cebinden tabancasını çıkardı, siyah susturucuyu namlunun ucuna taktı. “Eğer dediğin</span>
<span class="bold">doğruysa, o zaman birbirimize söyleyecek bir şeyimiz kalmadı demektir.” </span></p><p class="calibre_1"><span class="bold">II </span></p><div class="mbp_pagebreak" id="calibre_pb_79"></div>
</div></body>
</html>
