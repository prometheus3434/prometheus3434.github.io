<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">New York </span></span></p><p class="calibre_1"><span class="bold">Garuda o sabah Angelina’yla sevişirken cep telefonu titreşerek bir mesaj geldiğini belirtti. Kadının</span>
<span class="bold">üzerinden indi, cep telefonuna uzanıp kapağını açtı. </span></p><p class="calibre_1"><span class="bold">“Tanrım, Lou, şu kahrolası telefonu kapalı tutamaz mısın?” </span></p><p class="calibre_1"><span class="bold">“Özür dilerim sevgilim. Önemli bir telefon bekliyorum.” </span></p><p class="calibre_1"><span class="bold">“Tanrı aşkına, sevişmekten daha önemli ne olabilir? Tam da işin en tatlı yerindeyken Lou!” </span></p><p class="calibre_1"><span class="bold">Garuda mesajı okudu: “Sabah 9’da Marriott, Broadway’de buluşalım. Önemli. Maddy.” </span></p><p class="calibre_1"><span class="bold">“Kimdenmiş?” </span></p><p class="calibre_1"><span class="bold">“İşle ilgili Angelina. Gerçekten önemli ve bekletilmeye gelmez bir iş.” Garuda saatine baktı. Acele</span>
<span class="bold">ederse bir taksi bulabilir, dokuzda Madeline’e yetişebilirdi. Yataktan kalktı, gömleğini sırtına geçirdi</span>
<span class="bold">ve Angelina’nın çıplak kalçalarını şamarladı. “Bunları benim için sıcak tut sevgilim. Bir saate kalmaz</span>
<span class="bold">dönerim.” </span></p><p class="calibre_1"><span class="bold">“Git kendini düzdür.” </span></p><p class="calibre_1"><span class="bold">Garuda Broadway’deki Marriott Oteli’nin kapısından girdi. Ma-deline daha önce gelmiş, kahvaltı</span>
<span class="bold">salonunun bölmelerinden birine yerleşmiş, gözünde akşamdan kalmışlığın baş ağrısı yüzünden</span>
<span class="bold">kapkara güneş gözlükleri, kahve içiyordu. “Beş dakikam var Lou, ondan sonra kahrolası La</span>
<span class="bold">Guardia’ya gitmek zorundayım ama söylenenlere bakılırsa, Prime’ın Cayman Adaları‘ndaki paravan</span>
<span class="bold">şirketi öyle bir biçimde kurulmuş ki, işin dibine varıp gerçek sahibine ulaşman imkânsızmış.” </span></p><p class="calibre_1"><span class="bold">“Tüh!” </span></p><p class="calibre_1"><span class="bold">“Ne var ki sevgilim, Cayman Adaları‘ndaki muhabir arkadaşım perdeyi biraz aralamayı başarmış. </span></p><p class="calibre_1"><span class="bold">Buradan çıkan gerçek de paravan şirketin sözde yöneticilerinden birinin süper lig suç örgütleriyle iş </span></p><p class="calibre_1"><span class="bold">yapmaya pek de karşı olmayan bir insan olduğu. Eğer bana söylenenler doğruysa, Prime’ın gerisinde</span>
<span class="bold">kimlerin bulunduğunu öğrenmek için sakın yollarına çıkmaya kalkma, yoksa kısa zamanda üzerinden</span>
<span class="bold">silindir geçmişe dönersin.” </span></p><p class="calibre_1"><span class="bold">“Nedenmiş?” </span></p><p class="calibre_1"><span class="bold">“Sana resim çizmem mi gerekecek Lou? Bunun arkasında kara para var. Bana verilen bilgi böyle. </span></p><p class="calibre_1"><span class="bold">Sen neyin peşindesin?” </span></p><p class="calibre_1"><span class="bold">“Sana söylemiştim, başka zaman anlatırım. Para ne kadar karaymış?” </span></p><p class="calibre_1"><span class="bold">“Tahmin edemeyeceğin kadar kara, Doğu Avrupa’dan geliyor, onun için ardında resmî bir Amerikan</span>
<span class="bold">kuruluşu olmadan sakın oralara gitme. Zaten o zaman bile sana bol şans dilemekten başka yapacak</span>
<span class="bold">bir şeyim olmaz.” </span></p><p class="calibre_1"><span class="bold">Garuda bir ıslık çaldı, ardından sırıttı. “Her şey yerine oturuyor.” </span></p><p class="calibre_1"><span class="bold">“Oturan ne?” </span></p><p class="calibre_1"><span class="bold">“Hiç.” Çantasına uzanıp ayaklanan Madeline’e bir öpücük gönderdi. </span></p><p class="calibre_1"><span class="bold">“Gitmem gerekiyor Lou. Uçağa yetişmeliyim. Bütün öğrenebildiğim bu kadar.” </span></p><p class="calibre_1"><span class="bold">“Sana borçluyum sevgilim.” </span></p><p class="calibre_1"><span class="bold">“işte bunu sakın unutma.” </span></p><div class="mbp_pagebreak" id="calibre_pb_52"></div>
</div></body>
</html>
