<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">New York </span></span></p><p class="calibre_1"><span class="bold">Leroy Murphy iki metrelik dev gibi vücuduyla tekerlekli sandalyenin üzerine eğildi ve Sony CD-</span></p><p class="calibre_1"><span class="bold">çaların kulaklığını Bobby’nin kafasından dikkatle aldı. Cauldwell bakımevinin serasındaydılar ve</span>
<span class="bold">açık kapılardan sıcak camekânın içine doğru serin bir rüzgâr esiyordu. Jennifer, Bobby ve Bobby’nin</span>
<span class="bold">üzerine eğildikçe kısa kollu beyaz önlüğünün kumaşını geren, kalın kollarının derisi yumuşak</span>
<span class="bold">pamuklu kumaşın altında katran gibi kara olan erkek hastabakıcı Leroy. </span></p><p class="calibre_1"><span class="bold">Bobby tekerlekli sandalyede oturmuş, kafasını bir yana eğmiş, çenesinden salyası akıyordu. Jennifer</span>
<span class="bold">eğildi, kâğıt mendille kardeşinin çenesini sildi. Ardından çantasından bir tarak çıkardı ve Bobby’nin</span>
<span class="bold">rüzgârın dağıttığı saçlarını taradı. </span></p><p class="calibre_1"><span class="bold">Leroy, “Tamam” dedi, “adam olana bu kadar bakım yeter. Baksana, uçuşa hazır görünüyor. </span></p><p class="calibre_1"><span class="bold">Yarışma zamanı Bobby. Michael Jackson’la vedalaş bakalım. Bobby Michael’a bayılıyor, öyle değil mi</span>
<span class="bold">adamım?” </span></p><p class="calibre_1"><span class="bold">Bobby başını salladı. Leroy gülümsedi. “Bobby siyahların şeref kardeşi. Adam müzik konusunda</span>
<span class="bold">tanıdığım herkesten fazla şey biliyor. Yalan mı Bobby? Şimdi Jenny’ye de göstereceğiz, değil mi?” </span></p><p class="calibre_1"><span class="bold">Bobby başı yana eğik gülümserken Leroy dizlerinin üzerine açık defteri yerleştirip, tükenmezkalemi</span>
<span class="bold">uzattı. </span></p><p class="calibre_1"><span class="bold">“İşte böyle. Şarkının adı ‘Closer than Close’. Bana şarkıcının adını ve şarkının yılını yaz.” </span></p><p class="calibre_1"><span class="bold">Bobby tükenmezkalemi başparmağı ile işaretparmağına arasına kuvvetle sıkıştırdı, ardından da</span>
<span class="bold">kâğıdın üzerine “Rosie Gainos’” adını karaladı. </span></p><p class="calibre_1"><span class="bold">“Yılını da yaz adamım. Haydi, beni mahcup etme.” </span></p><p class="calibre_1"><span class="bold">Bobby “1997” yazdı. </span></p><p class="calibre_1"><span class="bold">“İşte benim adamım. Zor soru geliyor. Coolio’nun aynı yıl arka arkaya dört hafta listelerde kalan bir</span>
<span class="bold">parçası vardı. Şarkının adını söyle. Jenny Abla sasırsın.” </span></p><p class="calibre_1"><span class="bold">Bobby bir an tereddüt etti, yüzü konsantrasyondan kasıldı, ardından kâğıda bir şeyler çiziktirip,</span>
<span class="bold">muzafferce gülümsedi. Leroy kâğıttaki cevaba baktı, dolgun bacağını şamarladı. “Adamım, ayaklı bir</span>
<span class="bold">arşiv olduğunun farkında mısın? Kahrolası fillerden de sağlam hafızan var.” </span></p><p class="calibre_1"><span class="bold">Bobby’nin saçlarını okşadı, ayaklandı, gitmeye hazırlanırken Jennifer’a döndü, dostça bakan yüzünde</span>
<span class="bold">bir kulağından diğerine varan bir gülümseme yayıldı. “Adam beni yan yolda bırakmadı, hiç</span>
<span class="bold">bırakmadı. Büyük bir yarışmaya girip kazanabilir. Arabalar. Tatiller. Tonla dolar. Ben de menajeri</span>
<span class="bold">olurum.” </span></p><p class="calibre_1"><span class="bold">Jennifer erkek hastabakıcının koluna dokunup, adamın iyilik dolu gücünü hissetti. “Teşekkürler</span>
<span class="bold">Leroy.” </span></p><p class="calibre_1"><span class="bold">“Her zaman hazırım.” </span></p><p class="calibre_1"><span class="bold">Camekânın içi güneşli ve sessizdi, camların ötesinde görülen çimler yoğun bir çam ormanına ve pek</span>
<span class="bold">uzakta olmayan bir gölcüğe doğru yayılıyordu. İspanyol seramiklerinin üzerinden esip gelen rüzgâr</span>
<span class="bold">yine Bobby’nin saçlarını karıştırdı. Jennifer eğildi, saçları düzeltti. “Eee, nasılsın bakalım?” </span></p><p class="calibre_1"><span class="bold">Bobby başını bir kere sallayıp, tekerlekli sandalyesinde ileri geri yaylanmaya koyuldu. On yedi</span>
<span class="bold">yaşındaydı, ama koyu renkli gür saçlarıyla, sütümsü teniyle on dört yaşındaki bir çocuk gibi</span>
<span class="bold">duruyordu. Daha çocukken bile utangaçtı, arada sırada kendini nasıl hissettiğinden çok</span>
<span class="bold">umutsuzluktan kaynaklanan bir dürtüyle parlardı. Jennifer bazen başlarına bu acılar gelmeseydi,</span>
<span class="bold">Bobby’nin nasıl bir hayatı olabileceğini düşünürdü. Tam bu yaşlarda lisede olacak, biz kız arkadaş </span></p><p class="calibre_1"><span class="bold">edinecek, herkes gibi bir hayat yaşayacaktı ama Jennifer bütün bu düşünceleri kafasından çıkarıp</span>
<span class="bold">atmak zorundaydı. Bobby hayattaydı, şimdi önemli olanı da buydu, bir de ikisi birlikteydi ama bugün</span>
<span class="bold">Bobby oldukça uzakta gibiydi. </span></p><p class="calibre_1"><span class="bold">“Beni özlüyor musun?” </span></p><p class="calibre_1"><span class="bold">Bobby başını salladı. </span></p><p class="calibre_1"><span class="bold">“Leroy son birkaç gündür doğru dürüst yemek yemediğini söylüyor. Her şey yolunda mı?” </span></p><p class="calibre_1"><span class="bold">Bobby rahatsız görünüyordu. Yüzünü öteye çevirdi ve sanki aklında bir şeyler varmış gibi koltuğunda</span>
<span class="bold">gerildi. </span></p><p class="calibre_1"><span class="bold">“Bir derdin mi var Bobby?” </span></p><p class="calibre_1"><span class="bold">Bobby not defterini aldı, dizinin üzerine yerleştirdi. Son bir yıl süresinde işaret dili öğrenmiş,</span>
<span class="bold">genellikle söylemek istediklerini bu yolla ifade ettiği için, Jennifer da mecburiyetten işaretle anlaşmayı</span>
<span class="bold">öğrenmek zorunda kalmıştı. Oysa Bobby herhangi bir nedenle üzgün ya da gerginse, hâlâ defterim</span>
<span class="bold">kullanıp, cevaplarını yazmayı tercih ediyordu. Leroy’la biraz önce oynadığı hafıza oyunu zihnini</span>
<span class="bold">meşgul etmek için bir yoldu sadece; Bobby’nin hafızası hep şaşılacak kadar canlı olmuş, daha</span>
<span class="bold">bebekliğinden başlayarak müzikten hep hoşlanmıştı. Jennifer onun radyoya kadar nasıl emeklediğini,</span>
<span class="bold">düğmesini nasıl çevirdiğini, müzik duyulur duyulmaz da keyifle nasıl sallanıp yuvarlandığını asla</span>
<span class="bold">unutmayacaktı. Oysa bu hafıza annesinin öldürüldüğü geceye kadar uzanmıyor, Bobby cinayeti</span>
<span class="bold">hatırlayamıyordu. Jennifer bunun bir tercih mi, yoksa kafasının içinde bu olayla ilgili devrelerin</span>
<span class="bold">kapanması mı ya da kafatasına saplanan kurşunun beynin bir bölümüne verdiği hasar mı olduğunu</span>
<span class="bold">bilemiyordu. </span></p><p class="calibre_1"><span class="bold">Nedeni ne olursa olsun, ne tıp uzmanları, ne de kendisi bu soruların cevabını bulabilmişti. Ancak</span>
<span class="bold">bazen bu unutkanlığın Bobby’nin annelerinin öldüğü ve babalarının kaybolduğu gece olanları</span>
<span class="bold">hatırlamaktan korkmasından kaynaklandığım düşünmüyor da değildi. </span></p><p class="calibre_1"><span class="bold">Konuya her girmeye çalıştığında, Bobby başka tarafa bakıyor, duymamış gibi yapıyor ya da yalnız</span>
<span class="bold">kalmak istediğini belirtiyordu. Her ikisinin de hayatlarını mahveden geceden bahsetmeyi bir kez bile</span>
<span class="bold">kabul etmemişti. Jennifer o gece olanların onu korkunç derecede etkilediğini, vücudunu olduğu kadar</span>
<span class="bold">ruhunu da yaraladığını biliyordu; ama bu konuyu derinine konuşabilecekleri güne kadar, hiçbirinin</span>
<span class="bold">hayatlarını gerçekten yaşayamayacaklarım da biliyordu. </span></p><p class="calibre_1"><span class="bold">Şimdi de Bobby tükenmezkalemiyle deftere bir şeyler çiziktiriyor, sonra da öylesine oturup, boşluğa</span>
<span class="bold">bakıyordu. Aklı başka tarafta gibiydi. Jennifer deftere uzandı. Üzerinde, “Annemin mezarı” yazılıydı. </span></p><p class="calibre_1"><span class="bold">“Mezarı ziyaret etmek istiyorsun, öyle mi?” </span></p><p class="calibre_1"><span class="bold">Bobby başını salladı. </span></p><p class="calibre_1"><span class="bold">“Gerçekten istiyor musun Bobby?” </span></p><p class="calibre_1"><span class="bold">Bobby yeniden başını salladı. Jennifer kardeşinin olayın yıldönümü olduğunu, mezarı bu yüzden</span>
<span class="bold">ziyaret etmek istediğini bile söylemediğini fark etti; bu kadarı Bobby için çok fazla olacaktı. Defteri</span>
<span class="bold">indirdi. “Oraya gittiğin zaman sarsıldığını biliyorsun. Ama eğer gerçekten istiyorsan, yarın uğrar ve</span>
<span class="bold">seni mezarlığa götürürüm.” </span></p><p class="calibre_1"><span class="bold">Bobby mezarı görmekten hiç hoşlanmamıştı. Jennifer onu mezarlığa ne zaman götürse, hep sarsılıyor</span>
<span class="bold">ve sonra günler boyu kendini iyi hissetmiyordu. Onu mezarlığa son götürdüğünde, oradan</span>
<span class="bold">ayrılmalarından hemen sonra havale geçirmişti. Olay gecesinin bir mirası da, buydu; Bobby hafif sara</span>
<span class="bold">krizleri geçiriyordu. Doktorlar Jennifer’a bunun kafa travması geçirmiş kişilerde bir hayli yaygın</span>
<span class="bold">olduğunu anlatmışlardı. </span></p><p class="calibre_1"><span class="bold">Oysa Jennifer olayın yıldönümünü hatırlayıp sarsılmanın dışında, Bobby’nin kafasında başka bir şey</span>
<span class="bold">olduğunu, her zamanki gibi, kafasında ne varsa, onun çevresinde dolandığını hissediyordu. Haklıydı</span>
<span class="bold">da. Elini uzatıp, Jennifer’ın elindeki defteri istedi. Bazen iletişim kurmanın bu kadar uzun sürmesine</span>
<span class="bold">öfkeleniyordu ve bugün de o günlerden biriydi. Koyu saçları alnının üzerine yapışmış, yüzünde minik</span>
<span class="bold">ter damlacıkları tomurcuklanmaya başlamıştı. Kâğıdın üzerine yeni bir şeyler yazarken dikkatten</span>
<span class="bold">dudakları gerilmiş, kaşları çatılmıştı. İşini bitirince, defteri neredeyse kızgınlıkla ablasına fırlattı. </span></p><p class="calibre_1"><span class="bold">Jennifer kâğıttaki yazıları okudu: “Buradan gitmek istiyorum. İnsanlar iyi ama aile değil.” Başını</span>
<span class="bold">kaldırıp Bobby’ye baktı. “Galiba bunun nereye varacağını biliyorum.” </span></p><p class="calibre_1"><span class="bold">Bobby soluğunu boşalttı ve bu kez cevabını işaretle verdi; Jennifer kardeşinin önce kendini, sonra</span>
<span class="bold">ablasını gösterip, ardından da parmaklarını kavuşturmakla ne demek istediğini anladı. Bobby bir iki</span>
<span class="bold">saniye sonra işaretlerini tamamlayınca, ne anlattığını tümüyle biliyordu: “Beraber olmamızı</span>
<span class="bold">istiyorum. Gelip, senin yanında kalmak istiyorum. Her zaman.” </span></p><p class="calibre_1"><span class="bold">“Bobby, bunları daha önce konuşmuştuk. Seni sevdiğimi biliyorsun, benim yanımda olmanı çok</span>
<span class="bold">istediğimi biliyorsun. Çoğu hafta sonu gelip bende kalıyorsun, ama hafta içinde, işim günün büyük bir</span>
<span class="bold">bölümünü alıyor. Bazen, gecenin geç saatlerine kadar eve dönmüyorum. Ya bir şeye ihtiyacın olursa? </span></p><p class="calibre_1"><span class="bold">Ya ben evde değilken düşer ve yardıma ihtiyacın olursa?” </span></p><p class="calibre_1"><span class="bold">Bunu daha önce de denemişti, hem de birkaç kez. Son seferinde, Cauldwell Bobby’nin ablasına gidip</span>
<span class="bold">iki aylık bir deneme süresi boyunca orada kalmasını bile kabul etmişti. Bobby’ye evde bakması için</span>
<span class="bold">gündüzleri bir hastabakıcı tutulmuştu. Oldukça pahalı bir işti ama kadın en azından Jennifer işteyken</span>
<span class="bold">Bobby’nin yemek yemesini, temizlenmesini sağlayacak, ihtiyaçlarını giderecekti. Sonra bir gün,</span>
<span class="bold">hastabakıcı telefon etti. Bir kaza olmuştu, o ve Bobby St. Vincent Hastanesi’ndeydi. </span></p><p class="calibre_1"><span class="bold">Sonunda hastabakıcının yiyecek bir şeyler almak için çıktığı, </span></p><p class="calibre_1"><span class="bold">Bobby’nin de tek başına asansöre binip giriş katına indiği anlaşıldı. Hastabakıcı markette kasa sırası</span>
<span class="bold">bekler, kendi işiyle meşgul olurken, birden camın ötesinde Bobby’yi tekerlekli iskemlesinde, iki eliyle</span>
<span class="bold">hız yaparken görüvermişti. Kadın çocuğun peşine takıldığında da, o hızını artırmıştı. Yarım blok</span>
<span class="bold">ötede tekerlekli sandalyeyi devirmiş, yere yuvarlanmış, tam zamanında direksiyon kıran bir</span>
<span class="bold">kamyondan kıl payı kurtulmakla birlikte, kafasını kaldıranın kenarına vurmuştu. </span></p><p class="calibre_1"><span class="bold">Bu firar Bobby’ye on beş dikişe mal oldu. Bahanesi sıkılmış olmaktı. Oysa Jennifer cevabın çok daha</span>
<span class="bold">basit olduğunu biliyordu; kardeşi sadece özgürlüğü tatmak istemişti. Bobby bunu bir daha</span>
<span class="bold">tekrarlamamaya söz verdiyse de, bir ay sonra yeniden kaçtı ve dört saat boyunca kayboldu. Polisler</span>
<span class="bold">onu parkta oturur, kendi yaşıtı güzel kızların tekerlekli paten kaymalarını mutlulukla seyrederken</span>
<span class="bold">bulacaktı. </span></p><p class="calibre_1"><span class="bold">Hastabakıcı işi bıraktı. Bobby kendine zarar verir veya ezilir ya da evden kaçarken yaralanırsa,</span>
<span class="bold">sorumlu olmak istemiyordu. Ayrılırken, Bobby’nin “zor biri” olduğunu söyledi. </span></p><p class="calibre_1"><span class="bold">“Peki, sence onun hayatı ne kadar zor?” diye sordu Jennifer hastabakıcıya. Bazıları Bobby’nin nelere</span>
<span class="bold">sahip olduğunu değil, sadece eksiklerini görüyorlardı. Hastabakıcıdan pek fazla hoşlanmamıştı ama</span>
<span class="bold">gitmesine de üzülüyordu. Onun yerine başkasını bulduysa da yeni bir kaza yaşandı: Bobby evde</span>
<span class="bold">bulduğu yaran şişe votkayı içip sarhoş oldu, kaçmaya çalışırken giriş merdivenlerinden düştü, işleri</span>
<span class="bold">daha da güçleştiren, genç ve güzel bir Meksikalı olan hastabakıcıya sarhoşlukla sulanmasıydı. Kız</span>
<span class="bold">olanları sanki Bobby ona saldırmış gibi anlattı ama bu doğru değildi. Bobby bazen hareketsizliği</span>
<span class="bold">yüzünden öfkelenirdi ama şiddet kullanamayacak kadar yumuşak yürekliydi; Jennifer neden gidip</span>
<span class="bold">kızın memelerini sıkıştırdığını sorduğu zaman, yüzü kıpkırmızı olmuş ve deftere “Ele nasıl</span>
<span class="bold">geldiklerini görmek istedim” diye yazmıştı. </span></p><p class="calibre_1"><span class="bold">Bu cevap Jennifer’ı sonradan güldürecekti ama kardeşinin kendi yaşındaki erkekler gibi istekleri,</span>
<span class="bold">arzulan olduğunu unutmak çok kolay geliyordu. Ne de olsa, karar belliydi. Hastabakıcı ajansı yeni</span>
<span class="bold">birini göndermeyi kabul etmedi, zaten Cauldwell de Bobby’nin bakımevine dönmesinin daha uygun</span>
<span class="bold">olacağını belirtmişti. Şimdi de Jennifer Bobby’nin deftere sarılıp öfkeyle bir şeyler yazmasını, sonra</span>
<span class="bold">da defteri uzatmasını izliyordu. </span></p><p class="calibre_1"><span class="bold">“Belki de başını bağlama zamanın gelmiştir.” Jennifer yazıyı okuyunca gülmek istedi. “Bunu</span>
<span class="bold">gerçekten istiyor olamazsın.” </span></p><p class="calibre_1"><span class="bold">Bobby kafasını arkaya attı ve aynı zamanda bir işaret yaptı: kesinlikle evet. </span></p><p class="calibre_1"><span class="bold">“Sence bu, bütün sorunlarımızı çözer mi? O zaman evde kalacağımı ve sana yardım edeceğimi mi</span>
<span class="bold">düşünüyorsun?” </span></p><p class="calibre_1"><span class="bold">Başını sallayarak verilen bir onay, Bobby’nin suratında bir tebessüm, başparmağı ile işaretparmağını</span>
<span class="bold">birleştirerek yaptığı “tamam” işareti. </span></p><p class="calibre_1"><span class="bold">Jennifer da gülümsedi. “Bir bakayım, bir şeyler becerebilecek miyim? Başımı bağlamak konusunda</span>
<span class="bold">değil, yeni bir hastabakıcı bulmak için. Ama şimdilik, Cauldwell senin için olabilecek en iyi yer,</span>
<span class="bold">anlaştık mı?” </span></p><p class="calibre_1"><span class="bold">Bobby kaşlarını çatınca Jennifer sordu: “En iyi yer değil mi?” </span></p><p class="calibre_1"><span class="bold">Bobby kafasını şiddetle salladı. Jennifer Cauldwell’in Bobby’yi geri almasına izin verdiği günden beri</span>
<span class="bold">aralarındaki ilişkinin bozulduğunun farkındaydı. Birbirleriyle geçmişte olduğundan çok daha sık</span>
<span class="bold">tartışıyorlardı ve Jennifer’a sanki Bobby ona kırgınmış, ihanet ettiğini sanıyormuş gibi geliyordu. </span></p><p class="calibre_1"><span class="bold">Artık ablasına sarılmaya yeltenmiyor, ablasının sevgi gösterilerini de sıklıkla engellemeye çalışıyordu. </span></p><p class="calibre_1"><span class="bold">“Neden en iyi yer değil?” </span></p><p class="calibre_1"><span class="bold">Bobby bu kez öfkeli göründü ve cevabını büyük harflerle yazdı: </span></p><p class="calibre_1"><span class="bold">“YALNIZIM.” </span></p><p class="calibre_1"><span class="bold">Jennifer kelimeyi okuyunca gözlerini kaldırdı ve kardeşinin gözpınarlarında yaş biriktiğini gördü. </span></p><p class="calibre_1"><span class="bold">Gördüğü onu üzdü, dahası, durumu değiştirmek için elinden bir şey gelmediği için, en azından</span>
<span class="bold">şimdilik bir şey gelmediği için, acısı daha da yoğunlaştı. O da kendini yalnız hissediyordu. Onda</span>
<span class="bold">olmayan ne varsa, ona sahipmiş görünmesine rağmen, tıpkı onunla aynı prangaya mahkûm olduğunu</span>
<span class="bold">göremiyor muydu Bobby? Her ikisinin de zindandan kurtulmalarının tek yolu, olanlar hakkında</span>
<span class="bold">konuşmaktı. Oysa Bobby bunu anlamış görünmüyordu. </span></p><p class="calibre_1"><span class="bold">Eğildi, yüzlerce açıdan umutsuz olduğunu düşünerek kardeşine sarılmak istedi ama Bobby belli ede</span>
<span class="bold">ede kendini çekince, ıstırabı daha da arttı. Arkasında ayak sesleri duyup döndü. </span></p><p class="calibre_1"><span class="bold">Leroy gelmişti. “Rahatsız ettiğim için bağışla Jenny. Ama bir ziyaretçin var.” </span></p><p class="calibre_1"><span class="bold">Dışarıda, koridorda Mark Ryan’ı görünce şaşırdı. “Merhaba,</span>
<span class="bold">Jennifer.” </span></p><p class="calibre_1"><span class="bold">“Bu ne sürpriz?” </span></p><p class="calibre_1"><span class="bold">“Buraya bir uğrayıp, Bobby’yi ziyaret etmek istedim. Leroy da burada olduğunuzu söyledi.” </span></p><p class="calibre_1"><span class="bold">“Seni görünce çok sevinecek. Bir şeyin mi var?” </span></p><p class="calibre_1"><span class="bold">“Benim mi? Yok, hayır.” </span></p><p class="calibre_1"><span class="bold">Jennifer Mark’ın ağzının ve gözlerinin çevresindeki gerginliği fark etmişti. “Emin misin?” </span></p><p class="calibre_1"><a href="http://www.cizgiliforum.com"><span class="bold"><span class="calibre_2">www.cizgiliforum.com </span></span></a></p><p class="calibre_1"><span class="bold">Mark omuz silkti. “Şey… Bir iki önemsiz şey.” </span></p><p class="calibre_1"><span class="bold">“Bana anlatmak istemez misin?” </span></p><p class="calibre_1"><span class="bold">“Federal savcı sanki Nadya Fedov davasında azamî cezayı isteyecek gibi.” </span></p><p class="calibre_1"><span class="bold">“O daha çocuk Mark. Fikirlerini gerçekten değiştirtemez misin?” </span></p><p class="calibre_1"><span class="bold">“Denedim. Olmadı Jennifer. Sana olumlu bir cevap vermek isterdim ama durum bu.” </span></p><p class="calibre_1"><span class="bold">Jennifer birden öfkelendi. “Gencecik bir kadın çocuğunun velayetini kaybediyor ve hayatının önemli</span>
<span class="bold">bölümünü demir parmaklıklar arkasında geçiriyor. Ona bu suçu işleten herifler sadece iki buçuk kilo</span>
<span class="bold">eroin kaybetmekle kalıyor ve bu işi başka birine nasıl yaptıracaklarını düşünüyor.” </span></p><p class="calibre_1"><span class="bold">“Yasaları ben koymuyorum Jennifer. Ben sadece görevimi yapıyorum. Bobby nasıl?” </span></p><p class="calibre_1"><span class="bold">“İyi bir gününde değil.” </span></p><p class="calibre_1"><span class="bold">“Sorun ne?” </span></p><p class="calibre_1"><span class="bold">“Pek emin değilim ama nasıl olduysa, bir zamanlar aramızdaki yakınlığı kaybettik. Neyse, bu başka</span>
<span class="bold">bir hikâye Mark. Sana bir gün anlatırım, ama bugün değil.” </span></p><p class="calibre_1"><span class="bold">“Tabiî” dedi Mark, sanki kafasında başka bir şey varmış gibi, rahatsızca başka tarafa baktı. </span></p><p class="calibre_1"><span class="bold">“Bir iki şey, demiştin” diye hatırlattı Jennifer. </span></p><p class="calibre_1"><span class="bold">“Ne?” </span></p><p class="calibre_1"><span class="bold">“Aklında bir iki şey olduğunu söylemiştin.” </span></p><p class="calibre_1"><span class="bold">Mark’ın yüzü soldu. Güneşli bahçelere ve gölcüğe açılan kapıyı işaret edip, “Dışarıda konuşsak?” </span></p><div class="mbp_pagebreak" id="calibre_pb_7"></div>
</div></body>
</html>
