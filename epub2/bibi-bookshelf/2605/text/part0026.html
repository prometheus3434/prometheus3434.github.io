<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">705 </span></span></p><p class="calibre_1"><span class="bold">“Bunun anlamı ne?” diye sordu Jennifer. </span></p><p class="calibre_1"><span class="bold">Caruso omuz silkti. “H. Vogel birinin adına benziyor sanki. Berg de Almanca dağ anlamına gelir. </span></p><p class="calibre_1"><span class="bold">Oysa İsviçre’de Edehveiss dağı yok. Rakamlara gelince, bazıları eksik gibi ama her anlama gelebilir. </span></p><p class="calibre_1"><span class="bold">Belki de bir hesap numarası ya da telefon. Kim bilir?” </span></p><p class="calibre_1"><span class="bold">Caruso bilet koçanlarını gösterince, Jennifer kâğıdı McCaul’e uzattı. “Bu koçanlar, o kâğıtla birlikte</span>
<span class="bold">adamın pantolon cebindeydi. Zürich’ten Brig’e iki yıl öncesinin 14 Nisan tarihli iki adet ikinci sınıf</span>
<span class="bold">gidiş bileti. Biletlerin delinmiş olması, kullanılmış olabileceklerini düşündürüyor. Aynı tren yolculuğu</span>
<span class="bold">için iki biletin anlamı da adı ne olursa olsun, kurbanın buzula tırmanmadan önce biriyle birlikte</span>
<span class="bold">yolculuk yaptığı. Ama ölümün aynı güne rastlayıp rastlamadığını bilmek imkânsız. İsviçre polisinin</span>
<span class="bold">bölge otellerinde bir soruşturma yapmasını istedim ama hiçbirinin müşteri kayıtlarında Paul March</span>
<span class="bold">adına rastlanmıyor.” </span></p><p class="calibre_1"><span class="bold">Jennifer bilet koçanlarını inceliyordu. “Başka ne buldunuz?” “Bunu.” Caruso kanıt torbalarından</span>
<span class="bold">daha küçük olan birini açıp içinden gümüş bir anahtar çıkardı. Babanızın elbiselerinden birinin</span>
<span class="bold">cebinde bulduk. Bu anahtarı daha önce görmüş müydünüz?” </span></p><p class="calibre_1"><span class="bold">Gözlerinin önüne bir anı geliverince, Jennifer’ın yüreği hızlandı. “Evet, sanırım gördüm. Şimdi</span>
<span class="bold">hatırladım.” “Anlatın.” </span></p><p class="calibre_1"><span class="bold">“Kaybolmasından yaklaşık bir ay kadar önce, babam bir şeyden çok endişeli görünüyordu. Bir gün,</span>
<span class="bold">onunla konuşmak için çalışma odasına girdiğimde, masasının üzerinde sarı sayfalı bir defter</span>
<span class="bold">dikkatimi çekti. Sayfanın tepesine de boydan boya “Örümcek Ağı” yazılıydı. Sadece bunları fark</span>
<span class="bold">edebildim, çünkü babam defteri gördüğümü anlamış ve çok kızmıştı. Kâğıtlarını okumamam</span>
<span class="bold">gerektiğini, bunların özel şeyler olduğunu söylemişti. Defteri bir bilgisayar disketiyle birlikte metal</span>
<span class="bold">bir kutuya koydu.” </span></p><p class="calibre_1"><span class="bold">Caruso kaşlarını çattı. “Sizce örümcek ağı ne anlama geliyor?” </span></p><p class="calibre_1"><span class="bold">“Hiçbir fikrim yok. Ama metal kutu işyeri malzemesi satılan bütün dükkânlarda bulunan, yangına</span>
<span class="bold">dayanıklı kutulardandı ve hatırladığım kadarıyla, anahtarı gümüştü. Kutuyu daha önce hiç</span>
<span class="bold">görmemiştim.” </span></p><p class="calibre_1"><span class="bold">“O kutu nerede şimdi?” </span></p><p class="calibre_1"><span class="bold">“Babam kaybolduktan sonra çalışma odasını aradım ama kutuyu bulamadım.” </span></p><p class="calibre_1"><span class="bold">Caruso dudaklarını büzdü. “Tuhaf.” </span></p><p class="calibre_1"><span class="bold">Jennifer elini kanıt kutularına uzattı. “Bütün bulduklarınız bunlar mı?” “Si.” </span></p><p class="calibre_1"><span class="bold">“Adamın cüzdanı yok muydu?” </span></p><p class="calibre_1"><span class="bold">“Yoktu.” Ama cüzdanı olsa bile, buzulun içinde bir yerlerdedir. Yetişebildiğimiz kadar yere baktık</span>
<span class="bold">ama yarığın içinde fazla buz kesmek tehlikeli olurdu, çünkü duvarlar çökebilirdi.” </span></p><p class="calibre_1"><span class="bold">“Yani, orada bulabildiğinizin dışında da kanıt olabileceğini mi söylemek istiyorsunuz?” </span></p><p class="calibre_1"><span class="bold">“Bu mümkün tabiî. Ama ben adamlarımın güvenliğini de düşünmek zorundayım. Yarıklar çalışmak</span>
<span class="bold">için son derecede tehlikeli yerlerdir, özellikle de karların erimeye, buz tabakalarının da yer</span>
<span class="bold">değiştirmeye başladıkları bu mevsimde. Yarık birden kapanabilir ya da daha derinleşip, insanın</span>
<span class="bold">hayatını tehlikeye atabilir. Bunları bulabildiğimiz için şanslı sayılırız.” </span></p><p class="calibre_1"><span class="bold">Jennifer bilet koçanlarını McCaul’e uzatıp, Caruso’ya, “Pek mantıklı değil. Bir insan neden tehlikeli</span>
<span class="bold">olduğu bilinen bir yol seçsin? Aceleyle ve yasadışı yollardan sının geçme zorunda olmadıkça?” </span></p><p class="calibre_1"><span class="bold">“Doğru” dedi Caruso omuz silkerek. “Ama yine de göz önünde tutulması gereken bir ihtimal daha</span>
<span class="bold">var.” “Hangisi?” diye sordu Jennifer. </span></p><p class="calibre_1"><span class="bold">“Babanız bir adamın ölümünde belirli bir rol oynamış olabilir” dedi Caruso tereddütle. </span></p><p class="calibre_1"><span class="bold">“Kaybolmasından önceki korkunç cinayeti Interpol’den öğrendim. Bana babanızın kanundan kaçıyor</span>
<span class="bold">olması da mümkün görünüyor. Yani bu nedenle İsviçre’ye kaçmış, buzulda o adamı öldürüp</span>
<span class="bold">pasaportunu ve elbiseleriyle dolu sırt çantasını bırakmış olması. Eğer bir gün gelir de ceset bulunursa,</span>
<span class="bold">Paul March sanılmasını ummuş olamaz mı?” </span></p><p class="calibre_1"><span class="bold">Yüzü kıpkırmızı olan Jennifer gözlerini Caruso’nunkilere dikti. “Yüzbaşı, babamı iyi tanırdım. Asla</span>
<span class="bold">cinayet işlemiş olamaz. Bundan eminim.” </span></p><p class="calibre_1"><span class="bold">Bir dakika sonra kapı vuruldu ve içeriye Rima girdi. “Otopsi neredeyse tamamlandı. Şimdiye kadar</span>
<span class="bold">neler bulduğumu öğrenmek ister misiniz?” </span></p><p class="calibre_1"><span class="bold">Caruso başıyla onayladı. “Dinliyoruz.” </span></p><p class="calibre_1"><span class="bold">“Herhangi bir iç kanama yok ve çürükler de yarığa düşerken meydana gelmiş gibi. Kurbanın</span>
<span class="bold">ölümünün sadece donmaktan ileri geldiği anlaşılıyor. İç organlarına uygulanacak başka testler de var,</span>
<span class="bold">ama o testler zaman alacak. Buna rağmen, şimdiye kadar gördüklerimden, pek sürpriz</span>
<span class="bold">beklemememiz gerektiği kanısındayım.” </span></p><p class="calibre_1"><span class="bold">“Teşekkürler Vito, şimdilik bu kadar yeter.” </span></p><p class="calibre_1"><span class="bold">Patolog Jennifer ile McCaul’ün ellerini sıkıp odadan çıktı. “Görüyorsunuz ya” dedi Jennifer, “ortada</span>
<span class="bold">cinayet işlendiğine dair bir belirti yok.” </span></p><p class="calibre_1"><span class="bold">“Öyle görünüyor” diye hak verdi ona Caruso. “Ama esrar karanlığını koruyor. Sizler nerede</span>
<span class="bold">kalıyorsunuz?” “Simplon’daki Berghof Oteli’nde.” </span></p><p class="calibre_1"><span class="bold">Sanki konuşma sona ermiş gibi, Caruso kırmızı kaplı dosyayı kapattı, kanıt torbalarını toplayıp</span>
<span class="bold">karton kutunun içine yerleştirdi. Göğüs cebinden çıkardığı kartın arkasına bir şeyler yazdı. “Benimle</span>
<span class="bold">konuşmanız gerekir de, burada bulamazsanız diye size ev telefonumu veriyorum. Eğer başınıza bu</span>
<span class="bold">sabahki gibi bir kaza daha gelirse, bana hemen haber verirseniz, sevinirim.” “Teşekkürler” dedi</span>
<span class="bold">Jennifer. </span></p><p class="calibre_1"><span class="bold">“Şimdi de” dedi Caruso, “izninizi almak zorundayım.” Koltuğunun arkasından ceketini aldı,</span>
<span class="bold">masanın üzerindeki fotoğrafı gösterip belli belirsiz gülümsedi. “Bir İtalyan kadın akşam yemeğini</span>
<span class="bold">pişirdiğinde, geç kalmak akılsızlık olur.” McCaul’e döndü. “Size bir kez daha üzüntülerimi</span>
<span class="bold">belirtiyorum, İsviçre polisiyle yeniden temasa geçip, oğlunuzun dosyasını daha dikkatle incelemelerini</span>
<span class="bold">isteyeceğimden emin olun. Yine de, size bir tavsiyede bulunabilir miyim? Soruşturmayı yetkililere</span>
<span class="bold">bırakmanız çok daha doğru olacak.” “Yasaya karşı gelmediğim ve resmî soruşturmayı</span>
<span class="bold">engellemediğim sürece” dedi McCaul öfkeden çınlayan bir sesle, “bir vatandaş olarak her istediğimi</span>
<span class="bold">araştırma hakkına sahibim.” Caruso başıyla onayladı. “Doğru. Bu sizin hakkınız.” “Öyleyse bilin ki</span>
<span class="bold">oğlumu kim öldürdüyse, onu bulacağım. Ve hiç kimse de bana burnumu bu işe sokmayacağımı</span>
<span class="bold">söyleyemeyecek. Buna siz de dâhilsiniz Yüzbaşı. Bu soruşturma, herkesi olduğu kadar beni de</span>
<span class="bold">ilgilendiriyor.” </span></p><p class="calibre_1"><span class="bold">Caruso McCaul’ün öfkesini sükûnetle karşıladı. “Neler hissettiğinizi tahmin edebiliyorum. Korkunç</span>
<span class="bold">bir kayıp yaşadınız. Yine de, eğer özel bir soruşturma yürütmekte ısrar edecekseniz, polisin yolunun</span>
<span class="bold">üstüne çıkmamanızı tavsiye ederim.” Kırmızı kaplı dosyayı evrak çantasına tıktı. “Bu gece kanıtlar</span>
<span class="bold">hakkında tuttuğum notlanma bir daha göz atacağım. Belki de daha önce gözümden kaçmış bir ipucu</span>
<span class="bold">yakalarım. Eğer bulursam, emin olun size haber veririm.” </span></p><p class="calibre_1"><span class="bold">Yeraltındaki otoparkta, adamlar hızla çalışıyordu. Minibüsü geri vitese takarak binanın kalorifer</span>
<span class="bold">yakıtını sağlayan dev depodan çıkan kalın metal boruya yaklaştırdılar. Merdiven boşluğunun</span>
<span class="bold">yanında, yukarıyı gösteren işaretparmağı şeklinde ve üzerinde “Mortuaria”13 yazılı siyah bir levha</span>
<span class="bold">vardı. </span></p><p class="calibre_1"><span class="bold">Adamlardan biri uzaktan kumandalı fünyeyi Semtex patlayıcının içine yerleştirirken, diğeri de eli</span>
<span class="bold">cebindeki susturucu takılmış Beretta’nın kabzasında, endişeyle otoparkın içini gözlüyordu. Beş </span></p><p class="calibre_1"><span class="bold">dakika sonra işlerini bitirince, her ikisi de tulumlarını çıkardılar. Tulumlarının altında takım elbiseler</span>
<span class="bold">vardı. Minibüsün kapılarını kilitleyip karşıya, binanın zemin katına giden merdivenlere yürüdüler. </span></p><p class="calibre_1"><span class="bold">İki dakika sonra, kimse tarafından durdurulmadan binanın ana kapısından çıkıyorlardı. </span></p><p class="calibre_1"><span class="bold">Caruso yeraltı otoparkına inip, beyaz Lancia’sının içine güçbelâ sıkıştı. Şimdiden akşam yemeğine geç</span>
<span class="bold">kaldığının, karısının bundan hiç hoşlanmayacağının farkındaydı. Ne var ki Lancia’nın içinde acil</span>
<span class="bold">durumlar için mavi bir döner far ile bir de siren vardı ve Caruso da bu aletleri kullanmak</span>
<span class="bold">niyetindeydi. </span></p><p class="calibre_1"><span class="bold">Bunun kurallara ayları olduğunu biliyordu ama karısının suratını çekmektense, amirinin fırçasını</span>
<span class="bold">yemeye razıydı. Motoru çalıştırıp, yeraltı otoparkının çıkışına yöneldi. Geçen arabalara bakarken,</span>
<span class="bold">meydanın karşı tarafına park edilmiş siyah bir BMW’ye binen iki adam gördü. </span></p><p class="calibre_1"><span class="bold">Adamlardan biri sansın ve zayıf, diğeri kısa ve tıknazdı, saçları makineyle kesilmişti ve her ikisinin de</span>
<span class="bold">üzerinde koyu renk takım elbise vardı. Caruso kaşlarını çattı. Bir an için bu ikisiyle otoparkın</span>
<span class="bold">merdivenlerinde karşılaştığını hatırlar gibi oldu. Yanılmış olabilir miydi? Direksiyonu sola çevirip,</span>
<span class="bold">meydana çıkarken, adamları unutmuştu bile. On beş dakika sonra, “autostrada”da* saatte 120 </span></p><p class="calibre_1"><span class="bold">kilometre hızla giden Lancia’sının içinde, yan yolu asmıştı bile. </span></p><p class="calibre_1"><span class="bold">Mark otomobilini Carabiniere Komutanlığının önündeki kaldırımın kenarına park ederken,</span>
<span class="bold">meydanın karşı tarafında duran mavi bir Nissan gördü. Rahat bir nefes alarak, cebinden defterini</span>
<span class="bold">çıkardı. Berghof Oteli’nden ayrılmadan önce genç kadından arabanın plaka numarasını istemiş, o da</span>
<span class="bold">müşteri kayıt formuna bakarak, numarayı söylemişti. Bingo: numaralar uyuşuyordu. Jennifer’ın hâlâ</span>
<span class="bold">binada, babasının cesedini teşhis ediyor olacağını düşündü. Defterini cebine sokarken, meydanın karşı</span>
<span class="bold">tarafında, Carabiniere Komutanlığının kapısını gören bir “trattoria” fark etti. Bir kahve ısmarlayıp,</span>
<span class="bold">orada beklemeye karar verdi. </span></p><p class="calibre_1"><span class="bold">Opel’in kapılarını kilitlerken, birden uzun boylu, iriyarı bir adamın yanında merdivenlerden inen</span>
<span class="bold">Jennifer’ı gördü. Aralarında topu topu otuz metre varken, Mark’ın tüylerini diken diken eden bir şey</span>
<span class="bold">oldu ve Jennifer başını kaldırarak ondan yana bakıverdi. </span></p><p class="calibre_1"><span class="bold">Yüzünü öteki yana çevirip, uzaklaştı. Sokağın içinde elli metre kadar yürüdükten sonra, cesaretini</span>
<span class="bold">toplayıp, arkasına bakabildi. Jennifer ile adamın meydanın karşısına geçtiklerini, trattoriaya</span>
<span class="bold">girdiklerini görünce, rahatladı. </span></p><p class="calibre_1"><span class="bold">Trattoria neredeyse bomboştu. Jennifer ve McCaul birer panini ve kırmızı şarap ısmarladılar. </span></p><p class="calibre_1"><span class="bold">“Sarsılmış görünüyorsun.” </span></p><p class="calibre_1"><span class="bold">“Herkesin bir ikizi olduğuna inanır mısın?” </span></p><p class="calibre_1"><span class="bold">“Ne demek istediğini pek anlayamadım.” </span></p><p class="calibre_1"><span class="bold">Jennifer camdan dışarı bakarken, şaşkınlık içindeydi. “Binadan dışarı çıkarken, tanıdığım birine</span>
<span class="bold">tıpatıp benzeyen bir adam gördüm. Mark olduğuna yemin edebilirdim.” </span></p><p class="calibre_1"><span class="bold">“Kim?” </span></p><p class="calibre_1"><span class="bold">“Bir arkadaşım. Neredeyse gerçekten o olduğuna inanacağım ama bu aptallık olur. O New York’ta.” </span></p><p class="calibre_1"><span class="bold">“Belki de morgda olanlar seni sandığından da çok sarstı. Şoklar böyledir genellikle, insanın aklını</span>
<span class="bold">altüst eder.” McCaul önündekilere dokunmadan, bir telefon etmesi gerektiğini söyleyerek izin istedi. </span></p><p class="calibre_1"><span class="bold">“Eğer senin için bir sakıncası yoksa Chuck’ın cenazesinin Amerika’ya götürülmesini sağlamak</span>
<span class="bold">istiyorum.” </span></p><p class="calibre_1"><span class="bold">Jennifer adamın yüzündeki üzüntüyü gördü. “Benim yapabileceğim bir şey var mı?” </span></p><p class="calibre_1"><span class="bold">McCaul’ün yüzü alabildiğine ciddiydi. “Teşekkürler, ama aklıma bir şey gelmiyor.” </span></p><p class="calibre_1"><span class="bold">Jennifer McCaul’ün restoranın arka tarafındaki telefona doğru gidişini izledi. Üzüntüsünün ağırlığı</span>
<span class="bold">altında eziliyormuş gibi, yorgun görünüyordu. Gözlerini yeniden dışarıya, sokağa çevirdi. Gördüğü</span>
<span class="bold">adamın gerçekten Mark olduğuna yemin edebilirdi. Mantıksız bir şey: Mark sekiz bin kilometre</span>
<span class="bold">ötedeydi. Mark’ın ikizini bir kez daha görebilmek için gözleriyle sokağı taradı, ama adam görünürde</span>
<span class="bold">yoktu. McCaul haklı olmalıydı, belki de morgda olanlar kafasını karıştırmıştı. Bir an sonra, bu kez</span>
<span class="bold">meydanın karşı tarafında, komutanlık binasının yakınındaki kaldırım kenarına park edilmiş siyah</span>
<span class="bold">Opel’i fark etti. Araba gözüne koyu renkli camları varmış gibi göründü. Bu onu Simplon’da izleyen</span>
<span class="bold">Opel olabilir miydi? </span></p><p class="calibre_1"><span class="bold">Yoksa paranoyak mı oluyorum? Daha önce imkânsız bir şey düşünmüş, Mark’ı gördüğünü sanmıştı,</span>
<span class="bold">şimdi de arabanın aynı Opel olup olmadığını merak ediyordu. </span></p><p class="calibre_1"><span class="bold">* İtalyanca: Otoyol, (ç.n.) </span></p><p class="calibre_1"><span class="bold">Birden gülünç olduğuna karar verip, böylesi düşünceleri kafasından çıkarıp atmaya çalıştı. </span></p><p class="calibre_1"><span class="bold">Kendi umutsuzluğunun bitkinliğini hissediyor, cevap bulamadığı bilmecelerin karşısında çakılıp</span>
<span class="bold">kalıyordu: Babama ne oldu? Nasıl oluyor da pasaportu ile eşyası bir ölünün sırt çantasında</span>
<span class="bold">bulunuyor? Babam nereye kayboldu? Hâlâ hayatta olabilir mi? Babasının hayatta olduğunu</span>
<span class="bold">düşünmek bile akimi karmakarışık ediveriyor, başı şaşkınlıktan zonkluyordu. </span></p><p class="calibre_1"><span class="bold">McCaul geri döndü. “Tamam. İsviçre yetkililerinden onay alır almaz Chuck’ın cenazesini Amerika’ya</span>
<span class="bold">gönderecekler.” </span></p><p class="calibre_1"><span class="bold">İyice yıkılmış görünüyordu. Jennifer adamın eline dokundu. “Belki de Caruso’ya bu kadar</span>
<span class="bold">yüklenmen yanlıştı. Onun gerçekten iyi niyetli olduğuna inanıyorum.” </span></p><p class="calibre_1"><span class="bold">“Belki de. Ama dün gece, Brig’deki bir morgda Chuck’ın cesedini teşhis etmem gerekti. Galiba</span>
<span class="bold">gerçekten öldüğünü hâlâ kabullenemiyorum. Bir de oğlumu eve bir tabutun içinde götürmek yüreğimi</span>
<span class="bold">parçalıyor.” McCaul’ün sesinde belirgin bir hiddet vardı. “Şu anda bu işi yapan orospu çocuğunu</span>
<span class="bold">elime bir geçirsem, parça parça ederdim.” </span></p><p class="calibre_1"><span class="bold">Jennifer adamın elini tuttu. “İyi misin?” </span></p><p class="calibre_1"><span class="bold">“Sanırım öfkeden çıldırmak üzereyim. Ya sen?” </span></p><p class="calibre_1"><span class="bold">“Ne düşüneceğimi bilemiyorum. Buraya gelirken, sonunda babamı görebileceğime inanıyordum, oysa</span>
<span class="bold">bir yabancının cesediyle karşılaştım. Babamın pasaportu ile eşyasının onun yanında ne işi vardı? </span></p><p class="calibre_1"><span class="bold">Biraz önce de o siyah Opel’i yeniden gördüğümü sandım.” </span></p><p class="calibre_1"><span class="bold">“Neler diyorsun sen… Aman Tanrım!” </span></p><p class="calibre_1"><span class="bold">Sokağın karşı tarafında korkunç bir patlama meydana geldi ve trattorianın vitrini tuzla buz oldu. </span></p><p class="calibre_1"><span class="bold">Lokantanın içini kasırga gücünde bir rüzgâr doldururken, McCaul Jennifer’ı “Yat!” diyerek yere</span>
<span class="bold">devirdi. </span></p><p class="calibre_1"><span class="bold">Kendisi de genç kızın yanına yatarken meydanın ortasından yoğun bir toz bulutu kalktı; aynı anda</span>
<span class="bold">gök gürültüsü gibi korkunç bir gümbürtü daha duydular. </span></p><p class="calibre_1"><span class="bold">Mark Opel’in içinde oturmuş, Jennifer’ın onu gerçekten tanıyıp tanımadığını düşünürken, korkunç</span>
<span class="bold">bir şey oldu. Bir dakika önce koyu bir sohbete dalmış Jennifer ile McCaul’e bakar, içinde kıskançlığın</span>
<span class="bold">kıskacını hissederken birden parlak beyaz bir ışık patlaması gördü ve inanılmaz güçte bir gök</span>
<span class="bold">gürültüsü kulaklarında yankılandı. </span></p><p class="calibre_1"><span class="bold">Opel yerden yükselip, sanki bir süre havada asılı kaldı, ardından Mark korkunç patlamanın bütün</span>
<span class="bold">darbesini yerken arabası şiddetle yana yattı. Opel yuvarlanırken, Mark’ın kafası arabanın tavanına</span>
<span class="bold">çarptı. Birkaç saniye sonra meydana gelen ikinci patlama, otomobilin benzin deposunu tutuşturdu. </span></p><p class="calibre_1"><span class="bold">Gürültü kesilince, Jennifer heyecan içinde ayağa kalktı. Koca carabiniere binası yıkılmış, iskambil</span>
<span class="bold">kâğıtlarından yapılmış bir kule gibi çökmüştü. Enkazdan alevler yükseliyor, binanın üzerinde bir toz</span>
<span class="bold">bulutu dolaşıyor, meydandaki arabalardan birkaçı da yanıyordu. Jennifer eliyle ağzını kapattı. </span></p><p class="calibre_1"><span class="bold">“Aman Tanrım! Ne… Ne oldu?” </span></p><p class="calibre_1"><span class="bold">“Sanki bir bomba patladı.” McCaul’ün rengi kül gibiydi. </span></p><p class="calibre_1"><span class="bold">Çevredeki binalardan sarsılmış ve şaşkın insanlar fırlıyor, bazıları çığlık çığlığa koşuştururken,</span>
<span class="bold">kimileri de yaralılara yardım etmeye çalışıyordu. İnsana saniyeler gibi gelen ama aslında dakikaları</span>
<span class="bold">bulan bir sürenin sonunda siren sesleri havayı doldurdu ve birden ortalık itfaiye arabaları ile</span>
<span class="bold">ambulanstan geçilmez oldu. </span></p><p class="calibre_1"><span class="bold">McCaul genç kızın eline yapıştı. “Gel, burada yapabileceğimiz bir şey yok. Gidelim.” </span></p><div class="mbp_pagebreak" id="calibre_pb_25"></div>
</div></body>
</html>
