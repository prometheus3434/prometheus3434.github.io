<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">64 </span></span></p><p class="calibre_1"><span class="bold">Air France’ın 747 tipi uçağı Paris göklerinde yağmur bulutlarının üzerine tırmandı ve uçuş </span></p><p class="calibre_1"><span class="bold">yüksekliğine erişince düzelip Atlantik Okyanusu üzerindeki sekiz saatlik yolculuğuna başladı. </span></p><p class="calibre_1"><span class="bold">Jennifer kırk sekiz saatten beri ilk kez, kendini bırakabileceğini hissetti. Paris’teki aktarma sırasında</span>
<span class="bold">hiçbir sorunla karşılaşmadıklarından, yurda dönüş yolculuğunun son ve güvenli etabına başladıktan</span>
<span class="bold">sonra da rahatlama duygusu başka her şeyi bastırır olmuştu. </span></p><p class="calibre_1"><span class="bold">Kalkıştan yirmi dakika kadar sonra, McCaul yüzünü acıyla buruşturarak elini omzuna götürdü. </span></p><p class="calibre_1"><span class="bold">“Neyin var?” diye sordu Jennifer. </span></p><p class="calibre_1"><span class="bold">“Yara zonklamaya başladı. Gidip pansuman yapsam iyi olacak.” </span></p><p class="calibre_1"><span class="bold">“Yardım etmemi ister misin?” </span></p><p class="calibre_1"><span class="bold">“Gerek yok, kendim de beceririm. En azından yeniden kanamaya başlamadı. Sen neden fırsat varken</span>
<span class="bold">biraz uyumaya bakmıyorsun?” </span></p><p class="calibre_1"><span class="bold">Jennifer bitkindi, kendini yine yorgunluğun son sınırında hissetti. “Haklısın. Uyumaya çalışayım.” </span></p><p class="calibre_1"><span class="bold">McCaul ayağa kalktı, genç kadının omzuna dokundu. “Şimdi artık rahat olabilirsin Jennifer. On bir</span>
<span class="bold">bin metre yüksekte, olabildiğince güvendeyiz.” </span></p><p class="calibre_1"><span class="bold">Ondan sonraki beş saat, derin bir uykuya dalan Jennifer için yaşanmamış gibiydi. Uyanıp gerinmeye</span>
<span class="bold">başladığında, New York’a sadece iki saatlik yollan kalmıştı. McCaul yanında uyanık oturuyor, Coca-Cola’sını yudumluyordu. “Uyuyabildin mi?” </span></p><p class="calibre_1"><span class="bold">“Hem de bir bebek gibi. Kolun nasıl?” </span></p><p class="calibre_1"><span class="bold">“Daha kötüsü olabilirdi ama güvendeyiz derken, anlaşılan acele etmişim.” </span></p><p class="calibre_1"><span class="bold">“Ne diyorsun?” </span></p><p class="calibre_1"><span class="bold">McCaul rahatsız görünüyordu. “Gözlerini ayırmadan bizi izleyen üç yolcu var. Bizi izlemekle görevli</span>
<span class="bold">olduklarına bahse girerim.” </span></p><p class="calibre_1"><span class="bold">“Hangileri?” </span></p><p class="calibre_1"><span class="bold">“Hemen bakma, ama ikisi erkek, sekiz sıra önümüzde yan yana oturuyorlar. Birisi koyu renk saçlı,</span>
<span class="bold">üzerinde gri takım elbise var, diğeri ise lacivert rüzgârlık giyip, gözlük takmış. Bir de on-on iki sıra</span>
<span class="bold">arkamızda, otuz altıncı sırada siyah döpiyes giymiş sarışın bir kadın var.” </span></p><p class="calibre_1"><span class="bold">“Bizi izlediklerinden nasıl emin olabiliyorsun?” </span></p><p class="calibre_1"><span class="bold">“Sen uyurken, ikisi aradaki koridordan geçti. Hiç belli etmemeye çalıştılar ama, inceleyici bakışları</span>
<span class="bold">gördüğüm anda anlarım. Hiç kuşkum yok, bunlar profesyonel Jennifer.” </span></p><p class="calibre_1"><span class="bold">“Bana neden daha önce söylemedin?” </span></p><p class="calibre_1"><span class="bold">“Telaşlanmanı istemedim.” </span></p><p class="calibre_1"><span class="bold">“Şimdi telaşlandırdın işte.” </span></p><p class="calibre_1"><span class="bold">“Meraklanma, uçaktayken bir şey yapmaya kalkışamazlar. Tuvalete kadar yürü ve adamlara bir bak. </span></p><p class="calibre_1"><span class="bold">Gelirken de uçağın sonundaki ofise kadar gidip, hostesten içecek bir şey iste. Giderken kadını</span>
<span class="bold">göreceksin ama hiçbiriyle göz göze gelme de, bildiğimiz anlaşılmasın. Sobelendiklerini bilmelerini</span>
<span class="bold">istemem.” </span></p><p class="calibre_1"><span class="bold">Jennifer koridora çıkıp tuvalete yürüdü. On altıncı sıranın yanından geçerken geri dönüp bakmaya</span>
<span class="bold">cesaret edemedi ama gri takım elbiseliyi yandan görebildi. Kırk yaşlarında, adaleli, kızıl saçları</span>
<span class="bold">seyrelmeye yüz tutmuş, boş zamanlarını spor salonunda geçirdiği anlaşılan birisiydi. </span></p><p class="calibre_1"><span class="bold">Tuvaleti boş bulunca soğuk su musluğunu açıp yüzünü yıkadı. Üç dakika sonra tuvaletten çıkıp,</span>
<span class="bold">adamlara karşıdan bakarken, bacaklarının macun gibi yumuşadığını hissetti. Takım elbiseli, kızıl</span>
<span class="bold">saçlı adam gözlerini kaldırmadı ama yanındaki ona uymadı. Üzerinde lacivert bir rüzgârlık, kareli</span>
<span class="bold">gömlek, gözünde de gözlükler vardı; saçlarını ise asker biçimi, kısa kestirmişti. Business sınıfı</span>
<span class="bold">yolcusundan çok, sırt çantalı gezginlere benziyordu. Uçağın arkasındaki ofise doğru yürüyen genç</span>
<span class="bold">kadına şöyle bir baktı. </span></p><p class="calibre_1"><span class="bold">Jennifer otuz altıncı sıraya yaklaşırken siyah döpiyes giymiş, kısa sarı saçlı kadını fark etti. Bir dergi</span>
<span class="bold">karıştırıyordu. Jennifer kadının gözlerini kaldırıp kısacık bir an için ondan yana baktığını gördü ama</span>
<span class="bold">bu kadarı bile yeterliydi. McCaul haklı. Kadın beni gözlüyor. </span></p><p class="calibre_1"><span class="bold">Ofisten bir bardak su alıp McCaul’ün yanına döndüğünde, midesi endişeden düğüm düğümdü. “Bu</span>
<span class="bold">uçağa bindiğimizi nasıl öğrendiler? Bu aktarmayı?” </span></p><p class="calibre_1"><span class="bold">“Hiçbir şey anlamıyorum. Ama itiraf etmek gerek, işlerinde çok iyiler. Gelecek sefer güneş </span></p><p class="calibre_1"><span class="bold">gözlüklerini çıkarma, böylelikle onlara baktığım göremezler. Yere iner inmez de, yanımdan ayrılma.” </span></p><p class="calibre_1"><span class="bold">“Onları nasıl ekeceğiz?” </span></p><p class="calibre_1"><span class="bold">“Bunu da düşündüm. Hem bu sefer, bir şey buldum galiba.” McCaul yanındaki düğmeye bastı,</span>
<span class="bold">birkaç dakika sonra bir hostes geldi. </span></p><p class="calibre_1"><span class="bold">“Monsieur?” </span></p><p class="calibre_1"><span class="bold">“Bu uçakta uydu telefon sistemi var mı?” </span></p><p class="calibre_1"><span class="bold">“Oui. Ama sadece birinci sınıfta.” </span></p><p class="calibre_1"><span class="bold">“Beni telefonun yanma götürebilir misiniz? Çok acil bir durum var da.” </span></p><p class="calibre_1"><span class="bold">1 </span></p><div class="mbp_pagebreak" id="calibre_pb_61"></div>
</div></body>
</html>
