<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">14 </span></span></p><p class="calibre_1"><span class="bold">Zürich, İsviçre </span></p><p class="calibre_1"><span class="bold">Jennifer Zürich Kloten Havalimanındaki otomobil kiralama şirketinin bürosundaki bir görevliye</span>
<span class="bold">doğru yürüdü. </span></p><p class="calibre_1"><span class="bold">Adam kafasını kaldırıp gülümsedi. “Guten Tag. Kann ich İh-nen helfen î” </span></p><p class="calibre_1"><span class="bold">“Guten Tag. Bir otomobil rezervasyonu yaptırmıştım.” </span></p><p class="calibre_1"><span class="bold">“Tabiî, adınız neydi?” </span></p><p class="calibre_1"><span class="bold">“Jennifer March.” </span></p><p class="calibre_1"><span class="bold">Görevli bir tomar kâğıdı karıştırıp gülümsedi. “İsviçre’de uzun süre kalmak niyetinde misiniz Frau</span>
<span class="bold">March? Araba rezervasyonu yaptırırken ne süreyle kiralamak istediğinizi belirtmediğiniz için</span>
<span class="bold">soruyorum.” </span></p><p class="calibre_1"><span class="bold">“Henüz bilmiyorum. Üç dört gün ama daha da uzayabilir. İtalya’ya geçeceğim.” </span></p><p class="calibre_1"><span class="bold">“Tabiî, nasıl isterseniz. Bugün araba konusunda biraz sıkıntımız var ama yine de sizin için aynı fiyata</span>
<span class="bold">bir dört çeker ayırdım. Her zamanki arabalarımızdan değil </span></p><p class="calibre_1"><span class="bold">* “İyi günler. Yardımcı olabilir miyim?” (ç.n.) </span></p><p class="calibre_1"><span class="bold">ama hoşunuza gideceğinden eminim. Sizin için de uygun mu?” </span></p><p class="calibre_1"><span class="bold">“Uygun. İtalya sınırının hemen ötesindeki Varzo’ya gitmem gerekiyor; bir de Wasenhorn tepesine. </span></p><p class="calibre_1"><span class="bold">Oraya varmam ne kadar sürer?” Jennifer bir an önce babasının cesedinin bulunduğu yeri görmek</span>
<span class="bold">istiyordu. </span></p><p class="calibre_1"><span class="bold">Görevli bir harita çıkarıp, yolu gösterdi. “Pek uzak sayılmaz. İsviçre küçük bir ülkedir. </span></p><p class="calibre_1"><span class="bold">Havalimanından üç ya da dört saatten fazla süreceğini sanmam. Harita sizde kalsın.” </span></p><p class="calibre_1"><span class="bold">Adam formu doldurdu, kredi kartını aldı ve Toyota’nın kiralama belgesini imzalattı. Bütün</span>
<span class="bold">ayrıntıların açıklanması bitince de Jennifer’a birkaç anahtar uzattı. “İsviçre’de hoşça vakit</span>
<span class="bold">geçirmenizi dilerim Frau March. Guten Tag.” </span></p><p class="calibre_1"><span class="bold">Jennifer uzaklaşırken, görevlinin gözleriyle onu izlediğini, ardından da telefonu kaldırdığını görmedi. </span></p><p class="calibre_1"><span class="bold">Mark Zürich’e sabahın sekizinde inmişti. Uçakta sadece iki saat uyuyabildiğinden, sekiz saatlik</span>
<span class="bold">Atlantik uçuşundan sonra kendini bitkin hissediyordu. Bagajını alıp, gümrükten geçerken kimse</span>
<span class="bold">onunla ilgilenmedi; geliş salonundaki danışma bürosunu bulması da uzun sürmedi. </span></p><p class="calibre_1"><span class="bold">Fellows ve Grimes’ı uçakta görmüştü; hiçbiri yanma yaklaşmamış, uçak iner inmez de her ikisi hızla</span>
<span class="bold">kayboluvermişti. Charles Vincent Jones adına bırakılan zarf danışma bürosunda onu bekliyordu. </span></p><p class="calibre_1"><span class="bold">İçinde makbuz ile anahtarı görünce, doğruca emanete gitti. Makbuzu uzatınca karşılığında çadır</span>
<span class="bold">bezinden yapılmış, kilidi sağlam bir çanta uzattılar. </span></p><p class="calibre_1"><span class="bold">Erkekler tuvaletini bulup bölmelerden birine girdi, kapıyı kilitledi. Çantanın içinde, Kelso’nun</span>
<span class="bold">söylediği gibi bir Glock ile üç de dolu şarjör vardı. Tuvaletten çıkıp geliş tablosuna baktığında, saatin</span>
<span class="bold">daha 8.45 olduğunu, Jennifer’ın uçağının ise 10.55’te geleceğini gördü: genç kız gümrükten geçip</span>
<span class="bold">kiralık otomobil işini halledene dek, öğlen olacaktı. Kılık değiştirmek için bavuluna birkaç kat elbise</span>
<span class="bold">koymuştu ama bir de şapkaya ihtiyacı olduğunu düşündü. </span></p><p class="calibre_1"><span class="bold">Havalimanındaki turistik dükkânlardan birine girip, zeytin yeşili bir İsviçre Loden’ı denedi. Aynaya</span>
<span class="bold">baktığında gördüğü manzara kesinlikle gülünçtü ama bir de şapkanın geniş kenarı yüzünün büyük</span>
<span class="bold">bir bölümünü gizliyordu. Yanında New York’tan aldığı, diz boyunda olup her iki tarafı da</span>
<span class="bold">kullanılabilen bir yağmurluk vardı, şapkayı yağmurlukla birlikte denediğinde, kendini gülümsemek-ten alamadı. Jennifer onu böyle görse, mutlaka bir kahkaha atardı. Kasaya doğru yürüdü. “Bu şapka</span>
<span class="bold">kaça?” </span></p><p class="calibre_1"><span class="bold">“Wieviel? Ein hundert fünfzig Franc.2 Yüz elli frank.” </span></p><p class="calibre_1"><span class="bold">Mark hızla hesapladı. “Bir şapka için yüz dolardan fazla para, öyle mi?” </span></p><p class="calibre_1"><span class="bold">Satıcı burnundan kıl aldırmazcasına omuz silkti. “Burası İsviçre, mein Herr. Şapka en iyi kalitedir.” </span></p><p class="calibre_1"><span class="bold">Mark, “Sana ne oğlum, bu Sam Amca’nın parası” diye düşündü. Kredi kartını uzattı. “Alıyorum.” </span></p><p class="calibre_1"><span class="bold">İki dakika sonra başında şapkası, üzerinde yağmurluğuyla terminalde yürürken, bir vitrinde aksini</span>
<span class="bold">gördü. Biraz gülünç görünüyordu ama bambaşka biri olup çıkmıştı. Saatine baktı: 9.15. Avis</span>
<span class="bold">bürosuna gitmeden önce, sıkı bir kahvaltı edecek zamanı vardı. </span></p><p class="calibre_1"><span class="bold">Adına siyah bir Opel Omega ayırmışlardı, kredi kartını uzatıp formu doldurduktan sonra, Avis</span>
<span class="bold">otoparkına yürüdü. Koyu camlı Opel sağlam bir binek arabasına benziyordu. Valizlerini bagaja</span>
<span class="bold">yerleştirdi. Terminalden çıkıp da Zürich çevre yoluna çıkan ana caddeye girdiğinde yağmur</span>
<span class="bold">başlamıştı. Harita yanındaki koltuğun üzerinde, açık duruyordu; birkaç dakika sonra benzin</span>
<span class="bold">istasyonunun hemen yanındaki ara yolu görüp, daldı. Daha önce Avrupa’ya iki kez, tatil için gelmişti. </span></p><p class="calibre_1"><span class="bold">İlk seyahatinde, on sekiz yaşındayken altı hafta boyunca otostop yaparak Almanya ve Fransa’yı</span>
<span class="bold">dolaşıp, öğrenci yurtlarında ve bitli otellerde gecelemiş, ne var ki tatilin her dakikasının keyfini</span>
<span class="bold">çıkarmıştı. İkincisi ona ufak bir servete mal olan ve Ellen’la balayı için geldikleri Paris’te lüks içinde</span>
<span class="bold">geçirdikleri beş gündü. Oysa şimdiki seyahat tümüyle farklıydı. </span></p><p class="calibre_1"><span class="bold">Evrak çantasından Sony alıcı ile izleme monitörünü çıkardı, her iki cihazı da çalıştırıp yanındaki</span>
<span class="bold">koltuğun üzerine yerleştirdi. </span></p><p class="calibre_1"><span class="bold">* “Ne kadar mı? Yüz elli frank.” (ç.n.) </span></p><p class="calibre_1"><span class="bold">* Bayım, (ç.n.) </span></p><p class="calibre_1"><span class="bold">İzleme monitörü havalimanının yönünü gösteriyor, gösterge de sinyalin güçlü olduğunu belirtiyordu,</span>
<span class="bold">aynı zamanda da Toyota’daki verici böceğin hareket etmediğini. </span></p><p class="calibre_1"><span class="bold">Mark Jennifer’ın kiraladığı cipin hâlâ otoparkta olduğunu, genç kadının gelip almasını beklediğini</span>
<span class="bold">anlayıp, monitörü kapattı. Neredeyse iki saat sonra, hâlâ orada oturmuş, gideceği yolu gözden</span>
<span class="bold">geçirirken, verici seslenmeye koyuldu: “Ryan, orada mısın?” </span></p><p class="calibre_1"><span class="bold">Mark neredeyse yerinden sıçrayacaktı. Karşıdaki sesin Grimes’a mı, yoksa Fellows’a mı ait olduğunu</span>
<span class="bold">anlayamamıştı. “Buradayım. Seni çok net duyuyorum.” </span></p><p class="calibre_1"><span class="bold">“Güzel. Grimes konuşuyor. Her şey yolunda mı?” </span></p><p class="calibre_1"><span class="bold">“Sanırım.” </span></p><p class="calibre_1"><span class="bold">“Öyleyse hazır ol, hedef yola çıktı. İyi şanslar.” </span></p><p class="calibre_1"><span class="bold">“Teşekkürler.” Mark izleme monitörünü çalıştırınca yön göstergesinin değiştiğini gördü. Jennifer’ın</span>
<span class="bold">arabası hareket etmişti. Beş dakika kadar sonra, geçen beyaz Toyota’yı, gözlerini önündeki yoldan</span>
<span class="bold">ayırmadan direksiyonda oturan Jennifer’ı görünce, kalbi gümbürdemeye başladı. Onu gözlediğinin</span>
<span class="bold">farkında bile olmadan, böylesine önünden geçip gitmesi tuhaf bir duyguydu, bir suçluluk da</span>
<span class="bold">hissediyordu ama burada onu korumak için bulunduğunu düşününce, suçluluk duygusu kayboldu. </span></p><p class="calibre_1"><span class="bold">Tek sorun, onu kime karşı koruyacağımı bilememem. Mark Opel’i çalıştırıp, Toyota’nın peşine düştü. </span></p><p class="calibre_1"><span class="bold">Jennifer İsviçre’yi seviyordu; ona göre İsviçre dünyanın en güzel ülkelerinden biriydi. Çocukken anne</span>
<span class="bold">ve babasıyla İsviçre’yi gezmiş ve inanılmaz manzaralarına, zirveleri karla kaplı Alpler’e, derin göllere</span>
<span class="bold">ve buzla kaplı yalçın vadilerine hayran kalmıştı. Yolculuktan sonra yorgun olmasına rağmen,</span>
<span class="bold">Zürich’te geceleyerek zaman kaybetmekten kaçınmıştı. Şimdi de, karanlık çökmeden İtalya sınırına</span>
<span class="bold">varabilmek için acele ediyordu. </span></p><p class="calibre_1"><span class="bold">Havalimanından otoyola çıkıp güneye yönelmeden önce, haritaya bir kez daha baktı. Bir saat sonra</span>
<span class="bold">da göl kenarındaki güzel Luzern kentine varmış, göl boyunca uzanan E2 karayolunda batıya</span>
<span class="bold">ilerlemeye koyulmuştu; daha sonra E35’e sapıp, çamlarla kaplı derin vadilerden, evleri ahşap isimsiz</span>
<span class="bold">kasabalardan, sessizliğe gömülmüş köylerden Alp Dağları‘na doğru tırmanmaya başladı. </span></p><p class="calibre_1"><span class="bold">Çevresindeki yamaçları güzel kulübeler ile boyunları çardı inekler süslüyordu. </span></p><p class="calibre_1"><span class="bold">Sonra birden kendini dağlan aşan Furka geçidinin dolambaçlı, dik yollarını tırmanırken buldu. </span></p><p class="calibre_1"><span class="bold">Vardığı kar ve buzla kaplı yükseklikten gördüğü manzara nefes kesiciydi. Furka geçidini aşıp öteki</span>
<span class="bold">yamaca yöneldiğinde, Brig’e varmıştı bile. Soğan biçimi kubbeleriyle çevresine hâkim güzel</span>
<span class="bold">Stockalper Şatosu’nun gölgesindeki bu yüzyıllık kayak merkezi eskiden beri İsviçre’nin İtalya’ya</span>
<span class="bold">açılan kapısıydı. Brig’in merkezini dolanıp daha güneye, Simplon geçidine ve İtalya’ya yöneldi. </span></p><p class="calibre_1"><span class="bold">Sarp yollar insanı gerdikçe geriyordu. Yanlarında bariyer olmayan şarampollerin ötesi yüzlerce</span>
<span class="bold">metrelik uçurumdu; yollan hiç tanımayan Jennifer’ın arabasını dikkatli sürmesi gerekiyordu. </span></p><p class="calibre_1"><span class="bold">Sonunda, öğle yemeği için bir dağ kafesinde mola vermeyi düşündü. Dumanı tüten bir fincan koyu</span>
<span class="bold">kahve ve peynirli dolgun bir sandviç alarak turistler için düşünülmüş seyir terasına çıktı. Hava</span>
<span class="bold">inanılmaz derecede soğuktu. Çevresindeki bembeyaz dağların nefes kesici manzarasını seyrederken</span>
<span class="bold">aşağıda, Simplon geçidinin vadisi boyunca uzayıp giden İtalyan sınırını gördü. </span></p><p class="calibre_1"><span class="bold">Kafasında tüylü şapkası, yaşlı bir İsviçreli yürüyüşçü manzaranın keyfini çıkarmak için terasa</span>
<span class="bold">çıkmıştı. Genç kadına bakıp gülümsedi. “Sehr schön, nicht wahr? Sind sie Auslander?” </span></p><p class="calibre_1"><span class="bold">Jennifer pek az Almanca ve Fransızca biliyordu; ancak meramını anlatacak kadar, </span></p><p class="calibre_1"><span class="bold">“Ja. Aus Amerika. </span></p><p class="calibre_1"><span class="bold">““Amerika? Sahi mi?” Adamın yüzü parladı. </span></p><p class="calibre_1"><span class="bold">Jennifer çevresindeki dağlara baktı. “Bana Wasenhorn’u gösterebilir misiniz?” </span></p><p class="calibre_1"><span class="bold">* Almanca: “Çok güzel, öyle değil mi? Yabancı mısınız ?” (ç.n.) </span></p><p class="calibre_1"><span class="bold">* Almanca: “Evet. Amerika’dan.” (ç.n.) </span></p><p class="calibre_1"><span class="bold">“Natürlich. “* Adam parmağını sol tarafa, uzağa, buzlu zirvesi bulutla çevrili, girintili çıkıntılı ve</span>
<span class="bold">yüksek bir tepeye uzattı. “İşte Wasenhorn, şuradaki. Yoksa oraya tırmanmayı mı düşünüyorsunuz</span>
<span class="bold">küçükhanım?” </span></p><p class="calibre_1"><span class="bold">“Hiç niyetim yok.” </span></p><p class="calibre_1"><span class="bold">“Çok akıllıca. Daha geçen gün buzulda bir ceset bulduklarını duydum. Zavallı adam yıllardır buzlamı</span>
<span class="bold">içindeymiş.” </span></p><p class="calibre_1"><span class="bold">Mark dikkatini toplamakta zorlanıyordu. Adrenalin seviyesi yükselmişti ama hem İsviçre yollan</span>
<span class="bold">yamandı, hem de uçak yolculuğunun bitkinliği üzerine çökmeye başlamıştı.’ Sanki bütün bunlar</span>
<span class="bold">yetmiyormuş gibi, yükseklik de midesini bulandırıyordu. Uyanık kalmak için tek çaresi, soğuk</span>
<span class="bold">havaydı: yanındaki camı iyice indirmişti. Arabanın içini dolduran dondurucu hava kemiklerini</span>
<span class="bold">takırdatıyordu ama en azından uyanık kalmasını sağlıyordu. </span></p><p class="calibre_1"><span class="bold">Gözlerini yoldan bir an bile ayırmamak, bu sırada da Jennifer’ın Toyota’sını gözden kaybetmemek</span>
<span class="bold">zorundaydı. İki saat sonra, gözlerinde beyaz cipin şekilsiz bir lekeye dönmesine rağmen, arada</span>
<span class="bold">güvenli bir mesafe bulundurmayı başarmıştı. Trafik oldukça seyrekti ve bu tenhalıkta bile kendini</span>
<span class="bold">izleyen başka bir araba görmemişti. Grimes ve Fellows’un işlerinin ehli olduklarını kabul etmek</span>
<span class="bold">zorundaydı. Birden, önündeki Jennifer’ın yol kenarındaki bir kafeye saptığını görüp, arabayı onun</span>
<span class="bold">yüz metre kadar berisinde yolun kenarına çekti. On beş dakika kadar sonra, genç kadın yeniden</span>
<span class="bold">göründü, Toyota’ya binip yola çıktı. Mark Opel’i çalıştırıp yeniden Jennifer’ı izlemeye koyuldu. </span></p><p class="calibre_1"><span class="bold">Jennifer İtalyan sınır kasabası İselle’ye girerken güneş bulutların arkasından çıkmıştı. Yeşil</span>
<span class="bold">üniformalı İtalyan görevli pasaportuna şöyle bir göz atınca, sınırdan hiçbir sorunla karşılaşmadan</span>
<span class="bold">geçti; on dakika sonra Varzo’ya giriyordu. Küçük, uyuşuk, tipik bir İtalyan kasabası olan Varzo’da</span>
<span class="bold">carabiniere karakolunu bulmakta hiç zorlanmadı. </span></p><p class="calibre_1"><span class="bold">Duvarları hardal rengine boyanmış, sağlam görünüşlü üç katlı binanın cephesi parke taşı kaplı bir</span>
<span class="bold">alana bakıyordu. Taş basamaklar birinci kat verandasına çıkıyor, avluda da toprak saksılar içinde bir</span>
<span class="bold">sürü bitki görülüyordu. Jennifer havada bir karakoldan çok bir evi andıran rahatlık duyunca</span>
<span class="bold">İsviçre’nin düzenli, titiz resmiyetinde değil, İtalya’da olduğunu hatırladı. Dış duvarda bir in-terkom</span>
<span class="bold">cihazı gördü. Toyota’yı meydanın karşı tarafına park etti, karakola doğru yürüyüp, interkomun</span>
<span class="bold">düğmesine bastı. </span></p><p class="calibre_1"><span class="bold">Yukarıdaki verandada uykulu görünüşlü iki adam belirdi. Üzerlerinde fanilaları ve donları, gözlerini</span>
<span class="bold">ovuşturarak aşağıya baktılar; içlerinden biri pantolonunu giymeye çalışarak, hoplaya zıplaya avluya</span>
<span class="bold">doğru gelirken, Jennifer gülmemek için kendini güç tuttu. Öğle yemeği saati geceli epey olmuştu;</span>
<span class="bold">adamların öğle uykusunu böldüğünü düşündü. Merdivenlerden aceleyle kılığını düzenlemeye çalışan,</span>
<span class="bold">gömleğinin eteğini pantolonunun içine tıkıştıran genç bir onbaşı indi. </span></p><p class="calibre_1"><span class="bold">“Signorina. Cos’e caduto?” </span></p><p class="calibre_1"><span class="bold">Jennifer İtalyanca bilmediği için burada bulunuş nedenini işaretlerle anlatmaya çalıştıysa da, pek</span>
<span class="bold">başarılı olamadı. Sonunda, onbaşı hızlı bir İtalyancayla bir şeyler bağırınca verandada kaim bıyıklı,</span>
<span class="bold">kırk yaşlarında iriyarı biri belirdi. Belinde tabanca kılıfı, ceketini kırmızı zıhlı pantolonunun üzerine</span>
<span class="bold">ilikleyerek veranda basamaklarını indi. “Signorina.” </span></p><p class="calibre_1"><span class="bold">“İngilizce biliyor musunuz?” </span></p><p class="calibre_1"><span class="bold">“Si, biraz. Adım Çavuş Barti. Sizin için ne yapabilirim?” </span></p><p class="calibre_1"><span class="bold">Jennifer açıkladı. </span></p><p class="calibre_1"><span class="bold">“Lütfen beni izleyin Signorina.” </span></p><p class="calibre_1"><span class="bold">Çavuş öne düştü, merdivenleri çıkıp dağınık bir büroya girdiler. Adam genç kadına bir iskemle</span>
<span class="bold">gösterip, masasının ardına oturdu. “Bu dosyayla Yüzbaşı Caruso adında bir yetkili ilgileniyor. </span></p><p class="calibre_1"><span class="bold">Onunla konuşmanız gerekecek.” </span></p><p class="calibre_1"><span class="bold">Barti sanki İngilizcesinden emin değilmiş gibi duraksayınca, Jennifer söze girdi: “Onu görebilir</span>
<span class="bold">miyim?” </span></p><p class="calibre_1"><span class="bold">“Bürosu Torino’daki genel merkezde, ama şu anda polisi ilgilendiren bir konu için maalesef</span>
<span class="bold">İsviçre’de. Yarın öğleden sonra dönecek. Size daha fazla yardımcı olamadığım için beni bağışlayın</span>
<span class="bold">Signorina.” </span></p><p class="calibre_1"><span class="bold">“Babamın cesedi nerede?” </span></p><p class="calibre_1"><span class="bold">“Torino’da.” </span></p><p class="calibre_1"><span class="bold">* Almanca: “Tabiî.” (ç.n.) </span></p><p class="calibre_1"><span class="bold">“Görmek istiyorum.” </span></p><p class="calibre_1"><span class="bold">Barti omuz silkti. “Özür dilerim, ama mümkün değil. Teşhis sırasında Yüzbaşı Caruso’nun da hazır</span>
<span class="bold">bulunması gerekir.” </span></p><p class="calibre_1"><span class="bold">Jennifer öfkelenmek üzereydi. “Öyleyse, babamı buldukları yeri görmek istiyorum.” </span></p><p class="calibre_1"><span class="bold">“Bakın, bu konuda yüzbaşıyla konuşmanız çok daha iyi olur. Orası hem buradan uzak, hem de</span>
<span class="bold">tehlikeli. Zaten sizi oraya gön-dersek bile, geri dönemeden karanlık basar.” </span></p><p class="calibre_1"><span class="bold">Çavuşun yardıma hazır olduğu pek söylenemezdi ama Jennifer adamın yapabileceği bir şey</span>
<span class="bold">olmadığını, onun için Caruso’yu beklemesi gerektiğini anlıyordu. “Pekâlâ, ben de yarın Caruso’yla</span>
<span class="bold">görüşmeyi beklerim. Ne zaman daha uygun olur?” </span></p><p class="calibre_1"><span class="bold">“Bana kalırsa, öğleden sonra. İkide diyelim. Bürosuna telefon eder, Torino’ya geleceğinizi haber</span>
<span class="bold">veririm.” </span></p><p class="calibre_1"><span class="bold">Barti çalışma masasının gerisinden ayaklanırken, Jennifer, “Babamın cesedini görüp görmediğinizi</span>
<span class="bold">sorabilir miyim?” dedi. </span></p><p class="calibre_1"><span class="bold">“Si.” </span></p><p class="calibre_1"><span class="bold">“Nasıl öldüğünü anlatabilir misiniz?” </span></p><p class="calibre_1"><span class="bold">Çavuş konuşacak gibi oldu, ardından fikrini değiştirdi. “Yüzbaşıyı beklemeniz çok daha iyi olur. O </span></p><p class="calibre_1"><span class="bold">size her şeyi anlatır.” </span></p><p class="calibre_1"><span class="bold">Jennifer yenilgiyi kabullenip içini çekti. Adam hiçbir şey anlatmayacaktı. “Buralarda geceyi</span>
<span class="bold">geçirebileceğim bir otel var mı?” </span></p><p class="calibre_1"><span class="bold">“Kasabada iki küçük otel var, İsviçre sınırının hemen ötesinde de birkaç tane daha. Simplon’daki</span>
<span class="bold">Berghof turistlerin çok rağbet ettikleri bir oteldir.” </span></p><p class="calibre_1"><span class="bold">“Teşekkürler.” Adamdan tek koparabildiği, bir otel tavsiyesiydi. Kalkmaya davranırken, “Babamın</span>
<span class="bold">cesedini bulan kişi Amerikalıydı, değil mi?” diye sordu. </span></p><p class="calibre_1"><span class="bold">“Si. Chuck McCaul adlı bir genç.” </span></p><p class="calibre_1"><span class="bold">“Onunla konuşabilir miyim?” </span></p><p class="calibre_1"><span class="bold">“Scusi, bu dediğiniz imkânsız.” </span></p><p class="calibre_1"><span class="bold">“Neden imkânsız?” </span></p><p class="calibre_1"><span class="bold">“Öldü de ondan.” </span></p><div class="mbp_pagebreak" id="calibre_pb_15"></div>
</div></body>
</html>
