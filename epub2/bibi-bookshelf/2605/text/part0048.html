<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">New York </span></span></p><p class="calibre_1"><span class="bold">Lou Garuda Porsche’sini Manhattan’ın orta bölümüne doğru sürdü. Bir zamanlar Prime</span>
<span class="bold">İntemational Securities’in büroları Beşinci Cadde’nin en pahalı binalarından birinde, ayna gibi pırıl</span>
<span class="bold">pırıl camları, cilalı metal aksamıyla sarsıcı bir mimarlık örneği, çevresine zenginlik ve güç görüntüsü</span>
<span class="bold">yayan bir yapıydı. Garuda binanın önünden geçerken, “Bu heriflerin elinde amma da para varmış” </span></p><p class="calibre_1"><span class="bold">diye düşündü. </span></p><p class="calibre_1"><span class="bold">Prime hakkında son derecede yetersiz bilgi toplamış, bu yüzden de eski başkan yardımcılarından</span>
<span class="bold">birini ziyaret etmenin yararlı olabileceğini düşünmüştü. Edindiği bilgilere göre Frederick Kammer</span>
<span class="bold">şimdi artık Cavendish-Deloy Securities adlı başka bir Manhattan yatırım şirketi için çalışıyordu;</span>
<span class="bold">şirketin bürosu Beşinci Cadde’nin biraz aşağılarındaydı. Garuda döner kapıdan girdiğinde, kendini</span>
<span class="bold">İtalyan mermeri ve pahalı duvar resimleriyle kaplı özel bir lobide buldu. Danışma masasının ardında</span>
<span class="bold">orta yaşlı bir kadın oturuyordu. Garuda masaya yaklaştı. “Cavendish-Deloy lütfen.” </span></p><p class="calibre_1"><span class="bold">“Kiminle görüşmek istiyorsunuz?” </span></p><p class="calibre_1"><span class="bold">Garuda genişçe tebessüm etti. “En baştakilerden biriyle. Bay Kammer’la.” </span></p><p class="calibre_1"><span class="bold">“Bay Kammer’ın bütün ziyaretçileri sekreterinden geçer, onu arayayım. Kim geldi diyeyim?” </span></p><p class="calibre_1"><span class="bold">“Polis memuru Lou Garuda.” Kimliğini gösterdi. “Long Beach Polis Müdürlüğü‘nden. Hem bakın</span>
<span class="bold">hanımefendi, bu özel bir konu, onun için bizzat Bay Kammer’la görüşmek istiyorum, sekreteriyle</span>
<span class="bold">değil.” </span></p><p class="calibre_1"><span class="bold">Kadın kaşlarını çattı ve önündeki telefonun tuşlarına bastı. Hattın öbür ucundaki kişiyle konuştuktan</span>
<span class="bold">sonra, “Tabiî” dedi, </span></p><p class="calibre_1"><span class="bold">“konuşturabilirim.” Telefonu Garuda’ya uzattı. “Bay Kammer sizinle konuşmak istiyor.” </span></p><p class="calibre_1"><span class="bold">Garuda telefonu kulağına götürdü. “Alo?” </span></p><p class="calibre_1"><span class="bold">Hattın karşı ucundan sabırsız bir erkek sesi duyuldu. “Evet? Ben Frederick Kammer.” </span></p><p class="calibre_1"><span class="bold">“İyi günler Bay Kammer.” </span></p><p class="calibre_1"><span class="bold">“Siz kimsiniz?” </span></p><p class="calibre_1"><span class="bold">“Adım Lou Garuda. Elimde ilginizi çekebilecek bilgiler var efendim. Paul March hakkında.” </span></p><p class="calibre_1"><span class="bold">“Kim?” </span></p><p class="calibre_1"><span class="bold">“Paul March. Prime Securities’te birlikte çalıştığınız eski bir arkadaşınız.” </span></p><p class="calibre_1"><span class="bold">Uzunca bir sessizlikten sonra karşı taraftaki, “Açıkçası, siz kimsiniz Bay Garuda?” dedi. </span></p><p class="calibre_1"><span class="bold">“Kahrolası bir polis memuru” diye cevap verdi Garuda. “Benimle konuşmayı kabul ederseniz çok</span>
<span class="bold">sevineceğim; hemen şimdi demek istiyorum.” </span></p><p class="calibre_1"><span class="bold">Telefonda kısa bir sessizlik oldu, sonra Kammer, “Nereden telefon ediyorsunuz Bay Garuda?” diye</span>
<span class="bold">sordu. </span></p><p class="calibre_1"><span class="bold">“Aşağıdan, lobiden.” </span></p><p class="calibre_1"><span class="bold">“Sizi beş dakika sonra kabul edebilirim. Bürom on altıncı katta.” </span></p><p class="calibre_1"><span class="bold">Garuda asansörden on altıncı katta inince, bürolarla dolu görkemli bir yerle karşılaştı. Ortada geniş </span></p><p class="calibre_1"><span class="bold">bir kabul bölümü, çevresinde de bu bölüme açılan altı kapı vardı. Kapılardan birinden bir kadın çıktı. </span></p><p class="calibre_1"><span class="bold">Saçlarını ensesinde toplamış kadının yüzünden ciddi bir otorite havası akıyordu. “Bay Garuda?” </span></p><p class="calibre_1"><span class="bold">“Evet.” </span></p><p class="calibre_1"><span class="bold">“Ben Bay Kammer’ın sekreteriyim. Lütfen beni izleyin.” Önüne düşüp bir koridora girdi, bir kapıyı</span>
<span class="bold">vurup araladı, Garuda’ya dönüp, “Burası” dedi. “Bay Kammer sizi bekliyor.” </span></p><p class="calibre_1"><span class="bold">Garuda büroya girince kapı arkasından kapandı. Cam ve metalden yapılmış bir masanın ardında,</span>
<span class="bold">önünde bir dizüstü bilgisayar, orta yaşlı, zayıfça bir adam oturuyordu. Üzerinde kolalı beyaz bir</span>
<span class="bold">gömlek, ipek kravat ve askı vardı; Garuda’yı incelerken gözlerini kıstı. Ne ayağa kalktı, ne de elini</span>
<span class="bold">uzattı. “Oturun.” </span></p><p class="calibre_1"><span class="bold">Garuda bir koltuğa yerleşirken, “Pezevenk” diye geçirdi içinden. Duvarda asılı, boya lekelerinden</span>
<span class="bold">oluşmuş iki çağdaş baskıya baktı. Güzel görünüyorlardı ama Garuda için hiçbir bok ifade</span>
<span class="bold">etmiyorlardı. “Zevkle döşenmiş bir büronuz varmış Bay Kammer. Çok etkileyici.” </span></p><div class="mbp_pagebreak" id="calibre_pb_47"></div>
</div></body>
</html>
