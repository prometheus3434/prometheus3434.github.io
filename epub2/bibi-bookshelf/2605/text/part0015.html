<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">13 </span></span></p><p class="calibre_1"><span class="bold">Telefon çaldığında, Mark uyumak üzereydi. Başucu lambasını yaktı, telefonun ahizesini kulağına</span>
<span class="bold">götürdüğünde Lou Garuda’nın sesini tanıdı. “Mark? Uyanık mısın ?” </span></p><p class="calibre_1"><span class="bold">“Şimdi öyleyim. Ne haber Lou ?” </span></p><p class="calibre_1"><span class="bold">“Şu adını verdiğin herif, Kelso. Dediğini yapıp, hakkında bilgi topladım. Bu akşam eve gelince,</span>
<span class="bold">Virginia’daki eski bir arkadaşımı aradım. Anlaşıldığı kadarıyla CİA’ dan ayrılmış; bir süre sağdan</span>
<span class="bold">soldan konuştuk, sonra da Ajans’tan söz ederken duymuşum gibi, laf arasında Kelso’nun adını</span>
<span class="bold">söyleyiverdim.” </span></p><p class="calibre_1"><span class="bold">“Eee… ” </span></p><p class="calibre_1"><span class="bold">“Benim arkadaş bürodan ayrılalı iki yıl falan olmuş ama geçmişte Kelso’nun adını duymuş. Dediğine</span>
<span class="bold">göre CİA’ daki kodamanlardan biriymiş ve eğer taşaklarının üzüm hoşafına dönmesini istemiyorsan,</span>
<span class="bold">şakaya gelmezmiş.” </span></p><p class="calibre_1"><span class="bold">“Başka?” </span></p><p class="calibre_1"><span class="bold">“Arkadaşımın anlattığına bakılırsa, bu senin Kelso çok saygın biriymiş. Sadece karmaşık dosyalarla,</span>
<span class="bold">yani ulusal önemi olan falan işlerle uğraşıyormuş.” </span></p><p class="calibre_1"><span class="bold">“Kelso’nun hangi bölümden olduğunu öğrenebildin mi ?” </span></p><p class="calibre_1"><span class="bold">“Bu dediğin kepenkleri kapatma zamanına rast geldi; ben de fazla meraklı görünmemek için pek</span>
<span class="bold">ısrar etmedim. Benim arkadaşın hatırladığı tek şey, Kelso’nun birkaç yıl önce Özel Projeler olarak</span>
<span class="bold">adlandırılan bir bölüme atanmış olduğu. Özel projelerin ne anlama geldiğini anlatmadı.” Garuda</span>
<span class="bold">kısık kısık güldü. “Hey, bana kalırsa her anlama gelebilir. Belki de şu Kelso adam öldürüyordur ya</span>
<span class="bold">da ona benzer CİA hikâyeleri işte.” </span></p><p class="calibre_1"><span class="bold">“Evet, haklısın. Başka?” </span></p><p class="calibre_1"><span class="bold">“Daha ne olsun istiyorsun? Hayat sigortasını yapan herifin adını da ister misin? Bütün topladıklarım</span>
<span class="bold">bunlar.” </span></p><p class="calibre_1"><span class="bold">“Sağ olasın Lou. Senden bir şey daha isteyeceğim.” </span></p><p class="calibre_1"><span class="bold">“iste bakalım.” </span></p><p class="calibre_1"><span class="bold">“Jennifer March’ın kardeşi, Bobby, Cauldwell bakımevinde. Önümüzdeki iki gün süresince benim</span>
<span class="bold">adıma oraya uğrayıp şöyle bir yoklayacak, bir isteği ya da eksiği olup olmadığına bakacak birine</span>
<span class="bold">ihtiyacım var. Bunu yapar mısın?” </span></p><p class="calibre_1"><span class="bold">“Tabiî. Ama neden, sorabilir miyim ?” </span></p><p class="calibre_1"><span class="bold">“Jennifer’a o burada değilken kardeşine göz kulak olacağıma söz vermiştim ama şimdi de benim bir</span>
<span class="bold">yerlere gitmem gerekiyor.” </span></p><p class="calibre_1"><span class="bold">“Nereye ?” </span></p><p class="calibre_1"><span class="bold">“Söyleyemem.” </span></p><p class="calibre_1"><span class="bold">“Seninle nasıl temas kuracağım ?” </span></p><p class="calibre_1"><span class="bold">“Kuramayacaksın. Ben seni ararım.” Mark konuşmalarının dinlenebileceğini düşünerek Garuda’ya</span>
<span class="bold">cep telefonunu vermek istemedi. </span></p><p class="calibre_1"><span class="bold">Bir sessizlikten sonra, Garuda sakince sordu: “Mark?” </span></p><p class="calibre_1"><span class="bold">“Ne?” </span></p><p class="calibre_1"><span class="bold">“Nasıl bir belaya girmeye hazırlandığını bilmiyorum ama bir tavsiyem olacak. Ne işle uğraşırsan</span>
<span class="bold">uğraş, eğer işin içinde CİA varsa, kıçını kollamayı unutma, e mi, eski dostum? O pezevenkler çok</span>
<span class="bold">tehlikeli. Neredeyse kendi kurallarını kendileri koyduklarından, akıllarından geçeni yaparlar.” </span></p><p class="calibre_1"><span class="bold">“Tamam.” </span></p><p class="calibre_1"><span class="bold">“Ciddiyim Mark. Langley’deki heriflerin yapamayacağı hiçbir şey yok. Telefonunu dinlerler, banka</span>
<span class="bold">hesaplarını karıştırırlar, gerekirse duvarlarına bile kulak dayarlar. Allah kahretsin, Langley’de olan</span>
<span class="bold">bitenin yansını bilen birisi var mıdır, demek istiyorum. Babamın arkadaşı bir keresinde giriştikleri pis</span>
<span class="bold">işleri anlatmıştı, duysan saçların diken diken olur. Onun için, kendini kolla, anlıyor musun ?” </span></p><p class="calibre_1"><span class="bold">“Unutmamaya çalışırım.” </span></p><p class="calibre_1"><span class="bold">“Tatlı rüyalar, amigo.” </span></p><p class="calibre_1"><span class="bold">Lou Garuda ve Angelina çırılçıplak yatağa uzanmışlardı. Angelina Garuda’dan on yaş daha genç olup</span>
<span class="bold">ondan oldukça hoşlanan esmer güzeli bir kadındı. Yarı Amerikalı, yarı Kolombiyalıydı. Birkaç ay</span>
<span class="bold">önce tanışmışlardı. Genellikle sevişmek Angelina için harika olurdu ya, bu kez Garuda’nın bir sorunu</span>
<span class="bold">var gibiydi. </span></p><p class="calibre_1"><span class="bold">“Başka zamanki gibi değilsin sevgilim. Sorun nedir?” diye usulca sordu. “Seninle biraz daha</span>
<span class="bold">oynamamı, kaldırmamı ister misin?” </span></p><p class="calibre_1"><span class="bold">Berikinin aklı uzaklardaydı. “Hayır, çoktan kalktı bile.” </span></p><p class="calibre_1"><span class="bold">“Hani? Nerede?” diye takıldı kadın. </span></p><p class="calibre_1"><span class="bold">“Kafamın içinde Angelina. Bir dosyayı düşündükçe, kalkıyor, inan bana, son derecede tuhaf bir şeyler</span>
<span class="bold">oluyor.” </span></p><p class="calibre_1"><span class="bold">“Bana anlatamaz mısın ?” </span></p><p class="calibre_1"><span class="bold">“İki yıl önce, hiçbir yere varmayan bir dosya üzerine kafa patlattım. Herifin biri sanki buhar olup,</span>
<span class="bold">kayboluveriyor. Aynı gece bir saldırgan adamın evine giriyor, karısını öldürüp oğlunu ağır yaralıyor. </span></p><p class="calibre_1"><span class="bold">Yine birisi adamın yetişkin kızının ırzına geçmeye yelteniyor. Cinayet için hiçbir neden yok, kaybolan</span>
<span class="bold">adam da bir daha ortaya çıkmıyor. Oysa şimdi de herifin cesedinin Alplerdeki bir buzulda</span>
<span class="bold">bulunduğunu söylüyorlar. Interpol raporundan anladığım kadarıyla, öleli bayağı zaman olmuş.” </span></p><p class="calibre_1"><span class="bold">“Bu çok tuhaf.” </span></p><p class="calibre_1"><span class="bold">“Dediğin gibi bebeğim.” Garuda bir sigara yakıp, derin bir nefes çekti. </span></p><p class="calibre_1"><span class="bold">“Kim bu adam?” </span></p><p class="calibre_1"><span class="bold">“Prime International Securities adlı bir şirkette çalışıyordu. Manhattan’da küçük ama son derecede</span>
<span class="bold">saygın bir yatırım bankası.” </span></p><p class="calibre_1"><span class="bold">“Ne iş yapıyormuş ?” </span></p><p class="calibre_1"><span class="bold">“Başkan yardımcılarından biriymiş. Gidip kızıyla, yani saldırganın ırzına geçmek istediği kızla</span>
<span class="bold">görüşüp, kayıt dışı konuşmak isterdim ama resmî bir durum olmadan kabul etmeyeceğinden eminim. </span></p><p class="calibre_1"><span class="bold">İçimden bir ses, bu konunun peşinden gitmeye değer, diyor.” </span></p><p class="calibre_1"><span class="bold">“Nasıl istersen.” Angelina adamın kamışını avuçlayıp sıvazlamaya koyuldu. “Bu arada, sevgilim, şu</span>
<span class="bold">sigaranı söndürüp, beni ateşlesen nasıl olur?.. ” </span></p><p class="calibre_1"><span class="bold">İkinci bölüm </span></p><div class="mbp_pagebreak" id="calibre_pb_14"></div>
</div></body>
</html>
