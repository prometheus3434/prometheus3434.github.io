<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">75 </span></span></p><p class="calibre_1"><span class="bold">Staves Long Beach’e gidebilmek için otoyola çıktı. Jennifer yağmur sularının boşandığı camdan</span>
<span class="bold">dışarıya baktı. Fırtına giderek daha kötüleşiyordu. Son beş kilometre boyunca, puzzle’ın parçaları bir</span>
<span class="bold">bir yerlerine otururken, kafası hızla çalışmıştı. Staves, “Torino’dayken, Mark hakkında söylediğin</span>
<span class="bold">doğruydu” dedi. “Kelso’nun emrine uyup, senin peşine takılmıştı.” </span></p><p class="calibre_1"><span class="bold">Jennifer sarsılmış, Mark’ın ona ihanet edip peşinden gelmesine, onu izlemesine akıl erdiremez</span>
<span class="bold">olmuştu. Yine de bu davranışıyla Mark’ın ona ne kadar değer verdiğini anladı, bunu anlayınca da</span>
<span class="bold">kendi duygularını sorgulamaya başladı. Kendi kendine karşı dürüst olup, Mark’a karşı aynı duygulan</span>
<span class="bold">beslediğini söyleyebilir miydi? Peki ama bütün bu duygu trafiğinin içinde, Nick Staves’a karşı</span>
<span class="bold">hislerinin yeri neresiydi? Şimdilik bu soruya cevap veremiyordu, ama yaşadığı şoka rağmen, adamın</span>
<span class="bold">çekiciliği hâlâ yerinde duruyordu. “Bütün bunları nasıl öğrendin?” </span></p><p class="calibre_1"><span class="bold">“Mark’ın evine bir dinleme cihazı yerleştirdik. O ve Kelso sen İsviçre’ye vardığından beri</span>
<span class="bold">peşindeydi.” </span></p><p class="calibre_1"><span class="bold">“Neden?” </span></p><p class="calibre_1"><span class="bold">“Kelso, onunla ilgili bir şey bulman durumunda, yanında sana yakın birinin bulunmasını istiyordu. </span></p><p class="calibre_1"><span class="bold">Sanırım, Mark’ı nasıl kullanmak istediğini biliyorum.” </span></p><p class="calibre_1"><span class="bold">“Nasıl kullanacaktı?” </span></p><p class="calibre_1"><span class="bold">“Sen cesedi teşhise gider gitmez, Mark’tan, varlığından seni haberdar etmesini isteyecek, onun, senin</span>
<span class="bold">için endişelenip, peşinden Avrupa’ya geldiğini anlatmasını söyleyecekti. Ondan sonra da Mark</span>
<span class="bold">yanından ayrılmayarak, Kelso’nun her gelişmeden haberdar olmasını sağlayacaktı ama işte o sırada</span>
<span class="bold">sahneye çıkıp, Kelso’nun planlarını altüst ettim. Mark Kelso’nun seni korumak istediğini sanıyordu.” </span></p><p class="calibre_1"><span class="bold">“Peki, Kelso’nun istediği ne?” </span></p><p class="calibre_1"><span class="bold">“Başlangıçta, sadece kendi kıçını korumak ve paranın payına düşen bölümüne ne olduğunu öğrenmek</span>
<span class="bold">istiyordu, ama şimdi disketin varlığından haberdar olduğundan, asıl o disketi bulmak zorunda</span>
<span class="bold">olduğunu düşünüyor. Bana kalırsa disketi Moskayalara satıp, 50 milyondan payına düşmesi gereken</span>
<span class="bold">miktarı kurtaracaktı. Chuck McCaul’ü de onun öldürttüğüne inanıyoruz.” </span></p><p class="calibre_1"><span class="bold">“Neden öldürtsün?” </span></p><p class="calibre_1"><span class="bold">“Buzuldaki ceset ortaya çıktıktan sonra, Kelso kendini kaygan zeminde bulup, işin içinde kendisinin</span>
<span class="bold">de rol aldığını kanıtlayacak herhangi bir ipucu olup olmadığının telaşına düştü. Sırt çantasında neler</span>
<span class="bold">olduğunu öğrenmek için, onun ya da adamlarından birinin Chuck McCaul’le buluştuğuna inanıyoruz. </span></p><p class="calibre_1"><span class="bold">Ardından, muhtemelen izlerini kaybettirmek için, McCaul’ü öldürttü.” </span></p><p class="calibre_1"><span class="bold">Jennifer transa girmiş gibiydi, endişe beynini kemiriyordu. Gözlerini Nick Staves’e çevirdi. Ya bana</span>
<span class="bold">anlattıklarının hepsi yalansa? Ya asıl tehlike ondan geliyorsa? Adamın söylediği her şeye inanmak,</span>
<span class="bold">onun yanında kendini yeniden güvende hissetmek istiyor, ama bir türlü kuşkusunu yenemiyordu. </span></p><p class="calibre_1"><span class="bold">“Neyin var Jennifer?” </span></p><p class="calibre_1"><span class="bold">“Hiç… Hiçbir şeyim yok.” </span></p><p class="calibre_1"><span class="bold">“Babanın kutuyu nereye sakladığım bilmediğini söylemiştin. Ama her şeyi yeniden düşünmek</span>
<span class="bold">zorundasın, hem de çok, çok dikkatli Jennifer. Eğer o kutunun evde bir yerlerde olma ihtimali varsa</span>
<span class="bold">ya da baban kutuyu nereye sakladığını gösterecek en ufak bir işaret bırakmışsa, Kelso’dan önce</span>
<span class="bold">bulmak zorundayız. Anlıyorsun değil mi?” </span></p><p class="calibre_1"><span class="bold">“E… Evet.” </span></p><p class="calibre_1"><span class="bold">“O disketi bulmak, Kelso için ölüm kalım meselesi. Sakın yanılgıya düşme, disketi bulmak için</span>
<span class="bold">paranın satın alabileceği en iyi profesyonelleri tutacaktır.” </span></p><p class="calibre_1"><span class="bold">“Ya… Ya senin adamların?” </span></p><p class="calibre_1"><span class="bold">“Telefon edeceğim onlara. Bütün yol boyunca hemen arkamızda olacaklar.” Staves cep telefonunu</span>
<span class="bold">çıkarıp birkaç numara tuşladı, sonra dinleyip kaşlarını endişeyle çattı. </span></p><p class="calibre_1"><span class="bold">Jennifer, “Ne olmuş?” diye sordu. </span></p><p class="calibre_1"><span class="bold">“Hizmet sağlanamıyor. Ama merak etme, birazdan yeniden denerim.” </span></p><p class="calibre_1"><span class="bold">“Korkuyorum. Eğer Kelso hakkında bütün söylediklerine inanmam gerekiyorsa, o zaman her şey</span>
<span class="bold">yapabilir demektir. Cep telefonlarımızı etkisizleştirmek bile.” </span></p><p class="calibre_1"><span class="bold">“Bunu yaptığını sanmam” diye Jennifer’ı rahatlatmaya çalıştı Staves. “Bana kalırsa, fırtına yüzünden</span>
<span class="bold">teknik bir sorundur. Beni dinle Jennifer, bu işi göz açıp kapayıncaya kadar bitirip halledeceğiz. </span></p><p class="calibre_1"><span class="bold">Ondan sonra Kelso’yla hesabımızı kapatırız. Ama şimdilik en önemli olanı, babanın o kutuyu nereye</span>
<span class="bold">sakladığını bulmak. Annenlerin evini aramak bir işe yaramaz mı, sence? O kutunun konabileceği</span>
<span class="bold">birçok yer bildiğinden eminim.” </span></p><p class="calibre_1"><span class="bold">“Ben… Bence de.” </span></p><p class="calibre_1"><span class="bold">Staves bir eli direksiyondayken, öteki elini uzatıp, usulca Jennifer’ın eline dokundu. “Bana yardım</span>
<span class="bold">edecek misin?” </span></p><p class="calibre_1"><span class="bold">“Evet… ” </span></p><p class="calibre_1"><span class="bold">Cove End’e döndüklerinde, yağmurun şiddeti artmış, ortalığı sel götürmeye başlamıştı. Ev karanlığa</span>
<span class="bold">gömülüydü ama ön kapının kilidi açıktı. Staves Chevrolet’yi kapıdan içeri sokup, çakıl taşlarının</span>
<span class="bold">üzerinde durdurdu. Varmışlardı. </span></p><div class="mbp_pagebreak" id="calibre_pb_73"></div>
</div></body>
</html>
