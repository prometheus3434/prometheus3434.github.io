<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">11 </span></span></p><p class="calibre_1"><span class="bold">Jennifer arabasını Mark’ın evinin önünde durdurduğunda, saat neredeyse öğlene geliyordu. Garaj</span>
<span class="bold">yolunda Mark’ın arabasını gördü, kapının önüne yürüyüp, zili çaldı. Mark duştan henüz çıkmış </span></p><p class="calibre_1"><span class="bold">olmalıydı; çünkü kapıyı açtığında saçları ıslaktı ve üzerinde de beline sardığı havludan başka bir şey</span>
<span class="bold">yoktu. Biraz sıkılmakla birlikte, Jennifer’ı gördüğüne memnun olduğu belliydi. </span></p><p class="calibre_1"><span class="bold">“Biraz erken geldin. İçeri girsene.” Jennifer oturma odasına girince, ortalığın karmakarışık olduğunu</span>
<span class="bold">gördü, Genç kızın şaşkınlıkla çevresine bakındığını gören Mark gülümsedi. “Emin ol, her zaman</span>
<span class="bold">böyle olmaz.” </span></p><p class="calibre_1"><span class="bold">“Sahi mi?” </span></p><p class="calibre_1"><span class="bold">“Bazen daha da kötü olur.” </span></p><p class="calibre_1"><span class="bold">Jennifer’ın güldüğünü görüp, ekledi: “Kahve içer misin?” </span></p><p class="calibre_1"><span class="bold">“Hâlâ dün akşam neden telefon edip, benimle konuşmak istediğini merak ediyorum.” </span></p><p class="calibre_1"><span class="bold">“Öyleyse, ben giyinirken sen kahve yapsan da, öyle konuşsak?” </span></p><p class="calibre_1"><span class="bold">“Anlaştık.” Mark’ın odadan çıkışını izledi, merdivenleri tırmanmasını duydu. Orta boyluydu ama</span>
<span class="bold">erkeksi ve orantılı güzel bir vücudu, adaleli bacakları, geniş omuzlan vardı. Görüntüsüyle, genç kızın</span>
<span class="bold">içinde reddettiği bazı duygulan uyandırıyordu. Mark özel hayatından bahsedeceklerden olmadığı için,</span>
<span class="bold">kansıyla boşanması konusunda pek az şey bilmesine rağmen, ondan ayrıldıktan sonra kendini</span>
<span class="bold">tümüyle işine verdiğinin farkındaydı. Daha o sabah telefon ederek bir konuda konuşmak istediğini,</span>
<span class="bold">geçerken uğramasını söylemişti. </span></p><p class="calibre_1"><span class="bold">Oturma odasında durmuş, çevresine bakınırken, hâlâ Mark’ın neyi konuşmak isteyeceğini merak</span>
<span class="bold">ediyordu. Raflarda çoğu polislikle ilgili bir sürü kitap, köşelerden birinde bir Sony müzik seti,</span>
<span class="bold">yanında da dizi dizi kaset ve CD görünüyordu. Çoğu klasik müzik ve opera; düşününce Mark’ın bir</span>
<span class="bold">seferinde babasının böylesi müzikten hoşlandığını söylediğini hatırladı. </span></p><p class="calibre_1"><span class="bold">Mutfak yeterince temiz görünüyordu ama evyenin içi ağzına kadar bulaşık doluydu ve penceredeki</span>
<span class="bold">eğreltiotu da susuzluktan öleceğe benziyordu. Tabaklardan birkaçını yıkadı, saksıya biraz su verdi,</span>
<span class="bold">kahveyi fincanlara koymak üzereyken de blucin, beyaz bir tişört ve spor ayakkabısı giymiş Mark</span>
<span class="bold">çıkageldi. “Oturma odasına gitsek Jenny?” </span></p><p class="calibre_1"><span class="bold">Genç kız kanepeye oturunca, Mark da karşısındaki koltuğa çöktü. Jennifer kahvesinden bir yudum</span>
<span class="bold">alıp, fincanını sehpanın üzerine bıraktı. “Gitmeden önce seni görme fırsatı bulduğuma çok sevindim;</span>
<span class="bold">senden isteyeceğim bir şey var da.” </span></p><p class="calibre_1"><span class="bold">Mark şaşırmış göründü. “Sahi mi?” </span></p><p class="calibre_1"><span class="bold">“Ben yokken, eğer Bobby’yle ilgili bir sorun olursa, seni aramaları için telefon numaranı Cauldwell’e</span>
<span class="bold">vermek istiyorum. Avrupa’dayken cep telefonum yanımda olacak, onun için her istediğinde beni</span>
<span class="bold">ararsın.” </span></p><p class="calibre_1"><span class="bold">Mark’ın yüzünün fark edilecek kadar kızardığını gördü. Beriki bir an tereddüt etti. “Tabiî…” </span></p><p class="calibre_1"><span class="bold">“Yoksa sana sorun mu olur?” </span></p><p class="calibre_1"><span class="bold">“Hayır… Hallederim.” </span></p><p class="calibre_1"><span class="bold">“Neden telefon ettiğini hâlâ söylemedin.” </span></p><p class="calibre_1"><span class="bold">“Yolculukla ilgili her şeyi hallettin mi?” </span></p><p class="calibre_1"><span class="bold">“Yarın Newark’tan Zürich’e uçuyorum. Oradan da bir araba kiraladım, Varzo’ya gideceğim. Neden</span>
<span class="bold">sordun?” </span></p><p class="calibre_1"><span class="bold">“Seninle konuşmak istememin nedeni de bu Jenny. Düşünüyorum da, yanında bir arkadaş olmasına</span>
<span class="bold">ne dersin?” </span></p><p class="calibre_1"><span class="bold">“Benimle birlikte Avrupa’ya gelmek istediğini mi söylüyorsun yoksa?” </span></p><p class="calibre_1"><span class="bold">“Evet.” </span></p><p class="calibre_1"><span class="bold">“İyi de, bunu neden yapasın?” </span></p><p class="calibre_1"><span class="bold">Mark omuz silkti. “Babanın cesedini teşhis etmek seni sarsacaktır. Onun için dayanacak birine ve</span>
<span class="bold">duygusal desteğe ihtiyacın olabileceğini düşündüm. Ben de izin alabilir ve akşam olmadan biletlerimi</span>
<span class="bold">halledebilirim. Ne dersin?” </span></p><p class="calibre_1"><span class="bold">Jennifer şaşkınlıkla arkasına dayandı. “Çok düşüncelisin. Teklifin beni çok duygulandırdı. Ama eğer</span>
<span class="bold">burada kalır ve ben yokken Bobby’yle ilgilenirsen, çok daha memnun olurum. Anlayabiliyor musun</span>
<span class="bold">Mark? Kaldı ki seni ta Avrupa’lara kadar sürükleme-yi aklımdan bile geçiremem.” </span></p><p class="calibre_1"><span class="bold">“Eğer Bobby’nin yardıma ihtiyacı olursa, birini ayarlayabilirim.” </span></p><p class="calibre_1"><span class="bold">“Kimi?” </span></p><p class="calibre_1"><span class="bold">Mark omuz silkti. “Arkadaşlarımı, meslektaşlarımı. Sorun olmaz.” </span></p><p class="calibre_1"><span class="bold">“Ama Bobby için olabilir. Etrafında tanımadığı kişiler varken kendini mutsuz hissediyor.” </span></p><p class="calibre_1"><span class="bold">“Bir düşün Jennifer” diye ısrar etti Mark. Bir şeyin önemini belirtmek istediğinde, genç kızın tam</span>
<span class="bold">adını kullanırdı hep. “Uzaktaki bir ülkede olacaksın ve günlerin kolay geçmeyecek. Bu arada yalnız</span>
<span class="bold">kalmak da istediklerinin sonuncusu olsa gerek.” </span></p><p class="calibre_1"><span class="bold">Mark’ın yüzünü inceledi. “Neden içimde bir ses, birden benim için endişelendiğini söylüyor?” </span></p><p class="calibre_1"><span class="bold">“Endişelendiğimi mi?” Mark kafasını salladı ve neredeyse bir kahkaha atmaya hazırlandı; ama</span>
<span class="bold">sesinde bir şey Jennifer’ın karşısındakinin rahatsız olduğundan kuşkulanmasına neden oldu. </span></p><p class="calibre_1"><span class="bold">“Endişeli değilim, sadece merak ediyorum. Yanında bir arkadaş bulunmasından hoşlanacağını</span>
<span class="bold">düşündüm. İşteyken böylesi durumlarla çok karşılaşıyorum. Daha morga ayağını bile atmadan için</span>
<span class="bold">sıkılacak ve çok duyarlı olacaksın. Babanla paylaştığın bütün anılar birden geri dönecek. Bu durumla</span>
<span class="bold">başa çıkmak sana güç gelebilir.” </span></p><p class="calibre_1"><span class="bold">“Haklı olabilirsin, ama inan bana, kendimi toparlarım.” </span></p><p class="calibre_1"><span class="bold">“Seninle gelmemi istemediğinden emin misin?” </span></p><p class="calibre_1"><span class="bold">“Ben bunun tek başına başarmam gereken bir şey olduğunu düşünüyorum.” </span></p><p class="calibre_1"><span class="bold">Mark içini çekti. “Anlaşılan, seni bir daha düşünmeye ikna edemeyeceğim.” </span></p><p class="calibre_1"><span class="bold">Jennifer genç adama dikkatle baktı. Mark kahve kaşığıyla oynarken, Jennifer’la göz göze gelince,</span>
<span class="bold">başka tarafa bakmaya başladı. Jennifer, “Aklından başka bir şey geçmiyor ya?” diye sordu. </span></p><p class="calibre_1"><span class="bold">“Sana yardım etmenin dışında bir şey geçmiyor.” </span></p><p class="calibre_1"><span class="bold">“Emin misin?” </span></p><p class="calibre_1"><span class="bold">“Eminim. Seninle gelmek istediğimi söylerken ciddiydim. Sen sadece kabul et, ben her şeyi ayarlarım</span>
<span class="bold">Jenny. Basma dert olmam.” </span></p><p class="calibre_1"><span class="bold">Jennifer kabul etmedi. “Senden bunu isteyemem. Önerin için de teşekkürler ama bu işi kendi başıma</span>
<span class="bold">halletmeliyim.” Ayağa kalktı. “Artık gitmem gerek. Daha gidip biletlerimi alacağım, ardından da</span>
<span class="bold">bavulumu hazırlayacağım.” </span></p><p class="calibre_1"><span class="bold">Genç kadını kapıya götüren Mark’ın gözlerinden umutsuzluk okunuyordu. “Ne kadar kalacaksın?” </span></p><p class="calibre_1"><span class="bold">“Bilmiyorum. Üç ya da dört gün, ama dönüş tarihimi açık bıraktım. Muhtemelen babamın cesedinin</span>
<span class="bold">Amerika’ya getirilmesini ayarlamam gerekecek.” </span></p><p class="calibre_1"><span class="bold">“Uçağın yarın kaçta kalkıyor?” </span></p><p class="calibre_1"><span class="bold">“Akşam dokuzu çeyrek geçe. Eğer istersen, benimle havaalanına gel.” </span></p><p class="calibre_1"><span class="bold">Mark’ın yüzü kızardı. “Şimdi hatırladım da, o saatlerde bir işim var. Sana bir şey sorabilir miyim</span>
<span class="bold">Jenny?” </span></p><p class="calibre_1"><span class="bold">“Neymiş?” </span></p><p class="calibre_1"><span class="bold">“Babanın İsviçre’nin o bölgesinde ne aradığını hiç düşündün mü ? Oraya işi için mi, yoksa kişisel bir</span>
<span class="bold">konu için mi gitti?” </span></p><p class="calibre_1"><span class="bold">“Hayır, hiç düşünmedim. Neden sordun?” </span></p><p class="calibre_1"><span class="bold">“Hiç, öylesine. Ben epey düşündüm de.” Mark kafasını salladı ve olabildiğince dikkatli konuşmaya</span>
<span class="bold">çalıştı. “Ama orada bulunmasının bir nedeni olmalı. Bütün bunlar o kadar acayip ki, sanki başka yer</span>
<span class="bold">yokmuş gibi cesedinin bir buzulda bulunması.” </span></p><p class="calibre_1"><span class="bold">“Buna hiç kimse benim kadar şaşıramaz. Bunu bilmen gerekir Mark. Bir sorun olmadığından emin</span>
<span class="bold">misin?” </span></p><p class="calibre_1"><span class="bold">“Kesinlikle.” Genç kızın yanağını öptü. “Talihin açık olsun.” </span></p><p class="calibre_1"><span class="bold">“Önerin için bir daha teşekkür ederim. Bir sorun olursa, Cauldwell seninle temasa geçer.” </span></p><p class="calibre_1"><span class="bold">Jennifer arabasına doğru yürüdü. Otomobiline bindiğinde, Mark sundurmanın altında duruyordu. El</span>
<span class="bold">sallamasına rağmen, yüzünde hâlâ endişeli bir ifade vardı. Jennifer arabayı yürütürken ona baktı ve</span>
<span class="bold">içinde Mark’ın ondan bir şeyler, adlandıramadığı bir şey sakladığı duygusunun rahatsızlığını hissetti. </span></p><p class="calibre_1"><span class="bold">Long Beach yoluna öğle yemeğinden sonra çıktı. Dairesine gitmek yerine, Cove End’e uzanmaya</span>
<span class="bold">karar vermişti. Evi son kontrol etmesinin üzerinden üç ay geçmiş, yeni bir ziyaretin zamanı gelmişti. </span></p><p class="calibre_1"><span class="bold">Arabasını yan garaj yoluna park etti ama eve girmek istemediği için -eve girmek artık ona sıkıntı</span>
<span class="bold">veriyordu- evin yanından, mutfağın önünden geçip, bahçe patikasından iskeleye yürüdü. Kayıkhaneye</span>
<span class="bold">varınca, dönüp eve baktı. Çimler biçilmek istiyor, oluklardan biri kopup sarkıyordu ama evin geri</span>
<span class="bold">kalanı sağlam gözüküyordu. Artık babasının bir daha geri gelmeyeceğini bildiğine göre, evi satıp</span>
<span class="bold">satmamak konusunda bir karar vermesi gerektiğinin farkındaydı. “Burada çok fazla hayalet var” </span></p><p class="calibre_1"><span class="bold">diye düşündü. </span></p><p class="calibre_1"><span class="bold">Deniz sakindi. Kayıkhaneye doğru yürüyüp asma kilidi zorladı, kapının sağlamca kapalı olup</span>
<span class="bold">olmadığını kontrol etti. Cam toz ve örümcek ağlarıyla kaplıydı; dikkatlice baktığında içeride</span>
<span class="bold">pinekleyen mavi ve krem renkli motoru, motorun yanında paslı yağ tenekelerini, alet ve yedek parça</span>
<span class="bold">dolu rafları gördü. Arkasına dönüp, iskelenin ucunda oturmaya giderken, içinde derin bir acı hissetti. </span></p><p class="calibre_1"><span class="bold">Şu yıldızı görüyor musun Jennifer? Onun adı Sirius. Şuradaki de Kapella. Nedendir bilinmez,</span>
<span class="bold">babasının tahta kaldırım üzerindeki boğuk ayak seslerini duydu, gözlerini yumup dudaklarını ısırdı. </span></p><p class="calibre_1"><span class="bold">Babasının geri dönmeyeceği gerçeğini kabullenmesi gerekiyordu. Asla dönmeyeceğini. Bu kadar</span>
<span class="bold">kesin. Ama Tanrım, onu hâlâ öyle özlüyordu ki. </span></p><p class="calibre_1"><span class="bold">Hayatını toparlamak için Bobby’ye babalarının öldüğünü açıklamak, onun da her şeyi öğrenmesini</span>
<span class="bold">sağlamak zorunda olduğunu düşündü. Ne denli güç olursa olsun, bunu yapmak zorundaydı ama bu</span>
<span class="bold">güçlük babasının cesedini teşhis etmesinin ertesini bekleyecekti. Gözlerini ürpererek açtı. İskelede</span>
<span class="bold">ayağa kalktığında, sonunda kararını vermişti. O anda, orada. Avrupa’dan döner dönmez Cove</span>
<span class="bold">End’deki evi satışa çıkaracak ve hayatına yeni bir yön verecekti. </span></p><p class="calibre_1"><span class="bold">Beş Jameson4 ve üç Budweiser’dan5 sonra Lou Garuda’nın kafası oldukça kıyaktı ve bir taksiden çok</span>
<span class="bold">bir ambulansa ihtiyacı varmış gibi duruyordu. </span></p><p class="calibre_1"><span class="bold">Bir yanıyla Latin Amerika asıllı olan Garuda orta boylu, esmer yakışıklısı biriydi ve dümdüz siyah</span>
<span class="bold">saçlarını bir rock yıldızı gibi aşağı sallandırıyordu. Kadınların hoşuna gitmekle ünlenmiş bir polis</span>
<span class="bold">memuruydu ve Long Beach Polis Müdürlüğü‘ndeki meslektaşlarının sıkça tekrarladıkları bir şakaya</span>
<span class="bold">göre Garuda günde en az altı kez sevişmek zorunda olduğundan, pantolonuna fermuar yerine cırt</span>
<span class="bold">cırtlı bant taktırmıştı. </span></p><p class="calibre_1"><span class="bold">Kıyıdaki meyhanenin akşamüstü beş ile yedi arasını mutluluk saatleri ilan ederek içki fiyatlarını yan</span>
<span class="bold">yarıya indirmiş olması Garuda’nın keyiflenmesi için yeterli olsa da, kadayıfın üzerindeki asıl kaymak</span>
<span class="bold">rock müziğine uyup barda salınan striptizci kızlardı. Esmer bir Porto Rikolu güzel ile iki sansın kız</span>
<span class="bold">kadife kadar yumuşak tenlerini, çoğunluğu gençlerden ve orta yaşlılardan oluşan, ucuz bir biradan</span>
<span class="bold">daha fazlasını isteyip bu ayrıcalık için kızların külotlarına bir iki dolar sıkıştırmaya hazır gündüz</span>
<span class="bold">içkicilerinin beğenisine sunuyordu. </span></p><p class="calibre_1"><span class="bold">Oysa şimdi Garuda sekiz kadeh içkiden sonra kelimenin tam anlamıyla uçuyor, tam tepesinde dans</span>
<span class="bold">eden Porto Rikolu da arada bir gülümseyerek ona bakıyor, kıçını ve kocaman kahverengi memelerini</span>
<span class="bold">döndürerek dikkatini çekmeye, dolarcıklarıyla vedalaşmasını sağlamaya çalışıyordu. </span></p><p class="calibre_1"><span class="bold">Garuda otuz sekizindeydi ama son iki yıl boyunca içkiye iyice yüklenmiş olması onun neden artık</span>
<span class="bold">dedektiflik yapmadığını, toplum polisi olarak Long Beach Polis Müdürlüğü‘ndeki bir masanın</span>
<span class="bold">gerisinde oturmak zorunda kaldığını, günlerini niçin can sıkıcı kâğıtlar arasında geçirdiğini</span>
<span class="bold">açıklıyordu. Arkadan yaklaşan Ryan’ı görmediyse de sırtını sıvazlayan dost eli hissetti. “Ne haber</span>
<span class="bold">Lou? Görüşmeyeli epey oldu. Nasıl gidiyor?” </span></p><p class="calibre_1"><span class="bold">Arkasına döndü, yüzünde hoş bir tebessümle dikilen Ryan’ı gördü. Birbirlerini uzun zamandan beri,</span>
<span class="bold">Garuda’nın New York Polis Müdürlüğü‘nde çalışıp, bir yıl boyunca birlikte devriye gezdikleri</span>
<span class="bold">dönemden tanıyorlardı. Yakın arkadaştan çok, tanıdıktılar ama Ryan iyi biriydi, çalışkan ve güvenilir</span>
<span class="bold">bir devriye arkadaşı olmuştu, sırtını emanet edeceğin cinsten biri. “Her zamankinden farklı değil. </span></p><p class="calibre_1"><span class="bold">Keyfim yerinde sayılır. Demek, gelinecek yeri sen de buldun?” </span></p><p class="calibre_1"><span class="bold">“Tabiî buldum.” Ryan eğildi, Garuda’nın kadehini kaldırıp kokladı. “Tahminde bulunup, Jameson</span>
<span class="bold">desem?” </span></p><p class="calibre_1"><span class="bold">“İşte içkiden anlayan biri.” </span></p><p class="calibre_1"><span class="bold">“Sadece babamı öldürdüğü için; hem söyleyeyim, karaciğer kanseri gitmek için hiç de güzel bir yol</span>
<span class="bold">değil.” Kadehi tezgâhın üzerine bıraktı. “Biraz boşlasan Lou? Senin için endişeleniyorum.” </span></p><p class="calibre_1"><span class="bold">“Bana ciddi konferans numarası yapmaya kalkma dostum. İçimde panzehir var, ben şerbetliyim.” </span></p><p class="calibre_1"><span class="bold">Garuda bardakilere baktı. Kızlar Rolling Stones’un “Satisfaction” parçasına uymuş sallanıyordu,</span>
<span class="bold">müzik gereğinden fazla yüksekti, Porto Rikolu da kocaman gözlerini Ryan’a dikmiş para umuyordu</span>
<span class="bold">ama Garuda yanın-dakinin süt kuzusu olmadığını biliyordu. </span></p><p class="calibre_1"><span class="bold">“Loca mı olsun, masa mı? Yoksa burada kalıp kızların birkaç papel karşılığında bir yerlerini</span>
<span class="bold">göstermelerini mi yeğlersin? Benim için, hepsi kabul.” </span></p><p class="calibre_1"><span class="bold">Ryan güldü. “Müzik çok yüksek. Locaya gidelim.” </span></p><p class="calibre_1"><span class="bold">*Bir Amerikan viski markası, (ç.n.) </span></p><p class="calibre_1"><span class="bold">*Bir bira markası, (ç.n.) </span></p><p class="calibre_1"><span class="bold">Ryan öne düştü, arkalarda boş bir loca buldular. Garuda “Bir biraya ne dersin?” diye sordu. </span></p><p class="calibre_1"><span class="bold">“Ben içemem. Araba kullanacağım.” </span></p><p class="calibre_1"><span class="bold">“Ben de öyle, ama boş ver.” </span></p><p class="calibre_1"><span class="bold">“Lou seni bu halde arabaya binerken göreyim, kendi ellerimle kelepçelerim.” </span></p><p class="calibre_1"><span class="bold">“Şaka ediyorum. Gırtlağıma kadar doluyum. Bundan sonra, taksi tutacağım.” </span></p><p class="calibre_1"><span class="bold">“Aferin sana.” </span></p><p class="calibre_1"><span class="bold">“Baban da öyle derdi.” </span></p><p class="calibre_1"><span class="bold">“Ne derdi?” </span></p><p class="calibre_1"><span class="bold">“Aferin sana. Bana biraz İrlandalı gibi gelirdi. Güçbelâ anlayabildiğim boktan bir telaffuzu vardı.” </span></p><p class="calibre_1"><span class="bold">“County Cork telaffuzu.” </span></p><p class="calibre_1"><span class="bold">“Her neyse. O adamı özlüyorum. Komiser yardımcısı üniforması içinde gördüğüm en iyi, en büyük</span>
<span class="bold">insandı.” Garuda gülümsedi. “İki metrelik biri. Düşünüyorum da, nasıl oldu da oğlu bu kadar kavruk</span>
<span class="bold">kaldı?” </span></p><p class="calibre_1"><span class="bold">Ryan onun sözlerine öfkelenmedi, gülümsemekle yetindi. “Orta boylu sayılırım, onun için</span>
<span class="bold">duygularımla oynamaya kalkışma.” </span></p><p class="calibre_1"><span class="bold">“Şu boşanmandan beri hiçbir kadınla işin oldu mu?” </span></p><p class="calibre_1"><span class="bold">“Oldu denilemez.” </span></p><p class="calibre_1"><span class="bold">“Beğendiğin kimse yok mu?” </span></p><p class="calibre_1"><span class="bold">“Var tabiî.” </span></p><p class="calibre_1"><span class="bold">“Öyleyse neden olmuyor?” </span></p><p class="calibre_1"><span class="bold">Ryan omuz silkti. “Bir sürü nedenden.” </span></p><p class="calibre_1"><span class="bold">“Öyle mi?” </span></p><p class="calibre_1"><span class="bold">“Kesinlikle. Bir erkek ne yapabilir ki?” </span></p><p class="calibre_1"><span class="bold">“Vazgeçilmez ol. Kadınlar erkeklerde vazgeçilmezlikten hoşlanırlar. Bir de dinlemeye çalış. O zaman</span>
<span class="bold">iş garanti demektir. Aslına bakarsan, bol bol dinle. Çoğu erkek en önemli organlarının apış arasında</span>
<span class="bold">olduğunu sanır ya, yanılırlar; en önemli organları kulaklarıdır. Bütün başarılı âşıklar, iyi</span>
<span class="bold">dinleyicilerden çıkar. Kesinlikle böyle.” </span></p><p class="calibre_1"><span class="bold">“Lou, bu paha biçilmez tavsiyeni unutmamaya çalışacağım.” </span></p><p class="calibre_1"><span class="bold">Garson kız gelince Ryan bir Coca-Cola ısmarladı. Lou ise yol için son bir duble Jameson istediğini</span>
<span class="bold">söyledi. Ryan kıza dönüp kararlılıkla, “Tek bir Jameson” deyip, itiraz etmesine fırsat vermeden</span>
<span class="bold">Garuda’ya döndü. “March dosyası. İki yıl önce. Hatırladın mı?” </span></p><p class="calibre_1"><span class="bold">“Sarhoş ya da ayık olayım, bütün dosyalarımı hatırlarım. Peki, tek Jameson da nereden çıktı?” </span></p><p class="calibre_1"><span class="bold">“Yarın sabah bana teşekkür edeceksin.” </span></p><p class="calibre_1"><span class="bold">Garuda gözlerini sildi, daha şimdiden kafayı iyice bulduğunu hissedip, sarhoşça içini çekti. “Belki de</span>
<span class="bold">haklısın. Sizin sokakta, evinizin karşısında oturan, babası kaybolan Jennifer March’tan</span>
<span class="bold">bahsediyorsun. Annesi öldürüldü, küçük kardeşi de kendini tekerlekli sandalyede buldu. Benimle bu</span>
<span class="bold">dosyayı mı konuşmak istiyorsun?” </span></p><p class="calibre_1"><span class="bold">“Evet, bu dosyayı.” “Merak ettiğin ne?” </span></p><p class="calibre_1"><span class="bold">“Hatırlayacağın her şeyi anlatmanı istiyorum. Özellikle de önemli kısımları.” </span></p><p class="calibre_1"><span class="bold">“Hey, oysa ben bu dosyada ne varsa, ezberlediğini sanıyordum. Hatırlayabildiğim kadarıyla, her</span>
<span class="bold">fırsatta sorular sorardın. Birlikte çalıştıklarım öfkeden duvara tırmanırdı.” </span></p><p class="calibre_1"><span class="bold">“Tabiî, çünkü Jennifer’ı tanıyordum ve o cinayet benimkilerin evinin tam karşısında işlendi. Ama</span>
<span class="bold">benim dosyam değildi Lou ve senin Cinayet Masası‘ndan gelme şu arkadaşların da NYPD6 dışından</span>
<span class="bold">birinin dosyaya burnunu sokmasından hiç hoşlanmadılar. Her şeyi kendilerine sakladıkları için,</span>
<span class="bold">duymadığım bir sürü şey olduğundan eminim. Oysa sen, sen dosyanın üzerindeydin.” </span></p><p class="calibre_1"><span class="bold">“Sadece iki aylığına. Ondan sonra kendimi masa başında buldum.” </span></p><p class="calibre_1"><span class="bold">“Fark etmez, yine de olanları birinci elden duymak istiyorum. Tabiî senin için bir sakıncası yoksa.” </span></p><p class="calibre_1"><span class="bold">“Hayır, sakıncası falan yok. O dosya artık orospu öpücüğü kadar soğuk. Tarihe karıştı dostum.” </span></p><p class="calibre_1"><span class="bold">Garson kız içeceklerini getirdi. Garuda viskisinden kocaman bir yudum aldı ve Coca-Cola’sını</span>
<span class="bold">yudumlayan Ryan’a baktı. “Pekâlâ. Baştan başlayalım. Babanın telefonu üzerine olay yerine önce</span>
<span class="bold">yerel polis, onların on beş dakika arkasından da dedektifler geldi. Sabaha karşı bir sulan falan olmalı. </span></p><p class="calibre_1"><span class="bold">Ebeveyn yatak odasında kadının cesedini, onun yanında da oğlunu bulduk. Kadın göğsünden iki,</span>
<span class="bold">gırtlağından da bir kez bıçaklanmış. Oğlan ise kurşunu sırtından yemiş ama mermi öyle bir açıyla</span>
<span class="bold">gitmiş ki, omuriliğinin bir bölümünü parçalayarak, kafatasının arkasından çıkmış. Anne ölmüştü ama</span>
<span class="bold">mucize eseri, çocuk hâlâ nefes alıyordu. Kızları ise derin bir şok içinde, babanın evindeydi.” “Bu</span>
<span class="bold">kadarını biliyorum. Devam et.” </span></p><p class="calibre_1"><span class="bold">“Evi incelediğimizde, hiçbir yerin zorlanmadığını gördük. Bu pisliği yapanlar her kimse, ya önceden</span>
<span class="bold">bir anahtar edindiler ya da son derecede profesyonelce, iyi çalışıyorlardı. Kız üst kattaki</span>
<span class="bold">pencerelerden birini açık bulduğunu söyledi ama pencerede ne parmak izi bulabildik, ne de</span>
<span class="bold">zorlandığını gösteren bir belirti. Tabiî pencere mahsus açık bırakılmış da olabilir. Bunun dışında, kız</span>
<span class="bold">ona saldıranın bir erkek olduğundan neredeyse tümüyle emindi. Bir de, biliyorsun, babasını hiç</span>
<span class="bold">bulamadık. Sanki buhar olmuş, uçmuş gitmiş gibi.” </span></p><p class="calibre_1"><span class="bold">“Seninkiler bunun babanın işi olduğunu düşündüler, değil mi?” </span></p><p class="calibre_1"><span class="bold">“Olabilirdi.” </span></p><p class="calibre_1"><span class="bold">“Neden olabilirdi?” </span></p><p class="calibre_1"><span class="bold">Garuda masadaki kâseden bir avuç fıstık alıp, ağzına tıktı. “Durumu en az bizim kadar bildiğini</span>
<span class="bold">sanıyordum. Adam şirketinin işi için, American Airlines uçağıyla İsviçre’ye gitmişti. Uçak şirketiyle</span>
<span class="bold">temasa geçtik, adam check-in yaptırmış ama uçak Zürich’e iner inmez ortadan kaybolmuş. O s ici</span>
<span class="bold">İsviçre jandarmasını harekete geçirdik, Zürich’teki bütün otelleri aramalarını sağladık. Avrupa’da</span>
<span class="bold">hâlâ otele girerken pasaportunu falan göstermen, bir giriş kartı doldurman gerekiyor. Mecburî</span>
<span class="bold">olduğundan, bütün otel müşterilerinin kaydı tutuluyor, İsviçre polisi o boktan kartları teker teker</span>
<span class="bold">elden geçirdi ama March’a rastlayamadı. Onun için elimizde “ya” sorusundan başka bir şey kalmadı. </span></p><p class="calibre_1"><span class="bold">Ya March ailesinin öldürülmesini ayarlayıp, ardından cızlamı çektiyse?” </span></p><p class="calibre_1"><span class="bold">“Hangi nedenle?” </span></p><p class="calibre_1"><span class="bold">Garuda omuz silkip, biraz daha viski içti. “İşte işin püf noktası da burası ya. Bizim sorunumuz</span>
<span class="bold">nedenini bulamamak oldu. İşin içinde para ya da en azından bilebildiğimiz kadarıyla, kenarda</span>
<span class="bold">tuttuğu bir eksik etek falan yoktu. March’ın karısının hayat sigortası da öyle aman aman bir yekûn</span>
<span class="bold">tutmuyordu. Üstelik poliçede ne olursa olsun, paranın çocuklara gideceği kesindi. Kaldı ki adamın</span>
<span class="bold">kusursuz bir baba, sevgi dolu bir eş falan olduğu da söyleniyordu.” </span></p><p class="calibre_1"><span class="bold">“Demek kimse bir neden bulamadı, öyle mi diyorsun?” “Öyle. Aklımıza gelen tek şey, belki karısı ile</span>
<span class="bold">çocuklarının adam hakkında bir şeyler, ne bileyim, karanlık bir sır bildikleri oldu. Adamı bir şekilde</span>
<span class="bold">tehlikeye atacak ya da işini bozacak bir şey. Belki de kimliğinden kurtulmak, ailesi olsun olmasın,</span>
<span class="bold">hayatına bambaşka bir yerde yeniden başlamak niyetindeydi ama gitmeden önce önemli bir şeyi</span>
<span class="bold">gizlemek istiyordu. Ne olursa olsun, bunun anlamı March’ın karısının ve çocuklarının ortadan</span>
<span class="bold">kaldırılmasını istediğiydi. Ama asıl sorunumuz, iki aylık bir çalışmadan sonra bile, tek bir neden</span>
<span class="bold">bulamayışımızdı. Tabiî bu adamın bir nedeni olmadığı anlamına değil, varsa bizim bulamadığımız</span>
<span class="bold">anlamına gelir.” </span></p><p class="calibre_1"><span class="bold">“March dışında başka bir kuşkulu yok muydu?” Garuda kafasını salladı. “Bulabildiğimiz tek bir</span>
<span class="bold">kuşkulu yoktu. Cinayetten önce ya da hemen sonrasında civarda hiçbir yabancıya rastlanmamıştı. </span></p><p class="calibre_1"><span class="bold">Evde de aileninkiler dışında bir parmak izi bulamadık. Önemli bir şey daha var. Cinayet gecesi</span>
<span class="bold">kuvvetli bir fırtına vardı. Havaalanı dört saat kapanmış, New York’a gelen ve giden uçaklar</span>
<span class="bold">gecikmişti. Yani March’ın elinde check-in yaptıracak, sonra eve dönüp işini halledecek ve yeniden</span>
<span class="bold">havaalanında olacak kadar zaman vardı, imkânsız değil.” </span></p><p class="calibre_1"><span class="bold">“March’ın öz kızına tecavüz edip öldürmeye kalkışacağına gerçekten inanabiliyor musun?” </span></p><p class="calibre_1"><span class="bold">“Hey, sen de polissin Mark. Dünyada bir sürü çılgın herif bulunduğunu, ortalığın delilerle dolu</span>
<span class="bold">olduğunu sen de en az benim kadar biliyorsun. En saçma nedenlerle karısını ve çocuklarını öldüren</span>
<span class="bold">kocalar, çocuklarını katleden anneler… Üstelik sadece çılgın oldukları için de değil, bu cinayetleri</span>
<span class="bold">para için, bazen de sigortadan yararlanmak için işliyorlar. Bazen de kıskançlıktan ya da bir suçu</span>
<span class="bold">örtbas etmek, yepyeni bir hayata başlamadan önce izlerini silmek için de. Ama adamın karşısında,</span>
<span class="bold">sokağın öbür tarafında oturan sensin. Senin bilmen gerekir.” </span></p><p class="calibre_1"><span class="bold">Ryan omuz silkti. “Onu tanıdığımı bile söyleyemem. Ben küçükken, sanki çoğu zaman yurtdışındaydı. </span></p><p class="calibre_1"><span class="bold">Arada bir merhaba derdi ve normal bir aile babası gibi görünürdü ama hepsi bu kadar.” </span></p><p class="calibre_1"><span class="bold">“Pekâlâ, işe bir de bu açıdan bak. Tecavüz girişimi cinayeti gizlemekte işe yarayabilir; ne demek</span>
<span class="bold">istediğimi anlıyorsun sanırım. Bir babanın cinayet sırasında öz kızına tecavüze kalkışacağına pek az</span>
<span class="bold">kişi inanır. Bütün kuşkular eve zorla giren bir psikopatın ya da cinsel saldın geçmişi olan bir hırsızın</span>
<span class="bold">üzerinde toplanır. İçimden bir ses, ailesini temizlemek için birini parayla tutmuş olabileceğini</span>
<span class="bold">söylüyor. Belki de olaydan önce Zürich’e gitmeye, ardından da dönüp masumları oynamaya gerçekten</span>
<span class="bold">niyetliydi. Oysa havaalanındaki gecikme programının içine edince paniğe kapıldı, Avrupa’ya kaçıp,</span>
<span class="bold">yeni bir kimlikle saklandı.” “Bu kadarına da spekülasyon derler.” </span></p><p class="calibre_1"><span class="bold">“Ben de sana diyorum ki, elimizde spekülasyondan başka bir şey yoktu. Özellikle de March’ın tuhaf</span>
<span class="bold">bir yanı olması nedeniyle. Geçmişiyle ilgili, üzerini örtmek istediği karanlık bir sırdan söz etmiştim ya. </span></p><p class="calibre_1"><span class="bold">Bunları işkembeden atmadık.” Ryan kaşlarını çattı. “Ne demek istiyorsun?” “Olayın peşinde</span>
<span class="bold">giderken hiçbir koku duymadın mı yani?” </span></p><p class="calibre_1"><span class="bold">“Ne kokusu duyacaktım?” </span></p><p class="calibre_1"><span class="bold">“Her şeyden önce, March’ın bir geçmişi yoktu. En azından, bizim bulabileceğimiz bir geçmişi yoktu. </span></p><p class="calibre_1"><span class="bold">Ne aile geçmişi, ne bir kardeş, ne de belirleyebildiğimiz bir akraba. Federallerle, kayıp bürolarıyla,</span>
<span class="bold">İnterpole, aklına neresi geliyorsa, orasıyla temasa geçtik. Onun hakkında en ufak bir bilgisi olan</span>
<span class="bold">kimse çıkmadı. March nereden geldiği bilinmeyen, ardından da ortadan kaybolan, esrarengiz biriydi. </span></p><p class="calibre_1"><span class="bold">Birisi ortadan kaybolduğunda, üç yola başvurduğumuzu sen de bilirsin. Geçmişini araştırırız,</span>
<span class="bold">dostlarını ve düşmanlarını araştırırız, banka hesaplarını araştırırız. İşte asıl tuhaflık da burada. </span></p><p class="calibre_1"><span class="bold">March’ın ne yakın arkadaşı, hatta ne de düşmanı vardı, en azından varsa da biz bulamadık. </span></p><p class="calibre_1"><span class="bold">Bulduğumuz iki banka hesabında para vardı tabiî, ama önemli miktarda değil; üstelik olaydan sonra</span>
<span class="bold">para da çekilmedi. Şurasını iyi dinle, geçmişi de ancak karısıyla tanışmasının bir yıl öncesine</span>
<span class="bold">gidiyordu. Arizona’nın kayıp bir köyündeki adresin, boktan bir motele ait olduğu anlaşıldı. İzler</span>
<span class="bold">oraya götürüyor, Paul March’ın gizemli yolculuğu oradan başlıyordu. Sanki uzaydan çıkıp gelmiş </span></p><p class="calibre_1"><span class="bold">acayip bir yaratıkmış gibi. Jennifer küçük bir kızken, cezaevi giysisi içinde, babasına benzeyen bir</span>
<span class="bold">adamın fotoğrafını gördüğünü anlattı. Resmi tavan arasındaki bir sandıkta bulmuş, arkasında da </span></p><p class="calibre_1"><span class="bold">‘Joseph Delgado’ yazılıymış. Biz de bu isme yoğunlaştık ve Amerika’daki bütün cezaevlerinin veri</span>
<span class="bold">tabanını taradık. Bulduğumuz isimlerden hiçbirinin Paul March’la ilgisi olamazdı.” </span></p><p class="calibre_1"><span class="bold">Ryan kaşlarını çattı, kafasını salladı. “Bunlardan haberim yoktu.” </span></p><p class="calibre_1"><span class="bold">“İnan bana, o herifle ilgili saçma sapan bir sürü tuhaflık daha vardı. Dediğim gibi, ne bir aile, ne bir</span>
<span class="bold">akraba, ne de geçmiş.” </span></p><p class="calibre_1"><span class="bold">“Ya işvereni?” </span></p><p class="calibre_1"><span class="bold">“Prime International Securities son derecede saygın ve mütevazı, küçük bir Manhattan yatırım</span>
<span class="bold">bankası. March on altı yıldan beri bankada çalışıyordu ve kaybolmasından bir yıl önce de başkan</span>
<span class="bold">yardımcılığına getirilmişti. Ama Prime’da onun hakkında bulabildiklerimiz sadece iş geçmişiydi ve</span>
<span class="bold">bize bir şeyler anlatmaktan uzaktı. Bürosunu araştırıp, meslektaşlarını konuşturmaya çalıştık. </span></p><p class="calibre_1"><span class="bold">Herhangi bir malî yolsuzluğa karıştığı, şirketi dolandırmaya kalktığı ya da örnek bir çalışana</span>
<span class="bold">yakışmayacak şeyler yaptığı konusunda tek bir belirti bile yoktu. Bulduklarımız içinde adam</span>
<span class="bold">hakkında bilmediğimiz bir şey anlatacak ya da kaybolmasını açıklayacak en ufak bir şeye</span>
<span class="bold">rastlamadık. Onunla çalışanlardan çoğu adam hakkında, hırslı olduğu, çılgınlar gibi çalıştığı ve fazla</span>
<span class="bold">konuşmadığı dışında pek bir şey bilmiyordu.” Garuda arkasına yaslandı. “Sana bütün anlatacağım</span>
<span class="bold">bu.” </span></p><p class="calibre_1"><span class="bold">Mark gözlerini kendi bardağına dikmişken, kadehinden uzunca bir yudum aldı. Sonunda Mark, </span></p><p class="calibre_1"><span class="bold">“Senden bir yardım daha isteyeceğim” dedi. “O arkadaşın hâlâ ClA’de mı çalışıyor?” </span></p><p class="calibre_1"><span class="bold">Garuda başıyla onayladı. “Daha çok babamın arkadaşıydı ama evet, sanırım hâlâ Langley’de. Neden</span>
<span class="bold">sordun?” </span></p><p class="calibre_1"><span class="bold">“Görüşüyor musun?” </span></p><p class="calibre_1"><span class="bold">“Arada sırada, ama son konuşmamızdan bu yana birkaç yıl geçti.” </span></p><p class="calibre_1"><span class="bold">“Birinin hakkında bilgiye ihtiyacım var. Adı Jack Kelso. Ama son derecede dikkatli, çok dikkatli</span>
<span class="bold">olmalı. Bir ilgilenir misin?” </span></p><p class="calibre_1"><span class="bold">“Kim bu herif?” </span></p><p class="calibre_1"><span class="bold">“Özel operasyonlar müdür yardımcısı mıymış, neymiş öyle bir şey. Hangi kısım ya da bölümde</span>
<span class="bold">bilmiyorum.” </span></p><p class="calibre_1"><span class="bold">“Bu herif hakkında bilgiye ne zaman ihtiyacın var?” </span></p><p class="calibre_1"><span class="bold">“Hemen, desek?” </span></p><p class="calibre_1"><span class="bold">Garuda omuz silkti. “Peki öyleyse, eve gittiğimde bir telefon eder, bakarım.” </span></p><p class="calibre_1"><span class="bold">Ryan gülümsedi. “Yeterince ayık olacağından emin misin?” “Bana bak, bundan çok daha beter</span>
<span class="bold">durumlarda bile evin yolunu buldum.” </span></p><p class="calibre_1"><span class="bold">“Teşekkürler Lou.” Ryan Coca-Cola’sını bitirdi. “Seni evine bırakayım mı?” </span></p><p class="calibre_1"><span class="bold">Garuda kafasını salladı. “March konusunda neden bilgi istediğini sorsam, bozulur musun?” </span></p><p class="calibre_1"><span class="bold">“Dedektifler arasındaki bir arkadaşım adamın cesedinin bulunduğunu söylemişti.” </span></p><p class="calibre_1"><span class="bold">“Kimin cesedinin?” </span></p><p class="calibre_1"><span class="bold">“Paul March’ın.” </span></p><p class="calibre_1"><span class="bold">Garuda şaşkınlıkla kadehini masanın üzerine bıraktı. “Nerede?” </span></p><p class="calibre_1"><span class="bold">“Avrupa’da. İsviçre-İtalya Alpleri’nde. Uzun zaman önce ölmüş. Bir buzulun içinde, donup kalmış.” </span></p><p class="calibre_1"><span class="bold">“S ici dağdaki buzuldan bahsediyorsun, değil mi?” </span></p><p class="calibre_1"><span class="bold">Mark başıyla onayladı. </span></p><p class="calibre_1"><span class="bold">“Benimle dalga geçmiyorsun ya?” </span></p><p class="calibre_1"><span class="bold">“Hayır Lou, dalga filan geçmiyorum.” </span></p><p class="calibre_1"><span class="bold">Garuda hafifçe ıslık çaldı. “Aman Tanrım, galiba artık duymadığım bir şey kalmadı.” </span></p><div class="mbp_pagebreak" id="calibre_pb_12"></div>
</div></body>
</html>
