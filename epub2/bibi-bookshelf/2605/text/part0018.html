<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">New York </span></span></p><p class="calibre_1"><span class="bold">Lou Garuda bütün pazartesi gününü March dosyasındaki eski notlarını yeniden okumakla geçirdi</span>
<span class="bold">ama okuması bittiğinde, eskisinden daha fazla bilgi sahibi değildi. Mark’ın gerektiğinde araması için</span>
<span class="bold">bir telefon numarası bırakamayacak kadar önemli neyle uğraşıyor olabileceğini merak ediyordu. O </span></p><p class="calibre_1"><span class="bold">kızgınlıkla, Jamaica polis bölgesinde masa başı görevi yapan tanıdığı bir çavuşu aradı. “Woody,</span>
<span class="bold">benim. Lou Garuda.” </span></p><p class="calibre_1"><span class="bold">“Benim Latin kökenli içki arkadaşım, otuz santimlik aleti olan aygır. Sana nasıl hizmet edebilirim</span>
<span class="bold">Lou?” </span></p><p class="calibre_1"><span class="bold">“Mark Ryan, şu anda izinli olmalı. Nereye gittiğini biliyor musun?” </span></p><p class="calibre_1"><span class="bold">“Mark mı? Yoo.” </span></p><p class="calibre_1"><span class="bold">“Nasıl temas edebileceğimi falan?” </span></p><p class="calibre_1"><span class="bold">“Yoo.” </span></p><p class="calibre_1"><span class="bold">“Peki, nereye gittiğini de mi bilmiyorsun?” </span></p><p class="calibre_1"><span class="bold">“Biliyorsam ne olayım.” </span></p><p class="calibre_1"><span class="bold">“Teşekkürler Woody, gerçek bir bilgi hazinesisin.” </span></p><p class="calibre_1"><span class="bold">“Her zaman emrindeyim dostum.” </span></p><p class="calibre_1"><span class="bold">Garuda ahizeyi yerine bıraktı. Ryan, Jennifer March’la aynı sokakta oturmuştu. Ailesi nereye</span>
<span class="bold">gittiğini biliyor olmaz mı? Garuda on beş yıllık gümüş grisi Porsche 944’ünün burnunu Long Island’a</span>
<span class="bold">çevirdi. Arabanın göstergesi 250 000 kilometreyi çoktan devirmişti ama motor hâlâ saat gibiydi ve</span>
<span class="bold">Garuda da bu püsküllü belayı seviyordu. </span></p><p class="calibre_1"><span class="bold">March’ların evi suyun kenarındaydı ve kendi özel iskelesi ve tahta kaldırımıyla tıpkı hatırladığı</span>
<span class="bold">gibiydi: iki katlı, sömürge tarzı, panjurlu pencereler, büyük bir arsa ve küçücük ama bakımlı bir</span>
<span class="bold">bahçe. Evin yanından geçerken Jennifer March’ın burasını satıp satmadığını merak etti. Porsche’yi</span>
<span class="bold">kaldırımın kenarında bırakıp, geriye doğru yürüdü. </span></p><p class="calibre_1"><span class="bold">Marchların karşısındaki ev hem daha küçüktü, hem de komşununki kadar gösterişli değildi. Garuda</span>
<span class="bold">verandaya tırmanıp zile bastı. Bir cevap alamayınca, evin arkasına dolandı. Bahçeye açılan yan kapı</span>
<span class="bold">kilitliydi. Garuda öfkeyle yandaki eve doğru yürüyüp, kapının zilini çaldı. </span></p><p class="calibre_1"><span class="bold">Camlı sundurmanın ardında yaşlıca bir kadın belirdi. Hem fazla kiloluydu, hem de çirkin, üstelik</span>
<span class="bold">saçlarında pembe bigudiler, üzerinde de göğsünü kapatmaya çalıştığı, çiçekli desenli korkunç bir</span>
<span class="bold">sabahlık. Garuda “Tanrım” diye düşündü, “yatağımı böyle bir karıyla paylaşmak zorunda</span>
<span class="bold">kalmaktansa, kendimi vururdum daha iyi.” Kadının sesi endişeliydi. “Evet?” </span></p><p class="calibre_1"><span class="bold">Garuda kimliğini gösterdi. “Sizi rahatsız ettiğim için özür dilerim hanımefendi, ama eski bir</span>
<span class="bold">arkadaşımı arıyorum da. Dedektif Ryan. Annesi ile babası bir kapı ötenizde oturuyor.” </span></p><p class="calibre_1"><span class="bold">Kadın kimliği inceledi, sonra rahatlayıp, güler yüzle, “Mark’ı mı arıyorsunuz?” dedi. </span></p><p class="calibre_1"><span class="bold">“Evet hanımefendi. Karakoldan izinli olduğunu söylediler. Bu yakınlarda aileden kimseyi gördünüz</span>
<span class="bold">mü? Mark’la önemli bir şey konuşmak zorundayım da.” </span></p><p class="calibre_1"><span class="bold">“Mark’ın burada oturduğunu sanmıyorum; zaten yıllardan beri burada değil, evde sadece annesi</span>
<span class="bold">kalıyor. O da Phoenix’e, kız kardeşinin yanına gitti, bir ay geçmeden de dönmeyecek.” </span></p><p class="calibre_1"><span class="bold">“Mark’ı nerede bulacağım konusunda bir bilginiz var mı?” </span></p><p class="calibre_1"><span class="bold">“Hayır, yok. Wilbur’de adresi var ama o da burada değil.” </span></p><p class="calibre_1"><span class="bold">“Wilbur?” </span></p><p class="calibre_1"><span class="bold">“Eşim. Telefonla sorabilirim.” </span></p><p class="calibre_1"><span class="bold">Garuda bütün yakışıklılığıyla gülümsedi. “Gerçekten çok makbule geçerdi hanımefendi. </span></p><p class="calibre_1"><span class="bold">Teşekkürler.” </span></p><p class="calibre_1"><span class="bold">Garuda Brooklyn’deki dairesine geri döndü. Angelina evde değildi ama bir gece önce giydiği incecik</span>
<span class="bold">külotu ile sutyeni hâlâ yatağın üzerindeydi, üstelik odada da sevişmenin yoğun kokusu asılıydı. </span></p><p class="calibre_1"><span class="bold">Garuda bacaklarının arasında bir sertleşme hissetti ama Angelina’yı hemen kafasından çıkarıp attı:</span>
<span class="bold">yapılacak işleri vardı. Mark’ın Elmont’taki evine kadar uzanmış, ne var ki yan komşusundan onun</span>
<span class="bold">bir akşam önce evden ayrıldığım öğrenmişti; üstelik adam Mark’ın nereye gittiğini de bilmiyordu. </span></p><p class="calibre_1"><span class="bold">Garuda’nın merakı arttı: hem Mark, hem de Jennifer March aynı gün gitmişlerdi; ardından aklına</span>
<span class="bold">tuhaf bir fikir geldi. JFK’ de bir numara çevirdi. Telefonun öbür ucunda seksi bir kadın sesi duydu: </span></p><p class="calibre_1"><span class="bold">“Debbie Kootzmeyer, Müşteri İlişkileri, yardımcı olabilir miyim?” </span></p><p class="calibre_1"><span class="bold">“Debbie, Lou Garuda. Yardımına ihtiyacım var.” </span></p><p class="calibre_1"><span class="bold">“Lou, sana söylemiştim, eğer kocam bir daha başkasıyla yattığımı duyarsa, beni boşayacak,</span>
<span class="bold">demiştim.” </span></p><p class="calibre_1"><span class="bold">“Böylesi bir yardımdan söz etmiyordum güzelim. Hâlâ yolcu uçuş manifestolarına erişebiliyorsun,</span>
<span class="bold">değil mi?” </span></p><p class="calibre_1"><span class="bold">“Ne olacak?” </span></p><p class="calibre_1"><span class="bold">“Dün birinin uçağa binip binmediğini öğrenmem gerekiyor. Belki JFK’den, belki de La Guardia’dan. </span></p><p class="calibre_1"><span class="bold">Mark Ryan diye birisi.” </span></p><p class="calibre_1"><span class="bold">“Lou, böylesi bilgi vermemin yasak olduğunu…” </span></p><p class="calibre_1"><span class="bold">“Bu gerçekten çok önemli Debbie. Sadece bir isim. Mark Ryan. Seni bir daha gördüğümde bunu telafi</span>
<span class="bold">ederim. Hem de nasıl istersen öyle… ” </span></p><p class="calibre_1"><span class="bold">Debbie, “Ne adamsın Lou, her gün JFK’den ve La Guardia’dan kaç kişi geçtiği hakkında hiç fikrin</span>
<span class="bold">var mı? Elinde bir uçuş numarası falan da mı yok?” diye söylendi. </span></p><p class="calibre_1"><span class="bold">“Belki yanılıyorum ama önce İsviçre’ye giden uçakları bir dene. Dün akşamüstü civarı falan. Adamın</span>
<span class="bold">adresi Elmont, Long Island. Belki işine yarar.” </span></p><p class="calibre_1"><span class="bold">Debbie içini çekti. “Seni ararım.” </span></p><p class="calibre_1"><span class="bold">On beş dakika sonra, arayan oydu. “Mark Ryan adında bir yolcu, dün akşam Zürich’e giden</span>
<span class="bold">American Airlines uçağına binmiş. Adresi Elmont’ta.” </span></p><p class="calibre_1"><span class="bold">Garuda gülümsedi. “Debbie harikasın. Bilgisayarının karşısında oturuyorsun, değil mi?” </span></p><p class="calibre_1"><span class="bold">“Kahrolası aletten uzaklaşamıyorum ki.” </span></p><p class="calibre_1"><span class="bold">“Öyleyse bir rezervasyona daha bak. Aynı uçakta bir de kadın olmalı. Adı Jennifer March.” </span></p><p class="calibre_1"><span class="bold">Garuda tuşların sesini duydu, ardından da Debbie “Aynı uçakta verdiğin adda kimse yok” dedi. </span></p><p class="calibre_1"><span class="bold">“Emin misin?” </span></p><p class="calibre_1"><span class="bold">“Liste ekranda, karşımda Lou.” </span></p><p class="calibre_1"><span class="bold">“Peki, kadının ne zaman uçtuğunu söyleyebilir misin?” </span></p><p class="calibre_1"><span class="bold">“Lou, gerçekten abartıyorsun.” </span></p><p class="calibre_1"><span class="bold">“Bir daha birlikte olmamızı istediğin zaman, ağzıma buzları alıp, o sevdiğini yapacağım.” </span></p><p class="calibre_1"><span class="bold">“Beni tahrik ediyorsun Lou. Bunu yapma.” </span></p><p class="calibre_1"><span class="bold">Garuda sırıttı. “Tahmin et bakalım, dilimin üzerinde ne olacak?” </span></p><p class="calibre_1"><span class="bold">“Birinci sınıf bir sahtekârsın, haberin var mı?” Debbie içini çekti, klavyesinin tuşlarına bastı. </span></p><p class="calibre_1"><span class="bold">“Gelecek salı ne yapıyorsun?” “Neden sordun?” </span></p><p class="calibre_1"><span class="bold">“Kocamın şehir dışında olma ihtimali var da.” Garuda yine sırıttı. “Sürtüğün tekisin Debbie.” “Senin</span>
<span class="bold">de hoşlandığın bu ya.” </span></p><p class="calibre_1"><span class="bold">Garuda telefonu kapattı, pencerenin yanına gidip, uzaktaki New York siluetine baktı. Aklı karışmıştı. </span></p><p class="calibre_1"><span class="bold">Mark Ryan da İsviçre’ye gitmişti. İyi ama neden daha önceki bir uçakla? Jennifer March’la aynı</span>
<span class="bold">uçakta yer bulamamış olması söz konusu değildi: Debbie manifestoyu kontrol etmiş, her iki Zürich</span>
<span class="bold">uçağında da birçok boş yer olduğunu görmüştü. Öyleyse Ryan ile kız neden ayrı uçak şirketleriyle,</span>
<span class="bold">farklı uçaklarda gitmişlerdi ki? Hiçbir mantıklı açıklaması yoktu. Bu işin içinde bir bit yeniği var diye</span>
<span class="bold">düşündü Garuda; ama bu bit yeniği dedektiflik güdüsünü gıdıklamaya da başlamıştı. </span></p><p class="calibre_1"><span class="bold">Hâlâ bir sorun daha vardı. Ryan’la konuşması mümkün değildi, oysa Garuda’nın bilgiye ihtiyacı</span>
<span class="bold">vardı. Yine de deneyebileceği bir çaresi daha olduğunu hatırladı. Pencerenin yanından ayrılıp,</span>
<span class="bold">yeniden telefona uzandı. </span></p><div class="mbp_pagebreak" id="calibre_pb_17"></div>
</div></body>
</html>
