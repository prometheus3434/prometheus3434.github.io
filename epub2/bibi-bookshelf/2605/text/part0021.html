<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">19 </span></span></p><p class="calibre_1"><span class="bold">Jennifer hemen önündeki yamacı görünce, ölüme mahkûm olduğunu kesinlikle anladı. Son anda</span>
<span class="bold">Anton şoktan kurtulmayı başarıp direksiyonu genç kızın elinden kurtararak arabanın kaymasını</span>
<span class="bold">durdurmaya çalıştı ama gayreti boşunaydı, cip hâlâ çamurun üzerinden uçuruma doğru kayıyordu. </span></p><p class="calibre_1"><span class="bold">“Öleceğim” diye düşündü Jennifer. </span></p><p class="calibre_1"><span class="bold">Uçurumun kenarına varmalarına ramak kalmışken, nereden çıktığı bilinmez mavi bir Nissan dört</span>
<span class="bold">çeker kör dönemecin ardından yavaşça beliriverdi. İki arabanın çarpışmasından kulakları sağır edici</span>
<span class="bold">bir metal sesi çıktı, Toyota yarın kenarının iki metre berisinde yavaşlayıp, durdu. Jennifer emniyet</span>
<span class="bold">kemerine rağmen darbenin şiddetiyle kafasını arabanın tavanına çarptı. </span></p><p class="calibre_1"><span class="bold">Cip sarsılarak dururken, Anton soluğunu boşalttı: “Gott im Himmel!” </span></p><p class="calibre_1"><span class="bold">Şoktan yüzü bembeyazdı ama yarası falan yoktu. Jennifer bir süre daha, konuşamaz, hareket edemez</span>
<span class="bold">halde, olduğu yerde kaldı, sonra yavaşça kemerini çözüp, sendeleyerek arabadan indi. Uçuruma</span>
<span class="bold">doğru bakınca, aşağıya doğru ürkütücü bir boşluk görüp, gözleri karardı. Uçurumun kenarına sadece</span>
<span class="bold">iki metre kala durmuşlar, kazanın sayesinde kurtulmuşlardı. Birden başının döndüğünü hissetti,</span>
<span class="bold">arkasına baktığında da kaportası yamulmuş Nissan’dan inmeye çalışan öteki sürücüyü gördü. “Siz iyi</span>
<span class="bold">misiniz?” </span></p><p class="calibre_1"><span class="bold">Adam Amerikan aksanıyla konuşuyordu. Sağlam yapılı, yakışıklı, ellilerinde gösteren birisi. Üzerinde</span>
<span class="bold">önü açık bir parka, beyaz bir tişört ve blucin, ayaklarında da süet çöl çizmeleri vardı. Genç kadının</span>
<span class="bold">yanına yaklaştı. “Size, iyi misiniz, diye sordum?” </span></p><p class="calibre_1"><span class="bold">Jennifer gözlerini kırpıştırdı. Cevap vermeye kalkıştı ama kelimeler ağzından çıkmadı. Hâlâ şokun</span>
<span class="bold">etkisinde olduğunu düşündü. Başını vurması tahmininden de fazla hasar vermiş olmalıydı, çünkü</span>
<span class="bold">birden adamın yüzü bulanıklaşmaya başladı, çevreyi bir sis kaplarken, bayıldı. </span></p><p class="calibre_1"><span class="bold">Kendine geldiğinde, Anton’u göremedi, adam yanma diz çökmüş ıslak mendiliyle alnını siliyor, bir</span>
<span class="bold">yandan da yanaklarını hafifçe tokatlıyordu. “Uyan artık. Kendini nasıl hissediyorsun?” </span></p><p class="calibre_1"><span class="bold">Jennifer gözlerini kırpıştırırken, başının tepesinde bir zonklama hissetti. “Bil… Bilmem.” </span></p><p class="calibre_1"><span class="bold">“Bir bakayım.” Adam eliyle genç kadının yüzünü tuttu, gözkapaklarını kaldırıp gözlerinin içine</span>
<span class="bold">baktı, ardından da nabzını saydı. Sonra parmaklarını kaldırdı. “Kaç parmak görüyorsun?” </span></p><p class="calibre_1"><span class="bold">“Üç.” </span></p><p class="calibre_1"><span class="bold">“Güzel. Şimdi uzan ve sakın kıpırdama.” Önce gidip Toyota’yı inceledi, ardından da kendi arabasına</span>
<span class="bold">yürüdü. Nissan’ın tamponu bel vermiş, çamurluklardan birisi de ön tekerleğe dayanmıştı. “Benim</span>
<span class="bold">arabanın hali de kötü ama seninki hurdaya dönmüş.” </span></p><p class="calibre_1"><span class="bold">“Anton… Anton nerede?” </span></p><p class="calibre_1"><span class="bold">“Arkadaşın mı? Doktor çağırmak için koşarak aşağıya gitti. Çok endişeli görünüyordu ama bana</span>
<span class="bold">kalırsa senin pek bir şeyin yok. Sadece ufak bir sarsıntı geçirdin, başının üzerinde de deve hörgücü</span>
<span class="bold">gibi bir yumru var.” </span></p><p class="calibre_1"><span class="bold">“Ne… Ne oldu?” </span></p><p class="calibre_1"><span class="bold">Adam başıyla uçurumun kenarını gösterdi. “Sana çarptım, olanı biteni bu. Duruma bakılırsa, şansın</span>
<span class="bold">varmış da çarptım. Arkadaşın Amerikalı olduğunu söyledi, doğru mu?” </span></p><p class="calibre_1"><span class="bold">“Doğru.” </span></p><p class="calibre_1"><span class="bold">“Yokuştan aşağıya sanki peşinde bir süvari alayı varmış gibi geliyordun. Neydi sizin derdiniz? İntihar</span>
<span class="bold">etmek mi istiyordunuz?” </span></p><p class="calibre_1"><span class="bold">“Frenlerim tutmadı.” </span></p><p class="calibre_1"><span class="bold">“Arkadaşın da öyle demişti.” Adam kaşlarını çattı, Toyota’nın yanına varıp freni birkaç kez</span>
<span class="bold">pompaladıktan sonra arabanın altına yattı. Birkaç dakika sonra, ellerini silerek yeniden göründü. </span></p><p class="calibre_1"><span class="bold">“Eğer fikrimi soracak olursan, o frenlerle oynanmış.” </span></p><p class="calibre_1"><span class="bold">* Almanca: “Tanrım.” (ç.n.) </span></p><p class="calibre_1"><span class="bold">Jennifer doğrulup oturdu. Başı zonkluyordu. “Ne demek istiyorsunuz?” </span></p><p class="calibre_1"><span class="bold">“Hidrolik hortumları gevşetilmiş. Sen ayağını pedala her bastığında fren hidroliği sızıp gitmiş.” </span></p><p class="calibre_1"><span class="bold">“Hiç… Hiçbir şey anlamıyorum.” </span></p><p class="calibre_1"><span class="bold">“O hortumların kendiliğinden gevşemesi neredeyse imkânsız. Eğer araba eski olsaydı, tamam,</span>
<span class="bold">gevşeyebilirlerdi. Oysa bu cip yepyeni. Bana sanki biri bunu kasten yapmış gibi geliyor.” </span></p><p class="calibre_1"><span class="bold">Jennifer duyduklarını iyice anlamaya çalıştı; yine de adamın söylediklerine inanamıyordu. </span></p><p class="calibre_1"><span class="bold">“İyi ama… Neden?” </span></p><p class="calibre_1"><span class="bold">“Ben nereden bileyim; neyse, bunu daha sonra düşünürsün. Biraz daha iyisin, öyle değil mi?” </span></p><p class="calibre_1"><span class="bold">“Evet.” </span></p><p class="calibre_1"><span class="bold">“Sence arkadaşın nereye gitti?” </span></p><p class="calibre_1"><span class="bold">“Bilmiyorum. Belki Simplon’a dönmüştür. Orada kalıyordum, Berghof Oteli’nde.” </span></p><p class="calibre_1"><span class="bold">Adam kaşlarını çattı, şaşırmış görünüyordu. “Ben de birazdan oraya gidecektim. Bana kalırsa,</span>
<span class="bold">arkadaşını bekleyerek zaman harcamadan seni otele götürürsek daha iyi olur. Biraz şansımız varsa,</span>
<span class="bold">bu bebeği hareket ettirebiliriz.” </span></p><p class="calibre_1"><span class="bold">Nissan’ın arkasına doğru yürüdü, birazdan elinde sağlam görünüşlü bir direksiyon kilidiyle geri geldi. </span></p><p class="calibre_1"><span class="bold">Kilidin sapını çamurluğun altına yerleştirdi, bir ayağını lastiğe dayayıp, kilide asıldı. Güçlü kuvvetli</span>
<span class="bold">birine benziyordu, Jennifer adamın adalelerinin şiştiğini görebiliyordu. Yamulmuş çamurluk hareket</span>
<span class="bold">etmemekte direnir gibiydi ama adam bütün gücüyle kanırtınca, tekerleği eğilip bükülmüş </span></p><p class="calibre_1"><span class="bold">çamurluktan kurtarmayı başardı. </span></p><p class="calibre_1"><span class="bold">“Tamam, bir deneyelim.” Adam arabanın içine girdi, Nissan ilk denemede çalıştı. Arabayı vitese taktı</span>
<span class="bold">ve büyük bir dikkatle uçurumdan uzaklaştı, sonra el frenini çekip otomobilden indi. “İşimize</span>
<span class="bold">yarayacak gibi. Aşağıya inerken, arkadaşın Anton’a da yetişiriz. Ayağa kalkabilecek misin?” </span></p><p class="calibre_1"><span class="bold">“Sanırım.” </span></p><p class="calibre_1"><span class="bold">Ayağa kalkmasına ve birkaç adım atmasına yardım etti. “Kırık yok gibi.” </span></p><p class="calibre_1"><span class="bold">“İyiyim iyiyim.” Jennifer’ın başı hâlâ zonkluyordu ama baş dönmesi kaybolmuştu. Birden adama hiç</span>
<span class="bold">adını sormadığını, hatta teşekkür bile etmediğini hatırladı. Tuhaf geliyordu ama kaza hayatını</span>
<span class="bold">kurtarmıştı. </span></p><p class="calibre_1"><span class="bold">“Size… Size teşekkür edemedim bir türlü. Tam o zamanda patikadan yukarı geliyor olmasaydınız</span>
<span class="bold">Anton ve ben ölmüştük.” Elini uzattı. “Adım Jennifer March.” </span></p><p class="calibre_1"><span class="bold">Genç kadının adını duyduğu anda adamın gözleri kısıldı, elini de uzatmadı. Eğilip direksiyon kilidini</span>
<span class="bold">yerden alır ve arabanın içine atarken öfkeli görünüyordu. “Kim olduğunu biliyorum. Paul March’ın</span>
<span class="bold">kızısın. Şimdi seni buradan çıkaralım, bence sonra konuşacak çok şeyimiz olacak.” </span></p><p class="calibre_1"><span class="bold">Jennifer tümüyle şaşırmıştı. “Peki ama… Siz kimsiniz?” “Adım Frank McCaul. Chuck McCaul</span>
<span class="bold">oğlumdu.” Jennifer’ın adamın dediğini tam anlaması yine de biraz sürdü. “Furka… Furka geçidinde</span>
<span class="bold">ölen dağcının babası?” “Oğlum ölmedi. Öldürüldü.” </span></p><div class="mbp_pagebreak" id="calibre_pb_20"></div>
</div></body>
</html>
