<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">67 </span></span></p><p class="calibre_1"><span class="bold">Lou Garuda’nın bir sonra ziyaret ettiği yer, Manhattan’ın göbeğinde, işyerleriyle dolu bir binaydı. </span></p><p class="calibre_1"><span class="bold">Asansörden altıncı katta inince, aradığı odayı koridorun sonunda buldu. Altın harfli tabelada “Frank</span>
<span class="bold">McCaul, Özel Dedektif yazılıydı. </span></p><p class="calibre_1"><span class="bold">Garuda kapıyı çaldı, bir cevap alamayınca koridor boyunca yürüyüp başka bir büroya gitti. Kapı</span>
<span class="bold">açıktı. Orta yaşlı bir kadın bir masaüstü bilgisayarın karşısına oturmuş, bir şeyler yazıyordu. Kapının</span>
<span class="bold">üzerindeki levhada “Carole Lippman, Sekreterlik Hizmetleri” yazısı vardı. Kadın gözlerini kaldırıp,</span>
<span class="bold">gülümsedi. “Yardımcı olabilir miyim?” </span></p><p class="calibre_1"><span class="bold">“Frank McCaul, koridorun ucundaki özel dedektif. Buralarda değil mi?” </span></p><p class="calibre_1"><span class="bold">“iki gün önce İsviçre’ye gitti. Galiba oğlu Alp Dağları‘nda bir kaza geçirip ölmüş.” </span></p><p class="calibre_1"><span class="bold">“Bunu duyduğuma üzüldüm. Frank’ı iyi tanır mısınız?” </span></p><p class="calibre_1"><span class="bold">“Tabiî, bürosu epey zamandır burada. Sekreterlik işinin çoğunu ben yaparım. Ona iş vermek mi</span>
<span class="bold">istiyordunuz?” </span></p><p class="calibre_1"><span class="bold">Garuda gülümsedi, kimliğini gösterdi. “Hayır, Long Island Polis Müdürlüğü‘nde çalışıyorum. Size</span>
<span class="bold">McCaul hakkında bir iki soru sormamın sakıncası var mı?” </span></p><p class="calibre_1"><span class="bold">Bir saat kadar sonra, Garuda otoyoldan Hempstead, Long Island’a ayrılıyordu. Sakin görünüşlü bir</span>
<span class="bold">mahalleye girdi ve aradığı adresi bir çıkmazın dibinde buldu: Frank McCaul’ün griye ve krem</span>
<span class="bold">rengine boyanmış evinin bir yanında bir garaj, garaj duvarının üzerinde de bir basket potası</span>
<span class="bold">görülüyordu. Çıkmazın öteki ucunda paten kayan bir alay çocuk, sokağın karşı tarafında da çimlerini</span>
<span class="bold">sulayan biri vardı ama hiçbiri Garuda’yla ilgilenmiyor-du. Arabasını kilitledi, McCaul’ün verandasına kadar yürüyüp zili çaldı. Cevap yoktu. Emin olmak</span>
<span class="bold">için zili on saniye boyunca tekrar çaldı, evin içlerinden boş bir çınlama işitti. Hepsi bu. </span></p><p class="calibre_1"><span class="bold">Ev geniş bir şimşir dizisiyle çevrelendiğinden, sokaktan bakan birisinin onu görmesi imkânsızdı. Geri</span>
<span class="bold">döndü, kapıyı yumrukladı ve “Kimse yok mu?” diye seslendi. </span></p><p class="calibre_1"><span class="bold">Yine cevap alamadı. Burası bomboş. Garuda cüzdanını çıkardı, içinden yatağında bir dizi eğelenmiş </span></p><p class="calibre_1"><span class="bold">küçük bıçağın da bulunduğu çakısını aldı. Bu aleti yıllar önce bir hırsızda görmüş, el koymuştu. </span></p><p class="calibre_1"><span class="bold">incecik bıçaklardan birini kilidin deliğine soktu, silindirlerin döndüğünü duyup kilidin sihirliymiş </span></p><p class="calibre_1"><span class="bold">gibi açıldığını görene kadar sağa sola çevirdi. Tamam, şimdi gidip bir bakalım, şu Frank McCaul</span>
<span class="bold">kimmiş? </span></p><p class="calibre_1"><span class="bold">Garuda uzunca bir koridorda yürüdü, rahat bir oturma odasını geçip, arkadaki mutfağa vardı. </span></p><p class="calibre_1"><span class="bold">Mutfak çekmecelerinden ikisini açıp karıştırdı, sadece çatal bıçak ve eski elektrik, su faturalarıyla</span>
<span class="bold">karşılaşınca, oturma odasına döndü. Burada dikkat çekecek hiçbir bok yok, bu kesin. Televizyon,</span>
<span class="bold">video, bir müzik seti, raflarda bazıları adlî tıpla, bazıları da polis yöntemleriyle ilgili kitaplar. </span></p><p class="calibre_1"><span class="bold">Gözüne duvarlardaki fotoğraflar çarpınca, yaklaştı: çoğu McCaul olduğunu tahmin ettiği adama ait,</span>
<span class="bold">bazıları da bir erkek çocukla birlikte çektirilmiş, onu çocukken, büyürken, genç bir erkek olarak</span>
<span class="bold">gösteren resimler. Resimlerin çoğunda çocuğun üzerinde tırmanma elbiseleri ve miğfer, arka planda</span>
<span class="bold">da dağlar görünüyordu. Fotoğrafların hiçbirinde bir kadından eser yoktu. Garuda fotoğraflardan</span>
<span class="bold">birini cebine attı sonra merdivenleri çıkıp bir sahanlığa vardı. Sahanlığa açılan üç oda kapısı vardı;</span>
<span class="bold">içlerinden biri öteberi doluydu ve depo olarak kullanıldığı anlaşılıyordu. Öteki iki odayı aramak</span>
<span class="bold">üzereyken aşağıdaki koridorda ayak sesleri duydu, arkasından da basamaklar gıcırdadı. </span></p><p class="calibre_1"><span class="bold">Cebinden Glock’unu çekip, sahanlığa çıktı. </span></p><div class="mbp_pagebreak" id="calibre_pb_65"></div>
</div></body>
</html>
