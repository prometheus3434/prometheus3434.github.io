<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">38 </span></span></p><p class="calibre_1"><span class="bold">Mark ve Kelso hızla Varzo’ya yaklaşıyorlardı. Yağmur dinmişti ama Kelso gözlerini ıslak asfalttan</span>
<span class="bold">ayırmıyordu. </span></p><p class="calibre_1"><span class="bold">“Sorularımın hepsine cevap vermedin Kelso. Jennifer’ın içinde bulunduğu tehlike ne ve onu neden</span>
<span class="bold">öldürmek istiyorlar?” </span></p><p class="calibre_1"><span class="bold">Mark sağ ön koltukta, Grimes ise arkadaydı. Akşamın o saatinde Torino’dan çıkış trafiği yoğundu ve</span>
<span class="bold">Kelso Opel’in yarımdan yüz kilometre hızla roket gibi geçen küçücük Fiat’ı görünce, tepki gösterdi. </span></p><p class="calibre_1"><span class="bold">“Burası araba kullanmak açısından dünyanın en çılgın ülkesi olmalı. Bu salak canından olacak.” </span></p><p class="calibre_1"><span class="bold">“Cevap ver Kelso.” </span></p><p class="calibre_1"><span class="bold">“Sana anlatacağım bir varsayımdan başka bir şey değil; onun için sen ne dersin, bilemiyorum.” </span></p><p class="calibre_1"><span class="bold">“Seni dinliyorum.” </span></p><p class="calibre_1"><span class="bold">“O 50 milyonu her kim çalmışsa, bir süre için ortadan kaybolmuş, belki de ameliyatla yüzünü</span>
<span class="bold">değiştirip yeni bir hayata başlamış olmalı.” </span></p><p class="calibre_1"><span class="bold">“Devam et.” </span></p><p class="calibre_1"><span class="bold">“Ne var ki birden buzulların içinden ortaya çıkan ceset büyük bir sorun oluyor.” </span></p><p class="calibre_1"><span class="bold">“Neden?” </span></p><p class="calibre_1"><span class="bold">“Çünkü şimdi polis burnunu her yere sokup koku almaya çalışacak, böyle olunca, belki de Moskaya</span>
<span class="bold">çetesi 50 milyonun başına ne geldiğini anlamak için polisi taklit edecek. O yüzden parayı yürüten her</span>
<span class="bold">kimse, koku almalarını önlemek için bu av köpeklerini durdurmak isteyecek.” </span></p><p class="calibre_1"><span class="bold">“Jennifer’ın hayatının tehlikede olmasını buna mı bağlıyorsun?” </span></p><p class="calibre_1"><span class="bold">“Bir bakıma öyle. Bilmen gereken bir şey daha var. Bu dosyayla ilgili olan dedektif, Caruso adlı</span>
<span class="bold">biriydi. Bu akşamüstü, karısıyla birlikte ölü bulundu. Aldığım olay yeri bilgilerine göre, Caruso</span>
<span class="bold">karısını öldürdükten sonra intihar etmiş gibi görünüyormuş. Oysa ben bunun masal olduğundan,</span>
<span class="bold">ikisinin de cinayete kurban gittiğinden eminim.” </span></p><p class="calibre_1"><span class="bold">Mark şaşkınlık içindeydi. “Kim öldürmüş olabilir onları?” </span></p><p class="calibre_1"><span class="bold">“Bu dosyanın sonsuza kadar ve kendi istekleri doğrultusunda kapanmasını isteyecek kadar umutsuz</span>
<span class="bold">birileri. Ya Paul March ya da Moskaya’nın adamları.” </span></p><p class="calibre_1"><span class="bold">“Onlar neden öldürsünler ki?” </span></p><p class="calibre_1"><span class="bold">“Sana bir bilgisayar disketinden söz etmiştim. Paul March verdiğimiz talimata uyarak Prime’ın</span>
<span class="bold">İsviçre’deki hesap numaralarından bazılarının kopyasını almayı başarmıştı. O disketi elimize</span>
<span class="bold">geçirebilseydik, hesaplan Moskaya’yla ilişkilendirir, heriflerin ta-şaklarını sıkmaya başlayabilirdik.” </span></p><p class="calibre_1"><span class="bold">“Eee?” </span></p><p class="calibre_1"><span class="bold">“March yarım milyon dolarlık ödülü alana ve ailesiyle birlikte tanık korumanın güvenliği altına</span>
<span class="bold">girene kadar disketi bize vermedi. Disket de maalesef onunla birlikte kayboldu.” </span></p><p class="calibre_1"><span class="bold">“Bütün bunların Jennifer’la ilgisi ne?” </span></p><p class="calibre_1"><span class="bold">“Cesedin yanındaki bir çantada bir sürü kişisel eşya bulunmuş. Belki bunlara bakarak March’ın</span>
<span class="bold">kaderi hakkında bazı bilgiler edinilebilir. İçimden bir ses Moskayaların da böyle düşüneceklerini</span>
<span class="bold">söylüyor. Onun için Jennifer’ı ellerine geçirmeye çalışıyorlar ya. Bir kere yakalamaya görsünler,</span>
<span class="bold">bildiği her şeyi söyletip, öldürmekte bir an bile tereddüt etmezler.” </span></p><p class="calibre_1"><span class="bold">Mark öfkeyle, “Sen sadece Jennifer’ı yem olarak kullanmak istiyorsun Kelso” dedi. </span></p><p class="calibre_1"><span class="bold">Kelso patladı. “Bak Ryan, ben bu dosyaya yıllarımı verdim, onun için sonuna kadar götürmek</span>
<span class="bold">istediğimi söylüyorum. Jennifer’a gelince, Jennifer kendi özgür iradesiyle geldi Avrupa’ya. Ben, onun</span>
<span class="bold">güvenliği için buradayım, yoksa kalın kafan bu kadarını almıyor mu? Tamam, sana Paul March’ın</span>
<span class="bold">izlerini karıştırmak için karısını öldürmeye çalışıp oğlunu vurduğuna, kızının da ırzına geçmeye</span>
<span class="bold">niyetlendiğine asla inanmadığımı söylemiştim. Ama eğer bu konuda yanılıyorsam, Jennifer’ın</span>
<span class="bold">korunmaya şiddetle ihtiyacı var demektir; hem sadece Rus mafyasından değil, kendi öz babasından.” </span></p><p class="calibre_1"><span class="bold">Mark cevap verme fırsatını bulamadan Kelso çalan cep telefonunu açtı. “Kelso. Ne var?” </span></p><p class="calibre_1"><span class="bold">Mark karşı taraftakinin sesini duyamıyordu ama Kelso’nun kasıldığını gördü. “Orada</span>
<span class="bold">olmadıklarından emin misin? Tamam, bir şeye dokunurken son derecede dikkatli ol, beni duyuyor</span>
<span class="bold">musun? Son derecede dikkatli. Bir şey bulursan, beni ara. Yarım saatte orada oluruz.” Telefonu</span>
<span class="bold">kapatan Kelso’nun yüzü düşünceliydi “Ne olmuş?” </span></p><p class="calibre_1"><span class="bold">“Arayan Fellows’tu. Manastırdaymış. Anlattıklarını duyunca inanmayacaksın.” </span></p><div class="mbp_pagebreak" id="calibre_pb_42"></div>
</div></body>
</html>
