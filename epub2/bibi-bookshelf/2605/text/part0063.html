<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">65 </span></span></p><p class="calibre_1"><span class="bold">Air France 747’nin otuz dakika gerisindeki Gulfstream G450 tipi kiralık jet Atlantik Okyanusu’nun</span>
<span class="bold">on dört bin metre üzerinde seyrediyordu. Mark sıkışık kabinin ön tarafında, son on beş dakikayı</span>
<span class="bold">uçağın uydu telefonundan konuşup, bundan sonraki hamleleri planlamaya çalışan Kelso’nun</span>
<span class="bold">yanındaydı. </span></p><p class="calibre_1"><span class="bold">“Akşamüstü beşte JFK’ ye iniyoruz” dedi Kelso. “Bu da onlardan yaklaşık otuz beş dakika geç</span>
<span class="bold">ineceğiz demektir. İndikten sonra gümrük ve pasaporttan gecikmeden geçebilmemiz için gerekeni</span>
<span class="bold">yaptım.” </span></p><p class="calibre_1"><span class="bold">“İndikten sonra Jennifer ile McCaul ne olacak?” </span></p><p class="calibre_1"><span class="bold">“Jennifer’a her şeyi anlatıp, ne bulduğunu öğrenmeye çalışacağım. Ama senin görevin bitti Ryan. </span></p><p class="calibre_1"><span class="bold">Yere indiğimizde, senin bu işle ilgin sona erdi demektir.” </span></p><p class="calibre_1"><span class="bold">“Dinle Kelso, sen Jennifer’la konuşurken yanınızda olmak istiyorum.” </span></p><p class="calibre_1"><span class="bold">“Unut bunu. Aldığım talimat böyle ve pazarlık konusu değil.” </span></p><p class="calibre_1"><span class="bold">Air France’ın Jumbo 747’sinin tekerlekleri JFK’ nin pistine değdiğinde, Jennifer koltuğuna sıkıca</span>
<span class="bold">tutundu. On dakika sonra, uçak apronda ilerlerken kemer zili çaldı. Uçağın çıkış kapısı açılır gibi</span>
<span class="bold">olup, yolcular çıkış koridorlarını doldurduğunda, McCaul tepelerindeki bagaj bölmesinden</span>
<span class="bold">çantalarını aldı. </span></p><p class="calibre_1"><span class="bold">Jennifer koridora çıkarken güneş gözlüklerini taktı, iki adamın başlarının üzerindeki bölmeden</span>
<span class="bold">çantalarını aldıklarını, kızıl saçlı olanının da çıkış kapısına doğru yürümeden önce ona çaktırmadan</span>
<span class="bold">baktığını gördü. Birden içini bir korku kapladı. </span></p><p class="calibre_1"><span class="bold">“Yanımdan sakın ayrılma” diye fısıldadı McCaul. Genç kızın koluna girip, onu kapıya doğru</span>
<span class="bold">götürdü. </span></p><p class="calibre_1"><span class="bold">Bekleyecek bavulları olmadığından, pasaport kuyruğunun en basındaydılar. Pasaportlarının</span>
<span class="bold">incelenmesinin ardından gümrüğe doğru yöneldiler ama McCaul birden Jennifer’ı tuvaletlerin</span>
<span class="bold">bulunduğu tarafa götürmeye başladı. “Burada bekle ve çantanda bir şeyler arıyormuş gibi yap.” </span></p><p class="calibre_1"><span class="bold">“Sen ne yapmak niyetindesin?” </span></p><p class="calibre_1"><span class="bold">“Bana güven ve dediğimi yap.” </span></p><p class="calibre_1"><span class="bold">Jennifer çantasının içinde bir şey arıyormuş gibi yapmaya başladı. Sol tarafında, bir yanında şifreli</span>
<span class="bold">bir kilit bulunan yekpare çelik bir kapı vardı. Kapının üzerindeki levhada “Sadece kimliği olanlar. </span></p><p class="calibre_1"><span class="bold">Yetkisiz kişilerin buradan öteye geçmeleri yasaktır” yazılıydı. Sağ tarafa doğru bakınca, gümrük</span>
<span class="bold">çıkışının hemen yanı başında duran silahlı iki polis gördü. Ardından da bir sütunun dibinde oyalanan</span>
<span class="bold">üç yolcuyu fark etti: en yakında sarışın kadın duruyor, adamlar birkaç adım gerisinde dikiliyordu;</span>
<span class="bold">hepsi de dikkat çekmemeye çalışarak. Jennifer kendi sesindeki paniği hissetti. “Elli metre kadar</span>
<span class="bold">arkamızdalar Frank.” </span></p><p class="calibre_1"><span class="bold">“Onları gördüm. Bence çevrede bu kadar polis varken, geliş salonuna girene kadar bir şeye</span>
<span class="bold">kalkışmayacaklardır. Oysa biz onları orada ekeceğiz.” </span></p><p class="calibre_1"><span class="bold">“Nasıl?” </span></p><p class="calibre_1"><span class="bold">McCaul çelik güvenlik kapısını gösterdi. “Buradan geçerek.” </span></p><p class="calibre_1"><span class="bold">Jennifer şaşkındı. Kapıyı açmak için şifreyi bilmek gerekecekti. “Bunu nasıl başaracağımızı</span>
<span class="bold">söylemeyecek misin?” </span></p><p class="calibre_1"><span class="bold">“İçeriden yardım alarak.” McCaul cep telefonunda bir numara tuşlayıp, konuşmaya başladı. “Hangi</span>
<span class="bold">cehennemdesin Marty? Kıçını kıpırdatsan iyi olacak dostum. Bela peşimizden ‘geliyorum’ derken</span>
<span class="bold">böyle bekleyemeyiz.” </span></p><p class="calibre_1"><span class="bold">McCaul telefonunu kapatırken, Jennifer kafası karışmış bir halde yüzüne baktı. “Kiminle</span>
<span class="bold">konuşuyordun?” </span></p><p class="calibre_1"><span class="bold">“Sonra anlatırım.” </span></p><p class="calibre_1"><span class="bold">“Bunun uçakta yaptığın konuşmayla bir ilgisi var mı?” </span></p><p class="calibre_1"><span class="bold">McCaul’ün aklı başka yerdeydi ve genç kadının ötesinde bir yere bakıyordu. “Bence her an harekete</span>
<span class="bold">geçebilirler.” </span></p><p class="calibre_1"><span class="bold">McCaul’ün bakışlarını takip etti. İki adam ile kadın hâlâ sütunun dibinde bekliyorlardı. Bir şeyler</span>
<span class="bold">döndüğünden kuşkulandıkları, ama ne yapmaları konusunda kararsız oldukları belliydi. </span></p><p class="calibre_1"><span class="bold">Jennifer ani bir gürültü duyunca, yüreğinin tıkanacağını sandı. Arkasına döndüğünde, güvenlik</span>
<span class="bold">kapısının ardına kadar açıldığını gördü. Kapının eşiğinde fırça gibi bıyıklı, aşın kilolu bir adam</span>
<span class="bold">duruyordu. Üzerinde havalimanı görevlisi üniforması, başında siperlikli bir başlık, boynunda da</span>
<span class="bold">zincire bağlı fotoğraflı bir kimlik vardı ve elinde mandallı bir pano tutuyordu. Kimliğine bakılırsa,</span>
<span class="bold">adının Marty Summers olması gerekliydi. </span></p><p class="calibre_1"><span class="bold">“Hangi cehennemde kaldın Marty?” </span></p><p class="calibre_1"><span class="bold">“Buraya olabildiğince çabuk geldim. Bu işi ne kadar hızlı yaparsak o kadar iyi, onun için kıçını kaldır</span>
<span class="bold">dostum.” </span></p><p class="calibre_1"><span class="bold">Adam Bronx aksanıyla konuşuyordu. Onları içeri aldı, ondan sonra Jennifer’ın hatırladığı tek şey</span>
<span class="bold">McCaul’ün onu kapıdan itmesi oldu. Arkasına bakınca iki adamla kadının kapıya doğru koştuklarını</span>
<span class="bold">gördü ama çok geç kalmışlardı: çelik kapı yüzlerine kapandı. </span></p><p class="calibre_1"><span class="bold">“Kıçımızı tam zamanında kurtardın Marty.” </span></p><p class="calibre_1"><span class="bold">Adam bıyıklarının gerisinden gülümsedi. “Hey McCaul, güzel bir numara, ikincisini gerektirir. Şimdi</span>
<span class="bold">artık vitese takalım.” </span></p><div class="mbp_pagebreak" id="calibre_pb_62"></div>
</div></body>
</html>
