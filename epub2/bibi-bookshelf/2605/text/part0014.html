<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">12 </span></span></p><p class="calibre_1"><span class="bold">Mark o gece eve vardığında, saat on bire geliyordu. On dakika sonra, yolculuk için hazırladıklarını</span>
<span class="bold">bavuluna yerleştiriyordu ki, kapının çalındığını duydu. Aşağıya indi, kapının üzerindeki delikten</span>
<span class="bold">bakıp, kapıyı açtı. Kelso elinde bir evrak çantasıyla, sundurmanın altında duruyordu. “İyi akşamlar</span>
<span class="bold">Ryan. İçeri girmemde bir sakınca var mı?” </span></p><p class="calibre_1"><span class="bold">“Ne sakıncası olacak, artık aileden sayılırsınız.” </span></p><p class="calibre_1"><span class="bold">Kelso espriye bir tepki göstermedi. Mark onun içeriye girmesini bekleyip kapıyı kapattı. </span></p><p class="calibre_1"><span class="bold">“Daha önce buluşamadığımız için bağışlayın, ama son derecede yoğun bir gün oldu” dedi Kelso. </span></p><p class="calibre_1"><span class="bold">“Telefonda da anlatmaya çalıştığım gibi, Jennifer’ı ikna etmeye çalıştım ama başaramadım.” </span></p><p class="calibre_1"><span class="bold">“Yazık, yoksa işimiz çok daha kolaylaşacaktı. Her neyse, ben yine de yarın akşam Zürich’e kalkan</span>
<span class="bold">American Airlines uçağında yerinizi ayırttım. Ajan Grimes ve Ajan Fellows yarın saat üçte gelip sizi</span>
<span class="bold">evden alarak JFK’ ye götürecekler. Her üçünüz de Newark’tan kalkacak İsviçre Havayolları</span>
<span class="bold">uçağından üç saat önce hareket eden uçakta olacaksınız. Böylelikle Jennifer’dan çok önce Zürich</span>
<span class="bold">Havalimanı‘nda olup, hazırlıklarınızı tamamlayacak zaman bulacaksınız.” </span></p><p class="calibre_1"><span class="bold">“Ben Zürich’e vardıktan sonra ne olacak ?” </span></p><p class="calibre_1"><span class="bold">“Jennifer’ın seyahat acentesi havalimanından onun adına bir araba kiraladı. Anlaşılan niyeti</span>
<span class="bold">havalimanından çıkıp sının geçerek Varzo’ya gitmek ve babasının cesedini teşhis etmek. Tabiî</span>
<span class="bold">havalimanında sizin adınıza da bir araba kiralandı, ama sizinki Avis bürosunda olacak.” </span></p><p class="calibre_1"><span class="bold">“Bana yurtdışında ne kadar kalacağını bilmediğini, onun için biletinin dönüşünü açık bıraktığını</span>
<span class="bold">söyledi.” </span></p><p class="calibre_1"><span class="bold">“Kiraladığı arabada da öyle; onun için duruma göre hareket etmek zorunda kalacaksınız.” Kelso</span>
<span class="bold">evrak çantasına dokundu. “Şimdi de, eğer sizin için bir sakıncası yoksa birlikte gözden geçirmek</span>
<span class="bold">istediğim önemli konular var.” </span></p><p class="calibre_1"><span class="bold">Mark konuğunu sehpanın yanına götürünce, Kelso da çantasını açtı. Çantanın içinde, yumuşak</span>
<span class="bold">köpükten bir kalıba oturtulmuş bir cep telefonu, şarj ünitesi ve iki de yedek pil vardı. Telefonun</span>
<span class="bold">yanında da bir Sony verici, bir de üzerinde minik bir teleskopik anteni bulunan, televizyon kumanda</span>
<span class="bold">aleti boyunda elektronik bir el cihazı. Mark’ın gözü bu arada Zeiss marka güçlü ama küçük bir</span>
<span class="bold">dürbün ile plastik bir kılıf içindeki yol haritalarına ilişti. </span></p><p class="calibre_1"><span class="bold">“Muhtemelen bu izleme malzemesinin çoğunu biliyorsunuzdur” dedi Kelso. “Ha, bu arada da</span>
<span class="bold">Jennifer’ın kiraladığı arabanın bir fotoğrafı. Plaka numarasını not ediverin. Yanlış arabanın peşine</span>
<span class="bold">düşmenizi istemiyorum.” </span></p><p class="calibre_1"><span class="bold">Kelso’nun Mark’a uzattığı resmin üzerinde İsviçre plakası kolaylıkla okunabilen dört çeker bir</span>
<span class="bold">Toyota görülüyordu. “Kullanacağı arabanın gerçekten de bu olacağını nereden biliyorsunuz ?” Kelso</span>
<span class="bold">minik antenli avuç içi cihazı eline aldı. “Bilmemeniz daha iyi olur. Her neyse, cipin altına bir böcek</span>
<span class="bold">yerleştirdik, basit ama güçlü bir verici, bu da onun alıcısı. Toyota’yı izleyebilmeniz için size manyetik</span>
<span class="bold">bir yön verecek. Toyota’yı herhangi bir yerde gözden kaçırırsanız, cihazın ibresini izleyin, yeter. Ve</span>
<span class="bold">eğer Jennifer’ı karanlıkta izlemeniz gerekecekse, Zeiss dürbünün güçlü bir gece görüş özelliğine sahip</span>
<span class="bold">olduğunu unutmayın.” “Yine her şeyi düşünmüş gibisiniz.” </span></p><p class="calibre_1"><span class="bold">“Gayret ediyorum.” Kelso haritalarla dolu plastik kılıfı eline aldı, “İsviçre ve Kuzey İtalya yollarının</span>
<span class="bold">haritaları. Jennifer’ın Varzo’ya gitmek için geçmesi muhtemel yollar işaretli; tanımadığınız bir</span>
<span class="bold">bölgede olacağınıza göre, bu haritayı dikkatle incelemeniz iyi olur. Bir de Zürich Kloten</span>
<span class="bold">Havalimanı‘nın bir krokisi var.” Kelso krokiyi açtı. “Görüyorsunuz, benzin istasyonunun yanındaki</span>
<span class="bold">bir ara yolun üzeri çizili. Jennifer havalimanından çıkmak için Avis otoparkının dört yüz metre kadar</span>
<span class="bold">ötesindeki bu noktadan geçmek zorunda. Tek çıkış yolu burası olduğu için, bana kalırsa</span>
<span class="bold">havalimanındaki hazırlıklarını tamamladıktan sonra, buraya gelip beklemeniz iyi olur.” </span></p><p class="calibre_1"><span class="bold">Kelso Sony vericiyi eline aldı. “Adamlarımdan biri sizi bu cihazdan arayacak ve Jennifer</span>
<span class="bold">havalimanından ayrılmak üzereyken sizi önceden uyaracak. Önünüzden geçene kadar bekler, sonra da güvenli bir mesafeden onu izlersiniz. Sorunuz var mı?” </span></p><p class="calibre_1"><span class="bold">“Aletler bozulur ya da onu kaybedersem ne olacak ?” </span></p><p class="calibre_1"><span class="bold">“Aletler son derecede güvenilir Ryan, onun için bozulacaklarını sanmam. Ama cihazlar bozulur ve</span>
<span class="bold">Jennifer’ı gerçekten gözden kaybederseniz, o zaman hemen beni ya da adamlarımı arayın. Numaramı</span>
<span class="bold">cep telefonunun birinci bellek hanesine programladım, onun için 1 tuşuna basmanız yeterli olacaktır. </span></p><p class="calibre_1"><span class="bold">Yardıma ihtiyacınız olması durumunda da adamlarım arkanızda, göze batmayacak bir uzaklıkta</span>
<span class="bold">olacaklar.” Kelso kaşını kaldırdı. “Bütün dediklerim anlaşıldı mı?” </span></p><p class="calibre_1"><span class="bold">“Sanırım anlaşıldı.” </span></p><p class="calibre_1"><span class="bold">Kelso gergindi. “Ya anladınız ya da anlamadınız. Eğer tekrarlamamı istediğiniz herhangi bir şey</span>
<span class="bold">varsa, üşenmem. Ama ‘sanırımlar duymak istemiyorum, her şeyden önemlisi, yanlışlık istemiyorum. </span></p><p class="calibre_1"><span class="bold">Hele söz konusu olan Jennifer’ın hayatıysa, asla.” </span></p><p class="calibre_1"><span class="bold">Mark Kelso’nun sesindeki sert, saldırgan tınıyı duymazdan geldi. “Anlaşıldı.” </span></p><p class="calibre_1"><span class="bold">Kelso her şeyi evrak çantasına yerleştirdi. “Sadece size verdiğim cep telefonunu kullanmanızı ve</span>
<span class="bold">kendi telefonunuzu yanınızda götürmemenizi önemle tavsiye ederim. Kendi telefonunuz işleri</span>
<span class="bold">karıştırmaktan başka bir şeye yaramaz, üstelik elimizde bir yenisine ihtiyaç duymayacak kadar çok</span>
<span class="bold">iletişim cihazı var.” </span></p><p class="calibre_1"><span class="bold">“Madem öyle diyorsunuz.” </span></p><p class="calibre_1"><span class="bold">“Bilmeniz gereken bir şey daha var. Jennifer’ın babasının cesedini teşhis etmeden önce ya da sonra</span>
<span class="bold">herhangi bir tehlikeyle karşılaşmasını istemiyorum.” </span></p><p class="calibre_1"><span class="bold">“Bunu nereden çıkarıyorsunuz ?” </span></p><p class="calibre_1"><span class="bold">“İsterseniz içgüdüsü diyelim” diye oldukça gizemli bir cevap verdi Kelso; ardından da evrak çantasını</span>
<span class="bold">kapattı. “Onun için, teşhisten sonra özellikle dikkatli olmanızı tavsiye ediyorum.” </span></p><p class="calibre_1"><span class="bold">“Silahlı olacağımı söylemiştiniz.” </span></p><p class="calibre_1"><span class="bold">“Zürich Havalimanı‘nın danışma bürosunda Charles Vincent Jones adına bırakılmış bir zarf</span>
<span class="bold">bulacaksınız” diye izahat verdi Kelso. “Zarfın içinde bir bagaj makbuzu ile bir anahtar olacak. </span></p><p class="calibre_1"><span class="bold">Makbuzu soldaki emanet bölümüne götürdüğünüzde, size kilitli bir çanta verecekler. O çantada bir</span>
<span class="bold">Glock ile üç dolu şarjör var.” </span></p><p class="calibre_1"><span class="bold">“Tabancaya gerçekten ihtiyacım olacak mı sizce ?” </span></p><p class="calibre_1"><span class="bold">“Daha önce söylemiştim Ryan: burada oyun oynamıyoruz. Başka soru ?” </span></p><p class="calibre_1"><span class="bold">“Bir sürü sorum var ama hiçbirine cevap vermeyeceğinizi biliyorum. Belki birini cevaplayabilirsiniz. </span></p><p class="calibre_1"><span class="bold">Glock’u kullanmam gerekir de, tutuklanırsam ne olacak ?” </span></p><p class="calibre_1"><span class="bold">“Umarım, böyle bir şey olmaz. Ama inanın bana, CÎA sizi kaderinizle baş başa bırakmaz. Sizi</span>
<span class="bold">bırakmak işimize gelmez zaten.” “Bunu bana yazılı olarak verebilir misiniz ?” Kelso istekte ince bir</span>
<span class="bold">espri sezdi ve belli belirsiz gülümsedi. “Yazılı hiçbir şey yok Ryan.” “Peki, ya yardım ?” </span></p><p class="calibre_1"><span class="bold">“Grimes ve Fellows sizinle aynı uçakta gelecek, gece gündüz her dakika yakınınızda bulunacaklar. </span></p><p class="calibre_1"><span class="bold">Zürich’e vardıktan sonra, ihtiyaç duymadıkça hiçbirini görmeyeceksiniz; ihtiyaç duyduğunuzda da</span>
<span class="bold">telsizle bir çağrı yapmanız yeterli olacak. Her ikisi de iyi, dürüst ve son derecede güvenilir insanlardır. </span></p><p class="calibre_1"><span class="bold">Ben ise, ya cep telefonundan arayarak ya da Grimes ve Fellows’tan biriyle temas kurarak, sizi izliyor</span>
<span class="bold">olacağım. İşler sarpa sararsa, beni saatler değil, dakikalar içinde yanınızda bilin.” “Nasıl olacak bu </span></p><p class="calibre_1"><span class="bold">?” </span></p><p class="calibre_1"><span class="bold">Kelso çantayı kahve sehpasının üzerine bıraktı. “Siz sadece hemen yakınınızda olacağımı düşünün ve</span>
<span class="bold">gerisiyle ilgilenmeyin. Elinizde bu çantayla gümrükten geçmek konusunda da bir endişeniz olmasın. </span></p><p class="calibre_1"><span class="bold">Kimse canınızı sıkmaz.” “Size güveniyorum.” “Sanırım bavulunuzu hazırladınız ?” “Hemen hemen.” </span></p><p class="calibre_1"><span class="bold">“Başka sorunuz var mı?” “Şimdilik aklıma gelen bir soru yok.” </span></p><p class="calibre_1"><span class="bold">“Öyleyse, sanırım bir dahaki sefere Avrupa’da karşılaşacağız. Yardımınız için size ne denli şükran</span>
<span class="bold">duyduğumu bir kez daha ifade etmek istiyorum.” </span></p><p class="calibre_1"><span class="bold">“Bunu Jennifer için yapıyorum” dedi Mark. “Tuhaf olan ne, biliyor musunuz? Hâlâ başımı nasıl bir</span>
<span class="bold">belaya soktuğumu bilmiyorum, bu da canımı sıkıyor.” </span></p><p class="calibre_1"><span class="bold">Kelso cevap vermeden elini uzattı. “iyi geceler Ryan. Biraz dinlenmeye çalışın. Bana kalırsa,</span>
<span class="bold">ihtiyacınız olacaktır. Yarın için iyi yolculuklar diliyorum.” </span></p><div class="mbp_pagebreak" id="calibre_pb_13"></div>
</div></body>
</html>
