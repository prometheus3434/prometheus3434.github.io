<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">80 </span></span></p><p class="calibre_1"><span class="bold">Telefon çaldığında, Mark Kelso’nun limuzininin direksiyonunun başında oturuyordu. Kelso ağzı</span>
<span class="bold">öfkeden çarpılmış vaziyette, karşısındakinin söylediklerini bir süre dinledikten sonra hiddetle, “Bekle</span>
<span class="bold">orada” dedi. “Geliyorum. Yanımda Ryan var.” </span></p><p class="calibre_1"><span class="bold">Telefonu kapatırken, yüz hatları kızgınlıktan gerilmişti. Tabancasını Mark’a çevirdi. “İn arabadan.” </span></p><p class="calibre_1"><span class="bold">“Neden?” </span><a href="http://www.cizgiliforum.com"><span class="bold"><span class="calibre_2"><span class="underline"> www.cizgiliforum.com </span></span></span></a></p><p class="calibre_1"><span class="bold">Kelso namlusunun ucuyla Cove End’e giden yaya yolunu gösterdi. “Soru sormayı bırak. Sen sadece</span>
<span class="bold">evin arkasına yürü.” </span></p><p class="calibre_1"><span class="bold">“Tamam Bobby, buradayım. Her şey düzelecek. Canın yandı mı? Canın yanıyor mu, söyle bana?” </span></p><p class="calibre_1"><span class="bold">İki adam Bobby’yi mutfağa taşımış, Jennifer’ın yanına, masanın başına oturtmuşlardı. Gözleri</span>
<span class="bold">ağlamaktan şişmişti ve sol yanağında da kötü bir çürük görünüyordu. </span></p><p class="calibre_1"><span class="bold">Jennifer sarıldığında, kardeşinin vücudunun birden hıçkırıklarla sarsıldığını görüp, içinde onu</span>
<span class="bold">korumak için önüne geçilmez bir istek duydu. “İyiysen kafanı salla. Ne olur Bobby, lütfen. Canının</span>
<span class="bold">yanıp yanmadığını, iyi olup olmadığını söyle bana.” </span></p><p class="calibre_1"><span class="bold">Bobby’nin korkudan mı, yoksa acıdan mı ya da her ikisinden birden mi böyle sarsılmış olduğunu</span>
<span class="bold">tahmin edemiyordu. Bobby şaşırmış gibi görünüyordu ama Jennifer gözlerini ceketinin yeniyle</span>
<span class="bold">kuruladığında, tereddütle de olsa başını salladı. “İyi olduğundan eminsin değil mi?” </span></p><p class="calibre_1"><span class="bold">Bobby başını bir kez daha salladı, ama Jennifer gözündeki şaşkınlığı görünce, kardeşinin olan</span>
<span class="bold">bitenden hiçbir şey anlamadığının farkına vardı. </span></p><p class="calibre_1"><span class="bold">“Kardeşin iyi… Öyle değil mi Bobby?” </span></p><p class="calibre_1"><span class="bold">“Seni gidi piç! Çocuk yaralanmış…” </span></p><p class="calibre_1"><span class="bold">“Vah vah, çok üzüldüm.” Staves yüzünde pis bir sırıtmayla hempalarına baktı. “Kelso gelmek üzere,</span>
<span class="bold">hem yanında konuğu da var. Biriniz dışarı çıkıp, arabada çevreyi gözlesin. Diğeriniz arka bahçeye</span>
<span class="bold">baksın. Ben söylemeden yerlerinizden ayrılmayın.” </span></p><p class="calibre_1"><span class="bold">Adamlar dışarı çıkarken, Jennifer Bobby’yi rahatlatmaya çalıştı. Birkaç saniye sonra, bir arabanın</span>
<span class="bold">motorunun çalıştığını, geri vitese takarak araba yolundan uzaklaştığını duydular. Staves sanki bir</span>
<span class="bold">şeyler bulacakmış gibi mutfak çekmecelerini araştırdı ama her açtığı çekmecenin bomboş olduğunu</span>
<span class="bold">görünce bir iskemle çekti, çevirip üzerine çöktü. Yeniden sakinleşmişti ama Jennifer her an şiddete</span>
<span class="bold">başvurabileceğinden korkuyordu. </span></p><p class="calibre_1"><span class="bold">“Kimsin sen? Bana bütün bunları neden yapıyorsun?” diye sordu. Bir saniye sonra kapının önünde</span>
<span class="bold">ayak sesleri duydu. </span></p><p class="calibre_1"><span class="bold">Staves sırıttı. “Sabret, birazdan bütün sorularına cevap alacaksın.” </span></p><div class="mbp_pagebreak" id="calibre_pb_78"></div>
</div></body>
</html>
