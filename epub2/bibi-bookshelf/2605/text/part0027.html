<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">23 </span></span></p><p class="calibre_1"><span class="bold">McCaul direksiyonda, kuzeye, kentin dışına doğru uzanan autostradada giderlerken, bir dizi siren</span>
<span class="bold">sesi duyup, Torino’ya doğru ilerleyen ambulans ve itfaiye arabalarından oluşmuş bir konvoy</span>
<span class="bold">gördüler. </span></p><p class="calibre_1"><span class="bold">On dakika sonra otoyoldan ayrılıp, bir köye girdiler. Yolun kenarındaki levha köyün adının Miasino</span>
<span class="bold">olduğunu belirtiyor, bütün köy de kaldırım taşı döşeli birkaç dar sokaktan, bir kiliseden ve kaldırımın</span>
<span class="bold">üzerine parlak alüminyumdan iki masa çıkarmış bir bardan meydana geliyordu. McCaul arabayı</span>
<span class="bold">kaldırımın kenarında durdurdu. “Kendini nasıl hissediyorsun?” </span></p><p class="calibre_1"><span class="bold">“Ga… İyiyim galiba.” Jennifer patlamanın etkisiyle sersemlemiş, titriyor, kendinde konuşacak güç</span>
<span class="bold">bulamıyordu. </span></p><p class="calibre_1"><span class="bold">McCaul başıyla barı gösterdi. “İkimizin de sert birer içkiye ihtiyacı var bence.” </span></p><p class="calibre_1"><span class="bold">Barın gerisinde duran genç bir adam uyuşuk hareketlerle bardak siliyordu. McCaul iki viski</span>
<span class="bold">ısmarladı, kadehleri alıp, Jennifer’ı pencerenin kenarına, barmenin konuşulanları duyamayacağı bir</span>
<span class="bold">masaya götürdü. İçkisini yudumlarken, genç kadının elleri titriyordu. “Bunun bir bomba patlaması</span>
<span class="bold">olduğundan nasıl bu kadar eminsin?” </span></p><p class="calibre_1"><span class="bold">McCaul önündeki kadehe dokunmadı. “İstersen içgüdümün bunun bir kaza olmadığını tekrarladığını</span>
<span class="bold">söyleyeyim. O binayı havaya uçuran şey bence, oldukça güçlü bir patlayıcıya benziyordu; hasara</span>
<span class="bold">bakınca da içeride bulunanların pek hayatta kalma şansı olmadığı kanısına varıyorum. Kaldı ki, bu</span>
<span class="bold">patlamanın bilerek gerçekleştirilmiş olması da bana mantıklı geliyor.” </span></p><p class="calibre_1"><span class="bold">“Ne demek istiyorsun?” </span></p><p class="calibre_1"><span class="bold">“Bir düşün. Önce Chuck öldürülüyor, arkasından senin cipinin frenleriyle oynuyorlar. Kısa bir süre</span>
<span class="bold">önce izlendiğini sanıyordun, şimdi de bu. Dosyayla ilgili bütün belgelerin binada olduğundan eminim,</span>
<span class="bold">bir de tabiî en önemli kanıt olan ceset de. Hem belgelerin, hem de cesedin yok edilmesi, Caruso’nun</span>
<span class="bold">soruşturmayı sürdürmesini imkânsız kılacaktır. Fikrimi soracak olursan, biri bu işin daha fazla</span>
<span class="bold">kurcalanmamasını istiyor.” </span></p><p class="calibre_1"><span class="bold">“İyi ama neden? Böyle bir şeye kim cüret edebilir?” </span></p><p class="calibre_1"><span class="bold">McCaul söylenenleri duymamış gibiydi. “Bana Caruso’nun kartvizitini versene.” </span></p><p class="calibre_1"><span class="bold">“Ne olacak?” </span></p><p class="calibre_1"><span class="bold">“Belki şimdi bu işin içinde bir şeyler olduğuna inanır.” Ayağa kalktı ve barın yanındaki telefona</span>
<span class="bold">doğru yürüdü. </span></p><p class="calibre_1"><span class="bold">McCaul birkaç kez denemesine rağmen numarayı düşüremedi, sonunda öfkeyle ahizeyi yerine bıraktı. </span></p><p class="calibre_1"><span class="bold">Barmenden telefon rehberini istedi, sayfalan karıştırdıktan sonra bir şeyler çiziktirdi, barmenle</span>
<span class="bold">konuştuktan sonra geri döndü. “Caruso’nun telefonu cevap vermiyor.” </span></p><p class="calibre_1"><span class="bold">“Hâlâ yolda olmalı.” </span></p><p class="calibre_1"><span class="bold">“Onunla konuşmamız gerek.” Üzerine bir şeyler yazdığı kâğıt parçasını gösterdi. “Numarası rehbere</span>
<span class="bold">kayıtlı, oradan da adresini buldum. Osoria adlı bir yerde oturuyor. Barmen biraz İngilizce</span>
<span class="bold">biliyormuş. Söylediklerine bakılırsa, buradan yarım saatlik yolda bir köymüş.” </span></p><p class="calibre_1"><span class="bold">Osoria’ya varmaları neredeyse yarım saatlerini aldı. Küçük dağ köyünde topu topu on iki sokakçık ve</span>
<span class="bold">yoğun ormanlarla kaplı yamaçlara serpiştirilmiş, kesme taştan yapılma ve kireçle kaplı bir avuç ev</span>
<span class="bold">vardı. Karanlık basmasına rağmen, McCaul köyün öteki ucunda, aradıkları sokağı bulmakta</span>
<span class="bold">zorlanmadı. Ev iki yanı villalarla kaplı dönemeçli yokuşun tepesindeydi. Caruso’nun adresini bulana</span>
<span class="bold">dek, evlerin numaralarına baka baka ilerlediler. Çakıl taşlarıyla kaplı bir yol armut ve zeytin</span>
<span class="bold">ağaçlarıyla dolu bir bahçenin ortasındaki iki katlı villanın önünde son buluyordu. Sağda, ötede kapısı</span>
<span class="bold">kapalı bir garaj, evin girişinin önünde de beyaz bir Lancia görülüyordu. </span></p><p class="calibre_1"><span class="bold">“Bakalım, evde kimse var mı?” Cipten indiler, Jennifer adamın peşinden evin ön kapışma yöneldi. </span></p><p class="calibre_1"><span class="bold">McCaul kapının zilini art arda birkaç kez çaldı, hiçbir cevap alamayınca, bu kez tokmağı denedi. </span></p><p class="calibre_1"><span class="bold">Kapının kilitli olmadığını görünce, itip açtı. “Kimse yok mu?” </span></p><p class="calibre_1"><span class="bold">Hiçbir ses duymadı. Dar hole girdi. Hol boştu. McCaul soldaki kapıyı açtı. Kendilerini köye hâkim,</span>
<span class="bold">geniş ve ıssız bir oturma odasında buldular. </span></p><p class="calibre_1"><span class="bold">McCaul, “Öteki odalara da bakalım” dedi. Tekrar hole dönüp, başka bir kapı açtılar. Mutfağa</span>
<span class="bold">girerlerken, Jennifer dondu kaldı. Oda karmakarışıktı, iskemleler ters çevrilmiş, kırık kap kaçak</span>
<span class="bold">etrafa dağılmıştı. Bir kan gölünün ortasında da, sırtüstü yatan bir ceset vardı. Caruso’nun çalışma</span>
<span class="bold">masasında resmini gördükleri koyu saçlı, orta yaşlı kadının cesedi. Kurşunu kafasından yemiş,</span>
<span class="bold">ölürken gözleri yuvalarından fırlamış, kızıl gölcük kafatasının arkasını çevrelemişti. Jennifer</span>
<span class="bold">McCaul’ün diz çöküp, kadının nabzını tutmasını dehşetle izledi. “Öl… Ölmüş mü?” </span></p><p class="calibre_1"><span class="bold">McCaul ayağa kalkıp kafasını salladı. “Çok olmamış. Ceset hâlâ sıcak. Senin rengin solmuş. Otursan</span>
<span class="bold">daha iyi olur.” </span></p><p class="calibre_1"><span class="bold">McCaul’ün kolunu beline dolayıp ön taraftaki oturma odasına götürdüğü Jennifer şoktaydı. Adam</span>
<span class="bold">genç kadını kanepeye oturttu, ardından pencerenin yanındaki dolabı açıp bir şişe brandy buldu. Bir</span>
<span class="bold">kadeh doldurup, Jennifer’ın eline tutuşturdu. “İç bunu.” </span></p><p class="calibre_1"><span class="bold">Jennifer içmeye çalıştıysa da sert içkiyi yutamadı. “Biri bana neler olup bittiğini anlatabilir mi? </span></p><p class="calibre_1"><span class="bold">Aklımı oynatacak gibiyim.” Gözlerini kaldırarak McCaul’e baktı ama karşısındakinin verecek bir</span>
<span class="bold">cevabı yoktu; hiç kimsenin verecek bir cevabı olmadığını biliyordu zaten. Kadehini indirdi. “Ya… Ya</span>
<span class="bold">Caruso?” </span></p><p class="calibre_1"><span class="bold">McCaul kapıya yöneldi. “Burada bekle. Bir yere kıpırdama ve sakın bir şeye dokunma.” </span></p><p class="calibre_1"><span class="bold">Jennifer sarsakça ayağa kalktı. “Hayır, lütfen seninle geleyim.” </span></p><p class="calibre_1"><span class="bold">Üst kata baktılarsa da Caruso’nun izine rastlamadılar. Yatak odaları dağılmamış, dolaplar</span>
<span class="bold">açılmamış, çekmeceler devrilmemişti. McCaul banyoda bir çift lastik bulaşık eldiveni bulup ellerine</span>
<span class="bold">geçirdi ve Jennifer’ı hiçbir şeye dokunmaması için bir kez daha uyardı. “Polis parmak izi bulmak için</span>
<span class="bold">evi pudralayacak. Bir yerlere dokunur da parmak izi bırakırsan pek iyi olmaz.” </span></p><p class="calibre_1"><span class="bold">Villanın arka tarafındaki odalardan birisi çalışma odası olarak kullanılıyordu. Yazı masasının</span>
<span class="bold">üzerinde, Caruso’nun evrak çantasını gördüler. McCaul çantayı açıp, içine bir göz attı. “Caruso’nun</span>
<span class="bold">eve götürüyorum dediği dosyayı hatırladın mı? Yok.” </span></p><p class="calibre_1"><span class="bold">“Yani?” </span></p><p class="calibre_1"><span class="bold">“Ya Caruso dosyayı bir yerde bıraktı ya da birisi alıp gitti. İşte, sen de bak.” </span></p><p class="calibre_1"><span class="bold">McCaul çantayı açınca Jennifer bazı kâğıtlar gördü ama Caruso’nun kırmızı kaplı dosyasından eser</span>
<span class="bold">yoktu. </span></p><p class="calibre_1"><span class="bold">“Öyleyse Caruso hangi cehennemde?” dedi McCaul yüksek sesle, çantayı masanın üzerine bırakır ve</span>
<span class="bold">çekmeceleri aramaya girişirken. Birkaç boş bloknotun, evle ilgili faturanın ve makbuzun dışında,</span>
<span class="bold">çekmecede pek bir şey yoktu. En alt çekmece kilitliydi. McCaul öteki çekmecelerden birinde gördüğü</span>
<span class="bold">metal zarf açacağını alıp, çekmecenin kilidini zorladı. Çekmecenin içinde bir tabanca buldular. Atış </span></p><p class="calibre_1"><span class="bold">eğitimi için kullanılacak tipten, otuz ikilik küçük bir Beretta. Tabancanın yedi mermilik şarjörünün</span>
<span class="bold">dolu olduğunu görüp, silahı cebine soktu. </span></p><p class="calibre_1"><span class="bold">“Ne yapıyorsun?” </span></p><p class="calibre_1"><span class="bold">McCaul’ün yüzü ter içindeydi. “Ne yaptığımı sanıyorsun? Hazırlıklı olmak istiyorum Jennifer. </span></p><p class="calibre_1"><span class="bold">Burada olanlar, sonu kötü bitmiş bir karıkoca kavgasına benzemiyor. Neyse, aşağı kata bir daha</span>
<span class="bold">bakmaya ne dersin?” </span></p><p class="calibre_1"><span class="bold">Yeniden mutfağa döndüklerinde, McCaul arka kapıyı açtı. Kapıdan arka sundurmaya çıktıklarında,</span>
<span class="bold">garaja açılan bir kapıyla karşılaştılar. McCaul kapıyı dikkatle açtı. İçerisi zifirî karanlıktı, el</span>
<span class="bold">yordamıyla elektrik düğmesini bulup çevirdi. Tepelerinde bir neon lambası yandı. Garajın</span>
<span class="bold">ortasındaki küçük kırmızı Fiat’ı görünce, Jennifer arabanın Caruso’nun karısına ait olduğunu</span>
<span class="bold">düşündü. </span></p><p class="calibre_1"><span class="bold">Sürücü koltuğunda bir insan gölgesi gördü, yaklaştı ve karşılaştığı yüzü hemen tanıdı. Ağzının</span>
<span class="bold">ortasından yediği kurşunla kafatasının yansı parçalanan Caruso, sırtı koltuğa dayalı vaziyette</span>
<span class="bold">oturuyordu. </span></p><p class="calibre_1"><span class="bold">Jennifer kendini tutmaya çalıştı. Vücudu titriyor, gırtlağına doğru acı bir safra yükseliyordu. </span></p><p class="calibre_1"><span class="bold">Böylesine acımasızca katledilmiş Caruso ile karısının görüntüsü dayanma sınırlarını zorladığından,</span>
<span class="bold">otomobilin sağ kapısını açıp, Caruso’nun nabzını tutan McCaul’e bakmak bile istemiyordu. Kanın bir</span>
<span class="bold">kısmı adamın ağzında ve boynunda pıhtılaşmıştı, kızıl lekeler gömleğini ve otomobilin koltuğunu</span>
<span class="bold">kaplamıştı. “Bir saatten önce ölmüş olamaz.” </span></p><p class="calibre_1"><span class="bold">Jennifer korkunç sahneye daha fazla bakamayacağını anlayarak, arkasını döndü. Bir sinir krizi</span>
<span class="bold">geçirmemeye çabalarken McCaul’ün elini omzunda hissedip döndü, adamın kollarının arasına sığındı. </span></p><p class="calibre_1"><span class="bold">“Tamam Jennifer. Sakin ol.” </span></p><p class="calibre_1"><span class="bold">“İyiyim. Daha iyiyim.” Caruso’ya kaçamak bir bakış attı. Sağ elinde bir tabanca vardı. Başparmağı</span>
<span class="bold">tetik korkuluğuna sıkışmış, kucağına düşen tabancasıyla sanki silahı kendi ağzına sokmuş,</span>
<span class="bold">patlamanın etkisiyle tabanca dizlerinin üzerine düşmüş gibi duruyordu. </span></p><p class="calibre_1"><span class="bold">“Bana soracak olursan, birisi oldukça başarılı bir iş becermiş.” </span></p><p class="calibre_1"><span class="bold">“Ne… Ne demek istiyorsun?” </span></p><p class="calibre_1"><span class="bold">“Düşünsene. Mutfaktayken, bunun sonu kötü biten bir karıkoca kavgasına benzemediğini</span>
<span class="bold">söylemiştim. Ama belki de birisi cinayete tam da böylesi bir görüntü vermek istemiş. Durumu öyle</span>
<span class="bold">ayarlamış ki, Caruso kansını öldürmüş, sonra da intihar etmiş gibi görünüyor. Bunu kim yapmışsa,</span>
<span class="bold">hiç kuşku yok, gerçek bir uzmanmış. Bana kalırsa, polisler gelip araştırma yaptıklarında bu</span>
<span class="bold">cinayetleri işleyene ait tek bir parmak izi bile bulamayacaklar.” </span></p><p class="calibre_1"><span class="bold">Jennifer’ın aklına dehşete düşürücü bir şey geldi: Caruso ile kansını öldürenler her kimse, kendi</span>
<span class="bold">annesini de öldüren kişiler olabilirdi. İçindeki acılar su yüzüne çıkıp yüreğini dağlayınca, kendini</span>
<span class="bold">yıkılacakmış gibi hissetti, ama McCaul uzanıp kolunu tuttu. “Göreceğimizi gördük, bana kalırsa,</span>
<span class="bold">buradan gidelim artık.” </span></p><p class="calibre_1"><span class="bold">Yeniden oturma odasına girdiklerinde, McCaul birden pencereyi işaret etti. “Sanırım bir ziyaretçimiz</span>
<span class="bold">var.” </span></p><p class="calibre_1"><span class="bold">Jennifer köy yönünden hızla yaklaşan bir polis arabası gördü. Döner mavi ışık bir ara ağaçların</span>
<span class="bold">arkasında kalıp, gözden kayboldu, sonra da, araba villaya doğru hızlanırken, yeniden göründü. </span></p><p class="calibre_1"><span class="bold">“Ya birisi olayı polise ihbar etti ya da Caruso’ya patlamayla ilgili bilgi vermeye geliyorlar.” McCaul</span>
<span class="bold">cebinden mendilini çıkarıp brandy şişesini ve kadehleri hızla silerek dolaba koydu. “Birisinin aklına</span>
<span class="bold">yanlış bir şeyler gelmesin diye. Tamam, gidiyoruz.” </span></p><p class="calibre_1"><span class="bold">“Polisi beklesek daha iyi olmaz mı?” </span></p><p class="calibre_1"><span class="bold">“Delirdin mi sen? Yapacağımız son şey. Ya akıllarına bizden kuşkulanmak gelirse? Hem üstelik</span>
<span class="bold">Caruso’nun başına gelenleri gördükten sonra, polis de dâhil kimsenin burada güvenlikte olacağına</span>
<span class="bold">inanamam. Bana kalırsa, neler olduğunu anlayıncaya kadar, bu işi kendi imkânlarımızla götürmemiz</span>
<span class="bold">daha iyi olur.” </span></p><p class="calibre_1"><span class="bold">Jennifer sanki McCaul’ün gözlerinde derin bir korku görür gibi oldu. Daha itiraz etmeye fırsat bile</span>
<span class="bold">bulamadan, beriki onu cipin yanına sürüklemişti bile. McCaul motoru çalıştırıp arabayı vitese taktı,</span>
<span class="bold">ancak garaj yolundan çıkıp köye yönelene kadar farları yakmadı. “Nereye gidiyoruz?” </span></p><p class="calibre_1"><span class="bold">“Bir bilebilsem.” </span></p><p class="calibre_1"><span class="bold">Caruso’nun villasının üzerindeki dar sokaklardan birine park etmiş siyalı BMW’nin içinde iki adam</span>
<span class="bold">vardı. Sürücünün yanında oturan sarışın, elinde güçlü bir kızılötesi dürbün tutuyordu. Mavi ve beyaz</span>
<span class="bold">polis Fiat’ının mavi ışığını döndürerek, yokuşu zorlanarak tırmanmasını izledi, ardından dürbünü</span>
<span class="bold">villadan hızla uzaklaşan cipe döndürdü. Dürbününü indirip şoföre baktı. “Cipi takip et.” </span></p><p class="calibre_1"><span class="bold">Üçüncü bölüm </span></p><p class="calibre_1"><span class="bold">24 </span></p><div class="mbp_pagebreak" id="calibre_pb_26"></div>
</div></body>
</html>
