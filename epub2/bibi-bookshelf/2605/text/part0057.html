<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">Cenevre </span></span></p><p class="calibre_1"><span class="bold">Kent ilkbahar güneşinin ışığında insanın başını döndürüyor, gölün ortasındaki Jet d’Eau fıskiyesinin</span>
<span class="bold">havaya fırlattığı su binlerce pırlanta tanesi halinde dökülüyordu. Lüks butiklerin önünden salınarak</span>
<span class="bold">tramvaylar geçiyor, kaldınm taşı kaplı sokaklara yayılmış zarif kafeler ve zengin kuyumcu</span>
<span class="bold">dükkânları çevrelerine sağlam bir İsviçre saygınlığı havası yayıyordu. Bütün akan kanlardan sonra</span>
<span class="bold">burası Jennifer’a öylesine olağan görünmüştü ki, daha önce yaşadıklarına inanmakta zorlanıyordu. </span></p><p class="calibre_1"><span class="bold">McCaul göl kıyısında Versonnex Caddesi boyunca gitti, sonunda da Cenevre’nin en lüks oteli olan</span>
<span class="bold">görkemli Hötel du Lac’ın önünde durdu. </span></p><p class="calibre_1"><span class="bold">“Neden durduk?” </span></p><p class="calibre_1"><span class="bold">McCaul otelin hemen yanındaki gösterişli seyahat acentesini işaret etti. “Uçak biletlerimizi almamız</span>
<span class="bold">gerek. Bana kalırsa havalimanı bilet gişesinin önünde pineklemektense, biletleri buradan almak çok</span>
<span class="bold">daha iyi olur. Böylece, eğer havalimanını gözleyen birileri varsa, bizleri bulma ihtimali azalır.” </span></p><p class="calibre_1"><span class="bold">“İsviçre’den bir çıkalım da.” </span></p><p class="calibre_1"><span class="bold">McCaul saldırganların cüzdanlarını boşalttı, saydığı banknotlar 5 000 Amerikan dolarına yakındı. </span></p><p class="calibre_1"><span class="bold">“Bu para bilet masrafımızı karşılar, hatta eğer şansımız varsa, business’a binmemizi bile sağlar. Dua</span>
<span class="bold">et de Amerika’da bir yere giden bir uçak olsun.” </span></p><p class="calibre_1"><span class="bold">Seyahat acentesine girerek gözden kayboldu, on beş dakika sonra yeniden göründü. </span></p><p class="calibre_1"><span class="bold">“Eee?” dedi Jennifer, McCaul arabaya binerken. </span></p><p class="calibre_1"><span class="bold">“Ee’si, yarına kadar New York’a direkt uçuş yok. Ama bir saat sonra Cenevre’den kalkıp, Paris</span>
<span class="bold">aktarmalı New York’a gidecek bir Air France var.” Elindeki uçak bileti destesini salladı. “Eğer acele</span>
<span class="bold">edersek yetişebiliriz.” </span></p><div class="mbp_pagebreak" id="calibre_pb_56"></div>
</div></body>
</html>
