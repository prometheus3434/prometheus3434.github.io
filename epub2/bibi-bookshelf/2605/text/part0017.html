<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">15 </span></span></p><p class="calibre_1"><span class="bold">On beş dakika sonra, Jennifer bu kez sının İsviçre yönünde aşıyordu. Varzo’nun turist konusunda</span>
<span class="bold">pek hazırlıklı görünmemesi nedeniyle, Simplon’da gecelemeye karar vermişti; dahası, babasının</span>
<span class="bold">cesedini buldukları buzulu da görmekte kararlıydı. Çavuş dağcı Amerikalının ölümüyle ilgili bir</span>
<span class="bold">açıklama yapmaktan kaçınmış, sadece delikanlının Furka geçidindeyken bir kazaya uğradığını,</span>
<span class="bold">İsviçre polisinin konuyu soruşturduğunu söylemekle yetinmişti. Amerikalının ölümü Jennifer’ın</span>
<span class="bold">tuhafına gitmişti doğrusu; belki de Caruso ona daha fazlasını açıklardı? </span></p><p class="calibre_1"><span class="bold">Önündeki yol sola doğru, küçük ve sakin Simplon köyüne ayrılıyordu. Köy pek öyle bir şeye</span>
<span class="bold">benzemiyordu; kaldırım taşı kaplı dar ve uzun iki sokak, uçlarında da soğan biçimi kubbeleri ve</span>
<span class="bold">beyaz badanalı duvarlarıyla bir kilise, birkaç otel ve sıcak han. </span></p><p class="calibre_1"><span class="bold">Köye girmek üzere sola dönerken dikiz aynasına baktığında, elli metre kadar gerisindeki koyu renk</span>
<span class="bold">Opel’i gördü. Arabanın Varzo’dan buraya kadar uzanan bütün o dolambaçlı yol boyunca peşinde</span>
<span class="bold">olduğundan emindi. Opel’in koyu renk camlarının yüzünden içerisini göremiyordu ama içinde</span>
<span class="bold">izlendiğine dair tuhaf bir duygu vardı. </span></p><p class="calibre_1"><span class="bold">Bir otelin yakınındaki otoparka girdi. Binanın üzerindeki levhada “Berghof Hotel” yazılıydı. </span></p><p class="calibre_1"><span class="bold">Cipinden inerken, Opel’in yanından geçip gittiğini gördü. Arabanın koyu renk camlarında tehditkâr</span>
<span class="bold">bir şey vardı, ancak Opel’in kaldırım taşlarının üzerinden köyün öbür ucuna gittiğini, oradan da</span>
<span class="bold">Simplon anayoluna sapıp gözden kaybolduğunu görünce, bu düşünceyi kafasından silip attı. </span></p><p class="calibre_1"><span class="bold">Mark’ın kafası karışmıştı. Jennifer’ın Varzo’daki carabiniere karakolunun çıkışından beri, genç kazı</span>
<span class="bold">izlemişti. Torino’ya gideceğini düşünmüştü ama Jennifer tam tersini yapmış, yüz geri ederek</span>
<span class="bold">Simplon’a dönmüştü. Bu da Mark’ı şaşırtmış, neler olup bittiğini merak etmesine yol açmıştı. Bildiği</span>
<span class="bold">kadarıyla, Paul March’ın cesedi Torino’da morgdaydı. Mark haritaya bakınca, yeri açıkça belirtilmiş,</span>
<span class="bold">Simplon’a Varzo’dan biraz daha yakın duran Wasenhorn’u gördü. Jennifer’ın babasının cesedinin</span>
<span class="bold">bulunduğu yeri görmek istemesi dışında bir amacı olabileceğini düşünemiyordu. Belki de bir otel</span>
<span class="bold">peşindeydi. Sınırı yeniden geçmesini açıklayacak başka bir neden göremiyordu. </span></p><p class="calibre_1"><span class="bold">Birden, telsizi ötmeye başladı. Grimes’ın sesiydi. “Orada mısın Ryan?” </span></p><p class="calibre_1"><span class="bold">“Evet, buradayım.” </span></p><p class="calibre_1"><span class="bold">“Beş yüz metre arkandayız. Bu kız ne yapıyor?” </span></p><p class="calibre_1"><span class="bold">“Sanki Simplon’a geri dönüyormuş gibi.” </span></p><p class="calibre_1"><span class="bold">“Ne yapacak ki?” </span></p><p class="calibre_1"><span class="bold">“Belki de babasının cesedinin bulunduğu yeri görmek istiyor, diye düşünüyorum. Öte yandan da,</span>
<span class="bold">epeyce geç oldu. Onun için geceyi buralarda bir yerde geçirecektir.” </span></p><p class="calibre_1"><span class="bold">“Mantıklı. Bir süre bizim izlememizi ister misin?” </span></p><p class="calibre_1"><span class="bold">“Yok, ben hallederim.” </span></p><p class="calibre_1"><span class="bold">“Peki, ama eğer bir otele girerse, senin de yalanlarda bir başka otel bulup, gözlerini ayırmaman</span>
<span class="bold">gerekecek. Biz de aynı şeyi yapacağız. Tamam.” </span></p><p class="calibre_1"><span class="bold">Mark telsizi koltuğun üzerine bırakırken, Jennifer’ın köye saptığını ve Berghof adlı bir otelin önünde</span>
<span class="bold">durduğunu gördü. Altındaki yazıda “Zimmer Frei” deniliyordu. Otostop yaptığı günlerden, oda</span>
<span class="bold">sözcüğünün Almancasının “Zimmer” olduğunu, “Frei”ın da bedava değil, mevcut anlamına geldiğini</span>
<span class="bold">hatırlıyordu. Kaldırım taşlı sokağın karşı tarafında da birçok otel ve han bulunduğunu gördü, ne var</span>
<span class="bold">ki sokağın tek yön olduğunu fark ettiğinde, iş işten geçmişti. Yolun her iki yanında da otomobiller</span>
<span class="bold">sıralandığından, park edilecek bir boşluk kalmamıştı. Arkasındaki otomobil de hızlanması için</span>
<span class="bold">kornaya basıyordu. </span></p><p class="calibre_1"><span class="bold">Hay lanet olası! </span></p><p class="calibre_1"><span class="bold">Bunun anlamı, Jennifer’ın yanından geçip gitmesi gerektiğiydi. Koyu renk camlar onu yeterince</span>
<span class="bold">koruyabilirdi ama Jennifer’ın on metre uzağından geçerken, genç kızın gözlerini Opel’e diktiğini</span>
<span class="bold">gördü. Mark köyden çıkarken ter içindeydi. Arabasını yolun kenarına çekip, izleme monitörünü</span>
<span class="bold">çalıştırdı. Gösterge sabit bir yön belirtiyor ve hareket etmiyordu: bunun anlamı Toyota’nın</span>
<span class="bold">durduğuydu. Allah kahretsin. Jennifer’ın Opel’i görmüş olması hiç hoş değildi. Bundan böyle daha</span>
<span class="bold">dikkatli hareket etmek zorunda kalacaktı. </span></p><p class="calibre_1"><span class="bold">Saatine baktı. Dörde geliyordu. Bir saat kadar bekleyip köye geri dönecek, Jennifer’ınkinin</span>
<span class="bold">yakınlarında bir otel bulmaya çalışıp, genç kızın onu tanımamış olması için dua edecekti. </span></p><p class="calibre_1"><span class="bold">Tavandaki meşe kalasları ve beyaza boyalı duvarlarıyla, Berghof Oteli sıcak bir handan farksızdı. </span></p><p class="calibre_1"><span class="bold">Jennifer resepsiyona doğru yürürken, tezgâhın ardındaki genç ve neşeli görünüşlü bir kadın,</span>
<span class="bold">telefonda konuşuyordu. Konuşmasını bitirince gözlerini kaldırdı. “Ja?” </span></p><p class="calibre_1"><span class="bold">“Bu gece için tek yataklı bir odanız var mı?” </span></p><p class="calibre_1"><span class="bold">“İstediğiniz kadar odam var.” Kadın gülümsedi. İngilizcesi kusursuzdu. “Sezonun sonuna geldiğimiz</span>
<span class="bold">için otel neredeyse boş.” </span></p><p class="calibre_1"><span class="bold">Jennifer’ın bir form doldurmasını bekledi, ardından da onu Simplon vadisine hâkim, tavanı meşe</span>
<span class="bold">kalaslı, oldukça büyük bir odaya götürdü. Pencereden görünen manzara nefisti. “Eğer açsanız, aşçıya</span>
<span class="bold">sizin için bir şeyler hazırlamasını söyleyebilirim Frau March?” </span></p><p class="calibre_1"><span class="bold">Jennifer aç değildi; ertesi gün babasının cesedim teşhis edecek olma düşüncesi içini kıpırtılarla</span>
<span class="bold">dolduruyordu; yine de bir şeyler yemenin iyi olacağına karar verdi. “Teşekkür ederim, iyi olur.” </span></p><p class="calibre_1"><span class="bold">“Sefir gut. Yemek salonunda ya da aşağıda barda yiyebilirsiniz. Bana sorarsanız, biraz daha canlı</span>
<span class="bold">olacağı için, bar daha uygun.” </span></p><p class="calibre_1"><span class="bold">Jennifer duş yaptı, blucin ve kazak giyip bara indi, çam ağacından yapılma bir bölmeye oturdu. </span></p><p class="calibre_1"><span class="bold">Şöminede bir odun ateşi yanıyor, barın uzak ucunda da altı adam kendi aralarında sohbet ediyordu. </span></p><p class="calibre_1"><span class="bold">Çoğunlukla köyün yerlisi çiftçilere benziyorlardı, içlerinden ikisi ona sanki başka bir gezegenden</span>
<span class="bold">gelmiş gibi bakınca, küçük bir köyde bir yabancının meraka davetiye çıkarabileceğini hatırladı. </span></p><p class="calibre_1"><span class="bold">Kadın yeniden gelip önce mönüyü uzattı, ardından da siparişlerini getirdi: dumanı tüten bir kâse</span>
<span class="bold">Jagerspiel çorbası, İsviçre peynirleri ve salamlarından oluşan bir tabak, karışık salata ve buz gibi bir</span>
<span class="bold">bardak bira. Yemeğini bitirirken bardaki adamların ona baktıklarını fark etti. Sonunda, içlerinden</span>
<span class="bold">biri yanına kadar gelip, masanın üzerine içi beyaz sıvı dolu bir kadeh koydu. “Saygılarımla” dedi</span>
<span class="bold">kusursuz bir İngilizceyle. Buralarda roket yakıtına en yakın şey olarak bilinir. Aslına bakarsanız,</span>
<span class="bold">çabuk içerseniz pek de o kadar kötü değildir. Amerikalısınız değil mi?” </span></p><p class="calibre_1"><span class="bold">Orta boylu, yirmilerinin sonunda hoş görünüşlü bir adamdı, seyrek bir sakalı vardı ve kalkık yakalı</span>
<span class="bold">alaca renk bir kazak ile blucin giymişti. Jennifer adamın ona asıldığından emindi. Kadehi bir kenara</span>
<span class="bold">itip, olabildiğince terbiyeli, “Evet, Amerikalıyım” dedi. “İçki ikramınız için teşekkür ederim ama</span>
<span class="bold">gerçekten kafamı dinlemek arzusundayım, onun için sizce bir sakıncası yoksa… ” </span></p><p class="calibre_1"><span class="bold">Genç gülümseyip elini uzattı. “Tabiî, ama konuğum olduğunuzu düşünüp, merhaba demek istedim. </span></p><p class="calibre_1"><span class="bold">Anton Weber. Bu oteli işletiyorum.” </span></p><p class="calibre_1"><span class="bold">Jennifer kızardı. “Ö… Özür dilerim.” </span></p><p class="calibre_1"><span class="bold">“Özür dileyecek bir şey yok. Turist misiniz Frau March?” </span></p><p class="calibre_1"><span class="bold">“Çok mu belli oluyor?” </span></p><p class="calibre_1"><span class="bold">Adam güldü. “Galiba öyle. Simplon’da çok kalacak mısınız?” </span></p><p class="calibre_1"><span class="bold">“Hayır, sadece bir gece. Buradan geçiyordum da.” </span></p><p class="calibre_1"><span class="bold">“Yazık, gerçekten yazık. Buraları o kadar güzeldir ki.” </span></p><p class="calibre_1"><span class="bold">“Gördüğüm kadarıyla, haklısınız. Yakınlarda bir yerde bir ceset bulduklarını duymuştum.” </span></p><p class="calibre_1"><span class="bold">Weber kaşlarını çatarak oturdu. “Duydunuz demek? En basitinden söylemek gerekirse, son derecede</span>
<span class="bold">tuhaf bir hikâye. Dediklerine göre, buzun içinde çok iyi korunmuş.” Kaşlarını kaldırdı. “Gazeteci</span>
<span class="bold">falan değilsiniz ya?” </span></p><p class="calibre_1"><span class="bold">Jennifer karşısına çıkan ilk yabancıya içini döküp, gerçeği anlatmak istemedi. “Hayır. Sadece merak</span>
<span class="bold">ettim. Dikkat çekici bir öykü.” </span></p><p class="calibre_1"><span class="bold">“Cesedi Wasenhorn buzulunda genç bir Amerikalı dağcı bulmuş. Aslına bakarsanız, bizim otelde</span>
<span class="bold">kalmıştı ama üç gün önce ölmüş. Furka geçidine uçmuş, vücudu parçalanmış. Buradaki çavuşun</span>
<span class="bold">anlattığına göre, konuyu hâlâ soruşturuyorlarmış ve ölümün kaza olup olmadığından emin</span>
<span class="bold">değillermiş.” </span></p><p class="calibre_1"><span class="bold">Jennifer kasıldı. ’”Öldürülmüş de olabilir’ mi demek istiyorsunuz?” </span></p><p class="calibre_1"><span class="bold">Anton Weber omuz silkti. “Bir şey söylemek imkânsız. Ama dün iki dedektif gelip odasını aradılar,</span>
<span class="bold">eşyasını alıp götürdüler. Bana oldukça tuhaf geldi.” </span></p><p class="calibre_1"><span class="bold">Jennifer tüm vücudunun ürperdiğini hissetti. “Cesedin bulunduğu buzulu görmem mümkün mü?” </span></p><p class="calibre_1"><span class="bold">“Tabiî, ama Wasenhorn’a gitmek için bir rehbere ihtiyacınız olacak. Karların eridiği bu mevsimde</span>
<span class="bold">pek güvenli bir yer değildir. Orasını neden görmek istediğinizi sorabilir miyim?” </span></p><p class="calibre_1"><span class="bold">“Sadece meraktan. Buzulun görülmeye değer bir yer olduğundan eminim. Rehberi nereden</span>
<span class="bold">bulurum?” </span></p><p class="calibre_1"><span class="bold">Weber güldü. “Aslında, tam karşınızda bir rehber var. Bu otelin işletmesini üstlenmeden önce,</span>
<span class="bold">hayatımı rehberlik yaparak kazanıyordum. Wasenhorn buzulunu çok iyi bilirim.” </span></p><p class="calibre_1"><span class="bold">“Beni götürür müsünüz?” </span></p><p class="calibre_1"><span class="bold">“Neden olmasın? Gerçek bir tırmanış değildir, daha doğrusu zorlu bir yürüyüş de denebilir.” </span></p><p class="calibre_1"><span class="bold">“Zamanınızın karşılığını memnuniyetle öderim.” </span></p><p class="calibre_1"><span class="bold">Weber gülümsedi. “Öyle bir şeye hiç gerek yok. Sizinle birlikte, bunu bir zevk olarak düşünürüm. </span></p><p class="calibre_1"><span class="bold">Yanınızda malzeme var mı?” </span></p><p class="calibre_1"><span class="bold">“Malzeme mi?” </span></p><p class="calibre_1"><span class="bold">“Dağcılık malzemesi, çizme falan.” </span></p><p class="calibre_1"><span class="bold">“Maalesef.” </span></p><p class="calibre_1"><span class="bold">Weber omuz silkti. “Fark etmez. Usta dağcı olan kız kardeşim Greta’nın size gereken malzemeyi</span>
<span class="bold">vereceğinden eminim. Otele geldiğinizde karşılaştığınız genç kadın Greta’ydı. Sizinle hemen hemen</span>
<span class="bold">aynı ölçülere sahip. Yarın sabah altı buçukta burada buluşuruz. Kahvaltıdan sonra, Wasenhorn’a</span>
<span class="bold">tırmanıp arabayla gidebildiğimiz kadar gideriz; ondan sonra da yola yayan devam edeceğiz: iki</span>
<span class="bold">saatten fazla tutmaz. İçinize, sıcak tutacak bir şeyler giyin, yukarısı bayağı soğuk olur.” </span></p><p class="calibre_1"><span class="bold">Jennifer kadehini kaldırdı. “Teşekkürler.” Şnapstan bir yudum aldı. Boğazından aşağıya lav gibi bir</span>
<span class="bold">sıvı aktığını hissedince yüzünü acıyla buruşturdu. “Aman Tanrım!” </span></p><p class="calibre_1"><span class="bold">Weber güldü. “Sizi uyarmadığımı söyleyemezsiniz.” Ayağa kalkıp yeniden elini uzattı. “Şimdi artık</span>
<span class="bold">müşterilerimin yanına dönsem iyi olacak. Sizinle tanışmak bir zevkti Frau March.” </span></p><p class="calibre_1"><span class="bold">Mark köye geri döndü. Jennifer’ın otelinin önünden geçerken, Toyota’nın hâlâ orada olduğunu</span>
<span class="bold">gördü. Sokağın hemen karşısında başka bir otel vardı: Die Seefelder. Dış duvarlardaki el yapımı</span>
<span class="bold">pastel renkli Alp av sahneleriyle köyün en pahalı oteli gibi duruyordu, ama en iyi tarafı otoparkının</span>
<span class="bold">arkada olması, böylelikle Opel’in görünmeyecek olmasıydı. Asıl sorun, Jennifer’ın geceyi Berghof’ta</span>
<span class="bold">geçirme niyetinde olup olmadığını bilememesiydi. Sadece tahmin yürütebilirdi, ama bu da almak</span>
<span class="bold">zorunda olduğu bir riskti. Otelin arka tarafına dolandı, arabasını park edip resepsiyona yürüdü. </span></p><p class="calibre_1"><span class="bold">“Tek kişilik bir oda istiyorum.” </span></p><p class="calibre_1"><span class="bold">Resepsiyon görevlisi başını kaldırıp, İngilizce cevap verdi: “Tabiî efendim. Kaç gece için?” </span></p><p class="calibre_1"><span class="bold">“Muhtemelen sadece bir gece için” dedi Mark. “Bir de, sokağa bakan bir oda olsun.” </span></p><p class="calibre_1"><span class="bold">Görevlinin kaşları çatıldı. “En güzel manzaralı odalar arka taraftadır, Alp Dağları‘na bakar. O </span></p><p class="calibre_1"><span class="bold">odalardan birini istemez miydiniz?” </span></p><p class="calibre_1"><span class="bold">Mark kredi kartını uzattı. “Manzaranın harika olduğundan eminim, ama ben sokağa bakan bir oda</span>
<span class="bold">istiyorum. Hem kartımı çekerseniz iyi olur, bakarsınız sabah erkenden gitmem gerekir de.” </span></p><p class="calibre_1"><span class="bold">Jennifer karanlık odada, yatakta uyanıktı. Dışarıdaki bir kilisenin çanı gece yarısını vurdu. Bunca</span>
<span class="bold">zamandan sonra, babasının yüzünü yeniden göreceği gün gelmişti. Birden kendini yalnız hissedip</span>
<span class="bold">korktu, o anda Mark’ın önerisini reddettiğine pişman oldu. Bir sonraki gün onun yardımına ihtiyaç</span>
<span class="bold">duyabilirdi. Babasının cesedini görüp, öldüğüne karar vermek bir defteri kapatmak anlamına</span>
<span class="bold">gelecekti; kapanan bu defterin cevaptan çok daha fazla soru doğuracağının farkında olması da</span>
<span class="bold">korkusunu körüklüyor, güvenini törpülüyordu. </span></p><p class="calibre_1"><span class="bold">Yatağına uzanmış, uyumaya çalışırken, aklı bir kez daha McCaul adlı o genç dağcıya gitti. Adamın</span>
<span class="bold">ölümünün kuşkulu olması ihtimali bile içinin ürpermesine yol açıyordu; merakını gidermek için</span>
<span class="bold">Caruso’yla görüşmeyi bekleyecekti. </span></p><p class="calibre_1"><span class="bold">İçini rahatsız eden bir şey daha vardı: onu izleyen Opel. Yine de bütün bunların kâbuslarının eseri</span>
<span class="bold">olduğuna kendini inandırmaya çalıştı. </span></p><p class="calibre_1"><span class="bold">Pencerenin ötesinde, fırtınanın uğultusunu duydu. Gök gürültüleri Alp vadilerinde yankılanır,</span>
<span class="bold">şimşekler art arda çakarken, yağmur da otelin damını dövmeye başladı. Fırtınada uyumakta öteden</span>
<span class="bold">beri zorlanmıştı ve gözünün önünde o kahredici görüntüler varken, bu gece de pek farklı</span>
<span class="bold">olmayacaktı: annesinin ve Bobby’nin kanlı vücutlarını bulması; bıçağı maskeli adamın boynuna</span>
<span class="bold">saplaması; adamın önünde, çimenlerin üzerindeki çılgınca kaçışı gözlerinin önünden gitmiyordu. </span></p><p class="calibre_1"><span class="bold">Kendi kendini korkacak bir şey olmadığına inandırmaya çalıştıysa da, bunu ne denli tekrar ederse</span>
<span class="bold">etsin kâbuslar bir türlü uzaklaşmıyordu; bitkince uykuya dalması için bir saat daha gerekecekti. </span></p><p class="calibre_1"><span class="bold">Mark karanlık odada perdeleri açmış, Zeiss dürbünü eline almıştı. Dışarısı zifirî karanlık</span>
<span class="bold">olduğundan, dürbüne gece görüş düzeneğini takmıştı. Gece merceğinin ötesinde her şey yeşil</span>
<span class="bold">görünüyordu ama Jennifer’ın arabasını ve otelini seçmekte hiç zorlanmıyordu. Kopan fırtınanın,</span>
<span class="bold">dağlarda yankılanan gök gürültülerinin dışında, köy ölüm uykusuna yatmışçasına sessizdi. Bir saat</span>
<span class="bold">önce, Jennifer’ın perdelerini kapattığını gördüğü andan beri, Berghof’un pencerelerini izliyordu. </span></p><p class="calibre_1"><span class="bold">Şimdi artık genç kadının odasının ışığı da sönmüştü. </span></p><p class="calibre_1"><span class="bold">Mark rahatlayıp, dürbünü indirdi. Grimes ve Fellows’dan yeni bir haber alamadığı için, köydeki</span>
<span class="bold">öteki otellerden birine indiklerini tahmin ediyordu. Eğer Jennifer ertesi sabah buzula gitmek</span>
<span class="bold">niyetindeyse, başı bayağı belada demekti. Dağ yollarında hemen hiç arabaya rastlanmadığı için, genç</span>
<span class="bold">kadını izlemek kolay olmayacaktı. Jennifer’ın otelden ne zaman ayrılacağından bile habersizdi. Saat</span>
<span class="bold">sekiz mantıklı görünüyordu ama emin olmak için yine de saatini yediye kurmaya karar verdi. </span></p><p class="calibre_1"><span class="bold">Giyeceği elbiseleri çıkarmış, tek valizini de hazırlamıştı. Perdeleri çekip, başucu lambasını yaktı. </span></p><p class="calibre_1"><span class="bold">Dört direkli yatağı, alacalı bulacalı perdeleri ve değerli antika eşyasıyla oldukça lüks bir odası vardı. </span></p><p class="calibre_1"><span class="bold">Köşede bir de mini bar görünüyordu. Uçaktaki sabah kahvaltısından beri pek bir şey yememişti ama</span>
<span class="bold">Jennifer’ın otelini gözlemesini engelleyeceği korkusuyla oda servisinden bir şey ısmarlamak da</span>
<span class="bold">istemiyordu. Uzun araba yolculuğundan yorgun düşmüş, acıkmış ve susamıştı. Üstelik başı</span>
<span class="bold">yükseklikten dönmeye de devam ediyordu. </span></p><p class="calibre_1"><span class="bold">Mini barın kilidini açtı. Her zaman olduğu gibi bira, çeşitli içkiler, meşrubat ve fındık fıstığın yanı</span>
<span class="bold">sıra cips ile çikolata da vardı ama burasının İsviçre olduğunu kanıtlamak istermiş gibi, minyatür</span>
<span class="bold">Toblerone kalıpları ve özel olarak yapılmış çikolatalı likörler de görülüyordu. İki minyatür Jack</span>
<span class="bold">Daniel’s şişesini görünce birini eline aldı, ardından da polislik dürtüsüyle fiyat listesine bakmadan</span>
<span class="bold">edemedi. On iki dolara geliyordu. Bir paket fındık bile beş dolar, Toblerone’ler altı, çikolatalı</span>
<span class="bold">likörlerse on dolardı. </span></p><p class="calibre_1"><span class="bold">Böylesi bir şeyi yasaklayan bir yasa olmalı. </span></p><p class="calibre_1"><span class="bold">“Boş versene” dedi kendi kendine, “masraflarım karşılanıyor.” Kendine bir bira ve bir Jack Daniel’s</span>
<span class="bold">açtı, içine birkaç parça buz koydu, ardından iki paket fındık ile bir Toblerone yedi, çikolatalı likörü</span>
<span class="bold">sona sakladı. İkinci Jack Daniel’s’ı açmak üzereyken, cep telefonu çaldı. Arayan Kelso’ydu. “Yerleştin</span>
<span class="bold">mi Ryan?” </span></p><p class="calibre_1"><span class="bold">“Tabiî, mini barın dışında, aynı ev gibi. Siz neredesiniz?” </span></p><p class="calibre_1"><span class="bold">“Yeterince yakında.” Kelso daha fazla ayrıntıya girmedi. “Jennifer ne yapıyor?” </span></p><p class="calibre_1"><span class="bold">“Sokağın hemen karşısında, Berghof’ta kalıyor. Adamlarınız nerede?” </span></p><p class="calibre_1"><span class="bold">“Köyün öteki ucunda bir otelde. Cihazlar sorun çıkarmadı ya?” </span></p><p class="calibre_1"><span class="bold">“Güzel çalışıyor.” </span></p><p class="calibre_1"><span class="bold">“İyi. Yarın oldukça yorucu bir gün olabilir, onun için biraz uyumanı öneririm. Sakın unutma,</span>
<span class="bold">yardıma ihtiyacın olursa Fellows ve Grimes’ı arayacaksın.” </span></p><p class="calibre_1"><span class="bold">“Endişelenmeyin, unutmadım.” </span></p><p class="calibre_1"><span class="bold">“İyi geceler Ryan.” </span></p><p class="calibre_1"><span class="bold">Mark cep telefonunun kapağını kapatıp, kadehindeki Jack Daniel’s’ı bitirdi. Ardından cihazları</span>
<span class="bold">yeniden gözden geçirdi. Hepsi de kusursuzca çalışır gibiydi. Bütün bu Jennifer’ı izleme hikâyesi ona</span>
<span class="bold">saçma bir düş gibi geliyor, duruma alışmakta zorlanıyordu. Sonunda, babasının cesediyle karşı</span>
<span class="bold">karşıya kaldığında, Jennifer’ın nasıl bir tepki göstereceğini düşündü. Ve belki de bininci kez, kendi</span>
<span class="bold">kendine aynı soruyu sordu: “Nasıl oldu da Paul March’ın yolu buzdan bir Alp mezarlığına düştü?” </span></p><p class="calibre_1"><span class="bold">Pencereyi açtı, soyunup yatağına girdi; kendini bitkin hissediyordu. Pencereden odaya dolan fırtınalı</span>
<span class="bold">dağ havası uyku ilacı gibiydi; zaten daha kafasını yastığa bile koymadan uykuya dalmıştı. </span></p><p class="calibre_1"><span class="bold">Adam arabasıyla köye girip, Berghofun önünde durdu. Motoru susturduğunda bardaktan</span>
<span class="bold">boşanırcasına yağmur yağıyordu. Camını indirip birkaç dakika boyunca, sadece çakan şimşeklerle</span>
<span class="bold">aydınlanan karanlık oteli gözledi. </span></p><p class="calibre_1"><span class="bold">Sabahın üçüydü, sokağın kesinlikle boş olduğunu anlayınca arabadan yağmurun altına indi. Beyaz</span>
<span class="bold">Toyota cipe doğru yürüdü, ıslak yağmurluğunun altından aletlerini çıkarıp işe koyuldu. Beş dakika</span>
<span class="bold">sonra, işini bitirdiğinde arabasına döndü ve geldiği yoldan, köyden çıkıp gitti. </span></p><p class="calibre_1"><span class="bold">16 </span></p><div class="mbp_pagebreak" id="calibre_pb_16"></div>
</div></body>
</html>
