<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">87 </span></span></p><p class="calibre_1"><span class="bold">“Kutunun körfezin açıklarında bir yerde, işaret şamandıralarından birinin dibine batırılmış </span></p><p class="calibre_1"><span class="bold">olabileceğini söylüyorsun, öyle mi? Bir tek sözüne bile inanmıyorum.” </span></p><p class="calibre_1"><span class="bold">Mutfak penceresinden körfeze bakan Kelso’nun sesi öfkeliydi. Jennifer adamın bu karanlıkta</span>
<span class="bold">uzakları görebileceğinden kuşkuluydu: fırtına artık gücünün zirvesine çıkmış, rüzgâr sallanan</span>
<span class="bold">ağaçlan topraktan söküp atacak kadar sertleşmişti. Kelso pencerenin yanından uzaklaştı ve</span>
<span class="bold">kızgınlıkla Bobby’nin tepesine dikildi. “Bana gerçeği söylersen, iyi olur.” </span></p><p class="calibre_1"><span class="bold">“Yalan söylemiyor” diye atıldı Jennifer. “Bildiği her şeyi sana anlattığını söylüyor.” </span></p><p class="calibre_1"><span class="bold">“Seninle konuşmuyorum.” Kelso ürkütücü bakışlarını Jennifer’a dikti, ardından yine Bobby’ye</span>
<span class="bold">döndü. “Umarım, anlattıkların doğrudur, beni duyuyor musun?” </span></p><p class="calibre_1"><span class="bold">Bobby başını salladı. </span></p><p class="calibre_1"><span class="bold">Kelso Jennifer’a “Eğer doğruyu söylemiyorsa, daha önce tamamlamadığım bir şeyi yapmaktan zevk</span>
<span class="bold">alacağım” dedi. Yüzünde kötülük dolu bir ifadeyle gömleğinin üst düğmelerini çözdü, kravatını</span>
<span class="bold">kenara çekti ve ensesinin altındaki tırtıllı bıçak yarasını, yarayı kapayan dikiş izlerini gösterdi. </span></p><p class="calibre_1"><span class="bold">“Hatırladın mı? Tabiî hatırladın. Beni o akşam öldüremediğin için talihli sayılırım.” </span></p><p class="calibre_1"><span class="bold">Jennifer gözlerindeki kini gizlemeye bile çalışmadan baktı Kelso’ya. Ancak Kelso onu görmezden</span>
<span class="bold">gelip, yeniden pencerenin kenarına döndü. “Babanın motoru çalışır durumda mı?” </span></p><p class="calibre_1"><span class="bold">“Bilmiyorum” dedi Jennifer sert bir şekilde. </span></p><p class="calibre_1"><span class="bold">“Bilmiyorum cevabı istemiyorum. Evet mi, hayır mı?” </span></p><p class="calibre_1"><span class="bold">“Tekne yıllardan beri kullanılmadı. Onun için, bir şey söyleyemem.” </span></p><p class="calibre_1"><span class="bold">Staves Kelso’ya şaşkın gözlerle baktı. “Bu havada tekne mi kullanacaksın? Dışarıda bora gibi fırtına</span>
<span class="bold">var.” </span></p><p class="calibre_1"><span class="bold">Kelso tabancasının namlusuyla Mark’ı gösterdi. “Kullanacak olan biz değiliz, Ryan kullanacak. Hem</span>
<span class="bold">fırtınanın dinmesini de bekleyeceğiz. Tahminime göre işaret şamandıralarını görüp, birinin dibinde</span>
<span class="bold">siyah torba olup olmadığına bakmamız için, iki saat daha beklemek gerekecek.” </span></p><p class="calibre_1"><span class="bold">“Bu arada biz ne yapacağız?” diye sordu Staves. </span></p><p class="calibre_1"><span class="bold">Kelso cevap vermeden önce bahçe tarafına baktı. “Arkadaşına söyle de, donmadan içeri girip biraz</span>
<span class="bold">ısınsın. Sonra da Ryan’ı alıp kayıkhaneye gidin ve tekne denize çıkacak durumda mı, bir bakın. Eğer</span>
<span class="bold">benzin gerekecekse, arabadan sifonla çekeriz ama asıl önemlisi, motorun çalışır durumda olması. </span></p><p class="calibre_1"><span class="bold">Eğer değilse, o zaman B planına geçmemiz gerekecek. Ryan bir şey yapmaya kalkışırsa, sakın</span>
<span class="bold">düşünme, hemen öldür.” </span></p><p class="calibre_1"><span class="bold">Staves cebinden elektrik fenerini çıkarıp, arka kapıyı açtı. Odaya çılgın bir rüzgâr doldu. Fenerin</span>
<span class="bold">ışığını bahçeye doğru tutup, sarışına bir işaret çaktı, beriki mutfağa girince de “Şimdilik burada</span>
<span class="bold">kalıyorsun” dedi. “Ryan, kıçını kımıldat bakalım.” </span></p><p class="calibre_1"><span class="bold">Staves Mark’ı arka bahçeye doğru itti. Yeni bir sağanak odanın içinde çığlıklanarak dolandı, kapı</span>
<span class="bold">kapanınca da Jennifer camdan bakarak iki adamın rüzgârdan korunmak için başlan boyunlanna</span>
<span class="bold">gömülü, tahta kaldırıma doğru sendeleyerek yürümelerini izledi. Birkaç saniye sonra, her ikisi de</span>
<span class="bold">fırtınalı karanlığın içinde gözden kayboldu. </span></p><p class="calibre_1"><span class="bold">Staves tabancanın namlusuyla Mark’ın sırtını dürtmeyi sürdürdü. Mark’ın ilk hissettiği korkunç</span>
<span class="bold">soğuk oldu. Buz gibi tuzlu hava yüzünü bıçak gibi kesiyordu. Rıhtım şiddetli dalgaların darbeleri</span>
<span class="bold">altındaydı. Kayıkhaneye vardıklannda, Mark kapıyı itip açtı. İçeriye girdiler. Staves tavandaki</span>
<span class="bold">ampulü yakıp, tekneyi gösterdi. “Bir göz at bakalım. Unutma sakın, bir şaka yapmaya kalkarsan, seni</span>
<span class="bold">öldürürüm.” </span></p><p class="calibre_1"><span class="bold">Mark yüzündeki sulan sildi. “Sana bir şey soracağım Staves. Kelso’ya gerçekten güveniyor musun? </span></p><p class="calibre_1"><span class="bold">Tıpkı Grimes ile Fellows’u öldürdüğü gibi, seni de temizleyeceğine inanmıyor musun? Herif tekin</span>
<span class="bold">değil, ona güvenemezsin.” </span></p><p class="calibre_1"><span class="bold">Beş dakikalık bir incelemeden sonra, Mark için teknenin denize çıkacak durumda olmadığı açıktı. </span></p><p class="calibre_1"><span class="bold">Depoda az da olsa yakıt vardı ama makine bakımdan geçmemiş, pistonlar kaynamıştı. Daha da</span>
<span class="bold">kötüsü, teknenin ahşabı yer yer yarılmıştı. “Zamanımızı kaybediyoruz. On metre gidemeden, batar. </span></p><p class="calibre_1"><span class="bold">Güvenli değil.” </span></p><p class="calibre_1"><span class="bold">Staves öfkeyle teknenin karinasını tekmeledi. “Canı cehenneme!” </span></p><p class="calibre_1"><span class="bold">“Sana bir önerim var Staves, dinlesen iyi olur.” </span></p><p class="calibre_1"><span class="bold">Staves kızgınlıkla, “Seni daha önce uyardım, sanıyordum” dedi. </span></p><p class="calibre_1"><span class="bold">“Ama diyeceğim çok önemli. Sana kutuyu Kelso’dan önce bulma fırsatı veriyorum. Söyleyeceklerimi</span>
<span class="bold">dinleyecek misin, dinlemeyecek misin?” </span></p><p class="calibre_1"><span class="bold">“Sen neden söz ediyorsun?” Staves birden dikkat kesilmişti. </span></p><p class="calibre_1"><span class="bold">“Bobby’nin söylemeyi unuttuğu, ama aramızdaki bir anlaşmanın temeli olabilecek bir şey var.” </span></p><p class="calibre_1"><span class="bold">“Nasıl bir anlaşmadan bahsediyorsun?” </span></p><p class="calibre_1"><span class="bold">“Bizi bırakmanın karşılığında, kutu senin.” </span></p><p class="calibre_1"><span class="bold">Staves’in gözleri ihtiyatla parladı. “Ne söyleyeceksen açıkça söyle.” </span></p><p class="calibre_1"><span class="bold">“Kutu işaret şamandıralarından birinin dibine bağlı olabilir. Bambaşka bir yerde de olabilir.” </span></p><p class="calibre_1"><span class="bold">“Nerede?” </span></p><p class="calibre_1"><span class="bold">“Tahta kaldırımın altında.” </span></p><p class="calibre_1"><span class="bold">Mark kafasındakileri açıklayınca, Staves’in yüzünün çılgınca bir öfkeyle kaplandığını gördü. “Bize</span>
<span class="bold">yalan söyledin.” </span></p><p class="calibre_1"><span class="bold">“Benim yerimde olsan söylemez miydin? Seninle anlaşırsam, Jennifer ve Bobby’yi buradan sağ salim</span>
<span class="bold">çıkarmak için bir fırsatım olacağını düşündüm. Kelso’ya kalsa, en ufak bir şansımız olmaz. Aslında,</span>
<span class="bold">senin de yok ya. İçimden bir ses, onun gerçek emeklilik planında sana pek yer olmadığını söylüyor. </span></p><p class="calibre_1"><span class="bold">Sana önerim, kutu buradaysa, sen alıyorsun ve bizim zarar görmeden gitmemize izin veriyorsun. </span></p><p class="calibre_1"><span class="bold">Böylelikle, Kelso’yla paylaşmak zorunda kalmazsın.” </span></p><p class="calibre_1"><span class="bold">Staves tereddüt etti, cevap vermeden önce düşündü. “Eğer kutu buradaysa; bu ‘eğer’ çok önemli. Ya</span>
<span class="bold">burada değilse? Ya senin dediğin gibi, o şamandıralardan birinin dibine bağlanmışsa?” </span></p><p class="calibre_1"><span class="bold">“Aynı anlaşma o zaman da geçerli olur.” </span></p><p class="calibre_1"><span class="bold">Staves kararsızlıkla dudaklarını büzdü. “Bakarız.” </span></p><p class="calibre_1"><span class="bold">“Bundan daha fazlasını söylemek zorundasın Staves.” </span></p><p class="calibre_1"><span class="bold">“Bakarız, dedim.” Staves teknedeki portakal renkli naylon halatı alıp, Mark’a fırlattı. “Al şunu, daha</span>
<span class="bold">sağlam olması için beline bağla.” </span></p><p class="calibre_1"><span class="bold">“Ne olacak?” </span></p><p class="calibre_1"><span class="bold">“Emin olmak için kaldırım tahtalarının altına bakarken, sulara kapılmanı istemem.” Staves sırıttı. </span></p><p class="calibre_1"><span class="bold">“En azından, aradığımızı bulana kadar.” </span></p><p class="calibre_1"><span class="bold">Mark güçlü bir dalganın rıhtıma çarpıp kayıkhaneyi sarstığını hissetti. “Kelso’yu duydun. Fırtına</span>
<span class="bold">dinene kadar beklememiz gerekiyor. Bu havada suya girmek intihar olur.” </span></p><p class="calibre_1"><span class="bold">“Planda değişiklik oldu. Şimdi benim söylediklerimi yapacaksın.” </span></p><p class="calibre_1"><span class="bold">Masanın üzerindeki telefon çaldığında, Danny Flynn purosunun izmaritini dişlemekle ve önündeki</span>
<span class="bold">kâğıt yığınını eritmeye çalışmakla meşguldü. Çağrıyı iç hoparlöre yönlendirdi. “Flynn.” </span></p><p class="calibre_1"><span class="bold">Penceresinin dışında doluyla karışık yağmur yağıyordu. Manhattan şiddetli bir fırtınanın altında</span>
<span class="bold">kırbaçlanıyor, ufuk her dakika çatal çatal şimşeklerle parçalanıyor, Flynn da elektrik hatlarının bu</span>
<span class="bold">fırtınaya dayanıp dayanamayacağını merak ediyor, akşam eve erken gitmek için nihayet bir bahane</span>
<span class="bold">bulup bulamayacağını düşünüyordu. Hattaki arka plan gürültüsü öylesine şiddetliydi ki arayanın</span>
<span class="bold">söylediklerini duymakta zorlanıyordu. Sonunda, arayanın Lou Ga-ruda olduğunu çıkarıp,</span>
<span class="bold">anlattıklarının çoğunu anladı. Zaten adamı fırçalamasının nedeni de buydu. “Sarhoş musun Lou?” </span></p><p class="calibre_1"><span class="bold">“Bir aziz kadar ayığım. Biraz önce anlattıklarımı duydun mu?” “Duydum. Çocuğu kaçırırken</span>
<span class="bold">gördüğün iki gorilin Kızıl Mafya üyesi olduklarından emin misin?” </span></p><p class="calibre_1"><span class="bold">“Danny, şu anda emin olduğum tek şey, Long îsland’da, yağmurun altında arabamda oturduğum ve</span>
<span class="bold">Mark Ryan adlı bir polisin benden onun için Moskayaları araştırmamı istediği. Tamam, çocuğun</span>
<span class="bold">kaçırıldığını gördüm, ama bu işi yapan iki herif herhangi iki yabancı da olabilir. Ama buralarda</span>
<span class="bold">boktan işler oluyor Danny. Bana inanmak zorundasın. Çok boktan işler oluyor dostum.” “Bu işin</span>
<span class="bold">neyle ilgili olduğu konusunda bir fikrin var mı?” “İki yıl önceye dayanan, tuhaf bir dosyayla. Paul</span>
<span class="bold">March adında bir adamın kaybolması, karısının öldürülmesi dosyası. Hatırladın mı?” </span></p><p class="calibre_1"><span class="bold">“Hayır, ama bütün bu anlattıklarının benimle ilgisi ne?” “Buick’i Reardon Caddesi’ne kadar izledim,</span>
<span class="bold">ama sonra kaybettim.” </span></p><p class="calibre_1"><span class="bold">“Eee?” </span></p><p class="calibre_1"><span class="bold">“Ee’si, senden benim için bir şey yapmanı istiyorum.” </span></p><p class="calibre_1"><span class="bold">“Bir iyilik daha? Bu seferki ne?” </span></p><p class="calibre_1"><span class="bold">“Büyük bir iyilik Danny. Çok büyük bir iyilik.” </span></p><div class="mbp_pagebreak" id="calibre_pb_86"></div>
</div></body>
</html>
