<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">35 </span></span></p><p class="calibre_1"><span class="bold">Jennifer zorla odanın içine itilirken bir erkek sesi fısıltıyla, “Sesini çıkarma” dedi. </span></p><p class="calibre_1"><span class="bold">Panik içinde debelendi. Aynı ses kulağında tısladı: “Tanrı aşkına Jennifer, söylediğimi yap.” </span></p><p class="calibre_1"><span class="bold">McCaul’ün eli ağzından uzaklaşırken, Maglite fenerinin ışığı yandı. Jennifer onun aceleyle giyindiğini,</span>
<span class="bold">çoraplarının ayaklarında, ama ayakkabılarının bağcıklarından boynuna asılı olduğunu gördü. Genç</span>
<span class="bold">kadının sessiz kalması için parmağını dudaklarına götürdü, ardından da kapıyı kapattı. Jennifer</span>
<span class="bold">McCaul’ün elinde Caruso’nun tabancasını gördü. “Ne… Ne yapıyorsun?” </span></p><p class="calibre_1"><span class="bold">“Sesini çıkarma” diye fısıldadı McCaul. “Hemen elbiselerini giy ve olabildiğince çabuk benimle gel. </span></p><p class="calibre_1"><span class="bold">Gidiyoruz.” </span></p><p class="calibre_1"><span class="bold">“Neden?” </span></p><p class="calibre_1"><span class="bold">“Çünkü konuğumuz var da, onun için.” McCaul Jennifer’ın koluna yapıştı. “Dediğimi yap Jennifer. </span></p><p class="calibre_1"><span class="bold">Hemen yap. Ama sessizce. Ayakkabılarını da giyme. Eline al, sakın giyme.” </span></p><p class="calibre_1"><span class="bold">Jennifer eşyalarını toplarken, McCaul kapıyı dinledi. Giyinmesini bitirip, çantasını aldı, ayakkabıları</span>
<span class="bold">elinde adamın yanına vardı. “Neler olduğunu lütfen söylemeyecek misin?” </span></p><p class="calibre_1"><span class="bold">“Fırtınadan uyku tutturamadım ve koridorda bazı sesler işittim. Ama senin iyi olup olmadığına</span>
<span class="bold">bakmak için odamdan çıkarken, hücrelerden birinden kayak maskeli iki adamın çıktığını gördüm. </span></p><p class="calibre_1"><span class="bold">Peder Konrad’ın hücresinden. Ölmüş Jennifer. Boğazı kesilmiş.” </span></p><p class="calibre_1"><span class="bold">Jennifer dehşet içinde donakalmıştı, ne konuşuyor, ne de hareket edebiliyordu. McCaul’ün sözlerini</span>
<span class="bold">neredeyse duymuyordu bile. </span></p><p class="calibre_1"><span class="bold">“Onları gördüğüm anda yeniden odama gidip, tabancayı aldım. </span></p><p class="calibre_1"><span class="bold">Tekrar baktığımda, koridorlardan birine dalıp gözden kaybolmuşlardı, îşte o zaman gidip Konrad’ın</span>
<span class="bold">hücresine baktım.” </span></p><p class="calibre_1"><span class="bold">“Seni… Seni görmediler mi?” </span></p><p class="calibre_1"><span class="bold">“Bence görmüş olsalardı, şimdiye kadar ölmüştüm.” McCaul sanki bundan sonra söyleyeceklerinden</span>
<span class="bold">çekiniyormuş gibi durakladı. “Koridorun biraz ötesinde, hücresinde öldürülmüş bir keşiş daha</span>
<span class="bold">gördüm. Aynı biçimde. Gırtlağı kesilmiş. Eğer gördüklerimden sonuç çıkaracaksam, üçüncü henüz</span>
<span class="bold">ölmediyse de gırtlağının kesilmesi yakındır.” </span></p><p class="calibre_1"><span class="bold">Jennifer sanki oda birazdan dönmeye başlayacakmış gibi, içinde bir boşluk hissetti. “Po… Polise</span>
<span class="bold">haber vermeliyiz.” </span></p><p class="calibre_1"><span class="bold">“İşe yaramaz. Polislerin buraya varması çok sürer.” McCaul’ün yüzünde ter tomurcuklanmaya</span>
<span class="bold">başlamıştı; Jennifer ilk kez adamın gerçekten korktuğunu gördü. “O heriflerin elinde makineli</span>
<span class="bold">tabanca vardı Jennifer. Karşılarına kim çıkarsa çıksın haklamaya hazır profesyonel katillere</span>
<span class="bold">benziyorlar. Buna biz de dâhiliz. Beni dinliyor musun Jennifer?” </span></p><p class="calibre_1"><span class="bold">“E… Evet.” </span></p><p class="calibre_1"><span class="bold">“Buradan gitmemiz gerek.” </span></p><p class="calibre_1"><span class="bold">Bir koridor ötede, Birader Paulo karanlık hücresine dalan saldırganları duymadı. Ne var ki onu</span>
<span class="bold">uykusundan uyandıran kaba elleri ve ağzına sokulan tıkacı hissetti. </span></p><p class="calibre_1"><span class="bold">“Bu olanlar, gerçek değil” diye düşündü Paulo, “kâbus görüyorum.” </span></p><p class="calibre_1"><span class="bold">Direnmeye çalıştıysa da adamlar onu yataktan sürüklediler. İçlerinden biri boynuna bir şey dolamıştı. </span></p><p class="calibre_1"><span class="bold">Boynuna dolanan ilmeğin bir ucunun hücre penceresinin demir çubuklarına bağlandığını görünce,</span>
<span class="bold">gözleri yuvalarından fırladı. </span></p><p class="calibre_1"><span class="bold">“Beni asacaklar” diye düşündü Paulo. “Tamım, yalvarırım rüya gördüğümü söyle bana!” Rüya</span>
<span class="bold">değildi. Adamlar onu iskemleye tırmanmaya zorladılar, ardından da iskemleyi tekmelediler. Paulo</span>
<span class="bold">tıkaca rağmen umutsuzca haykırmaya çalıştıysa da ip boğazına işliyor, onu soluksuz bırakıyordu. </span></p><p class="calibre_1"><span class="bold">Ceset hareketsiz kalınca, adamlardan biri iskemleye çıkıp Paulo’nun ağzındaki tıkacı çözdü. Öteki de</span>
<span class="bold">yere bıraktığı kanlı bıçağı alıp, yatağın üzerine fırlattı. Sonra arkadaşına bir baş işareti yapınca,</span>
<span class="bold">yeniden koridora çıktılar. </span></p><p class="calibre_1"><span class="bold">“Arkamda kal ve sesini çıkarma.” “Ne… Nereye gidiyoruz?” </span></p><p class="calibre_1"><span class="bold">“Buradan çıkmanın başka bir yolu var mı bakacağız.” McCaul kapıyı açmadan önce tabancasını</span>
<span class="bold">doğrultup, feneri söndürdü. Etrafı dinledikten sonra odadan çıktı. Peşinde de Jennifer. Koridor boştu</span>
<span class="bold">ve mum ışığı taş duvarlarda gölgeler oynatıyordu. Yirmi metre kadar gittikten sonra, bodruma inen</span>
<span class="bold">merdivenlere vardılar. Bir ses duyup, arkalarına baktılar. </span></p><p class="calibre_1"><span class="bold">İki adam koridorun öbür ucunda birden belirdiklerinde, çifte fener ışıkları karanlığı birer bıçak gibi</span>
<span class="bold">kesti. Her ikisinin ürkütücü siyah kayak maskeleri ve uzun yağmurlukları vardı. Jennifer makineli</span>
<span class="bold">tabancalarını görünce dehşete kapıldı. Adamlar tepkilerini gösterip silahlarını doğrultana kadar belki</span>
<span class="bold">yarım saniye geçti. </span></p><p class="calibre_1"><span class="bold">“Koş Jennifer!” McCaul genç kadını merdivenlere, mahzene doğru itti. </span></p><div class="mbp_pagebreak" id="calibre_pb_39"></div>
</div></body>
</html>
