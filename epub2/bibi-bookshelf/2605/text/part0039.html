<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">Belli belirsiz bir ses. </span></span></p><p class="calibre_1"><span class="bold">Koridorun dışından bir yerlerden. </span></p><p class="calibre_1"><span class="bold">Sesi bir daha duydu. Ayak sesleri, taşın üzerine yumuşakça değen derinin çıkardığı hışırtı. Ses azaldı. </span></p><p class="calibre_1"><span class="bold">Daha dikkatle dinledi ama bir şey duymadı. </span></p><p class="calibre_1"><span class="bold">Birden buz gibi tere battı. Bu sesi çıkaran fırtına mıydı, yoksa hayal gücü mü? El yordamıyla başucu</span>
<span class="bold">masasının üzerindeki mumu bulmaya çalışırken, neredeyse mumu deviriyordu. Sonra bunun yararsız</span>
<span class="bold">olacağını anladı. Keşiş kibrit bırakmayı unutmuştu. Arkasındaki duvarda bulunan minicik</span>
<span class="bold">pencereden fırtınanın gürültüsünü ve cama çarparak yağan sağanak yağmuru duydu. Fırtına bir iki</span>
<span class="bold">saniye diner gibi oldu. Ve o anda… Koridorda ayak seslerini yeniden duydu. </span></p><p class="calibre_1"><span class="bold">Jennifer kalbi çılgınca çarparak yataktan kalkmaya çabaladı. Taş zemin ayaklarının altında buz</span>
<span class="bold">gibiydi. Zifirî karanlıkta kapıya doğru yöneldi. Ne denli korktuğunu, bacaklarının titrediğini hissedip</span>
<span class="bold">şaşırdı. Kafası dehşetten durmuş gibiydi. </span></p><p class="calibre_1"><span class="bold">Kulağını kapıya dayadı. Sessizlik. Ayak sesleri kaybolmuştu. Soluğunu boşalttı, korkusu azalmaya</span>
<span class="bold">başladı. Ne var ki bir saniye sonra yeni bir ses, bu kez hafif bir tıkırtı duydu. Sesin nereden geldiğini</span>
<span class="bold">anlayınca dehşete kapıldı. </span></p><p class="calibre_1"><span class="bold">Kapının dışında biri var. </span></p><p class="calibre_1"><span class="bold">Kapının tokmağı dönüyordu. </span></p><p class="calibre_1"><span class="bold">Jennifer korku içinde geriledi. “Kim… Kim var orada?” </span></p><p class="calibre_1"><span class="bold">Ve birden kapı menteşelerinden koparılırcasına açıldı. Bağırmaya çalışırken, bir el ağzının üzerine</span>
<span class="bold">kapandı. </span></p><div class="mbp_pagebreak" id="calibre_pb_38"></div>
</div></body>
</html>
