<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">77 </span></span></p><p class="calibre_1"><span class="bold">Leroy Brown o iki adamı daha önce hiç görmemişti ama ona gösterdikleri kimliklerden, New York</span>
<span class="bold">Polis Müdürlüğü‘ne bağlı dedektifler oldukları anlaşılıyordu, içlerinden biri sarışındı ve çenesinde bir</span>
<span class="bold">çürük izi vardı. Leroy onu ve arkadaşını Caukhvell’in koridorlarından birinden götürürken, “Öyleyse</span>
<span class="bold">ne oldu da Bobby’yi görmeniz gerektiğine karar verdiniz?” dedi. </span></p><p class="calibre_1"><span class="bold">Leroy’un yanında yürüyen sarışının yüzünde derin bir endişe okunuyordu. “Ablası Jennifer otoyolda</span>
<span class="bold">trafik kazası geçirdi. İyi haber, kızın hâlâ hayatta olduğu, kötü haberse, ağır yaralandığı.” </span></p><p class="calibre_1"><span class="bold">“Ne? Ne zaman oldu bu?” </span></p><p class="calibre_1"><span class="bold">“Bu akşamüzeri, geç saatte. Uçaktan henüz inmiş, bindiği taksi kazaya uğramış.” </span></p><p class="calibre_1"><span class="bold">“Tanrım, çok acı bir haber bu. Jenny Bobby’nin tek yakını. Hey, olanları öğrenmek onu oldukça</span>
<span class="bold">sarsacak, öyle değil mi?” </span></p><p class="calibre_1"><span class="bold">“Üzgünüm, ama biz sadece görevimizi yapıyoruz. Çocuğun bizimle gelmesi gerekli. Jenny onu görmek</span>
<span class="bold">istediğini söyledi.” </span></p><p class="calibre_1"><span class="bold">“Hey, o kadar emin değilim memur bey. Bobby son günlerde çok sarsıldı ve onu size teslim etme</span>
<span class="bold">yetkim yok.” Leroy camlı bir kapının önünde durdu. </span></p><p class="calibre_1"><span class="bold">Adamlar camdan bakınca, pencerenin yanında tekerlekli sandalyesinde oturan, kâğıtlara bir şeyler</span>
<span class="bold">çiziktiren Bobby’yi gördüler. </span></p><p class="calibre_1"><span class="bold">“O mu?” </span></p><p class="calibre_1"><span class="bold">“Evet, bu Bobby. Size söylediğim gibi, götürmenize izin verecek yetkim… ” </span></p><p class="calibre_1"><span class="bold">“Gerekli bütün yetki burada.” Sarışın tabancasını çıkardı ve kabzasıyla Leroy’un şakağına vurdu. </span></p><p class="calibre_1"><span class="bold">İriyarı hastabakıcı sarsıldı ama güçlü bir vücudu vardı ve kolay kolay devrileceklerden değildi, en</span>
<span class="bold">azından ikinci adam atılıp, kafasının tepesine copuyla sert bir darbe vurup bayıltana kadar. </span></p><p class="calibre_1"><span class="bold">İki adam baygın hastabakıcıyı yerde sürüklemeye başladı, içlerinden biri temizlik dolabını açtı, sonra</span>
<span class="bold">da Leroy’u dolabın içine tıkıp, kapıyı kilitlediler. </span></p><p class="calibre_1"><span class="bold">Lou Garuda bozuktu, hem de çok bozuk. Akşama doğru evine döndüğünde, Angelina’yı yatakta,</span>
<span class="bold">çıplak vücudunu çarşafla örtmüş, suratında hınzırca bir tebessüm, ihtiyacı olduğunu tahmin ettiği</span>
<span class="bold">rahatlığı vermeye hazır, bekler bulmuştu. “Öğleden beri bekliyorum. Yanıma gel Lou.” </span></p><p class="calibre_1"><span class="bold">Ryan’a sinirlenmişti, hiç yardımcı olmaya gayret etmeyen, onu böylesine kızdıran Ryan’a:</span>
<span class="bold">Angelina’nın yanma girip, bir süre oynaştı. Oysa kafası hiç de yaptığında değildi, işin ortalık yerinde</span>
<span class="bold">soluğunu boşalttı, Angelina’nın bacaklarının arasından çıkıp bir sigara yaktı. </span></p><p class="calibre_1"><span class="bold">“Neyin var senin Lou?” </span></p><p class="calibre_1"><span class="bold">Garuda sigarasından öfkeyle bir nefes çekti. “Daha ne olsun? Hiçbir şey yolunda gitmiyor ki. Sana</span>
<span class="bold">bahsettiğim dosya vardı ya, hani buzdaki ceset.” </span></p><p class="calibre_1"><span class="bold">“Ne olmuş?” </span></p><p class="calibre_1"><span class="bold">“Tuhaf şeyler oluyor Angelina. Çok tuhaf şeyler oluyor ve benim ne olup bittiği hakkında en ufak bir</span>
<span class="bold">bilgim yok.” </span></p><p class="calibre_1"><span class="bold">Angelina Lou’nun gözlerinde kafasının başka yerde olduğunu gösteren o dalgın bakışı yakaladı. </span></p><p class="calibre_1"><span class="bold">Alnında da ter taneleri vardı. “Aman Tanrım, Lou, çok gerginsin. Tanrı aşkına, beş dakika için de</span>
<span class="bold">olsa, işini unutamaz mısın? Ben buraya sevişmek için geldim, unutma e mi? istediğimi aldığım da pek</span>
<span class="bold">söylenemez.” </span></p><p class="calibre_1"><span class="bold">“Biliyorum sevgilim. Ama kafam çatlayacak gibi.” </span></p><p class="calibre_1"><span class="bold">Angelina eliyle sırtını sıvazladı, sonra da elini beceriklice uzatıp kamışını tuttu ve kıkırdadı. “Haydi</span>
<span class="bold">yatağa dön de dilimle o sevdiğini yapayım. Hani gözlerini yuvalarından uğrattığını söylediğin şeyi. </span></p><p class="calibre_1"><span class="bold">Bakarsın işe yarar da, dertlerini unutursun, ha?” </span></p><p class="calibre_1"><span class="bold">Oysa Garuda sigarasını çoktan söndürüp elbiselerine uzanmış, kapının yolunu tutmuştu. “Sevgilim,</span>
<span class="bold">gitmek zorundayım. Sonra telefon ederim, tamam mı?” </span></p><p class="calibre_1"><span class="bold">“Nereye gitmek zorundasın?” </span></p><p class="calibre_1"><span class="bold">“Seni seviyorum, sevgilim.” </span></p><p class="calibre_1"><span class="bold">“Lou!” </span></p><p class="calibre_1"><span class="bold">Sanki birisi sevişiyormuş gibi bir sesti -bir sürü inilti- ama </span></p><p class="calibre_1"><span class="bold">Garuda iniltilerin zevkten mi, yoksa acıdan mı kaynaklandığından pek emin değildi, işin</span>
<span class="bold">başlangıcında arabasına binip, amaçsızca yola çıkmıştı ama kafasının içini boşaltmaya, neler olup</span>
<span class="bold">bittiğini, bundan sonra neler yapması gerektiğini çözmeye çalışırken, birden üç sebepten dolayı</span>
<span class="bold">Cauldwell’e gitmesi gerektiğine karar vermişti. </span></p><p class="calibre_1"><span class="bold">Birincisi, çocuğun iyi olup olmadığını görmek için; ikincisi, Mark Ryan’ın Caukhvell’e uğrayıp,</span>
<span class="bold">Bobby’yi yoklamak isteyebileceğini düşündüğü için: eğer buraya uğrarsa, Garuda onu karşılayıp,</span>
<span class="bold">konuşmalarına kaldıkları yerden, yüz yüze devam etmek niyetindeydi. Üçüncüsü, doğruyu söylemek</span>
<span class="bold">gerekirse, Bobby’le bir daha konuşmak istediği için. Nedenini tam olarak bilemiyordu, çocuğa</span>
<span class="bold">babasının Kızıl Mafya ya da Prime’ın denizaşırı sahipleri hakkında bir şey söylerken duyup</span>
<span class="bold">duymadığını sormak, aptalca olacaktı ama yapacak başka bir şeyi olmadığından, zahmete değeceği</span>
<span class="bold">kanısındaydı. </span></p><p class="calibre_1"><span class="bold">Ancak, daha sonra olacakları tahmin etmediği kesindi. </span></p><p class="calibre_1"><span class="bold">Koridorda Bobby’nin odasına doğru yürürken, birinin inlediğini duydu. Ses, temizlik dolabından</span>
<span class="bold">geliyordu. Ne oluyor burada? Yoksa çalışanlardan ikisi, akşam tatilinden yararlanıp, yatay jimnastik</span>
<span class="bold">mi yapıyordu? Hastalardan biri yaralı halde bir şeyden korkup kendini dolaba kilitlemiş olmasın? </span></p><p class="calibre_1"><span class="bold">Nedeni anlaşılmıyordu ama Garuda dolabın önünde durduğunda iniltiler artmıştı; şimdi artık birinin</span>
<span class="bold">canı fena halde acıyor gibi çıkıyordu ses. </span></p><p class="calibre_1"><span class="bold">“Hey, kim var orada?” diye seslendi Garuda. </span></p><p class="calibre_1"><span class="bold">Cevap olarak, derin ve erkeksi bir inilti duydu. Garuda dolabın tokmağına yapıştı ama kapı kilitliydi;</span>
<span class="bold">işte o sırada yerde, koridorun öte tarafındaki anahtarı gördü. Koşup anahtarı aldı, kilide soktu,</span>
<span class="bold">kapıyı açtı ve daracık alana yığılıp kalmış Leroy’u, kafatasındaki derin yarıktan akan kanı, dolabın</span>
<span class="bold">karanlığında birer golf topu gibi bakan gözlerinin akını gördü. “Sana ne oldu?” </span></p><p class="calibre_1"><span class="bold">Leroy kafasını tutarak ve sanki tuğladan yapılmış bir duvarın altında kalmış gibi homurdandı: </span></p><p class="calibre_1"><span class="bold">“Aynasızlar… Kafama vurdular.” </span></p><p class="calibre_1"><span class="bold">“Ne?” </span></p><p class="calibre_1"><span class="bold">“Tanrım, sanki kafamın üzerinden bir fil sürüsü geçmiş gibi. Bana bir doktor bul.” </span></p><p class="calibre_1"><span class="bold">Garuda’nın Leroy’un başından geçenleri öğrenmesi iki saniye sürdü, kaybedilmemesi gerekli, değerli</span>
<span class="bold">iki saniye; sonunda, “Lanet olsun!” diye haykırıp, koridorda koşmaya başladı. Bahçeye açılan bir</span>
<span class="bold">yangın çıkışının önünden geçerken, otoparkta, yüz metre kadar ötede, Bobby’yi bohçalayıp koyu</span>
<span class="bold">lacivert bir Buick’in arka koltuğuna savuran, sonra da motoru çalıştırıp hareket eden iki kişiyi gördü. </span></p><p class="calibre_1"><span class="bold">Tüh. </span></p><p class="calibre_1"><span class="bold">Garuda’nın yanında beylik tabancası yoktu -o kahrolası silahı, cep telefonuyla birlikte arabada</span>
<span class="bold">bırakmıştı- onun için yapabileceği tek şey hızlanıp çıkış kapısından geçen, peşinden gri bir egzoz</span>
<span class="bold">bulutu bırakan Buick’in ardından bakmak oldu. Lanet olası plakayı almaya bile fırsat bulamamıştı. </span></p><p class="calibre_1"><span class="bold">Yapması gereken tek şey olduğunu düşündü: Mark’la temas kurmak, hem de hemen. Ter içinde</span>
<span class="bold">arabasına koştu. </span></p><div class="mbp_pagebreak" id="calibre_pb_75"></div>
</div></body>
</html>
