<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">22 </span></span></p><p class="calibre_1"><span class="bold">“Kendinizi nasıl hissediyorsunuz?” </span></p><p class="calibre_1"><span class="bold">Jennifer Caruso’ya baktı. Onun bürosunda, karşılıklı oturuyorlardı. “Sarsılmış, ama daha iyi</span>
<span class="bold">olacağım.” </span></p><p class="calibre_1"><span class="bold">Caruso ona ve McCaul’e dumanı tüten birer fincan kahve uzattıysa da, genç kadın kahveyi</span>
<span class="bold">görmezden geldi. Morgdaki yabancı babam olmadığına göre, babam hâlâ hayatta olabilir mi? Bunu</span>
<span class="bold">düşünmek bile içini yalanca Caruso’ya, “Babamın pasaportunun o adamın elinde işi ne?” diye sordu. </span></p><p class="calibre_1"><span class="bold">Dedektif başını salladı. “Bu şimdilik bir sır Signorina.” </span></p><p class="calibre_1"><span class="bold">“Pasaportu tam olarak nerede bulmuştunuz?” </span></p><p class="calibre_1"><span class="bold">“Sırt çantasında, elbiselerin arasında. Yanında bir de tabanca vardı.” </span></p><p class="calibre_1"><span class="bold">“Kurbanın ceplerinde de bir şeyler bulduğunuzu söylemiştiniz.” </span></p><p class="calibre_1"><span class="bold">“Si.” </span></p><p class="calibre_1"><span class="bold">“Bulduklarınıza bir bakabilir miyim?” </span></p><p class="calibre_1"><span class="bold">“Tabiî.” Caruso telefonundaki bir tuşa bastı, birkaç saniye bir şeyler söyledikten sonra, ahizeyi yerine</span>
<span class="bold">bıraktı. “Kanıtlar birazdan burada olur.” </span></p><p class="calibre_1"><span class="bold">“Ya adamın elbiseleri?” dedi McCaul. </span></p><p class="calibre_1"><span class="bold">“Onları da getirecekler.” Caruso Jennifer’ın yüzünü inceledi. “Tabiî şimdi asıl soru, morgda yatan o</span>
<span class="bold">adamın kim olduğu. Onu daha önce hiç görmediğinizden eminsiniz değil mi?” </span></p><p class="calibre_1"><span class="bold">“Kesinlikle.” </span></p><p class="calibre_1"><span class="bold">“O zaman, söylemek zorunda olduğum bir şey var. Ayaklan ve elleri donduğu için güvenilir parmak</span>
<span class="bold">izleri almak mümkün olmadı. Tabiî elimizde DNA kanıtı var ve talihimiz biraz yaver giderse,</span>
<span class="bold">kimliğini DNA yoluyla da bulabiliriz.” </span></p><p class="calibre_1"><span class="bold">Kapı vuruldu ve beyaz önlük giymiş bir kadın laboratuar teknisyeni elindeki kocaman karton kutuyu</span>
<span class="bold">masanın üzerine bıraktı. Caruso teknisyene teşekkür edince, kadın çıkıp gitti. </span></p><p class="calibre_1"><span class="bold">“İsterseniz size bulduklarımızı göstereyim” dedi Caruso Jennifer’a. “Size söyleyeyim Signorina,</span>
<span class="bold">bulduklarımızdan bazıları beni epeyce şaşırttı.” </span></p><p class="calibre_1"><span class="bold">Beyaz Fiat telekomünikasyon minibüsü Carabiniere Komutan-lığı‘nın yüz metre ötesinde yolun</span>
<span class="bold">kenarında durdu. Minibüsün ön koltuklarında mavi tulumlar giymiş iki adam oturuyordu. Yolcu</span>
<span class="bold">koltuğunda oturan çalan cep telefonunu açtı. Konuşma on saniyeden de az sürdü, ardından adam</span>
<span class="bold">telefonunu kapattı, Fiat’tan indi ve minibüsün arkasına geçip arka kapının kilidini açtı. Minibüsün</span>
<span class="bold">içinde tamirci malzemesiyle, kablolarla, yedek parça dolu plastik kutularla ve bir sürü alet edevatla</span>
<span class="bold">yüklü raflar görüldü. Adam minibüsün içine girip, kapıyı kapattı. Yerdeki yalancı döşemeyi kaldırdı. </span></p><p class="calibre_1"><span class="bold">Kapağın altına kocaman bir binayı havaya uçurmaya yeterli olacak elli kiloluk Semtex patlayıcı</span>
<span class="bold">istiflenmişti. </span></p><p class="calibre_1"><span class="bold">Patlayıcıların tehlike yaratmayacak gibi istiflenip istiflenmediğini kontrol ettikten sonra uzaktan</span>
<span class="bold">kumandalı fünyenin yerine iyi yerleştirilip yerleştirilmediğine baktı, sonra da kapağı yeniden kapattı. </span></p><p class="calibre_1"><span class="bold">Alet kutularından birinden aldığı uzaktan kumanda cihazını tulumunun ceplerinden birine attı, sonra</span>
<span class="bold">minibüsün içinden çıkıp ön tarafa, şoförün yanına döndü. Şoför minibüsü çalıştırıp meydanı boydan</span>
<span class="bold">boya geçti ve bariyerin başında bir onbaşının nöbet beklediği, komutanlığın yeraltı otoparkının</span>
<span class="bold">girişine yöneldi. </span></p><p class="calibre_1"><span class="bold">Şoför onbaşıya şirket kimliği ile iş emrini uzatırken gülümsedi ve İtalyanca “Bazı telefon hatlarını</span>
<span class="bold">denetlememiz istendi” dedi. “Fazla uzun sürmez.” </span></p><p class="calibre_1"><span class="bold">Onbaşı kimliği ve iş emrini inceledi. “Bunu kim istedi?” </span></p><p class="calibre_1"><span class="bold">Teknisyen omuz silkti. “Tanrı bilir. Senin komutanın olacak heriflerden biridir herhalde.” </span></p><p class="calibre_1"><span class="bold">Onbaşı gülümsedi, kimliği iade edip, bariyeri kaldırdı. </span></p><p class="calibre_1"><span class="bold">Caruso ellerine lastik ameliyat eldivenleri geçirip kanıt kutusunun içindekileri çıkarmaya koyuldu. </span></p><p class="calibre_1"><span class="bold">Her parça ayrı ayrı şeffaf bir plastik torbaya konulmuştu: ağır bir gri parka, beyaz yünlü bir kaşkol,</span>
<span class="bold">yeşil bir kazak, dağ postalları, fanila ve bir de don. Bunların yanı sıra bezden yapılmış bir sırt çantası</span>
<span class="bold">ve iki başka plastik torbanın içinde de bir tabanca ile başka giysiler. Caruso içi elbise dolu olan</span>
<span class="bold">torbayı boşalttı: beyaz bir ipek gömlek ile çizgili </span></p><p class="calibre_1"><span class="bold">bir kravat, siyah deriden el yapımı bir çift ayakkabı, soluk mavi bir takım. </span></p><p class="calibre_1"><span class="bold">“Bunları sırt çantasında bulduk. Bunlar daha çok bir işadamının giyeceği şeyler, adamın pahalı</span>
<span class="bold">zevkleri olduğu anlaşılıyor. Takım elbise Amerikan malı, ayakkabılar ise İtalyan ve el yapımı. Gömlek</span>
<span class="bold">ise İngiliz malı ve ipekten. Neyiniz var Signorina March?” </span></p><p class="calibre_1"><span class="bold">Jennifer dokunma isteğine direnmeye çalışarak elbiselere bakıyordu. “Bu… Bu elbiseler babama ait.” </span></p><p class="calibre_1"><span class="bold">“Emin misiniz?” </span></p><p class="calibre_1"><span class="bold">“Neredeyse. Onun giydiklerine benziyor.” </span></p><p class="calibre_1"><span class="bold">“Ya ötekiler? Onların içinde babanızın eşyası olarak hatırladıklarınız var mı?” </span></p><p class="calibre_1"><span class="bold">“Yok, sadece sırt çantasındakiler.” </span></p><p class="calibre_1"><span class="bold">Caruso kaşlarını çattı. “Babanızın pasaportuna bir kez daha bakmanızı istiyorum. Fotoğraftakinin</span>
<span class="bold">babanız olduğu konusunda kuşkunuz yok değil mi?” </span></p><p class="calibre_1"><span class="bold">Kırmızı dosyayı açtı, pasaportu masanın üzerine koyunca, Jennifer fotoğrafı bir kez daha inceledi. </span></p><p class="calibre_1"><span class="bold">“Hayır, bu kesinlikle babam.” </span></p><p class="calibre_1"><span class="bold">“Babanız ve ceset aynı saç rengine ve yüz hatlarına sahip; aynı yaşta görünüyorlar ama siz cesedi</span>
<span class="bold">teşhis edene kadar, ikisinin aynı insan olmadıklarını anlamak imkânsızdı. Roma’daki</span>
<span class="bold">laboratuarımızdan pasaportun sahte olup olmadığını belirlemelerini isteyeceğim, ama bana kalırsa</span>
<span class="bold">pasaport düzgün görünüyor.” </span></p><p class="calibre_1"><span class="bold">Caruso plastik torbalardan çoğunu açarak içindekileri masanın üzerine döktü. Buruşturulmuş bir</span>
<span class="bold">kâğıt parçası, iki bilet koçanı. Jennifer ile McCaul’e birer çift ameliyat eldiveni uzattı. “Kanıtlara</span>
<span class="bold">dokunmadan önce, lütfen bunları ellerinize geçirin.” Buruşturulmuş kâğıt parçasını aldı. “Şuna bir</span>
<span class="bold">bakın. Bulduklarımız arasında en ilginç olanlarından birisi. Aynı zamanda da, en şaşırtıcı olanı. Ama</span>
<span class="bold">maalesef zarar görmüş ve bir kısmı eksik.” </span></p><p class="calibre_1"><span class="bold">Jennifer elindeki kâğıt parçasını inceledi. Soluk kâğıdın yırtık dibinde bir dizi rakam görünüyordu. </span></p><p class="calibre_1"><span class="bold">Bazı başka rakamlar da, belki de eriyen buzların etkisiyle, bütünüyle silinmiş gibiydi ama notun geri</span>
<span class="bold">kalanı açıkça okunabilir nitelikteydi: </span></p><div class="mbp_pagebreak" id="calibre_pb_23"></div>
</div></body>
</html>
