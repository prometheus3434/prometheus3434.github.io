<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">30 </span></span></p><p class="calibre_1"><span class="bold">Peder Konrad’ın istenilen günlüğü bulması uzun sürmedi. Çizgili sayfalara girilen kayıtlar siyah</span>
<span class="bold">mürekkeple ve dikkatle yazılmıştı ama ne Jennifer’ın, ne de McCaul’ün anlayacağı bir dil</span>
<span class="bold">kullanılmıştı. 15 Nisan sayfasına gelene kadar yaprakları çeviren keşişin parmağını izlediler. </span></p><p class="calibre_1"><span class="bold">“Gördünüz mü? Söyledim size. Bomboş.” </span></p><p class="calibre_1"><span class="bold">Jennifer’ın içi üzüntüyle doldu. O tarihin altında hiçbir şey yoktu, tarihin altındaki satır boştu. “Ya</span>
<span class="bold">ertesi gün, Nisanın 16’sı?” </span></p><p class="calibre_1"><span class="bold">“Signorina… ” </span></p><p class="calibre_1"><span class="bold">“Peder, çok önemli.” </span></p><p class="calibre_1"><span class="bold">Konrad itiraz eder gibi bir iç geçirip, sayfalara eğildi. Sonunda kafasını salladı. “Önemli bir şey yok. </span></p><p class="calibre_1"><span class="bold">Buradaki kayıtlar sadece manastırın günlük faaliyetleriyle ilgili rutin şeyler.” </span></p><p class="calibre_1"><span class="bold">“Ne gibi?” </span></p><p class="calibre_1"><span class="bold">Konrad omuz silkti. “Keşişlerin yaptığı çalışmalar. San Domenico’lu bir çiftin manastırda</span>
<span class="bold">evlenebilmek için başvuruları. Şimdi tatmin oldunuz mu?” </span></p><p class="calibre_1"><span class="bold">“Herhangi bir ziyaretçiden söz edilmediğinden eminsiniz değil mi? Sonraki sayfalarda falan?” </span></p><p class="calibre_1"><span class="bold">Konrad sayfayı sinirlice çevirdi. “Sadece bir ziyaretçi var. O da beş gün sonra, ayın 20’sinde.” </span></p><p class="calibre_1"><span class="bold">“Kim?” diye sordu McCaul. </span></p><p class="calibre_1"><span class="bold">Konrad sabırsızlıkla satırları inceleyip, parmağını bir satıra bastı, sonra birden sessizleşti. “Ne var? </span></p><p class="calibre_1"><span class="bold">Ne oldu?” diye sordu Jennifer. </span></p><p class="calibre_1"><span class="bold">Konrad çenesini sıvazladı. “Şimdi hatırladım.” </span></p><p class="calibre_1"><span class="bold">“Neyi?” </span></p><p class="calibre_1"><span class="bold">“Buraya gelen adamı. Peder Leopold’ün düştüğü kayıtta ‘Dün akşam bir konuk geldi’ deniyor. </span></p><p class="calibre_1"><span class="bold">‘Dağda yürürken yolunu kaybettiğini ileri sürüp, tedaviye ihtiyacı olduğunu söyledi.’” Konrad</span>
<span class="bold">gözlerini kaldırdı. “Şimdi hatırladım. Yüzünde ve ayaklarında önemsiz donma izleri vardı.” </span></p><p class="calibre_1"><span class="bold">Jennifer vücudunun ürperdiğini hissetti. “Başka ne hatırlıyorsunuz?” </span></p><p class="calibre_1"><span class="bold">“Çok aç ve düşünceli olduğunu. Yanılmıyorsam burada birkaç gün kaldı; biz köyün doktoruna haber</span>
<span class="bold">vermek istediğimizde de kabul etmedi.” </span></p><p class="calibre_1"><span class="bold">“Neden?” </span></p><p class="calibre_1"><span class="bold">“Tanrı bilir. Donuk yaralan hayatını tehdit edecek ölçüde olmadığından, başrahip yaralara geçici</span>
<span class="bold">pansuman yapıp, bir hastaneye görünmesini önerdi.” </span></p><p class="calibre_1"><span class="bold">“O adam kimdi?” </span></p><p class="calibre_1"><span class="bold">“Tam bir yabancı. Onu ne daha önce, ne de daha sonra gördüm.” </span></p><p class="calibre_1"><span class="bold">“Kaç yaşlarındaydı?” </span></p><p class="calibre_1"><span class="bold">“Orta yaşlardaydı.” </span></p><p class="calibre_1"><span class="bold">“Adını söyledi mi?” </span></p><p class="calibre_1"><span class="bold">“Söylediyse de, buraya yazılmamış. Ben de hiç hatırlamıyorum.” </span></p><p class="calibre_1"><span class="bold">“İsviçreli miydi? Yoksa İtalyan mı?” </span></p><p class="calibre_1"><span class="bold">“Hayır. Yabancıydı. Yanılmıyorsam İngilizce konuşuyordu.” </span></p><p class="calibre_1"><span class="bold">Jennifer çantasını açtı. Konrad’a babasının fotoğrafını gösterirken elleri titriyordu. “Bu… Bu adam</span>
<span class="bold">mıydı?” </span></p><p class="calibre_1"><span class="bold">Konrad resmi inceledi. “Söylemesi o kadar güç ki. İki yıl önce olan bir şeyden bahsediyoruz…” </span></p><p class="calibre_1"><span class="bold">“Lütfen, acele etmeyin.” </span></p><p class="calibre_1"><span class="bold">Konrad fotoğrafı bir kez daha inceledi, sonra omuz silkip iade etti. “Belki de bu adamdı, ama</span>
<span class="bold">gerçekten emin değilim.” </span></p><p class="calibre_1"><span class="bold">“Kim olduğu konusunda en ufak bir fikriniz var mı?” </span></p><p class="calibre_1"><span class="bold">Konrad’ın sabrı tükeniyordu. “Durumundan da anlaşıldığı gibi, kötü hava yüzünden başı derde giren</span>
<span class="bold">biriydi herhalde. Ama bu konuştuğumuz, sizin söylediğiniz tarihten beş gün sonra olduğu için, adam</span>
<span class="bold">herhangi birisi de olabilir. Neyse, tamam mıyız?” </span></p><p class="calibre_1"><span class="bold">“Defterde adam hakkında herhangi bir şey daha var mı?” </span></p><p class="calibre_1"><span class="bold">“Signorina. Sabrımın da bir sının var.” Konrad defteri kapatmaya kalkıştı. </span></p><p class="calibre_1"><span class="bold">“Son bir şey daha Peder. Lütfen.” </span></p><p class="calibre_1"><span class="bold">Yüzü öfkeyle kızaran, gürültüyle içini çeken Konrad sayfadaki birkaç satın işaret etti. “Bir tek kayıt</span>
<span class="bold">daha var. Adam buradan iki gün sonra, 22 Nisanda ayrılmış. Başrahip adamı buradaki tren</span>
<span class="bold">istasyonuna götürdüğünü söylüyor.” </span></p><p class="calibre_1"><span class="bold">“Ne tarafa gitmiş?” </span></p><p class="calibre_1"><span class="bold">“Hiçbir fikrim yok.” Keşiş defteri gürültüyle kapattı. “Bana bir açıklama yapmaya söz vermiştiniz.” </span></p><p class="calibre_1"><span class="bold">“Ölünün üzerindeki pasaportta, adının Paul March olduğu belirtiliyordu. Oysa bu, benim iki yıl önce</span>
<span class="bold">kaybolan babamın adı. Pasaport onundu ama ceset babamın cesedi değildi.” </span></p><p class="calibre_1"><span class="bold">“Ya kimindi?” </span></p><p class="calibre_1"><span class="bold">“Bilmiyorum. O adamı hayatımda hiç görmemiştim.” </span></p><p class="calibre_1"><span class="bold">Konrad şaşırmış görünüyordu. Gözlüklerini çıkardı, tavırları yumuşamaya başlamıştı. “Bütün bunlar</span>
<span class="bold">çok ilginç. Ve babanızın yok olması sizin için korkunç bir kayıp olmuş olmalı çocuğum.” </span></p><p class="calibre_1"><span class="bold">Jennifer içinden, “Bir bilebilsen” diye geçirdi. </span></p><p class="calibre_1"><span class="bold">Konrad günlükleri toparladı. “Buradaki işimiz bittiğine göre, gelin sizi yukarı götüreyim.” </span></p><p class="calibre_1"><span class="bold">Önde elinde saplı fenerleri taşıyan genç keşiş, manastırın mahzeninden çıkıp, granit basamaklan</span>
<span class="bold">tırmanmaya koyuldular. Girişteki hole vardıklarında, Konrad kapılardan birini açtı. Dışarıda fırtına,</span>
<span class="bold">yağmur ve gök gürültüsü birbirine karışıyordu. “Bu gece nerede kalıyorsunuz?” </span></p><p class="calibre_1"><span class="bold">“Varzo’da bir yer bulabileceğimizi düşündük” dedi McCaul. </span></p><p class="calibre_1"><span class="bold">“Köyde öyle pek fazla otel yok.” Konrad holü aydınlatan şimşeğin ışığında, avluyu döven yağmura</span>
<span class="bold">baktı. “Dışarı çıkılacak hava değil. Belki de burada gecelemeniz daha doğru olur. Konuk odalarımız</span>
<span class="bold">sade, ama rahattır. Eğer isterseniz, başımızın üzerinde yeriniz var.” </span></p><p class="calibre_1"><span class="bold">“Çok naziksiniz Peder.” </span></p><p class="calibre_1"><span class="bold">Konrad kapıyı kapattı. “Birader Paulo size odalarınızı gösterir.” </span></p><p class="calibre_1"><span class="bold">“O adam hakkında hatırladığınız başka bir şey yok mu Peder? Herhangi bir şey?” </span></p><p class="calibre_1"><span class="bold">“Maalesef yok. İyileşir iyileşmez buradan gitmeye can attığının dışında, başka bir şey yok.” </span></p><p class="calibre_1"><span class="bold">“Bir sorum daha var. Bu bölgede Edelweiss adlı bir dağ biliyor musunuz? Jennifer kâğıt parçasını</span>
<span class="bold">açıp, üzerine yazdıklarını gösterdi: “H. Vogel. Berg Edehveiss 705.” </span></p><p class="calibre_1"><span class="bold">Konrad kâğıdı inceledi. “Nedir bu?” </span></p><p class="calibre_1"><span class="bold">“Cesedin üzerinde buna benzer bir not bulunmuştu. “Berg”in Almanca dağ anlamına geldiği dışında,</span>
<span class="bold">o kelimelerle sayıların ne demek olduğunu anlayamadık. Kâğıt kısmen eridiğinden, sayılardan</span>
<span class="bold">bazıları silinmişti.” </span></p><p class="calibre_1"><span class="bold">Konrad çenesini sıvazladı. “Size Vogel’ın Wasenhorn’un İsviçre tarafında, özellikle de Brig çevresinde</span>
<span class="bold">oldukça sık rastlanan bir soyadı olduğunu söyleyebilirim. Ama bu taraflarda Edehveiss adlı bir dağ </span></p><p class="calibre_1"><span class="bold">duymadım.” Kâğıdı geri verdi, “izin verirseniz, şimdi size iyi geceler dileyeceğim.” </span></p><p class="calibre_1"><span class="bold">Saplı fenerlerden birini alarak, yanlarından ayrıldı. Genç keşiş diğer feneri kaldırıp öne düştü, anları</span>
<span class="bold">iki tarafında meşe kapıların sıralandığı taş döşeli bir koridora soktu. Beyaz kireç badanalı</span>
<span class="bold">duvarlarında basit birer tahta istavrozun bulunduğu, yan yana ve minicik iki odanın kapısını açtı. </span></p><p class="calibre_1"><span class="bold">Her odada tavana yakın küçük bir pencere, tek bir ahşap iskemle, bir başucu lambası, ince şilteli</span>
<span class="bold">portatif bir somya ve basit bir banyo vardı. “Momento, prego”* </span></p><p class="calibre_1"><span class="bold">Keşiş yakındaki başka bir odaya girip elleri kaba gri battaniyeler, temiz beyaz çarşaflar, sabun</span>
<span class="bold">kalıplan ve bir çift mumla dolu olarak döndü, mumlan kendi fenerinin aleviyle yakarak Jennifer ile</span>
<span class="bold">McCaul’e uzattı. “Buona notte signorina, signore”* </span></p><p class="calibre_1"><span class="bold">“İyi geceler. Grazie.” </span></p><p class="calibre_1"><span class="bold">Keşiş “Prego, signorina” deyip uzaklaştı, ayak sesleri koridorda bir süre yankılandı. </span></p><div class="mbp_pagebreak" id="calibre_pb_33"></div>
</div></body>
</html>
