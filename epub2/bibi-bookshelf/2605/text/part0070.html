<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">71 </span></span></p><p class="calibre_1"><span class="bold">Mark Kelso’yu geliş terminalinin dışında, bekler buldu. Kelso cep telefonuyla konuşurken Fellows’un</span>
<span class="bold">kullandığı siyah bir limuzin arabaların arasından fırlayıp, kaldırımın kenarında durdu. Kelso</span>
<span class="bold">telefonu kapattı, Mark’ın yanına yaklaşıp sıkıntıyla, “Burada zaman kaybediyoruz” dedi. “İkisinden</span>
<span class="bold">de iz yok. Arabaya bin. Ötekiler burada kalacak, ne olur ne olmaz deyip, aramayı sürdürecek.” </span></p><p class="calibre_1"><span class="bold">“Yanlış hatırlamıyorsam, bana Frank McCaul hakkında araştırma yaptırdığını söylemiştin, değil</span>
<span class="bold">mi?” </span></p><p class="calibre_1"><span class="bold">Kelso Mark’ın sesindeki öfkeyi duyup, dikkatten gözlerini kırpıştırdı. “Evet, söyledim. Ne var?” </span></p><p class="calibre_1"><span class="bold">“Ben de kendi araştırmamı yaptım ve McCaul hakkında pek de hoş olmayan şeyler öğrendim. Ya</span>
<span class="bold">bana yalan söyledin Kelso ya da korkunç bir hata yapıyorsun.” </span></p><p class="calibre_1"><span class="bold">Kelso kaşlarını çattı. “Sen neden söz ediyorsun? Kiminle konuştun?” </span></p><p class="calibre_1"><span class="bold">Mark öfkeden kıpkırmızıydı. “Bunun önemi yok. Bu işin içinde hiç de yolunda gitmeyen çok tuhaf bir</span>
<span class="bold">şey var ve ne olduğunu bilmek istiyorum. Hemen şimdi.” </span></p><p class="calibre_1"><span class="bold">O anda terminalden koşarak çıkan Grimes münakaşanın ortasında yanlarına geldi. Fellows</span>
<span class="bold">limuzinden çıktı. Gelip geçenler durup bakmaya başlarken, her ikisi de ne yapacaklarını bilmez</span>
<span class="bold">durumda, rahatsız görünüyorlardı. Kelso da sıkıntılıydı ve Mark’a “Burası böyle bir konuşmanın</span>
<span class="bold">yapılacağı yer değil” dedi. “Onun için sesini alçalt. Eğer konuşmak istiyorsan, şu arabaya bin.” </span></p><p class="calibre_1"><span class="bold">“Gerçeği öğrenmeden bir adım bile atmam” diye haykırdı Mark. “Gerçek derken, asıl gerçek demek</span>
<span class="bold">istiyorum. Bir sürü palavra, bir alay yalan değil, dürüst gerçeği. Ve hemen, şimdi. Sen ve CÎA neyin</span>
<span class="bold">peşindesiniz Kelso?” </span></p><p class="calibre_1"><span class="bold">Kelso öfkeyle, “Arabaya bin” dedi. </span></p><p class="calibre_1"><span class="bold">“S….r git. Bir açıklama duymadan bir yere kıpırdamıyorum.” </span></p><p class="calibre_1"><span class="bold">Her şey çok çabuk oldu: Kelso başıyla bir işaret yapınca iki adamı Mark’ın hakkından geldi. Fellows</span>
<span class="bold">elini Mark’ın ağzına kaparken, Grimes da kolunu büktü. Kelso arka kapıyı açtı, Mark’ı arabanın</span>
<span class="bold">içine ittiler. Grimes onu arka koltukta hareketsiz tutarken, Kelso kaldırımdaki kalabalığa bir kimlik</span>
<span class="bold">gösterdi. “Polis. Bu adamı gözaltına alıyoruz. Haydi şimdi herkes yoluna, bakacak bir şey yok.” </span></p><p class="calibre_1"><span class="bold">Kelso arka koltuğa oturdu, yumruğunu sıkıp Mark’ın yüzüne patlattı. “Seni salak. Bu, herkesin</span>
<span class="bold">ortasında ağzını açtığın için. Bir şey söyleyeyim mi Ryan? Şu anda beynine bir kurşun sıkmaktan</span>
<span class="bold">büyük bir keyif alırdım; hem de en ufak bir pişmanlık duymadan.” </span></p><p class="calibre_1"><span class="bold">Grimes’ın elinden kurtulmaya çalışan Mark’ın çenesi alev alev yanıyordu sanki. O sırada Fellows</span>
<span class="bold">direksiyona oturup motoru çalıştırdı, araba yavaşça kaldırımdan uzaklaştı. </span></p><p class="calibre_1"><span class="bold">Kelso hiddetle devam etti: “Bizim görevimizin Jennifer’ı korumak olduğunu o kalın kafana ne zaman</span>
<span class="bold">sokacaksın? Bu davranışın takibimizi yavaşlatmaktan başka bir şeye yaramadı. Bunu göremiyor</span>
<span class="bold">musun, yoksa gerçekten aptal mısın?” Grimes’a baktı. “Kelepçe tak.” </span></p><p class="calibre_1"><span class="bold">Grimes bir çift kelepçe çıkarıp, Mark’ın bileklerine geçirdi. </span></p><p class="calibre_1"><span class="bold">“Şimdi” dedi Kelso, “McCaul hakkında ne söylemeye çalıştığını duymak istiyorum. Bir de,</span>
<span class="bold">havalimanından kime telefon ettiğini.” </span></p><div class="mbp_pagebreak" id="calibre_pb_69"></div>
</div></body>
</html>
