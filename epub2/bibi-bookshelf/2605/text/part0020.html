<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">18 </span></span></p><p class="calibre_1"><span class="bold">Mark kaldırım taşlarının üzerinden kayan bir lastik sesi duyup yatağında döndü. Sersem sersem</span>
<span class="bold">uyandı. Pencerenin dışından trafik gürültüsü, türkü çağırır gibi İsviçre Almancası sözler geliyor,</span>
<span class="bold">sanki bütün köy gürültülü bir ayaklanmadaymış gibi, ortalık çınlıyordu. Başı ağrıyordu. Nedenini</span>
<span class="bold">hemen anladı: alkol ve yükseklik iyi bir karışım oluşturmuyordu. Bir gece önce içtikleri onu turşuya</span>
<span class="bold">döndürmüştü. Bir gözü kapalı, sırtüstü yatıp, çalar saatini görmeye çalıştı: 08.05 </span></p><p class="calibre_1"><span class="bold">Lanet olsun! </span></p><p class="calibre_1"><span class="bold">Uyuyakalmıştı. </span></p><p class="calibre_1"><span class="bold">Telaşla yataktan kalktı. Çalar saatin çaldığını hatırlıyordu, ama öylesine yorgundu ki, uzanıp saati</span>
<span class="bold">susturmuş olmalıydı. Sendeleyerek pencereye kadar yürüdü ve Berghof un otoparkına doğru baktı. </span></p><p class="calibre_1"><span class="bold">Jennifer’ın Toyota’sı gitmişti. </span></p><p class="calibre_1"><span class="bold">Jennifer böylesine sert bir doğa gücünü daha önce hiç hissetmemişti. Soğuk hava ciğerlerine işliyordu</span>
<span class="bold">ama Anton’un peşinden buzula vardığında, nefes kesici manzaraya hayran kalmaktan da kendini</span>
<span class="bold">alamadı. Önlerinde yer yer yarıklarla kaplı, kaz yumurtası maviliğinde sert buzdan bir deniz</span>
<span class="bold">uzanıyordu. Buzul çok genişti ama uzunluğunu kestirmek imkânsızdı; donmuş ve sonsuz bir nehir</span>
<span class="bold">gibi, her iki yanlarından uzanıyordu. </span></p><p class="calibre_1"><span class="bold">“Şimdi artık dikkatli ol. Buz oldukça sağlamdır ama peşimden ayrılma ve izlerime basmaya çalış.” </span></p><p class="calibre_1"><span class="bold">Anton buzulun üzerinde öne düştü ve yüz metre kadar uzaktaki bir yarığı işaret etti. “İşte cesedi</span>
<span class="bold">buldukları yarık orası. Sınırın hemen İtalyan tarafında.” </span></p><p class="calibre_1"><span class="bold">Anton’un gösterdiği noktaya yaklaşırlarken, Jennifer’ın yüreği hızlı hızlı çarpmaya başladı. İçi</span>
<span class="bold">duygusal bir fırtınayla ve bunca sevdiği babasının burada, Tanrı‘nın unuttuğu bu ıssızlıkta öldüğünü</span>
<span class="bold">bilmenin korkunç üzüntüsüyle doluydu. Neden olduğunu bir bilebilsem. Yarığa yaklaştıklarında,</span>
<span class="bold">Anton, “Fazla yakınına gitme Jennifer” dedi. “Orası çok tehlikeli.” </span></p><p class="calibre_1"><span class="bold">Eğilip baktığında, yarığın derinleştikçe karanlıklaştığını gördü. “Yanında halat ve el feneri var mı?” </span></p><p class="calibre_1"><span class="bold">“Var, sırt çantamda. Neden sordun?” </span></p><p class="calibre_1"><span class="bold">“Beni aşağıya indirebilir misin?” </span></p><p class="calibre_1"><span class="bold">“Ne?” </span></p><p class="calibre_1"><span class="bold">“Cesedin bulunduğu yeri görmek istiyorum.” </span></p><p class="calibre_1"><span class="bold">“Jennifer… Delirme lütfen.” </span></p><p class="calibre_1"><span class="bold">Genç kadın kararlıydı. “Birden meraklandım. Daha önce hiç yarığa inmiş miydin?” </span></p><p class="calibre_1"><span class="bold">“Tabiî, birçok kere, ama…” </span></p><p class="calibre_1"><span class="bold">“Öyleyse yeterince güvenli demektir. Üstelik polis inebildiğine göre pek zor olmasa gerek.” </span></p><p class="calibre_1"><span class="bold">Anton içini çekti. “Gott im Himmel.* Ben de seni kendi halinde, sakin bir Amerikan turisti</span>
<span class="bold">sanmıştım.” Sırt çantasını indirdi, naylon bir halat çıkarıp ipi sağlamca bağlamak için buza birkaç</span>
<span class="bold">kazık çaktı. “Pekâlâ, seninle birlikte insem daha iyi olacak. Polisin kucağında ikinci bir ceset bulmak</span>
<span class="bold">istemeyeceğinden eminim.” </span></p><p class="calibre_1"><span class="bold">Mark’ın ilk işi izleme monitörünü çalıştırmak oldu. Cihazın bip sesleri güçsüzdü ve ibre kuzeyi</span>
<span class="bold">gösteriyordu. Mesafe göstergesinin beş kilometrede sabitleşmesi Toyota’nın hareket etmediğinin</span>
<span class="bold">belirtisiydi. Haritaya bakınca, Jennifer’ın Wasenhorn’un yakınlarında bir yerde olması gerektiğine</span>
<span class="bold">karar verdi. </span></p><p class="calibre_1"><span class="bold">Büyük ihtimalle arabayla dağa tırmanmış, sonra da otomobilini durdurmuştu. Telsizi çalıştırıp</span>
<span class="bold">Fellows ile Grimes’ın hangi cehennemde olduklarını sormayı düşündüyse de, daha fazla zaman</span>
<span class="bold">kaybetmek istemedi; onları yoldan da arardı. Nöbetçi resepsiyon görevlisi genç bir kadındı. </span></p><p class="calibre_1"><span class="bold">“Wasenhorn’a nasıl gidebilirim?” dedi aceleyle. </span></p><p class="calibre_1"><span class="bold">Kız omuz silkti. “Köyden kuzeye giden yola girdiğinizde ya da Brig’e doğru döndüğünüzde yol</span>
<span class="bold">işaretlerini görürsünüz.” </span></p><p class="calibre_1"><span class="bold">Mark kıza teşekkür bile etmedi. Koşarak otoparka gitti, çantasını Opel’in bagajına fırlatıp motoru</span>
<span class="bold">çalıştırdı. </span></p><p class="calibre_1"><span class="bold">Yarığın içi inanılmayacak kadar soğuktu; bir derin dondurucunun içi gibi; duvarları masmavi,</span>
<span class="bold">lekesizdi; bazı yerleri cam gibi dümdüz, bazılarıysa girintili çıkıntılı. Anton el fenerini yarığın içinde</span>
<span class="bold">gezdirdikçe, etrafın pek tekin olmadığı anlaşılıyordu. Jennifer buzulda babasının cesedinin çıkarıldığı</span>
<span class="bold">derin deliği görünce, dayanılmaz acısının etkisiyle ürperdi. </span></p><p class="calibre_1"><span class="bold">* Almanca: “Göklerdeki Tanrım.” (ç.n.) </span></p><p class="calibre_1"><span class="bold">Anton, “Çok solgun görünüyorsun” dedi. “Kendini iyi hissetmiyor musun yoksa?” </span></p><p class="calibre_1"><span class="bold">“iyi… İyiyim.” Birden yarığın dibindeki daha küçük bir deliği, deliğin etrafında da buz parçacıklarını</span>
<span class="bold">gördü. “Bu da nesi?” </span></p><p class="calibre_1"><span class="bold">Anton omuz silkti. “Bölgedeki polislerden, McCaul’ün cesedin yakınında bir sırt çantası bulduğunu</span>
<span class="bold">duymuştum. Belki de çanta buradaydı.” </span></p><p class="calibre_1"><span class="bold">Jennifer’ın kaşları çatıldı. “Sırt çantasının içinde ne varmış?” </span></p><p class="calibre_1"><span class="bold">“Tanrı bilir.” </span></p><p class="calibre_1"><span class="bold">“McCaul’ün kazası hakkında başka ne biliyorsun?” </span></p><p class="calibre_1"><span class="bold">“Hiç. Neden sordun?” </span></p><p class="calibre_1"><span class="bold">“Birden ölmesi… Şey görünüyor da… Tuhaf.” </span></p><p class="calibre_1"><span class="bold">“Dediklerine göre, iyi bir dağcıymış. Ama en iyiler bile hata yapar, üstelik McCaul çok gençmiş,</span>
<span class="bold">yirmilerinde, yani tecrübe sahibi olamayacak kadar genç. Bu yarığa da o yüzden düşmemiş miydi?” </span></p><p class="calibre_1"><span class="bold">“Buralarda ne arıyormuş?” </span></p><p class="calibre_1"><span class="bold">Anton yine omuz silkti. “Sıradan bir turistti. Otelde bir haftalık yer ayırtmıştı ve oldukça sevimli</span>
<span class="bold">birine benziyordu, ama vaktinin çoğunu dışarıda geçirdiğinden, onunla pek konuşma fırsatı</span>
<span class="bold">bulamadım. Biliyor musun, gerçekten meraklı bir kızsın Jennifer.” </span></p><p class="calibre_1"><span class="bold">“Öyle miyim sence?” </span></p><p class="calibre_1"><span class="bold">Anton yarığı gösterip, kuşkulu bir sesle, “Birincisi, buzula gelmek istemen. Ardından da cesedin</span>
<span class="bold">bulunduğu yeri görmek için tutturman. Şimdi de McCaul hakkındaki soruların. Bir çeşit gazeteci gibi</span>
<span class="bold">bir şey olmadığından emin misin?” </span></p><p class="calibre_1"><span class="bold">“Kesinlikle.” </span></p><p class="calibre_1"><span class="bold">Kafalarının üzerindeki yarık ağzına, masmavi duru gökten gelip o dar açıklıktan süzülen aydınlığa</span>
<span class="bold">bakıp, ardından da donuk bölmenin içine uzun uzun, hüzünle baktı. </span></p><p class="calibre_1"><span class="bold">“Yeterince gördün mü?” diye sordu Anton sonunda. </span></p><p class="calibre_1"><span class="bold">Jennifer ürperdi. “Sanırım.” </span></p><p class="calibre_1"><span class="bold">Dinlenmek için karların üzerine oturduklarında Anton sırt çantasından bir termos çıkarıp iki fincana</span>
<span class="bold">sıcak kahve doldurdu. “Soğuğu hafifletmek için birebir. Maalesef kahvenin yanında gidecek brandy</span>
<span class="bold">yok. Alkolle yükseklik pek uyuşmaz.” </span></p><p class="calibre_1"><span class="bold">“Teşekkürler Anton.” Jennifer’ın gözleri uzaklara, manzaraya daldı. Soluk kesiciydi: İtalya</span>
<span class="bold">ayaklarının altında, uzaklarda uzanıyordu ve onlar, tepelerinde parlak güneş, çevrelerinde bembeyaz</span>
<span class="bold">karlarla sanki dünyanın tepesine çöreklenmiş gibiydi. “Sence adam hangi yöne gidiyordu?” </span></p><p class="calibre_1"><span class="bold">“Tanrı bilir.” </span></p><p class="calibre_1"><span class="bold">“En yakın köy ya da kasaba neresi?” </span></p><p class="calibre_1"><span class="bold">Anton parmağıyla aşağıdaki vadiyi, İtalya tarafını gösterdi. “Orada. Varzo yakınlarında, San</span>
<span class="bold">Domenico adlı bir köy. Koruma altındaki Alpe Veglia bölgesinin bir parçası.” </span></p><p class="calibre_1"><span class="bold">“Buradan ne kadar uzakta?” </span></p><p class="calibre_1"><span class="bold">“Yaklaşık beş kilometre. McCaul cesedi bulmadan önce o tarafa gidiyormuş. İsviçre tarafından gelip</span>
<span class="bold">buzulu geçmek isteyenlerin kullanmaları gereken yol.” </span></p><p class="calibre_1"><span class="bold">“Peki, arada hiçbir yerleşim yeri yok mu?” </span></p><p class="calibre_1"><span class="bold">“Dağdaki bir kulübe dışında bir şey yok. Dağcı ve yürüyüşçülerin dinlenmek için uğradığı bu</span>
<span class="bold">kulübelere Berghütte denir. Alplerdeki bu yollar yüzyıllardan beri kullanıldığından, böylesi</span>
<span class="bold">kulübelere sıkça rastlanır. Çok önemli bir nedenle.” </span></p><p class="calibre_1"><span class="bold">“Hangi nedenle?” </span></p><p class="calibre_1"><span class="bold">“Dağlarda hava çabuk değişir, birden bozulduğunda da bir sığınak bulmak ölüm kalım meselesi</span>
<span class="bold">haline gelir. Sınırın hemen İtalyan tarafında da böyle bir kulübe var. Fazla uzak değil, yürüyerek</span>
<span class="bold">gidilebilir.” </span></p><p class="calibre_1"><span class="bold">“Görebilir miyim?” </span></p><p class="calibre_1"><span class="bold">Anton saatine baktı. Pek istekli görünmemekle birlikte, sonunda, “Tamam” dedi. “Neden olmasın?” </span></p><p class="calibre_1"><span class="bold">Jennifer ayaklandı, pantolonundaki karları temizleyip adamın koluna dokundu. “Çok sabırlısın</span>
<span class="bold">Anton. Dönünce sana bir bira ısmarlayacağıma söz veriyorum.” </span></p><p class="calibre_1"><span class="bold">“Bunu unutmayacağım.” </span></p><p class="calibre_1"><span class="bold">Kulübeye ulaşmaları uzun sürmedi. Vadiye hâkim bir çıkıntının üzerindeki geniş ve sağlam</span>
<span class="bold">görünüşlü kulübe taştan ve tahtadan yapılmış, çatısı da kayağantaşla örtülmüştü. Anton kapıyı</span>
<span class="bold">gıcırdatarak açıp, içeriye girdi. Kulübe uzunca bir zamandır kullanılmamış görünüyor, insanın içini</span>
<span class="bold">bir tuhaf ediyordu. </span></p><p class="calibre_1"><span class="bold">“Kulübe kış boyunca pek kullanılmamış” dedi Anton. “İlkbaharın sonundan kış başlangıcına kadar</span>
<span class="bold">gelip ilgilenen bir bakıcı var ama yılın diğer aylarında neredeyse hiç kimse uğramaz.” </span></p><p class="calibre_1"><span class="bold">Jennifer’a çevreyi gösterdi. Başlarının üzerinde kalın kalaslar uzanıyor, ranzalı iki yatak odasının</span>
<span class="bold">dışında basitçe bir de mutfak görülüyordu. Duvarlardan birinin dibine kışlık odun istiflenmiş, öteki</span>
<span class="bold">duvarlara da geyik boynuzları asılmıştı. Kalasların bazılarının üzerinde ziyaretçilerin kazıdığı</span>
<span class="bold">isimler, tarihler görülüyordu. </span></p><p class="calibre_1"><span class="bold">“İşte, hepsi bu kadar. Başka bir şey yok” dedi Anton dışarı çıkıp kapıyı kapatırken. </span></p><p class="calibre_1"><span class="bold">Jennifer vadinin derinliklerinde, küçücük bir köy gördü. “Burası neresi?” </span></p><p class="calibre_1"><span class="bold">“Sana sözünü ettiğim San Domenico köyü.” </span></p><p class="calibre_1"><span class="bold">“Dürbününü alabilir miyim?” </span></p><p class="calibre_1"><span class="bold">“Tabiî.” </span></p><p class="calibre_1"><span class="bold">Jennifer dürbünü İtalya’dan çok İsviçre’yi andıran, bir dizi Alp tipi eve ayarladı. Sonra daha uzakta,</span>
<span class="bold">bir yamaçtaki kayalıklara sağlamca kenetlenerek derin uçurumun üzerine asılmış gibi duran,</span>
<span class="bold">kiremitli ve duvarlı birkaç bina gördü. Binaları Anton’a gösterdi. “Bunlar da ne?” </span></p><p class="calibre_1"><span class="bold">“Tarihî Dikenli Taç Manastırı. En azından iki yüzyıldır orada.” </span></p><p class="calibre_1"><span class="bold">“Dağın yamacına tünemiş haliyle çok etkileyici.” </span></p><p class="calibre_1"><span class="bold">“Alplerde uzun bir manastır ve kadın çilehanesi geleneği vardır. Sadece bu bölgede on iki tanesine</span>
<span class="bold">rastlarsın. Gözden uzak oldukları için, şimdi göremiyoruz tabiî. Kendilerini dine vermek isteyenlere</span>
<span class="bold">çekici geliyor.” </span></p><p class="calibre_1"><span class="bold">“Manastır hâlâ kullanılıyor mu?” </span></p><p class="calibre_1"><span class="bold">Anton başını salladı. “Bir Katolik tarikatına ait, ama sayılan çok azaldığından, manastıra gereken</span>
<span class="bold">özeni gösteremiyorlar. Yazık: çilehanenin çok güzel olduğunu ve sığmak görevi de yaptığını</span>
<span class="bold">duymuştum. Hava gerçekten kötülediğinde, dağcılar oraya sığınır.” </span></p><p class="calibre_1"><span class="bold">“Manastırı nasıl görürüm?” </span></p><p class="calibre_1"><span class="bold">“Sının geçtikten sonra, anayoldan itibaren işaretler vardır. İyi ama orayı neden görmek isteyesin ki?” </span></p><p class="calibre_1"><span class="bold">“Bir nedeni yok, sadece ne kadar ilginç olduğunu düşünüyorum da.” </span></p><p class="calibre_1"><span class="bold">Jennifer manastıra baktı. Nedenini bilmeden, sırtının garip bir şekilde ürperdiğini hissetti. O sırada,</span>
<span class="bold">Anton’un saatine baktığını gördü. “Artık dönmek zamanımız gerçekten geldi. Greta otelde beni</span>
<span class="bold">bekliyordur.” </span></p><p class="calibre_1"><span class="bold">Arabanın içinde, dağ yolundan inerlerken Anton, “Hiç varmamaktansa, geç kalmak daha iyidir” </span></p><p class="calibre_1"><span class="bold">dedi. “Onun için dikkatli ol. Yolun bu kısmı çok kaygan.” </span></p><p class="calibre_1"><span class="bold">Jennifer direksiyonda alabildiğine dikkatliydi ama birden yolun aniden altından kayar gibi olduğunu</span>
<span class="bold">hissedince frene bastı. </span></p><p class="calibre_1"><span class="bold">Hiçbir şey değişmedi. </span></p><p class="calibre_1"><span class="bold">Soğuk soğuk terlediğini hissetti. Frenlere bir daha abandı, bu kez daha da güçlü, ama ayağının</span>
<span class="bold">altındaki pedal boşa basıyordu. Cip bayırdan aşağı hızlanarak inerken, dehşete kapıldı. </span></p><p class="calibre_1"><span class="bold">“Tanrım.” </span></p><p class="calibre_1"><span class="bold">Anton, “Ne oldu?” diye sordu. “Çok hızlandın. Frenler, Jennifer. Frenlere bas.” </span></p><p class="calibre_1"><span class="bold">“Basıyorum. İşe yaramıyor.” </span></p><p class="calibre_1"><span class="bold">“Scheisse!* Bir daha dene.” </span></p><p class="calibre_1"><span class="bold">Jennifer bütün gücüyle pedalı pompalayarak bir daha denedi, ama arabanın hızında bir değişiklik</span>
<span class="bold">olmadı. Vites küçültünce cip bir an için yavaşlar gibi olduysa da, ardından tekrar hızlandı. Arabayı</span>
<span class="bold">kontrol etmek gittikçe güçleşiyor, uçurumdan aşağı uçmamak için büyük beceri göstermesi</span>
<span class="bold">gerekiyordu. Cip iyice hızlanıp her geçen saniye denetimden daha da çıktıkça genç kızın yüreği hızlı</span>
<span class="bold">hızlı çarpmaya başladı, gözlerini yoldan ayırmıyordu, yolla bütünleşmiş gibiydi. </span></p><p class="calibre_1"><span class="bold">“El frenini çek’” diye bağırdı Anton. </span></p><p class="calibre_1"><span class="bold">Anton eğilip el frenine asıldı ama yine değişen bir şey olmadı. Jennifer arabayı birinci vitese takınca</span>
<span class="bold">Toyota olduğu yerde tökezler gibi olup yavaşladı; ne var ki genç kadın önlerine çıkan keskin</span>
<span class="bold">dönemeci, yüzlerce metre aşağıya inen kayalıklı yarı son anda gördü. </span></p><p class="calibre_1"><span class="bold">Kalbi yerinden fırlayacak gibiydi. “Aman Tanrım!” </span></p><p class="calibre_1"><span class="bold">* Almanca: “Bok.” (ç.n.) </span></p><p class="calibre_1"><span class="bold">Anton da önlerindekini görmüş olmalıydı ki, elleriyle gözlerini kapatıp, bağırdı: “Mein Gott!”* </span></p><p class="calibre_1"><span class="bold">Jennifer direksiyonu sağa doğru kırdı, cip kontrolden çıkıp uçuruma doğru kaymaya başladı. </span></p><div class="mbp_pagebreak" id="calibre_pb_19"></div>
</div></body>
</html>
