<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Buz Kapanı</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre5">
<div class="calibre4">
<p class="calibre_1"><span class="calibre6"><span class="bold">diye sordu. </span></span></p><p class="calibre_1"><span class="bold">“Sabret, neredeyse geldik.” </span></p><p class="calibre_1"><span class="bold">Gulfstream Air France 747’den otuz dakika sonra tekerlek değdirdiğinde, uçaktan ilk çıkan Kelso</span>
<span class="bold">oldu. Merdivenlerden piste inerken, cep telefonu çaldı. Telefona cevap veren Kelso birden köpürdü,</span>
<span class="bold">sesi öfkeden kısıldı. “Benimle alay mı ediyorsun? Buna nasıl izin verdiniz? Havalimanının elekten</span>
<span class="bold">geçirilmesini, her giriş çıkışın gözlenmesini istiyorum. Bulacaksınız onları, beni duyuyor musun? </span></p><p class="calibre_1"><span class="bold">Tabiî hatta kalacağım.” </span></p><p class="calibre_1"><span class="bold">“Ne var? Ne olmuş?” diye sordu Mark. </span></p><p class="calibre_1"><span class="bold">Cep telefonunu omzuyla kulağına sıkıştıran Kelso öfkeden kıpkırmızıydı. “İnanamıyorum. Birtakım</span>
<span class="bold">salaklar işin içine etti, olanı biteni bu. Jennifer ile McCaul izlendiklerini anlamış olmalılar ki,</span>
<span class="bold">adamlarımı ekmişler.” </span></p><p class="calibre_1"><span class="bold">“Yani onları kaybettik mi demek istiyorsun?” </span></p><p class="calibre_1"><span class="bold">“Havalimanı güvenliğini atlatmışlar. Şimdilik, kayboldular.” </span></p><p class="calibre_1"><span class="bold">Jennifer tüm yön duygusunu yitirmişti. Koridorlar labirenti sonsuza dek uzayıp gidiyormuş gibi</span>
<span class="bold">görünüyordu. Sonunda üzerinde şifre tuşları olan yeni bir kapıya vardılar. Marty birtakım</span>
<span class="bold">numaralar tuşladı, kapı açıldı ve birden gün ışığına çıktılar. Jennifer geliş binasının tam ters yönünde</span>
<span class="bold">bir yerlerde olduklarını tahmin etti. </span></p><p class="calibre_1"><span class="bold">“Otoparkı kolayca bulursun. Sağa dön, hemen karşına çıkacak. Sizi tanıdığıma sevindim</span>
<span class="bold">hanımefendi. İyi şanslar Frank.” </span></p><p class="calibre_1"><span class="bold">“Marty, sana çok şey borçluyum.” </span></p><p class="calibre_1"><span class="bold">“Biliyorum, sen sadece arabama dikkat etmeye bak.” </span></p><p class="calibre_1"><span class="bold">Marty adlı adam kapının eşiğinde durdu, McCaul ve Jennifer’ın otoparka doğru yürümelerini izledi. </span></p><p class="calibre_1"><span class="bold">Sırıttı, üniforma şapkasını çıkarıp kapının yanındaki çöp tenekesine fırlattı. Ardından cep</span>
<span class="bold">telefonunun tuşlarına bastı ve karşı taraftan gelen, “Ne haber?” sorusunu duydu. </span></p><p class="calibre_1"><span class="bold">Bronx aksanı kaybolmuştu: Marty bambaşka bir adamdı sanki. “Chevrolet’ye doğru geliyorlar.” </span></p><p class="calibre_1"><span class="bold">“Nasıl gitti?” </span></p><p class="calibre_1"><span class="bold">“Kız çifte numarayı yuttu. Nick’le oyunu gerektiği gibi oynadık, senaryodan ayrılmadık, her şey</span>
<span class="bold">tereyağından kıl çeker gibi kolay oldu.” </span></p><p class="calibre_1"><span class="bold">“Harika. Şimdi artık bitirelim şu işi.” </span></p><div class="mbp_pagebreak" id="calibre_pb_64"></div>
</div></body>
</html>
