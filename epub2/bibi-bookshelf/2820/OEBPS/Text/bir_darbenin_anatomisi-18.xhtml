<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bir_darbenin_anatomisi-18</title>
  <link href="../Styles/bir_darben_idstyles.css" rel="stylesheet" type="text/css" />
</head>

<body id="bir_darbenin_anatomisi" xml:lang="tr-TR">
  <div>
    <p class="x2-baslik" id="toc_marker-7-4"><span class="baslik2 char-style-override-1" xml:lang="tr-TR">Ek: V</span></p>

    <p class="x3-1-baslik"><span class="baslik2-0" xml:lang="tr-TR">Kitapta Adları Çok Geçen 40 Kişinin Kimlikleri</span><span class="dipnot" xml:lang="tr-TR"><a class="footnote-link" href="#footnote-233-14" id="footnote-233-14-backlink">14</a></span></p>

    <div class="footnote">
      <p class="Temel-Paragraf"><a class="footnote-anchor" href="#footnote-233-14-backlink" id="footnote-233-14">14</a> <span class="normal char-style-override-1" xml:lang="tr-TR">Eylem Günü (EG): 30.5.1876 saltanat darbesi. Hüküm Günü (HG): 29.6.1881 Yıldız Mahkemesi’nin karar günü. Kısa biyogrıafisi verilen 40 kişinin bu günlerdeki yaşları, teker teker işaret edildi.</span></p>
    </div>

    <p class="tp-ilk-0"><span class="normal char-style-override-1" xml:lang="tr-TR">ABDÜLAZÎZ Hân (Sultân) (Eyüb Saray</span><span class="normal char-style-override-1" xml:lang="tr-TR">ı, 18.2.1830 – Fer’iyye Sarayı, 4.6.1876, sabah saat 9.36 = 46 yıl, 3 ay, 14 gün): İkinci Mahmûd (salt. 1808-1839) ile Pertevniyâl Vâlide-Sultân’ın (b. bk.) oğlu, 2. veliahd olarak doğdu, 6, 9, 23 yaş büyük ağabeyi Birinci Abdülmecîd’in saltanat</span><span class="normal char-style-override-1" xml:lang="tr-TR">ı boyun­ca velîahd (1.7.1839-25.6.1861 = 21, 11, 25). Hâkan-halîfe 30.5.1876 sabahı = 14, 11, 5. Sultân Mahmûd Türbesi’nde, babasının yanında gömülü. Nesli günümüzde devâm ediyor. Eylem Günü’nde yaşı: 46, 3, 9.</span></p>

    <p class="Temel-Paragraf"><span class="normal char-style-override-1" xml:lang="tr-TR">ABDÜLHAMÎD II Hân (Sultân) (Eski Çı</span><span class="normal char-style-override-1" xml:lang="tr-TR">rağan Sarayı, 22.9.1842 saat 05.00 - Beylerbeyi Sarayı, 10.2.1918 saat 15 = 75, 4, 18): Birinci Abdülmecîd’in (salt. 1839-1861) 2. oğlu. Annesi Tîr-i Müjgân 3. Kadınefendi (6.8.1819-3.10.1852). 3. velîahd olarak doğdu. Amcası Sultân Azîz’in saltanatı bo­yunca 2. velîahd (25.6.1861-30.5.1876 = 14,11,5), ağabeyi V. Murad’ı</span><span class="normal char-style-override-1" xml:lang="tr-TR">n 93 günlük saltanatında velîahd, sonra hâkan-halife 13.8.1876-27.4.1909 = 32, 7, 17. Hal’ edildi. 1687’den gü­nümüze kadar Türkiye’de en uzun müddet devlet başkan­lığı makaamını işgâl etti. Sultân Mahmûd Türbesi’nde, de­desi İkinci Mahmûd ile amcası Sultân Azîz’in yanına gö­müldü. Nesli günümüzde devâm ediyor. Eylem Günü’nde yaşı</span> <span class="normal char-style-override-1" xml:lang="tr-TR">33, 8, 8. Hüküm Günü’nde 38, 9, 8.</span></p>

    <p class="Temel-Paragraf"><span class="normal char-style-override-1" xml:lang="tr-TR">ABDÜLLATÎF BEY (Edirne 1830-Tokat, 3.1889 = 63): Vak’a-i Hayriyye (1826) sadrâzamı Benderli Mehmed Selîm Sırrı Paşa’nın k</span><span class="normal char-style-override-1" xml:lang="tr-TR">ızkardeşinin oğlu Hüseyin Bey’in oğlu. Yıl­dız Mahkemesi’nde ûlâ sânîsi rütbesiyle başsavcı, 1881’de ûlâ, 1883’de bâlâ. Tokat’ta mutasarrıf iken öldü, oradaki mezarın</span><span class="normal char-style-override-1" xml:lang="tr-TR">ı İkinci Abdülhamîd yaptırdı. EG 40, HG 45 yaşında.</span></p>

    <p class="Temel-Paragraf"><span class="normal char-style-override-1" xml:lang="tr-TR">ÂDİLE SULTÂN (23.5.1826-12.2.1899= 72, 8, 20): İkinci Mahmûd’un evlenme yaşın</span><span class="normal char-style-override-1" xml:lang="tr-TR">a kadar yaşayan 4 kızının küçü­ğü. Annesi Zer-nigâr 2. Kadınefendi’dir (ölm. 1832). Üvey annesi Hacıye Pertev-Piyâle Nev-fidân Başkadınefendi (4.1. 1793-25.12.1855) tarafı</span><span class="normal char-style-override-1" xml:lang="tr-TR">ndan büyütüldü. 1845’te Sadrâ­zam Dâmâd Mehmed Alî Paşa (1813-1868) ile evlendi. Hay­riye Hanım-Sultân’ın (1846-1869) annesidir. Eyüb iskelesin­deki türbesinde gömülüdür. Dîvân sâhibi şâirdir. EG 50, 8, 8 ve HG 55, 9, 8. 1861’den 1899’a kadar 38 yıl, bütün Hânedânın en yaş</span><span class="normal char-style-override-1" xml:lang="tr-TR">lı kişisi olarak yaşadı.</span></p>

    <p class="Temel-Paragraf"><span class="normal char-style-override-1" xml:lang="tr-TR">AHMED PAŞA (Kayserili) (Tusatlı köyü/Develi/Kayseri 1816-İstanbul 28.10.1878 = 62): Mehmed oğlu. 9 ya</span><span class="normal char-style-override-1" xml:lang="tr-TR">şın­da İstanbul’a gelip nefer yamağı olarak bahriyeye girdi ve 1854’te bahriye müşîri (büyükamiral) oldu. Cezâir-i Bahr-i Sefîd (2 defa), Aydın (İzmir) (2), Hüdâvendigâr (Bursa), Saydâ (Lübnan), Yanya (Epir), Adana, Tuna (Bulgaristan) eyâletlerinde vâlilik, devlet ve 2 defa bahriye nâzırlığı yap­tı. Cesûr, korkusuz, eski tarzda iyi denizci ve amiral, muh­teris, duygusuz, merhametsiz, çok zengin, irtikâba dü</span><span class="normal char-style-override-1" xml:lang="tr-TR">şkün­dü. EG 60 yaşında ve bahriye nâzırı ki Darbe’den hemen sonra ısrârı üzerine unvânı eskiden olduğu gibi “kapdân-ı deryâ” şeklinde de</span><span class="normal char-style-override-1" xml:lang="tr-TR">ğiştirildi. Bulunduğu makaamın unvânını değiştirmek için Darbe’ye katıldığı bile söylendi.</span></p>

    <p class="Temel-Paragraf"><span class="normal char-style-override-1" xml:lang="tr-TR">ÂTIF BEY (Mehmed) (İstanbul 1833-İstanbul 1917 = 84): Ağnâm müdîri Alî Şâkir Efendi oğlu. 1871’de Mâbeyn-i Hü­mâyûn kâtibi, 1.1876’da bâlâ rütbesiyle Mâbeyn başkâtibi oldu ve Darbe’de bu görevde idi. 3.1888’de Karası (Balıke­sir) eyâlet vâliliğ</span><span class="normal char-style-override-1" xml:lang="tr-TR">inden emekli oldu. Şâir ve müellif. Hâtırâtı başlıca kaynaklarımızdandır. İ.M.K. İ</span><span class="normal char-style-override-1" xml:lang="tr-TR">nal’ın biyografisi üzerine yazdığı eser, yayınlanmamıştır. EG 43 ve HG 48 yaşlarında.</span></p>

    <p class="Temel-Paragraf"><span class="normal char-style-override-1" xml:lang="tr-TR">CEMîLE SULTÂN (17.8.1843-26.2.1915 = 71, 6, 10): Bi­rinci Abdülmecîd’in (1839-1861)</span> <span class="normal char-style-override-1" xml:lang="tr-TR">8 kızının 3.’sü. Annesi Düzd-i Dil Üçüncü Kadınefendi’dir (18257-18.8.1845). Perestû Vâlide-Sultân (b. bk.) tarafından 1 yaş büyük ve onun gibi annesi ölmüş ağabeyi müstakbel</span> <span class="normal char-style-override-1" xml:lang="tr-TR">İkinci Abdülhamîd ile beraber büyütüldü. 1858’de Dâmâd Mahmûd Celâleddin Paşa (b. bk.) ile evlendi. Nikâhı 1881’de ağabeyi İkinci Ab­dülhamîd feshetti. Nesli günümüze geldi. Sultânselîm Câ- mii’ndeki türbesinde gömülüdür. Çocukları: Fethiye Hanım-Sultân (1859-1887), Celâleddin Beyefendi (1864-1916, ikiz), Sâkıb Beyefendi (1864-1897, ikiz), Ayşe Hanım-Sultân (1875-1937), Fatma Han</span><span class="normal char-style-override-1" xml:lang="tr-TR">ım-Sultân (1879-1890). EG 32, 9,14, HG 37,10,14.</span></p>

    <p class="Temel-Paragraf"><span class="normal char-style-override-1" xml:lang="tr-TR">CEVDET PAŞA (Ahmed) (Lofca, 26.3.1822-İstanbul,25.5.1895 = 73, 2,0): Lofcalı Yularkıranoğlu Hacı İsmâil Ağ</span><span class="normal char-style-override-1" xml:lang="tr-TR">a oğlu. XIX. asrın en büyük Türk hukukçu, târihçi ve bilgini. Tanzîmât adliye ve maârifinin kurucusu. Kazasker 23.5.1863, eşiti mülkiye rütbesi vezîr pâyesini alarak ilmiye sınıfından ayrılması ve sarık yerine fes giymesi 8.1.1866. Fâ­tih Câmii’nde gömülü. Nesli devâm ediyor. Haleb, Yanya, Sûriye eyâlet vâliliklerinde bulundu. 18, 9,19 müddetle im­paratorluk kabinelerinde sandalye iş</span><span class="normal char-style-override-1" xml:lang="tr-TR">gâl etti (9, 11, 2 müd­detle 5 defa adliye, 3 defa maârif, 2 defa evkaaf, birer defa devlet, ticâret, dâhiliye nâzırı ve sadrâzam vekîli). Eylem’de maârif nâzırı, EG 46, 2, 5, HG 50, 3, 5.</span></p>

    <p class="Temel-Paragraf"><span class="normal char-style-override-1" xml:lang="tr-TR">ELLIOT (Sir Henry George) (Cenevre 1817-Ardington House 1907 = 90): Darbe’yi yapan Cunta’nın İngiliz üyesi. 2. Minto Kontu (earl) Gilbert Elliot’ın oğlu ve 1. Minto Kon­tu olan Hindistan genel vâlîsi(1806-13)’nin (1751-1814) to­runu. Ye</span><span class="normal char-style-override-1" xml:lang="tr-TR">ğeni olan 4. Minto Kontu (1845-1914) da Hindistan kral nâibi (1905-10) olmuştur. 1841’de diplomat, İstanbul büyükelçisi 6.7.1867-24.4.1877=9,9,19, Viyana büyükelçi­si 1877-1884 ve emekli. EG 59 ve HG 64 yaşında. Yıldız Mahkemesi sırasında Viyana’da idi.</span></p>

    <p class="Temel-Paragraf"><span class="normal char-style-override-1" xml:lang="tr-TR">FAHRİ BEY</span> <span class="normal char-style-override-1" xml:lang="tr-TR">(İstanbul, 26.7.1854-İstanbul 1916 = 64): Gümrük başkâtibi Hacı Hüseyin Bey oğlu. Eylem sırasında Sultân Azîz’in 2. mâbeyncisi, daha önce pâdişâhın mâbeyncisi, daha önce at uş</span><span class="normal char-style-override-1" xml:lang="tr-TR">ağı, 27 yıl Tâif’te kaldı (1881-1908). EG 5, HG 26,11,5.</span></p>

    <p class="Temel-Paragraf"><span class="normal char-style-override-1" xml:lang="tr-TR">FATMA SULTÂN (1.11.1840-26.8.1884 = 43,9, 25): Birin­ci Abdülmecîd’in (salt. 1839-1861) 8 kızının en büyüğü. An­nesi Gülcemâl 4. Kad</span><span class="normal char-style-override-1" xml:lang="tr-TR">ınefendi (1826-16.11.1851), Sultân Reşâd ile Refîa Sultân’ın da annesidir. Kendisi ve aynı anne­den kardeşleri, anneleri ölünce, çocuksuz olan Servet-sezâ Başkadınefendi (18247-24.9.1878), yâni üvey annelerinden biri tarafından büyütüldüler. İkinci Abdülhamîd’in 2 yaş büyük ve tek ablas</span><span class="normal char-style-override-1" xml:lang="tr-TR">ı olan Sultân, 3 çocuk doğurduysa da, üçü de 3 yaşlarına varamadan öldü. Bestekârdır. Yeni Câmi’de ağabeyi Beşinci Murâd’ın türbesindedir. 1854’te Bü­yük Reşîd Paşa’n</span><span class="normal char-style-override-1" xml:lang="tr-TR">ın oğullarından vezîr ve hâriciye nâzırı Alî Gaalib Paşa (1829-1858), dul kalınca 1859’da Dâmâd Nûri Paşa (b. bk.) ile evlendi ve nikâhları 1881’de İkinci Abdülhamîd’ce feshedildi. EG 35,</span> <span class="normal char-style-override-1" xml:lang="tr-TR">6, 29, HG 40, 7, 29.</span></p>

    <p class="Temel-Paragraf"><span class="normal char-style-override-1" xml:lang="tr-TR">FORİDES EFENDİ (Hristo) (İstanbul, 1830-İstanbul,28.2.1892= 62): Yıldız Mahkemesi’nde 2. reîs olan Rum. Midhat Paşa, 1. reîs Sürûrî Efendi’yi reddettiğ</span><span class="normal char-style-override-1" xml:lang="tr-TR">i için, Midhat Paşa’yı mahkemede sorguya çeken hâkim oldu. O sırada maaşı 55 altın idi. Sonra Temyîz üyesi oldu, bu görevde öl­dü. EG 46, HG 51 yaşlarında.</span></p>

    <p class="Temel-Paragraf"><span class="normal char-style-override-1" xml:lang="tr-TR">HASAN BEY (Çerkes) (Silivri, 1850-İstanbul, 24.6.1876 = 26): Gaazî</span> <span class="normal char-style-override-1" xml:lang="tr-TR">İsmâîl Bey oğlu. Halasının zevci kapdân-ı deryâ bahriye müşîri Trabzonlu Ateş Mehmed Paşa’dır (ölm. 1865). Neş’erek Kad</span><span class="normal char-style-override-1" xml:lang="tr-TR">ınefendi’nin (b. bk.) 2 yaş küçük karde­şi ve Sultân Azîz’in kayın-birâderi. Yûsuf İzzeddîn Efen­di’nin yaveri. Binbaşı. Eylem’den 2 hafta sonraki “Çerkes Hasan Vak’ası”nın kahramanı. Kar</span><span class="normal char-style-override-1" xml:lang="tr-TR">şı-eyleminin sabâhı Bâyezid meydanında asıldığı dut ağacını, İkinci Abdülhamîd kökünden kestirdi ve Edirnekapıs</span><span class="normal char-style-override-1" xml:lang="tr-TR">ı’ndaki mezarını yaptırdı.</span></p>

    <p class="Temel-Paragraf"><span class="normal char-style-override-1" xml:lang="tr-TR">HAYRULLÂH EFENDİ (Hasan) (İstanbul, 1834-Tâif, 1898 = 64): Tersâne yoklamacısı</span> <span class="normal char-style-override-1" xml:lang="tr-TR">Kasımpaşalı Hamdullah Ef. oğlu. Ünlü şeyhlerden Ebüssüûd-zâde Ahmed Hıfzı Efendi’ye (ölm. 1890) dâmâd oldu. Kazasker 1862 ve Rûmeli ka­zaskeri 1870 payelerini aldı. İmâm-ı</span> <span class="normal char-style-override-1" xml:lang="tr-TR">sultânî iken iki defa şeyhülislâm oldu: 11.6.1874-19.7.1874 = 0, 1, 8 + 12.5.1876-= 1, 2,15 = 1, 3,13. “Müfsid İmâm” ve “Şerrullâh” diye tanındı. 26.7.1877’de Şeyhu’l-Harem olarak Medine’ye gitti ve oradan 1881’de Tâif’e sürülüp orada öldü. Tâif’te ye­niden evlenip bir oğlu oldu. Hem Sultân Azîz, hem Sultân Murâd için hal’ fetvâsı vermekle umûmî nefret kazandı</span><span class="normal char-style-override-1" xml:lang="tr-TR">. Tâ­if’te gömülüdür. Nesli günümüze gelmiştir. EG 42, HG 47 yaşlarında.</span></p>

    <p class="Temel-Paragraf"><span class="normal char-style-override-1" xml:lang="tr-TR">HÜSEYİN AVNÎ PAŞA (Gelendost, 1821-İstanbul, 16.6.1876, saat 22.30 = 55): Eşekçi Ahmed oğlu.</span> <span class="normal char-style-override-1" xml:lang="tr-TR">İlk 5 kurmay’dan biri. 8.1863’de müşîr, 4 defa serasker, birer defa bahriye nâzırı, 1. Ordu kumandanı, serasker vekîli, sadrâ­zam (seraskerlik’le beraber) 15.2.1874-25.4.1875 = 1, 2,8. Bâyezid, Mercan’da Âlî Paşa’nın ayak ucunda gömülü. Nesli günümüzde yaşıyor. Torunlar</span><span class="normal char-style-override-1" xml:lang="tr-TR">ından çok centilmen bir tıb doktoru, arada bana telefon edip dedesi hakkında insafsız davrandığımdan şekvâ eder. Eylem’in 1 no.lı şahsiyeti ki, yaptığı saltanat darbesinden 17 gün sonra Çerkes Hasan ta­rafından katledildi.</span></p>

    <p class="Temel-Paragraf"><span class="normal char-style-override-1" xml:lang="tr-TR">MAHMÛD CELÂLEDDÎN PAŞA (EG ve HG’nde: “Bey”) (Çorlulu-zâde) (İstanbul, 1839-İstanbul, 18.1.1899 = 60): Sayıştay üyesi Azîz Efendi (18187-1874) oğlu. Baba ve ana taraflarından Sadrâzam Dâmâd Çorlulu Silâhdâr Alî Paşa (16717-1711) neslinden. Târihçi, hukukçu, bestekâr, hattat, şâir, hânende, mes</span><span class="normal char-style-override-1" xml:lang="tr-TR">en, kitâbet-i resmiyye üstâdı. Târi­hi, başlıca kaynaklarımızdandır. Âlî Paşa yetiştirmesidir. 4 defa Girid vâlîsi veyâ vâlî vekîli, Hüdâvendigâr (Bursa) vâlîsi, Zirâat Bankası genel müdîri, 2 defa ticâret-nâfia nâzı</span><span class="normal char-style-override-1" xml:lang="tr-TR">rı, 15.11. 1881’de vezîr oldu. 1870’te aldığı bâlâ rütbesi ile âmedci (âmedî-i Dîvân-ı Hümâyûn) iken Eylem oldu. EG 37 ve HG 42 yaşlarında. Büyük oğlu vezîr (21.3.1903) Sâlih Münîr Paşa (Çorlulu) (1859-1839 = 80), Paris büyükelçisi (1895-1908) ve Paris’de corps diplomatique doyen’i idi ki, zevcesi Pervîn-felek Hanım, Sultân Azîz’in câriyelerinden olmakla, Yıldı</span><span class="normal char-style-override-1" xml:lang="tr-TR">z Mahkemesi’nde yazılı şehâdeti okundu. Mahmûd Celâleddîn Paşa’nın küçük oğlu, büyük bestekâr Şemseddîn Ziyâ Bey (1882-1925 = 43) İkinci Abdülhamîd’in en küçük kızı</span> <span class="normal char-style-override-1" xml:lang="tr-TR">ile nişanlı idi.</span></p>

    <p class="Temel-Paragraf"><span class="normal char-style-override-1" xml:lang="tr-TR">MAHMÛD CELÂLEDDÎN PAŞA (Dâmâd Rodoslu-zâde) (İstanbul, 1836?-Tâif, 7.5.1884 gece yarısı = 48?): Tanzîmât rejiminin kurucularından müşîr Rodoslu-zâde Dâmâd Ahmed Fethî Pa</span><span class="normal char-style-override-1" xml:lang="tr-TR">şa’nın (1801-1858 = 57) ilk eşinden olma oğ­lu. Bu Paşa’nın sonraki eşi ve Mahmûd Celâleddin Paşa’nın üvey annesi, İkinci Mahmûd’un (salt. 1808-1839) k</span><span class="normal char-style-override-1" xml:lang="tr-TR">ızı Atıyye Sultân’dır (1824-1850 = 26) ki, 1840’da evlendi ve Mahmûd Celâleddin’i öz oğlu gibi yetiştirdi. Atıyye Sultân’ın kızları Seniyye (1843-1910 = 67) ve Ferîde (1847-1913 =</span> <span class="normal char-style-override-1" xml:lang="tr-TR">66) Hanım-Sultânlar, Mahmûd Celâleddîn Paşa’nın anne ayrı kızkardeşleridir. Birinci Abdülmecîd’in (salt. 1839-1861) 3. kızı ve üvey annesinin yeğeni Cemîle Sultân (b. bk.) ile 1858’de evlenip bu y</span><span class="normal char-style-override-1" xml:lang="tr-TR">ıl vezîr oldu (Sultân’dan olan çocukla­rı için Cemîle Sultân’a bakınız), nikâh İkinci Abdülhamîd tarafından 1881’de feshedildi. 3 defa ticâret nâzırı, Tophâne müşîri, ilâveten serasker vekîli oldu. İstanbul’dan 28.7.1881’de hareketle 6.8.1881’de Cidde’ye ayak bast</span><span class="normal char-style-override-1" xml:lang="tr-TR">ı ve diğer mahkûmlarla beraber Tâif kalesine gönderildi. Orada Midhat Paşa ile berâber aynı dakikalarda boğuldu ve Tâif’e gömüldü. Midhat Paşa gibi İngiltere ile işbirliği yapıyordu. Gerek Sultân’dan olan çocuklar</span><span class="normal char-style-override-1" xml:lang="tr-TR">ından, gerek Sultân’dan ön­ceki iki zevcesinden olan birer oğlundan nesli günümüze gelmiştir. EG 40 ve HG 45 yaşlarında idi.</span></p>

    <p class="Temel-Paragraf"><span class="normal char-style-override-1" xml:lang="tr-TR">MAHMÛD NEDÎM PAŞA (İstanbul, 1816-İstanbul,14.5.1883 = 67): vezîr Gürcî Necîb Paş</span><span class="normal char-style-override-1" xml:lang="tr-TR">a (ölm. 1851) oğlu, 25.2.1855’te vezîrliğe yükseldi. Saydâ (Lübnân), Sûriye, Ay­dın (İzmir), Tarâblusgarp (Libya) (burada 7 yıl), Kastamo­nu, Adana eyâlet vâlîliklerinde, deâvî, ticâret, bahriye, dâ­hiliye nâzırlıklarında ve 2 defa sadrâzamlı</span><span class="normal char-style-override-1" xml:lang="tr-TR">kta bulundu: 8.9.1871-31.7.1872 = 0,10,24 + 26.8.1875-11.5.1876 = 0,8,16. Nesli günümüze geldi. Dîvân sâhibi şâirdir. EG 58 ve HG 63 yaşlarında. Cağaloğlu’ndaki türbesinde gömülüdür. Dâmâdı vezîr Sâlih Vâmık Paşa oğlu vezîr Ahmed Refîk Paş</span><span class="normal char-style-override-1" xml:lang="tr-TR">a’dır. Âlî Paşa’nın otoritesi altında vâlî ve nâzır olarak iyi hizmet gördü. Âlî Paşa ölünce ekseri vezîr ve müşîrler gibi başına buyruk kaldı. Pâdiş</span><span class="normal char-style-override-1" xml:lang="tr-TR">âh dışında, bütün yüksek bürokrasiye hâkim bir vezîr çıkmadı. Mahmûd Paşa da irtikâba, rüşve­te, yolsuzluğa, intikama saptı ve İngiltere tarafdârı vezîr ar­kadaş</span><span class="normal char-style-override-1" xml:lang="tr-TR">larına karşı Rusya ile ilişki kurmak büyük hatâsına da düştü. Ancak saltanat makamına bağlı ve sâdık idi. Bunun­la berâber bu duygusunun hiç bir fiilî değ</span><span class="normal char-style-override-1" xml:lang="tr-TR">eri olmadıktan başka, kötü fiilleriyle, efendisi Sultân Azîz’i felâkete sürük­ledi.</span></p>

    <p class="Temel-Paragraf"><span class="normal char-style-override-1" xml:lang="tr-TR">MARKO PAŞA (Apostolidis) (İstanbul, 1830?-İstanbul, 1888 = 58?): İstanbullu Rum. İstanbul askerî tıbbiyesi me’zûnu. Ferik (korgeneral) rütbesiyle Mekteb-i T</span><span class="normal char-style-override-1" xml:lang="tr-TR">ıbbiyye-i Askeriyye-i Şâhâne nâzırlığında (dekan ve kumandan) uzun müddet kaldı. 1878’de senatör seçildi. EG 46 Ve HG 51 yaşlarında. Fevkalâde zekî, nâzik, terbiyeli, samîmi, hoş­sohbet, mesleğinde otoriter ve iyi hekim idi. Birçok Hânedân mensûbunun da husûsî doktoru idi. “Derdini Marko Paşa’ya anlat!”, “derdin beni ilgilendirmiyor, derdini anla­tacak birini bulabilirsen ona anlat ama kimsenin seni dinle­yece</span><span class="normal char-style-override-1" xml:lang="tr-TR">ğini de sanmıyorum” mânâsında İstanbul’da ve Türki­ye’de çok kullanılmıştır ki, Marko Paşa’nın mizâcın</span><span class="normal char-style-override-1" xml:lang="tr-TR">ı da gös­terir. Zîrâ mürâcaat sâhiblerini dikkatle dinler görünür, muhâtabını kırmaksızın, gücendirmeksizin, hatırını alarak at­latırd</span><span class="normal char-style-override-1" xml:lang="tr-TR">ı.</span></p>

    <p class="Temel-Paragraf"><span class="normal char-style-override-1" xml:lang="tr-TR">MEMDÛH PAŞA (Mehmed Fâik) (İstanbul, 1839-İstanbul, 9.3.1925 = 86): vezîr Mazlûm Paşa (1812-1862) oğlu. Hal’de ûlâ rütbesiyle sadâret mektupçusu (başbakanlı</span><span class="normal char-style-override-1" xml:lang="tr-TR">k ge­nel sekreteri) idi. 1894’de vezîr oldu. 1895’ten 1908’e kadar aralıksız dâhiliye nâzırlığı yaptı. Daha önce Konya, Sivas, Ankara eyâlet valiliklerinde bulunmuştu. Nesli günümüze gelmiştir. İstanbul’da Çarşamba’da İ</span><span class="normal char-style-override-1" xml:lang="tr-TR">smet Efendi dergâhın­da gömülüdür. Şâir, müellif olup kitapları, bu eserimizin kaynakları arasındadır. EG 37 ve HG 42 yaşlarında.</span></p>

    <p class="Temel-Paragraf"><span class="normal char-style-override-1" xml:lang="tr-TR">Mİ</span><span class="normal char-style-override-1" xml:lang="tr-TR">DHAT PAŞA (Ahmed Şefik) (İstanbul, 11.1822-Tâif, 7.5.1884 gece yarısı = 61, 6): Rusçuklu kadı Hâfız Hacı E</span><span class="normal char-style-override-1" xml:lang="tr-TR">şref Efendi oğlu. Vezîr (5.2.1861), Niş, Prizrin, Tuna (Bulgaris­tan), Bağdâd (Irak), Edirne, Selânik, Sûriye, Aydın (İzmir) eyâlet vâlîsi, 2 defa Şûrây-ı Devlet reisi, adliye ve devlet nâzırı, 2 defa sadrâzam oldu: 31.7.1872-19.10.1872 = 0, 2,19 + 19.12.1876-5.2.1877 = 0, 1, 17 + 0, 4,</span> <span class="normal char-style-override-1" xml:lang="tr-TR">6. Tâiften getirilen ke­mikleri 1951’de İstanbul’da Hürriyet-i Ebediyye anıtkabrine kondu. Nesli devâm ediyor. Hâtıralarını iki cild hâlinde Tâif’te kaleme aldı. Tâif kalesinde işgâl ettiği iki odaya giri­lerek Mahmûd Celâleddin Paşa ile beraber bo</span><span class="normal char-style-override-1" xml:lang="tr-TR">ğuldu. EG 53, 6 ve HG 58, 7 yaşlarında.</span></p>

    <p class="Temel-Paragraf"><span class="normal char-style-override-1" xml:lang="tr-TR">MURÂD V (Mehmed, Hân, Sultân) (Eski Çırağan Sara­yı, 22.9.1840-Yeni Çırağ</span><span class="normal char-style-override-1" xml:lang="tr-TR">an Sarayı, 29.8.1904 = 63, 11, 7): Bi­rinci Abdülmecîd’in (salt. 1839-1861) büyük oğlu. Annesi Şevk-efzâ Vâlide-Sultân’dır (b. bk.) 2. velîahd olarak doğ­du. Amcası Sultân Azîz’in saltanatı boyunca velîahd 30.5.1876 = 14,11,5, sonra hâkan halîfe 30.5.1876-= O, 3, 2. Amcası gibi hal’edildi. Yeni Câmî’deki türbesine gömüldü. Nesli günümüzde devam ediyor. EG 35, 8</span><span class="normal char-style-override-1" xml:lang="tr-TR">, 8, HG 40, 9, 8 yaşlarında.</span></p>

    <p class="Temel-Paragraf"><span class="normal char-style-override-1" xml:lang="tr-TR">NÂMIK KEMÂL BEY (Mehmed) (Tekirdağ, 21.12.1840- Sakız, 2.12.1888 = 47, 11, 12): İkinci Abdülhamîd’in müneccimbaşıs</span><span class="normal char-style-override-1" xml:lang="tr-TR">ı ve kendisinden sonra ölen ûlâ rütbeli (1897) Mus­tafa Âsım Bey’in (18107-1900) oğlu. Onun babası sultân-zâde Şemseddin Paşa (17527-1826), Enderûn mezûnu, Üçün­cü Selîm’in şehzâdeliğinde lalası fakat Nizâm-ı Cedîd mu­halifi idi. Bunun babas</span><span class="normal char-style-override-1" xml:lang="tr-TR">ı kapdân-ı derya şâir Dâmâd Ahmed Râtib Paşa (1711-1758), Üçüncü Ahmed’in dâmâdıdır. Bu­nun babası Sadrâzam Topal Osmân Paşa (1677-1733), 20.7.1733’te Dücûm meydan muhârebesinde târîhin son ci­hangirlerinden olan Nâdir Şâh Avşar’</span><span class="normal char-style-override-1" xml:lang="tr-TR">ı bozguna uğrattı ve pâdişâhtan bütün Osmanlı târihinde birkaç kişiye verilen - kavuğun üzerine tâc gibi konan- elmas çelenk adlı istisnâî nişan ve murassâ altın k</span><span class="normal char-style-override-1" xml:lang="tr-TR">ılıç aldı ve Birinci Mahmûd’a da “Gaazî” unvânı verildi. Osmân Paşa, Kerkük meydan mu­hârebesinde gene Nâdir Şâh’ın karşısında şehîd dü</span><span class="normal char-style-override-1" xml:lang="tr-TR">şüp ora­ya gömüldü. Nâmık Kemâl, Âlî-Fuâd Paşalar’a muhâlefet edip iktidâra gelmek isteyen Yeni Osmanlılar’ın Ziyâ Bey’den (Paşa) sonra ikinci lideri idi. 3, 6, 9 müddetle Avru­pa’da yaşadı. Âlî Paşa afvedince döndü, fakat Ziyâ Bey, Âlî Pa</span><span class="normal char-style-override-1" xml:lang="tr-TR">şa’nın ölümüne kadar Avrupa’da kaldı. Hal’de ûlâ idi, sonradan bâlâ oldu. Sakız’da mutasarrıfken öldü. Vasıyyeti üzerine Bolayır’da Rûmeli Fâtihi Valîahd-Şehzâde Gaazî Süleymân Paşa’nın türbesi kar</span><span class="normal char-style-override-1" xml:lang="tr-TR">şısında, deniz üzerine gö­müldü. Mezârını İkinci Abdülhamîd yaptırdı ve sonradan bâlâ’lığa kadar yükselttiği oğlu Alî Ekrem Bey’i (Bolay</span><span class="normal char-style-override-1" xml:lang="tr-TR">ır) Mâbeyn’e kâtib olarak aldı. Nesli günümüze gelmiştir. Hal’de arkadaşı Ziyâ Paşa gibi İstanbul’da değil, Magusa’da sürgündü. EG 35,5,10 ve HG 40, 6,10. Reşîd Paşa ye­ti</span><span class="normal char-style-override-1" xml:lang="tr-TR">ştirmesi Tanzîmât edebiyâtının kurucusu Şinâsî’nin (İbrâhim Şinâsî Efendi) yetiştirmesi olan Nâmık Kemâl hakkın­da fazla bir şey söylemek lüzumsuzdur.</span></p>

    <p class="Temel-Paragraf"><span class="normal char-style-override-1" xml:lang="tr-TR">NÂMIK PAŞA (Mehmed) (Konya, 1804-İstanbul,= 88): Konyalı bir yoksulun oğlu. İstanbul’a gelip askere girdi. İkinci Mahmûd’a (salt. 1808-1839) modern or­duyu kurmakta yardım eden subaylardandı</span><span class="normal char-style-override-1" xml:lang="tr-TR">r. Efendisinin ölümünde ferîk idi, 11.12.1843’te müşîr oldu. Bağdâd (2 defa), Hüdâvendigâr, Kastamonu, Hicâz eyâlet vâlîlikleri, ticâret, bahriye, devlet nâzırlıkları, 3 defa seraskerlik, 2 defa Şûrây-ı Devlet reîsliği, I., V. (Şam), 2 def a VI. (Bağ</span><span class="normal char-style-override-1" xml:lang="tr-TR">dâd) ordu kumandanlıkları yaptı, senatör (1877), şeyhu’l-vüzerâ (en kıdemli vezîr-müşîr) oldu. Nesli günümüze geldi. Karacaahmed’de medfûndur. Tanzîmât ricâlinin ekserisinin çok iyi bildiği Fransızca ve iyi bildikleri Arapça ile Farsça dışın­da İ</span><span class="normal char-style-override-1" xml:lang="tr-TR">ngilizce de öğrenmişti, ki ilk Tanzîmât döneminde İngi­lizce ve Almanca bilenler azdı. EG 72 ve HG 77 yaşlarında idi. Nâmık Paşa’nın büyük oğ</span><span class="normal char-style-override-1" xml:lang="tr-TR">lu müşîr (1877) Hüseyin Ce­mil Paşa (1833-1890 = 57?), 1887’de Hicâz vâlisi oldu. Or­tanca oğlu ferîk İbrâhîm Paşa’dır (ölm. 1897). Küçük oğlu Alî Bey (İstanbul, 1845-İstanbul, 2.4.1925 = 80), 5.1876’da binbaşı</span> <span class="normal char-style-override-1" xml:lang="tr-TR">oldu ve Eylem’de Cunta’nın kör âleti olarak çok kö­tülükler yaptı. 1881-1887’de 6 yıl Tâif kalesinde bir odada kaldı, 1887’den 1908’e kadar da Medine’de bir evde otura­rak, bu târihte İstanbul’a döndü. Medîne’de evlendiği Arab hanımından 5 kı</span><span class="normal char-style-override-1" xml:lang="tr-TR">zı oldu.</span></p>

    <p class="Temel-Paragraf"><span class="normal char-style-override-1" xml:lang="tr-TR">NEŞ’EREK KADINEFENDİ (İstanbul, 1848-Fer’iyye Sa­rayı, 11.6.1876 = 28): Gaazî İsmâîl Bey kızı, Çerkes Hasan’</span><span class="normal char-style-override-1" xml:lang="tr-TR">ın ablası. 1868’de Sultân Azîz ile evlenerek 4. ve 1875’te 3. kadınefendi oldu. Şevket Efendi (1872-1899) ile Emîne Sultân’ı (1874-1920) doğurdu ki ilkinden nesli günümüze gelmiştir. Asıl adı Nesteren (kısalt</span><span class="normal char-style-override-1" xml:lang="tr-TR">ılmışı: Nesrîn) olup Neş’erek, Sa­ray’a alınınca verilen isimdir. Çocukken Saray’a alınıp tah­sil ve terbiye gördükten sonra pâdişâh ile evlendi. EG 28 yaşında ve hasta idi. Eylem’den 12 gün sonra ölümü, Çerkes Hasan Vak’ası’n</span><span class="normal char-style-override-1" xml:lang="tr-TR">ın sebeblerindendir.</span></p>

    <p class="Temel-Paragraf"><span class="normal char-style-override-1" xml:lang="tr-TR">NÛRÎ PAŞA (Dâmâd Mehmed) (İstanbul, 1840-Tâif, 21.7.1890 = 50): Ferik Ârif Paşa (ölm. 1866) oğlu. Sultân Mecîd’in 3. mâbeyncisi iken 1859’da vezir rütbesi verilerek pâ­dişâhın -kendisi ile aynı, 19 yaşı</span><span class="normal char-style-override-1" xml:lang="tr-TR">ndaki- dul büyük kızı Fat­ma Sultân (b. bk.) ile evlendirildi. İkinci Abdülhamîd; 1881’de, Paşa, Yıldız Mahkemesi’nde mahkûm olunca nikâ­hı feshetti. 2 çocuğu, 3 yaşları</span><span class="normal char-style-override-1" xml:lang="tr-TR">ndan önce öldü. 1872’de dev­let nâzırı olarak kabineye girdi. 1876’da 3 ay Beşinci Murâd’a mâbeyn müşîrliği yaptı. Bu müddet içinde kayın-birâderi pâdişâhın ve annesi Ş</span><span class="normal char-style-override-1" xml:lang="tr-TR">evkefzâ Vâlide-Sultân’ın kör âle­ti oldu. 9 yıl Tâif kalesindeki odasında yaşayıp orada öldü, Tâif’e gömüldü. EG 36 ve HG 41 yaşlarında.</span></p>

    <p class="Temel-Paragraf"><span class="normal char-style-override-1" xml:lang="tr-TR">PERESTÛ VÂLİDE-SULTAN (Rahîme) (18307-1904 = 74?): “Mâvi gözlü, alt</span><span class="normal char-style-override-1" xml:lang="tr-TR">ın sarısı saçlı, beyaz, şeffaf tenli, nârin, ufak tefek” idi. Sultân Abdülmecîd (sal. 1839-1861) ile evlenip 1861’de 4. kadınefenliğe yükseldi ise de çocuk doğurmadı. Pâdişâh</span><span class="normal char-style-override-1" xml:lang="tr-TR">ın anneleri ölen çocukları Şehzâde (İkinci) Abdül­hamîd ve Cemîle Sultân’ın mânevî anneleri olarak onları büyüttü. İkinci Abdülhamîd, 1876’da tahta geçince kendisi­ni -gerçek annesi olmadığı hâlde- vâlide-sultân îlân etti, fa­kat ayrı sarayda oturttu. Osmanlı târihinin son vâlide-sultân</span><span class="normal char-style-override-1" xml:lang="tr-TR">ı, imparatoriçesi oldu. 1904’te ölünce “makaam-ı mehd-i ulyâ” denen ana-imparatoriçelik müessesesi târihe karıştı. İkinci Mahmûd’un (salt. 1808-1839) ablası Esmâ Sultân’ın (1778-1848) Çerkes câriyesi ve çocuğu olmayan Sultân’ın manevî k</span><span class="normal char-style-override-1" xml:lang="tr-TR">ızı iken, yeğeni Abdülmecîd Hân ile evlendirmişti. EG 46 ve HG 51 yaşlarında.</span></p>

    <p class="Temel-Paragraf"><span class="normal char-style-override-1" xml:lang="tr-TR">PERTEVNİYÂL VÂLİDE-SULTÂN (18127-5.2.1883 = 717): “Niyâl”, “Nihâl’in Saray telaffuzunda bozulmuş</span> <span class="normal char-style-override-1" xml:lang="tr-TR">şek­lidir. 1829’a doğru İkinci Mahmûd (salt. 1808-1839) ile ev­lendi. “Uzun boylu, buğday tenli, siyah saçlı, yaşlılığında şiş</span><span class="normal char-style-override-1" xml:lang="tr-TR">man” idi. 1830’da 5. kadınefendi ve 1861-1876’da oğlu Sultân Abdülazîz’in saltanatı boyunca 15 yıl vâlide-sultân oldu. EG 64 ve HG 69 yaşlarında.</span></p>

    <p class="Temel-Paragraf"><span class="normal char-style-override-1" xml:lang="tr-TR">REDÎF PAŞA (Topal Mehmed) (ölm. Rodos 1905): Bursalı Ka</span><span class="normal char-style-override-1" xml:lang="tr-TR">şıkçı-zâde âilesinden. 1874’te müşîr, 1. Ordu kuman­danı, serasker oldu, 1879’da Rodos’a sürülüp orada öldü ve oraya gömüldü. Cunta’nın başlıca şahıslarından ve Hüse­yin Avni Pa</span><span class="normal char-style-override-1" xml:lang="tr-TR">şa’nın kör âleti idi. 93 Harbi’ne girişte de körce davrandı.</span></p>

    <p class="Temel-Paragraf"><span class="normal char-style-override-1" xml:lang="tr-TR">RÜŞDÜ PAŞA (Mütercim Koca Mehmed) (Ayandon, 2.1811-Manisa dışındaki çiftliği, 26.3.1882 = 71, 1): Sandalcı</span> <span class="normal char-style-override-1" xml:lang="tr-TR">Hacı Hasan Ağa oğlu. 3.2.1847’de müşîr, sonra askerlikten ayrılarak vezîr oldu. Serasker (5 def a), devlet nâzırı (4), Tophâne müşîri, Meclis-i Tanzîmât reîsi, adliye nâzırı</span> <span class="normal char-style-override-1" xml:lang="tr-TR">(2), meclis-i hazâin reîsi olarak kabinelerde bulundu, Şûrây-ı Askerî reîsliği, 2 defa 1. Ordu kumandanlığı, 4 pâdişâh devrinde 5 defa sadrâzamlık yaptı: 24.12.1859-28.5.1860 + 5.6.1866-11.2.1867 + 19.10.1872-15.2.1873 + 12.5.1876- + 28.5.1878-4.6.1878 = toplam 2, 0, 23. EG 65 ve HG 70 yaşlarında. Darbe’nin Dört Büyükleri’nin Avni ve Midhat Paş</span><span class="normal char-style-override-1" xml:lang="tr-TR">alardan sonra üçüncüsü olup sonuncusu Şey­hülislâm Hayrullâh Efendi’dir. Nesli günümüze geldi. Ma­nisa’da Hâtûniye Câmii’nde medfûndur.</span></p>

    <p class="Temel-Paragraf"><span class="normal char-style-override-1" xml:lang="tr-TR">SÂDULLÂH PAŞA (Râmî) (Erzurum,18.11.1 S38-Viyana, 19.1. 1891 = 52, 2,1): Vezîr Ayaşlı-zâde Es’ad Muhlis Pa­şa (1780-1851) oğlu ve gene Ayaşlı-zâdeler’den vezîr Vecîhî Pa</span><span class="normal char-style-override-1" xml:lang="tr-TR">şa (1797?-1867) dâmâdı. Babasının görevle bulunduğu Erzurum’da doğdu. Defter-i hâkaanî nâzırı olarak kabineye girdi (3.7.1874). 3.1876’da ticâret nâzırı ve 1.6.1876’da cülûs eden Be</span><span class="normal char-style-override-1" xml:lang="tr-TR">şinci Murâd’a -Sultân Murâd’ın Ziyâ Bey’i istemesi­ne rağmen- başkâtib oldu. Mûtedil Yeni Osmanlılar’dan, şâ­ir, edîb, diplomat idi.11.5.1877’de Berlin ve oradan 22.3. 1883’te Viyana büyükelçiliklerine getirilerek 5,10,12 +7, 10, 4 = 13, 8,16 müddetle Avrupa’da kaldı. Tâtîl için bile İstanbul’a gelemedi. Viyana’da büyükelçi iken, Avusturyalı oda hizmetçisi kızla münâsebetinin duyulaca</span><span class="normal char-style-override-1" xml:lang="tr-TR">ğı endîşesiyle havagazı ile intihâr etti. İstanbul’a getirilip Sultân Mahmûd Türbesi bahçesine gömüldü. Nesli devâm ediyor. Oğlunun kızı, son sadrâzam Tevfîk Paşa’nın küçük gelinidir. EG 37, 6,12 ve HG 42, 7,12 ya</span><span class="normal char-style-override-1" xml:lang="tr-TR">şlarında.</span></p>

    <p class="Temel-Paragraf"><span class="normal char-style-override-1" xml:lang="tr-TR">SAFVET PAŞA (Mehmed Es’ad) (İstanbul, 6.1815-İstanbul, 13.11. 1883 = 68,5): Sürmeneli Mehmed Hulûsî Ağa oğ­lu. Büyük Reş</span><span class="normal char-style-override-1" xml:lang="tr-TR">îd Paşa yetiştirmesi. 1845’ten 1855’e kadar Sultân Mecîd ile oğlu Sultân Murâd ve kızı Fatma Sultân’a Fransızca ve sâir ilimler öğretti. 16.2.1863’te vezîr oldu. 15, 9, 28 müddetle imparatorluk kabinelerinde bulundu: 6 defa hâriciye, 3 defa maârif, 4 defa adliye, 3 defa ticâret, bir defa nâfia nâzı</span><span class="normal char-style-override-1" xml:lang="tr-TR">rı, Şûrây-ı Devlet reîsi, 2 defa sadâret müsteşârı, 2 defa Paris büyükelçisi oldu. Sadrâzamlık yap­tı: 4.6.1878-4.12.1878 = 0, 6,0. Nesli günümüze geldi. EG 60, 11 ve HG 66 yaş</span><span class="normal char-style-override-1" xml:lang="tr-TR">larında. Terceme Odası’ndan yetişmiş, as­len diplomat. Tanzîmât rejiminin kurucularındandır.</span></p>

    <p class="Temel-Paragraf"><span class="normal char-style-override-1" xml:lang="tr-TR">SALÂHADDÎN EFENDİ (Mehmed) (15.8.1861-29.4.1915 = 53, 8,15). Be</span><span class="normal char-style-override-1" xml:lang="tr-TR">şinci Murâd’ın (salt. 1876) tek oğlu. Annesi Reftâr-ı Dil İkinci Kadınefendi’dir (5.6.1838-3.3.1936), 1909’da 3. velîahd oldu. Beşiktaş’ta Yahyâ Efendi Câmii’nde Şehzâde Kemâleddîn türbesine gömüldü. Nesli günümüze geldi. EG 14, 9,16 ve HG 19,10,16 yaşlar</span><span class="normal char-style-override-1" xml:lang="tr-TR">ında.</span></p>

    <p class="Temel-Paragraf"><span class="normal char-style-override-1" xml:lang="tr-TR">SÜÂVÎ EFENDİ (Alî) (İstanbul 1839 - İstanbul, 20.5.1878= 39): Çankırı’dan İstanbul’a gelip kâğıt mühreciliğ</span><span class="normal char-style-override-1" xml:lang="tr-TR">i yapan esnaftan Hüseyin Ağa’nın oğlu (Çankırı’nın Çay köyü). Müfrit Yeni Osmanlılar’dan olup, sonra bu hareketin liderleri olan arkadaşları Ziyâ ve Kemâl Beylerle çok kötü ş</span><span class="normal char-style-override-1" xml:lang="tr-TR">ekilde bozuştu. 1869’dan 1876’ya kadar Avrupa’da kaldı. Gazeteci ve müelliftir. Süleymân Paşa gibi Türk milliyetçili­ğine ağırlık vererek, Ziyâ-Kemâl’in çok dengeli Osmanlıcı­lık sisteminden biraz ayrı</span><span class="normal char-style-override-1" xml:lang="tr-TR">lır. İngiliz ajanı idi. EG 37 yaşında. 2 yıl sonra Alî Süâvî Vak’ası da denen Çırağan Baskını</span><span class="normal char-style-override-1" xml:lang="tr-TR">’nda Hasan Paşa’nın sopasını başına yiyerek sarayın içinde öldü.</span></p>

    <p class="Temel-Paragraf"><span class="normal char-style-override-1" xml:lang="tr-TR">SÜLEYMÂN PAŞA (Hüsnî) (İstanbul, 1838-Ba</span><span class="normal char-style-override-1" xml:lang="tr-TR">ğdâd, 1892 = 54): Anadolu’dan İstanbul’a gelip şekerci dükkânı açan bir esnafın oğlu. 1874’te mîrlivâ ve Mekteb-i Harbiye, sonra mekâtib-i askeriyye (bütün askerî okullar) nâzırı (ku­mandanı) oldu. Bu görev ve rütbede iken Hüseyin Avnî Pa­şa’ya uyarak tek ba</span><span class="normal char-style-override-1" xml:lang="tr-TR">şına saltanat darbesini planladı ve başa­rıyla uyguladı. Avnî Paşa tarafından iğfâl edildiğini ve yan­lış bir eyleme itildi</span><span class="normal char-style-override-1" xml:lang="tr-TR">ğini anlaması için sâdece birkaç gün kâfî geldi. Darbeden birkaç gün sonra ferîk (6.1876), ertesi yıl müşîr, 93 Harbi’nde Tuna cephesinin 3. ve sonuncu başku­mandanı oldu. 1878’de Bağdâd’a sürüldü ve burada 14 yıl oturarak öldü. Târih, edebiyat, dîn üzerinde değerli kitap­ları, “Hüsnî” mahlas</span><span class="normal char-style-override-1" xml:lang="tr-TR">ıyle şiirleri vardır. Nesli günümüze geldi. EG 38 ve HG 43 yaşlarında. Darbe’de birinci derece­de sorumlu olmasına rağmen, Sultân Azîz’in ölümü ile ilgi­si olmadığı için Yıldız Mahkemesi’ne ç</span><span class="normal char-style-override-1" xml:lang="tr-TR">ıkarılmadı, esâsen Bağdâd’da hayat boyu sürgünde idi. Sarışın olduğu için “Sarı Süleymân” ve 93 Harbi’ndeki ünlü operasyonu dola­yısıyla “Şıpka Kahramân</span><span class="normal char-style-override-1" xml:lang="tr-TR">ı” denmiştir. Bu lâkabına rağmen Şıpka’da askerini duygusuzca harcamış, başarı da kazana­mamıştır. Ba</span><span class="normal char-style-override-1" xml:lang="tr-TR">şarı kazanamayınca da Doğu Rûmeli’ni savunmaksızın çekilmiş ve düşmanın ayakları alt</span><span class="normal char-style-override-1" xml:lang="tr-TR">ında bırakmış­tır.</span></p>

    <p class="Temel-Paragraf"><span class="normal char-style-override-1" xml:lang="tr-TR">SÜRÛRÎ PAŞA (Alî) (İbradı = Aydınkent/ Akseki/Antal­ya, 1827-İ</span><span class="normal char-style-override-1" xml:lang="tr-TR">zmir, 30.11.1890 = 63): EG ve HG’nde 49 ve 54 yaş­larında ve “Efendi”. Büyük ilmiye âilelerinden Minkaarî-zâdeler’den kadı Şeyh Hacı Alî Nazîf Efendi oğludur. Annesi Nefîse Hanım (ölm. 1883), kezâ aynı âileden ve Nizâm-ı Cedîd ordusunun baş</span><span class="normal char-style-override-1" xml:lang="tr-TR">lıca kurucusu vezîr Kadı Abdurrahmân Paşa (1759-1808) -ki Üçüncü Selîm ile berâber şehîd edildi- kızıdır. Rusçuk kadısı, Tuna vilâyeti temyîz reîsi (1864, bu sı</span><span class="normal char-style-override-1" xml:lang="tr-TR">rada eyâlette Midhat Paşa vâlî idi), İstanbul pa­yesi (1879), Yıldız Mahkemesi reîsi (1881), kazasker (1881), ilmiye’den mülkiye’ye geçerek vezîr ve “efendi” yerine “paşa” (1888), Elazîz, Trabzon, Sivas, Konya eyâletleri vâlîsi oldu. İzmir’deki türbesini İkinci Abdülhamîd yaptırdı. Nesli günümüzde yaşı</span><span class="normal char-style-override-1" xml:lang="tr-TR">yor. Yıldız Mahkemesi reîsliğine se­çilmiş değildir. Sultân Azîz’in katli iddiası, cinâyet mahke­mesine (İstanbul ağır cezâ) tevdî edilmişti ve bu sı</span><span class="normal char-style-override-1" xml:lang="tr-TR">rada ci­nâyet mahkemesinin reîsi de Sürûrî Efendi idi. Gerçekte böylesine bir dâvâ için dîvân-ı âlî kurulması daha iyi ve Tanzîmât ve yürürlükteki Kaanûn-i Esâsî hükümlerine da­ha uygun olurdu.</span></p>

    <p class="Temel-Paragraf"><span class="normal char-style-override-1" xml:lang="tr-TR">ŞEVK-EFZÂ VÂLİDE-SULTÂN (12.12.1820-17.9.1889 = 68, 9, 8): 1839’da -kendisinden 3 yaşa yakın küçük- Sultân Abdülmecîd ile evlenerek 3. ve 1849’da 2. kadı</span><span class="normal char-style-override-1" xml:lang="tr-TR">nefendi oldu. Oğlu Beşinci Murâd’ın saltanatında 3 ay vâlide-sultânlık yaptı. Yeni Câmî’de oğlunun yanında yatmaktadır. EG 55, 5,19 ve HG 60,6,19 yaş</span><span class="normal char-style-override-1" xml:lang="tr-TR">larında. Çerkes asıllıdır. Sultân Azîz fâciasının Hüseyin Avnî Paşa’dan sonraki en kötü sîmâsıdır. Sultân Azîz’e ve annesi Pertevniyâl Sultân’a sönmez bir kîni olup, bu yolda mensûb olduğu ve kendisini imparato­riçelik tahtı</span><span class="normal char-style-override-1" xml:lang="tr-TR">na kadar yükselten Hânedân’ın şerefini ayaklar altına aldıracak derecede duygusuz, sorumsuz, dengesiz davranmış, Hüseyin Avnî Paşa’nın istediği kaatilleri bile o te’mîn etmiştir. Buna rağ</span><span class="normal char-style-override-1" xml:lang="tr-TR">men, Hânedân’ın adını lekeleme­mek için Yıldız Mahkemesi’ne karıştırılmamış, fakat baş</span><span class="normal char-style-override-1" xml:lang="tr-TR">­savcı, eski vâlide-sultânı açıkça ithâm etmekten çekinme­miştir.</span></p>

    <p class="Temel-Paragraf"><span class="normal char-style-override-1" xml:lang="tr-TR">YÛSUF İZZEDDÎN EFENDİ (11.10.1857-1.2.1916 = 58,3, 21): Sultân Abdülazîz’in -şehzâdeliğinde do</span><span class="normal char-style-override-1" xml:lang="tr-TR">ğmuş- büyük oğlu. Annesi Dürr-i Nev Başkadınefendi’dir (15.3.1835- 4.12.1895 = 60, 8, 20). EG 18, 7, 20 ve HG 23, 8, 20 yaşlarında, 27.4.1909-1.2.1916 = 6,9,4</span> <span class="normal char-style-override-1" xml:lang="tr-TR">müddetle amca-zâdesi Sultân Reşâd’a velîahd-i saltanat oldu. Sultân Mahmûd Türbesi’ne, dedesi ve babası yanına defnedildi. Çocukları Şükri­ye Sultân (1906-1972), Nizâmeddîn Efendi (1908-1933) ve Mihrişâh Sultân (1916-1987) olup, hiçbirinin çocuğu olma­dı. 1909’da velîahd olan Efendi, İttihâdcı</span><span class="normal char-style-override-1" xml:lang="tr-TR">larİa önce iyi ge­çinmeye çalıştı, hattâ onların îkaazı ile babasının intihâr et­tiğini bile ileri sürdü ki, 1876-1909 arasındaki kesin kanâati­nin aksidir. Ancak İ</span><span class="normal char-style-override-1" xml:lang="tr-TR">ttihâdcılarla arası gittikçe açılmaya baş­ladı. İttihâdcılar, kuzu bir pâdişâh bulmuş</span><span class="normal char-style-override-1" xml:lang="tr-TR">lar, fakat kuzu bir velîahd bulamamışlardı. Bilhassa Çanakkale cebhesini ziyâretten sonra Yûsuf İzzeddîn Efendi fevkalâde sarsıldı ve başkumandan vekîli Enver Paşa ile, Türk askerini sorum­suzca harcadığı için şiddetle münâkaş</span><span class="normal char-style-override-1" xml:lang="tr-TR">a etti ve Alman­ya’dan ayrılarak münferid sulh yollarının aranması gerek­tiğini söyledi ki Enver Paşa’nın en ödünü koparan şey münferid sulh tarafdarları idi (nitekim bu sebeble yakı</span><span class="normal char-style-override-1" xml:lang="tr-TR">n ar­kadaşı Yâkub Cemîl’i öldürtmüştür). Bu defa Sultân Azîz olayındaki bütün acemilikler ve hatâlar değerlendirilerek ve Velîahd’in sâdece sol kolunun damarları açılıp sağ kol ile oynanmayarak bir gece, köşkünün yatak odası</span><span class="normal char-style-override-1" xml:lang="tr-TR">nda öldürül­dü. Babasının intihâr şeklini taklîd ettiği ileri sürüldü ve hiçbir yayına ve söylentiye izin verilmedi. Zîrâ örfî idâre vardı ve memleket Büyük Harb dolayısıyle felâket içinde idi. Bu sûikasdde Enver Paşa’nı</span><span class="normal char-style-override-1" xml:lang="tr-TR">n, Almanların muvâfakatini aldığı muhakkaktır ve belki süikast Almanlarca plan­lanmıştır. Yûsuf İzzeddin Efendi’nin yerine amca-zâdesi Mehmed Vahîdeddîn Efendi velîahd oldu. Yûsuf İzzeddîn Efendi, mantıklı İ</span><span class="normal char-style-override-1" xml:lang="tr-TR">ttihâdcı muhâlifi idi. Vahîdeddîn Efendi ise İttihâdcıların tâviz kabûl etmez azılı düşmanı idi ve on­ların imparatorluğ</span><span class="normal char-style-override-1" xml:lang="tr-TR">u batırdıkları kesin fikrinde idi.</span></p>

    <p class="Temel-Paragraf"><span class="normal char-style-override-1" xml:lang="tr-TR">YÛSUF KÂMİL PAŞA (Arabgir, 1808-İstanbul, 11.10.1876= 68): Akkoyunlu hânedânından Mehmed Bey’in (ölm. 1815?) o</span><span class="normal char-style-override-1" xml:lang="tr-TR">ğlu. 1833-1850’de 17 yıl Mısır’da vâlî Mehmed Alî Paşa’nın hizmetinde kaldı ve bu târihte İstanbul’a dön­dü. 1845’te Mehmed Alî Paşa’nın k</span><span class="normal char-style-override-1" xml:lang="tr-TR">ızı Zeyneb Hanım (1825- 1882) ile evlendi. 3.1852’de vezîr oldu. Devlet (6 defa), ad­liye (4), ticâret (2) nâzırı, Şûrây-ı Devlet (3) ve Meclis-i Tanzîmât reîsi (bunlar da kabine’ye dâhil), sadrâzam vekili (2), Sultân Azîz’in Mıs</span><span class="normal char-style-override-1" xml:lang="tr-TR">ır seyâhatinde pâyitaht kaymakamı (sal­tanat nâibi), sadrâzam (5.1.1863-1.6.1863 = 0,4,27) oldu. Şâ­ir, müellif, çocuksuzdu. EG 68 yaşında olup 4 ay, 12 gün sonra öldü.</span></p>

    <p class="Temel-Paragraf"><span class="normal char-style-override-1" xml:lang="tr-TR">ZİYÂ PAŞA (Abdülhamîd Ziyâeddîn) (İ</span><span class="normal char-style-override-1" xml:lang="tr-TR">stanbul, 1829- Adana, 18.5.1880 = 51): Gümrük kâtibi Ferdeddîn Efendi oğlu. Büyük Reşîd Paşa yetiştirmesi. Reşîd Paşa’nın tavsi­yesiyle Sultân Mecîd’e mâbeyn kâtibi (1856-1862) oldu ve 1862’de mîrmîrân paşa, fakat az sonra rütbesi ûlâ’ya çevri­lerek gene “bey” oldu. Yeni Osmanlılar cemiyetinin kuru­cusu değ</span><span class="normal char-style-override-1" xml:lang="tr-TR">ilse de, gerçek lideri oldu. Bir müddet sabretse Tanzîmât bürokrasisinde sadârete kadar çıkması işten de­ğilken, zaman zaman Sultân Azîz’i de karşısına alarak ve Velîahd Murâd Efendi ile girift ilişkiler kurarak, Âlî-Fuâd Paşalar ekibine karşı muhâlefetten fazla ölüm-kalı</span><span class="normal char-style-override-1" xml:lang="tr-TR">m mücâ­delesine benzeyen bir tutum içine girdi. 17.5.1867’de en ya­kın arkadaşı Kemâl Bey (Nâmık Kemâl) ile Avrupa’ya kaç­tı. Londra, Paris, Cenevre’de çok ağır ve çoğu mübâlâğa ve iftira olan Âlî Paşa aleyhdârı bir kampanya açtı</span><span class="normal char-style-override-1" xml:lang="tr-TR">. Kemâl, Âlî Paşa ile barışıp döndüğü hâlde o direndi ve ancak 10.1871’de Âlî Paşa’nın ölümü üzerine döndü. Yûsuf İzzeddîn Efendi’ye Türk edebîyâtı okuttu. Sultân Azîz onu hâri­ciye nâzırı yapmak istedi ise de, Mütercim Rüş</span><span class="normal char-style-override-1" xml:lang="tr-TR">dî Paşa’nın nefretle direnmesi üzerine muvaffak olamadı. 2.1.1877’de vezîr pâyesiyle Sûriye, sonra Konya ve Adana eyâlet vâlîsi oldu. Adana’da defnedildi. Kızkardeşi Sâliha Hanım, Şey­hülislâm Uryânî-zâde Es’ad Efendi’nin (1808-1889) gelini­dir. EG 47 yaşında ve “Bey” idi. Bütün maksadı sadrâzam olup Nâmı</span><span class="normal char-style-override-1" xml:lang="tr-TR">k Kemâl’i de hâriciye’ye geçirmekti, pâdişâhlar­dan fazla Tanzîmât bürokrasisinin direnmesi sebebiyle mu­vaffak olamadı. Âlî Paşa’nın himâyesini, Reşîd Paşa’nın himâyesini kabûl ettiği gibi kabûl etse idi, maksadına eriş</span><span class="normal char-style-override-1" xml:lang="tr-TR">e­cekti. Büyük kültür sâhibi, keskin hatîb, emsâli çok az gö­rülmüş zekâ derecesinde, muhteristi. En büyük şâirlerden­dir. Gazeteciliği de çok kudretlidir. Şinâsî ile berâber Tanzî­mât edebiyâtının kurucusudur. Bugün siyâsî hayâtından fazla edebî hüviyyeti bilinmektedir. Mûtedil meşrûtiyetçi idi. Midhat Paşa’yı devamlı</span> <span class="normal char-style-override-1" xml:lang="tr-TR">ileri sürüp şöhretini artırdı. Fa­kat Midhat Paşa, Ziyâ-Kemâl ikilisini atlayarak onların meş­rûtiyet ve anayasa fikirlerini kendi fikri imiş gibi ortaya at­tı</span> <span class="normal char-style-override-1" xml:lang="tr-TR">ve onları mümkün mertebe kenarda bırakmaya çalıştı. Sonunda Midhat Paşa’nın konağında dehşetli bir küfürleş­meye varan bir kavgadan sonra Ziyâ ve Kemâl Beyler, Mid­hat Paş</span><span class="normal char-style-override-1" xml:lang="tr-TR">a ile ilgilerini kestiler. Ziyâ ve Kemâl’in, Midhat Pa­şa gibi İngiltere ile ilişkisi yoktu. Midhat Paşa, onların meş­rûtiyetçi Tanzîmât ve Osmanlılık sistemlerinin çok ötesine geçti. Âdetâ İngiltere demokrasisi kurup, Hânedân’ı</span> <span class="normal char-style-override-1" xml:lang="tr-TR">tahtın­dan değilse bile haklarından tecrîde çalıştı. Ziyâ Paşa’nın nesli devâm ediyor.</span></p>
  </div>
</body>
</html>
