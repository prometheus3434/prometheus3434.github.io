<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc14" style="page-break-before:always">13.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Polisler asla gelmedi; Vivian Kaplan'ın yaptıkları her neyse tam bir fiyaskoydu ve artık rahatlayabilirdim. Birkaç gün sonra ateşim normale indi, muhtemelen tansiyonum da. Daha mantıklı düşünmeye başladım. Avukatıma onların evimde uyuşturucu saklamalarıyla ilgili ne yapmam gerektiğini sordum.</p>

  <p class="Standard" style="margin-left:0;margin-right:0;text-indent:18.859844px">"Orange County Uyuşturucu Suçları bölümüne bir mektup yaz," dedi avukatım. "Durumu onlara anlat."</p>

  <p class="Standard" style="margin-left:0;margin-right:0;text-indent:18.859844px">"Sence bu?"</p>

  <p class="Standard" style="margin-left:0;margin-right:0;text-indent:18.859844px">"Hâlâ seni mahvedebilirler, ama dosyalarında bu mektubu bulunca daha esnek olabilirler."</p>

  <p class="Standard" style="margin-left:0;margin-right:0;text-indent:18.859844px">Her neyse, hiçbir şey olmadı. Geceleri tekrar uyuyabilmeye başladım. Anlaşılan Vivian blöf yapıyordu; etrafımda dönen bir çok blöfü fark etmeye başlıyordum. Anlaşılan polis bu taktiği çok sık kullanıyor ve işin önemli kısmını şüphelinin yapmasını sağlıyorlardı, tıpkı benim yaptığım gibi.</p>

  <p class="Standard" style="margin-left:0;margin-right:0;text-indent:18.859844px">Kahvaltı niyetine benim gibi insanları yiyorlar, dedim kendi kendime. Vivian ile yatmam kaderimi değiştirmişti. Sonunda benim ve benim gibi insanların başaracağı inancını tekrar kazanamadım. Kazanabilmek için çok daha aptal olmalıydım.</p>

  <p class="Standard" style="margin-left:0;margin-right:0;text-indent:18.859844px">Elbette bütün bunları Nicholas'a anlattım. İnanamadı.</p>

  <p class="Standard" style="margin-left:0;margin-right:0;text-indent:18.859844px">"Ne yaptın?" dedi. "Çantasında uyuşturucu taşıyan ve on sekizini doldurmamış bir AHD kızıyla yatağa mı girdin? Aman Tanrım, hapse düşmek için bu kadar çabalarsan sonunda başarırsın. Onlar sana içinde testere olan bir pasta verseler, testereyle içeri girersin. Pastayı sana benim sağlamamı ister misin? Rachel, onu pişirmekten mutlu olacaktır. Kendi testereni getir."</p>

  <p class="Standard" style="margin-left:0;margin-right:0;text-indent:18.859844px">"Vivian o kadar çok numara yapıyordu ki, sonunda kafam karıştı," dedim.</p>

  <p class="Standard" style="margin-left:0;margin-right:0;text-indent:18.859844px">"On yedisinde bir kız, akıllı, yetişkin birini hapse tıktırıyor. Hem de adamın bu konularda çok tedbirli olmasına rağmen."</p>

  <p class="Standard" style="margin-left:0;margin-right:0;text-indent:18.859844px">"Bu ilk kez olmayacaktı" dedim içtenlikle.</p>

  <p class="Standard" style="margin-left:0;margin-right:0;text-indent:18.859844px">"Şu andan itibaren ondan uzak dur," dedi Nicholas. "Tamamen uzak. Eğer gerekirse zamanını bir ağaç kovuğunda geçir. O olmasın da kim olursa olsun."</p>

  <p class="Standard" style="margin-left:0;margin-right:0;text-indent:18.859844px">"Peki!" dedim sinirli bir şekilde. Ama Vivian Kaplan'ı tekrar göreceğimi biliyordum. Beni bulacaktı. Otoriteyle yeni bir raunt daha olacaktı, belki birkaç tane. Keyifleri yerine gelsin diye Nicholas'ı ve beni ağa düşürene dek. Biz zararsız hale gelene dek."</p>

  <p class="Standard" style="margin-left:0;margin-right:0;text-indent:18.859844px">Valis'in Nicholas'a sağladığı sözde korumanın beni de kapsamına alıp almadığını merak ediyordum. Ne de olsa, bu işte beraberdik: AHD'cilerin söylediği gibi, popüler kültür şebekesinde iki büyük istasyonduk. Onlar gibi söylemek gerekirse, halkın sesinin elebaşlarıydık.</p>

  <p class="Standard" style="margin-left:0;margin-right:0;text-indent:18.859844px">Belki de, bu baskıcı ortamda yardım isteyebileceğimiz tek varlık Valis'ti. Valis F.F.F'ye karşı, Bu Dünyanın Prensi - Ferris Fremont - ve düşmanı başka bir alemden, Fremont'un varlığını bile bilmediği bir düşman. Nicholas Brady'nin aklının bir ürünü. Doğrusu bu düşünce pek güven vermiyordu. Daha gerçek birini ya da bir şeyi tercih ederdim. Gene de, hiçbir şeyden daha iyiydi; belirli bir psikolojik rahatlık sağlıyordu. Nicholas, beraber yaptığımız samimi çalışma toplantılarında, Valis ve Valis'in insan aklından üstün güçleri sayesinde içinde bulunduğumuz zalim esarete karşı planlar yapıyordu. Nicholas, şüphesiz televizyon izleme alışkanlığını yendi; televizyon artık polisi, otoriteyi, savaşı, araba kazalarını ve Eski Batı'yı yücelten propaganda programlarından oluşuyordu. Bunlar, basit meziyetleri yaygınlaştırmıştı. John Wayne, Amerika'nın resmi halk kahramanı olmuştu.</p>

  <p class="Standard" style="margin-left:0;margin-right:0;text-indent:18.859844px">Üstelik haftalık "İnandığımız Adamla Sohbet" programı da vardı; Ferris F. Fremont Beyaz Saray'daki bir odadan konuşuyordu.</p>

  <p class="Standard" style="margin-left:0;margin-right:0;text-indent:18.859844px">Yığınların Ferris Fremont'un konuşma yaparken izlemelerini sağlamak gerçekten büyük bir problemdi çünkü çok sıkıcı bir şekilde konuşuyordu. Fremont'un konuşması, tıpkı ekonominin anlaşılması güç yönleri üzerine verilen, bitmek bilmeyen bir ders gibiydi - hatta tam olarak öyleydi, çünkü Fremont her zaman bütün ekonomik durumları bitmek bilmeyen rakamlarla açıklıyordu. Açıkça, onun kolay tanımlanamaz şahsiyetinin arkasında hiç görünmeyen, onu her konuda sayısız bilgi ile besleyen, güçlü bir Beyaz Saray personeli gizlenmişti. Fremont bunları sıkıcı bulmuyordu. Kendisi için yazılmış kartlan okurken dili sürçüyordu; "Demir üretimi" diyordu ve cümlenin devamını yanlış karttan okurken, "yüzde üç arttı, yılın bu çeyreği için tarımsal büyüme öngörülerimizi haklı çıkaran bir şekilde yükseldi." Bu durum okuldaymışım hissini uyandırıyordu, sonradan doldurmak zorunda olduğumuz testler de bu hissi kuvvetlendirdi.</p>

  <p class="Standard" style="margin-left:0;margin-right:0;text-indent:18.859844px">Bu durum Ferris Fremont'u, tüm ekibinin sağladığı inanılmaz desteğe rağmen 'lider' yapamadı; aksine hazırlanmış konuşma notlarından ayrıldıkça, içindeki vahşet ortaya çıkıyordu. Amerika'nın onuru ve kaderi söz konusu olunca Fremont notlardan ayrılmayı seviyordu. Doğu Asya, Amerikan delikanlılarının bu onuru gösterdikleri yerdi ve Fremont bu konuyla ilgili bir şey olduğunda ani yorumlar yapmadan edemiyor, böyle zamanlarda solgun yüzü öfkeyle kırışıyor, Amerikan kudretiyle mücadele edenler için korkunç kararlılık sözcükleri ederken dili sürçüyordu. Fremont'un Amerikan kudreti konusunda konuştuğunu duymak bizim için fazlaydı. Zamanının yansını bu kudretin asla açıkça belirtilmeyen düşmanlarını uyarmak için harcıyordu. Açıkça belirtmemesine rağmen, genellikle Çinlileri kastettiğini tahmin ediyordum. California'lı olduğu için, Fremont'un yüreğinde Çinlilerin özel bir yeri vardı ve onu konuşurken duysanız, Çinlilerin bizden demiryolu rayı döşeme işinde fazla para istediklerini düşünürdünüz. Bu onun unutamayacağı, onurunun da unutturmayacağı bir konuydu.</p>

  <p class="Standard" style="margin-left:0;margin-right:0;text-indent:18.859844px">Aslında, dinlediğim en kötü konuşmacıydı. Sık sık Beyaz Saray personelinin ayaklanmasını ve içlerinden iyi konuşabilen birini seçerek Fremont'un hazırlanmış konuşmasını bitirmek için görevlendirilmesini isterdim. Doğru çizgili takımı ve doğru kravatı giydirirseniz, çok az insan değişikliği fark edebilir.</p>

  <p class="Standard" style="margin-left:0;margin-right:0;text-indent:18.859844px">Bu sentetik sohbetler bütün televizyon istasyonları tarafından çok izlenir saatlerde yayınlanıyordu ve bu programları izlemek iyi bir fikirdi. Özellikle de ön kapılarımızı açık bırakıp televizyonun sesini iyice açarak izlemek en doğrusuydu, çünkü gezici AHD grupları bazen teftiş edebilirlerdi. Üzerinde son konuşma ile ilgili basit soruların yer aldığı küçük kartlar dağıtıyorlardı, doğru cevapları işaretleyip kartı postalamanız isteniyordu. Beyaz Saray personeli dinlediklerinizi anladığınızdan emin olmak için cevaplarınızı kontrol ediyordu. Sosyal güvenlik numaranızı kartın üstüne yazmanız zorunluydu, yetkililer bütün dosyaları sosyal güvenlik numaralarım baz alarak düzenliyorlardı. Postaladığımız kartlar her zamanki dosyalarımıza yerleştiriliyordu; ama bunun nedenini kimse bilmiyordu. Bu kartların dosyaları çok kabartmış olması gerektiğini düşündük. Belki de hileli sorular vardı, tıpkı 'yalancılık' cetveli dedikleri Minnesota MultiPhase'in K cetvelinde olduğu gibi.</p>

  <p class="Standard" style="margin-left:0;margin-right:0;text-indent:18.859844px">Bazen sorular öyle dolambaçlı oluyordu ki, yanlışlıkla suçlanmanıza sebeb olabilecek yanıtlar verme olasılığınız hayli yüksekti. Bir tanesi şöyleydi:</p>

  <p class="Standard" style="margin-left:0;margin-right:0;text-indent:18.859844px">Rusya, Özgür Dünya ile olan ilişkilerinde (1) zayıflıyor; (2) güçleniyor; (3) aynı kalıyor.</p>

  <p class="Standard" style="margin-left:0;margin-right:0;text-indent:18.859844px">Doğal olarak Rachel, Nicholas ve ben kartlarımızı birlikte doldurarak (2)'yi işaretledik. Hükümet her zaman, Rusya'nın giderek artan gücü karşısında, Özgür Dünya'nın var olabilmek için askeri bütçesini ikiye katlaması gerektiği üzerinde önemle duruyordu.</p>

  <p class="Standard" style="margin-left:0;margin-right:0;text-indent:18.859844px">Ama bir sonraki soru bununla çelişiyordu.</p>

  <p class="Standard" style="margin-left:0;margin-right:0;text-indent:18.859844px">Rusların teknolojileri (1) çok iyi; (2) yeterli; (3) tipik olarak beceriksizdir.</p>

  <p class="Standard" style="margin-left:0;margin-right:0;text-indent:18.859844px">Eğer (l)'i işaretlerseniz, Komünistlere kompliman yapıyorsunuz demekti. (2) belki de en iyi cevaptı, çünkü doğruydu ama (3) öyle yazılmıştı ki sağduyulu vatandaşların kendiliğinden bunu işaretlemeleri beklenirdi. Baskı altındaki Slav kafalardan ne beklenebilirdi ki? Kesinlikle beceriksizlik. Biz çok iyiydik, onlar değildi.</p>

  <p class="Standard" style="margin-left:0;margin-right:0;text-indent:18.859844px">Ama teknolojileri beceriksizse, o zaman bir önceki soruda (2) nasıl doğru cevap olabiliyordu? Teknolojisi yetersiz olan bir devlet nasıl bizden daha güçlü oluyordu? Nicholas, Rachel ve ben bir önceki soruya dönüp cevabımızı (1) olarak değiştirdik. Bu yolla çelişkili duruma düşmekten kurtuluyorduk. Haftalık anketin bir sürü tuzağı vardı. Sovyetler Birliği, bir Japon güreşçi gibi aynı anda hem aptal hem de akıllıydı, güçlü ve zayıftı, belki kazanacaktı ve kaybedeceği kesindi. Özgür Dünya'daki bizlerin yapması gereken tek şey asla sarsılmamaktı. Bunu kartlarınızı düzenli olarak postalayarak başarabilirdik. En azından bunu yapabilirdik.</p>

  <p class="Standard" style="margin-left:0;margin-right:0;text-indent:18.859844px">Yukarıdaki açmazın cevabı ertesi hafta Ferris Fremont tarafından verildi. Teknolojisi yetersiz olan bir devlet nasıl bizden daha güçlü oluyordu? Ülkemizde kurnazlıkla uygulanan bozgunculuk Amerikalıların iradesini tüketiyordu. Sonraki kartta bu konuda bir soru vardı:</p>

  <p class="Standard" style="margin-left:0;margin-right:0;text-indent:18.859844px">Amerika'nın karşısındaki en büyük düşman (1) Rusya; (2) dünyadaki en yüksek yaşam standardına sahip olmamız; (3) aramıza gizlice sızanlar.</p>

  <p class="Standard" style="margin-left:0;margin-right:0;text-indent:18.859844px">(3)'ü işaretlememiz gerektiğini biliyorduk. Buna rağmen o gece Nicholas'ın ruh durumu iyi değildi, delirmiş gibiydi ve (2)'yi işaretlemek istedi.</p>

  <p class="Standard" style="margin-left:0;margin-right:0;text-indent:18.859844px">"Yaşam standardımız, Phil," dedi bana göz kırparak, "bizi mahkûm edecek olan budur. Üçümüz de (2)'yi işaretleyelim."</p>

  <p class="Standard" style="margin-left:0;margin-right:0;text-indent:18.859844px">"Bizi mahvedecek olan bu cevap kartlarıyla dalga geçmemizdir," dedim. "Bu cevapları ciddiye alıyorlar. "</p>

  <p class="Standard" style="margin-left:0;margin-right:0;text-indent:18.859844px">"Asla okumuyorlar," dedi. "Bunlar, sadece Fremont'un haftalık konuşmasının dinlendiğine emin olmak için. Bütün bu kartları nasıl okuyabilirler ki? Her hafta iki yüz milyon kart."</p>

  <p class="Standard" style="margin-left:0;margin-right:0;text-indent:18.859844px">"Bilgisayar okuyor," dedim.</p>

  <p class="Standard" style="margin-left:0;margin-right:0;text-indent:18.859844px">"Oyumu (2)'yi işaretlememiz yönünde kullanıyorum," dedi Nicholas. Ve öyle de yaptı.</p>

  <p class="Standard" style="margin-left:0;margin-right:0;text-indent:18.859844px">Kartlarımızı doldurduk ve Nicholas'ın önerisiyle posta kutusuna kadar yürüdük, ellerimizde hükümetin verdiği parasız zarflar vardı.</p>

  <p class="Standard" style="margin-left:0;margin-right:0;text-indent:18.859844px">"Seninle konuşmak istiyorum," dedi Nicholas, dışarı çıkar çıkmaz.</p>

  <p class="Standard" style="margin-left:0;margin-right:0;text-indent:18.859844px">"Peki," dedim. Kartlar hakkında konuşacağını düşündüm. Ama kafasındaki bu değildi. Konuşmaya başlar başlamaz dengesiz davranışının sebebinin anladım.</p>

  <p class="Standard" style="margin-left:0;margin-right:0;text-indent:18.859844px">"Valis'in beni şu ana kadar en çok zorlayan mesajım aldım," dedi, kısık ve çok ciddi bir sesle. "Beni sarstı, hem de hiçbir şeyin sarsmadığı kadar çok sarstı. Sana anlatacağım. Görüntü yine bir kadındı. Modern bir oturma odasında, bir kahve masasının yanında, yerde oturuyordu. Pahalı doğu tarzı takım elbiseler giyen bir grup adam onun etrafındaydılar. Adamlar gençti. Derin bir tartışma içindeydiler. Kadın aniden, adamların farkında oldukları bir anda, konuşmasına ara verdi. "Gözbebeği yerinde bir mercek olan üçüncü gözünü açtı; onların üstüne çevirdi ve Phil... kalplerinin içini okudu. Yapmış oldukları şeyleri, yapmayı tasarladıkları şeyleri: onlar hakkındaki her şeyi. Ve gülümsemeye devam etti. Onun her şeyi gören mercekli bir gözü olduğunu, içlerini okuduğunu anlayamadılar. Bilmediği hiçbir şey, hiçbir sır kalmamıştı. Onlar hakkında ne öğrendiğini biliyor musun?"</p>

  <p class="Standard" style="margin-left:0;margin-right:0;text-indent:18.859844px">"Anlat," dedim.</p>

  <p class="Standard" style="margin-left:0;margin-right:0;text-indent:18.859844px">"Onlar suikastçılardı," dedi Nicholas. "Tüm suikastları onlar planlamıştı: Dr. King, her iki Kennedy, Jim Pike, Malcolm X, Nazi Partisi Lideri George Lincoln Rockwell... hepsi. Phil, Tanrı şahidim olsun ki bunları gördü o kadın. Ve ona baktığımda sanki onun ne olduğunu anlamam istenmişti: bir sibylla<span class="Footnoteanchor"><a href="#ftn7" id="bodyftn7">1</a></span> Cumhuriyeti koruyan Romalı bir sibylla. Bizim Cumhuriyetimizi."</p>

  <p class="Standard" style="margin-left:0;margin-right:0;text-indent:18.859844px">Posta kutusuna varmıştık: Nicholas durdu, bana döndü ve elini omzuma koydu.</p>

  <p class="Standard" style="margin-left:0;margin-right:0;text-indent:18.859844px">"Onları gördüğünü, yaptıkları şeyleri bildiğini ve onların adalete teslim edilmeleri gerektiğini anlamamı sağladı. Onları görmesi tüm bunları bilmesini sağladı. Yaptıklarının hesabını vermekten kaçamayacaklar."</p>

  <p class="Standard" style="margin-left:0;margin-right:0;text-indent:18.859844px">"Ve onun farkında değillerdi," dedim.</p>

  <p class="Standard" style="margin-left:0;margin-right:0;text-indent:18.859844px">"İşlerinin bilindiğini, onun tarafından bilindiğini tahmin edemediler. Bu akıllarına hiç gelmedi. &nbsp;Hâlâ bir arkadaş grubu gibi şakalaşıp gülüyorlardı, kadın üçüncü gözle, mercekli gözle onları seyrediyor ve onlarla beraber gülüyordu. Sonra göz yok oldu ve kadın tekrar sıradan bir insan gibi oldu. Herkes gibi."</p>

  <p class="Standard" style="margin-left:0;margin-right:0;text-indent:18.859844px">"Bu suikastların amacı nedir?"</p>

  <p class="Standard" style="margin-left:0;margin-right:0;text-indent:18.859844px">"Hepsi Ferris Fremont'un yakın arkadaşlarıydı. İstisnasız. Bu sahne Washington D.C.'de lüks bir otel odasında yaşandı.</p>

  <p class="Standard" style="margin-left:0;margin-right:0;text-indent:18.859844px">"Tanrım," dedim. "Bu iki anlama geliyor. Durumumuz düşündüğümüzden daha kötü, bu birincisi. Ötekisiyse yardım alacağımız."</p>

  <p class="Standard" style="margin-left:0;margin-right:0;text-indent:18.859844px">"Oh, doğru, kadın bize yardım edecek," dedi Nicholas. "Bir şey söyleyeyim mi, onların yerinde olmak istemem. Hâlâ sırıtıp zırvalıyorlardı. Başardıklarını düşünüyorlar. Başaramadılar. Mahkûm edildiler."</p>

  <p class="Standard" style="margin-left:0;margin-right:0;text-indent:18.859844px">"Mahkûm edilenlerin bizler olduğunu düşünüyordum."</p>

  <p class="Standard" style="margin-left:0;margin-right:0;text-indent:18.859844px">"Hayır," dedi Nicholas. "Onlar."</p>

  <p class="Standard" style="margin-left:0;margin-right:0;text-indent:18.859844px">"Bir şey yapıyor muyuz?"</p>

  <p class="Standard" style="margin-left:0;margin-right:0;text-indent:18.859844px">"Senin sanmıyorum," dedi Nicholas. "Ama..." Tereddüt etti. "Sanırım ben yapmak zorundayım. Sanırım zamanı gelince beni kullanacaklar. Harekete geçmeye karar verdiklerinde."</p>

  <p class="Standard" style="margin-left:0;margin-right:0;text-indent:18.859844px">"Şu anda harekete geçtiler. Sana söylediler, en azından. Eğer F.F.F.'nin iktidarı nasıl ele geçirdiğini yeterince insana söylerlerse, yani: Bir grup cesedin üzerinden, çağın en iyi adamlarının cesetleri."</p>

  <p class="Standard" style="margin-left:0;margin-right:0;text-indent:18.859844px">"Zor bu," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Bunları hayalinde yaratmadığına emin misin?" dedim.</p>

  <p class="Standard" style="margin-left:0;margin-right:0;text-indent:18.859844px">"Bir rüyada geldi," diye kabul etti Nicholas. "Böyle bir şey olmamıştı daha önce. Phil, o gece, Johnny hakkında olanları düşün. Ne zaman</p>

  <p class="Standard" style="margin-left:0;margin-right:0;text-indent:18.859844px">"Ferris Fremont onların ölüm emrini verdi," dedim.</p>

  <p class="Standard" style="margin-left:0;margin-right:0;text-indent:18.859844px">"Sibylla'nın keşfettiği şey buydu, evet."</p>

  <p class="Standard" style="margin-left:0;margin-right:0;text-indent:18.859844px">"Neden sen?" dedim. Bütün insanlar arasında.</p>

  <p class="Standard" style="margin-left:0;margin-right:0;text-indent:18.859844px">"Phil," dedi Nicholas, "Bir kitabı çıkarman ne kadar sürüyor? Yazmaya başlamandan itibaren?"</p>

  <p class="Standard" style="margin-left:0;margin-right:0;text-indent:18.859844px">"Çok uzun," dedim. "En az bir buçuk yıl."</p>

  <p class="Standard" style="margin-left:0;margin-right:0;text-indent:18.859844px">"Bu çok uzun. Kadın, o kadar beklemeyecektir, bunu söyleyebilirim. Hissedebiliyorum bunu."</p>

  <p class="Standard" style="margin-left:0;margin-right:0;text-indent:18.859844px">"Ne kadar bekleyecek?"</p>

  <p class="Standard" style="margin-left:0;margin-right:0;text-indent:18.859844px">"Bekleyeceğini sanmıyorum," dedi Nicholas. "Sanırım onlar için plan yapmak, hareket etmekle aynı şey. Aynı anda planlayıp hareket ediyorlar: düşünmek yapmak demek onlar için. Onlar mutlak düşüncenin, saf akim bir biçimi. Kadın, her şeyi bilen bir akıl, ki ondan hiçbir şey saklanamıyor. Bu korkutucu."</p>

  <p class="Standard" style="margin-left:0;margin-right:0;text-indent:18.859844px">"Fakat bu haber çok iyi," dedim.</p>

  <p class="Standard" style="margin-left:0;margin-right:0;text-indent:18.859844px">"Bizim için iyi haber, ne olursa olsun," dedi Nicholas. "Bu lanet kartları postalamak zorunda kalmayacağız bundan böyle."</p>

  <p class="Standard" style="margin-left:0;margin-right:0;text-indent:18.859844px">"Yapman gereken," dedim, "Ferris Fremont'a bir mektup yazıp ona ve uşaklarına Romalı sibylla tarafından görüldüklerini söylemek. Romalı sibylla hakkında bir şeyler biliyor musun? Herhangi bir şey?"</p>

  <p class="Standard" style="margin-left:0;margin-right:0;text-indent:18.859844px">"Onu bu sabah Britannica'da araştırdım," dedi Nicholas. "O ölümsüz. İlk sibylla Yunanistan'daymış; Tanrı Apollo'nun bir kâhini. Daha sonra Roma Cumhuriyetini korumuş ve Cumhuriyet tehlikede olduğunda açıp okudukları birtakım kitaplar yazmış." Sonra ekledi. "Bütün bunlar başladığında açılıp bana uzatılırken gördüğüm İncil'e benzeyen kitapları düşünüyorum şimdi. Bilirsin, sibylla Hıristiyanlar için kutsal olmuştur. Musevi kâhinleri gibi bir kâhin olduğunu düşündüler onun. Tanrıdan korkan iyi insanları kötülüğe karşı koruyan biri."</p>

  <p class="Standard" style="margin-left:0;margin-right:0;text-indent:18.859844px">Bu tam olarak ihtiyacımız olan şeye benziyordu. Tanrısal koruma. Cumhuriyetin koruyucusu zamanın koridorlarından gelmişti. Her şeyden öte, Birleşik Devletler Roma Cumhuriyetinin zaman içindeki izdüşümü değil miydi? Birçok yönden öyleydi. Romalı sibylla'yı miras almıştık; ve kadın ölümsüz olduğu için Roma yok olduktan sonra da yaşamıştı... yok olmuştu ama yeni bir dil ve yeni geleneklerle, yeni biçimler içinde varlığını sürdürmüştü. Ama imparatorluğun kalbi olduğu gibi kalmıştı: tek dil, tek hukuk sistemi, tek para sistemi, güçlü kara yolları... ve Hıristiyanlık, Roma imparatorluğunun sonraki resmi dini. Karanlık Çağladın ardından hepsini hatta daha fazlasını tekrar kurmuştuk. Emperyalizmin ucu Güney Doğu Asya'ya kadar genişlemişti.</p>

  <p class="Standard" style="margin-left:0;margin-right:0;text-indent:18.859844px">Ve, düşündüm ki, Ferris F. Fremont bizim Neron'umuzdu.</p>

  <p class="Standard" style="margin-left:0;margin-right:0;text-indent:18.859844px">"Eğer kitap yazmak o kadar uzun süre almasaydı," diyordu Nicholas, "Sanırım Valis bana söylerdi; böylece ben de sana anlatabilirdim ve bunu bir fikir olarak kullanırdın. Ama zaman faktörü bunu yok ediyor... tabii sen bunu çoktan yapmadıysan." Bana umutla baktı.</p>

  <p class="Standard" style="margin-left:0;margin-right:0;text-indent:18.859844px">"Yoo," dedim dürüstçe. "Anlattığın hiçbir şeyi kullanmadım. Çok sikikler."</p>

  <p class="Standard" style="margin-left:0;margin-right:0;text-indent:18.859844px">"Buna inanıyorsun, değil mi?"</p>

  <p class="Standard" style="margin-left:0;margin-right:0;text-indent:18.859844px">"Hepsine inanıyorum. Bir keresinde bir FBI ajanı 'Duyduğun her şeye inanıyorsun,' demişti, beni silkelerken."</p>

  <p class="Standard" style="margin-left:0;margin-right:0;text-indent:18.859844px">"Ve bunu kullanamazsın?"</p>

  <p class="Standard" style="margin-left:0;margin-right:0;text-indent:18.859844px">"Bu senin, Nicholas," dedim. "Seni istiyorlar, beni değil. Öyleyse devam et."</p>

  <p class="Standard" style="margin-left:0;margin-right:0;text-indent:18.859844px">"Harekete geç sinyaliyle beraber devam edeceğim," dedi Nicholas. Hâlâ bunu bekliyordu. Beklemek zor olmalıydı, ama bu onun için neyi, ne zaman yapacağını seçmek kadar zor değildi kesinlikle. Bütün yapması gereken aynı ahenkte bir sinyalin gelmesini beklemekti ve bu içinde uyuyan yüzyıllarca yaşındaki varlığı serbest bırakacaktı.</p>

  <p class="Standard" style="margin-left:0;margin-right:0;text-indent:18.859844px">"Eğer Valis, Ferris Fremont'u hükümetten düşürecekse," dedim, "Bunu nasıl yapacağını merak ediyorum."</p>

  <p class="Standard" style="margin-left:0;margin-right:0;text-indent:18.859844px">"Belki onun oğullarına doğum kusurları vererek."</p>

  <p class="Standard" style="margin-left:0;margin-right:0;text-indent:18.859844px">Buna güldüm. "Bunun neye benzediğini biliyorsun değil mi? Yehova, Mısırlılara karşı."</p>

  <p class="Standard" style="margin-left:0;margin-right:0;text-indent:18.859844px">Nicholas hiçbir şey söylemedi. Yürümeye devam etti.</p>

  <p class="Standard" style="margin-left:0;margin-right:0;text-indent:18.859844px">"Yehova olmadığına eminsin, değil mi?" diye sordum .</p>

  <p class="Standard" style="margin-left:0;margin-right:0;text-indent:18.859844px">"Aksini kanıtlamak zor, ama olmadığı anlamına gelmez."</p>

  <p class="Standard" style="margin-left:0;margin-right:0;text-indent:18.859844px">"Bu olasılığı ciddi olarak düşündün mü? Çünkü eğer o ise, kaybetmeyiz; onlar da kazanamazlar."</p>

  <p class="Standard" style="margin-left:0;margin-right:0;text-indent:18.859844px">"Mahvoldular," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Başlarına neler geleceğini biliyor musun?" dedim. "Kan pıhtılaşması, yüksek tansiyon, kalp problemi, kanser; uçaklar kaza geçirecek; böcekler bahçelerini yiyecek; Florida'daki yüzme havuzlarının yüzeyinde öldürücü küfler büyüyecek. Yehova'ya karşı gelmenin nasıl bir şey olduğunu biliyor musun?"</p>

  <p class="Standard" style="margin-left:0;margin-right:0;text-indent:18.859844px">"Bana söyleme," dedi Nicholas. "Ben yapmıyorum. Bunu yaparken yakalanmazdım."</p>

  <p class="Standard" style="margin-left:0;margin-right:0;text-indent:18.859844px">"Yakalanmasan iyi olur," dedim.</p>

  <p class="Standard" style="margin-left:0;margin-right:0;text-indent:18.859844px">Birden Nicholas kafasını eğdi, kolumu yakalayarak. "Phil... tüm görebildiğim göz kamaştıran fırıldaklar. Eve nasıl gideceğim?" Sesi korkudan titriyordu. "Ateşten fırıldaklar, tıpkı donanma fişekleri gibi... Ulu Tanrım, gerçekten kör oldum!"</p>

  <p class="Standard" style="margin-left:0;margin-right:0;text-indent:18.859844px">Bu, onun içindeki dönüşümün başlangıcıydı. Resmen başlamıştı: Tıpkı bir çocuk gibi evine kadar yol gösterdim; çocuğuna, karısına götürdüm. Yol boyunca bana tutunarak korku içinde mırıldandı. Onu hiç bu kadar korkmuş görmemiştim.</p>
  <hr class="footnoterule" />

  <p class="Footnote" style="font-style:italic;font-size:83%"><a class="FootnoteSymbol" href="#bodyftn7" id="ftn7">1</a> &nbsp;Sibylla: Yunan mitolojisinde kadm kâhin. Kendinden geçip vecde geldiğinde kehanette bulunmaya başlayan çok yaşlı bir kadm olarak betimlenir. Kehanetleri yazıya geçirilerek kuşaktan kuşağa aktarılmıştır. Bu kitapların bir bölümü günümüze dek ulaşmıştır. Zaman içinde sözcük özel bir ad olmaktan çıkarak bir unvan durumuna geldi, yhn.</p>
</body>
</html>
