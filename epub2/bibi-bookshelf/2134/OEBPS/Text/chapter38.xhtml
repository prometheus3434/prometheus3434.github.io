<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc33" style="page-break-before:always">30.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Bu olayın sonrasında hatırlamadığım bir sürü şey vardı. Sanırım Vivian Kaplan, Sadassa Aramchek'in de tıpkı Nicholas gibi vurulduğunu haber vermek için bana uğramıştı, ama buna emin değilim; eğer öyle olmuş olsa bile, bunu bastırmış ve unutmuştum, ne olduğunu bilmiyordum. Ama daha sonraki gecelerde bazen, bir AHD'cinin tabancasını küçük bir bedene nişan almış olarak dikildiğini görerek uyanıyordum ve aklımın başında olduğu bu berrak anlarda onun ölmüş olduğunu, bunun bana söylendiğini, ama hatırlayamadığımı biliyordum.</p>

  <p class="Standard" style="margin-left:0;margin-right:0;text-indent:18.859844px">Neden bunu hatırlamak isteyeyim ki? Neden bunu bilmek isteyeyim ki? Bazen, bu kadarı yeter, diyordum, bütün bunlar kapasitemin kaldırabileceğinin üzerinde bir acının çığlığı gibiydi ve bu olay da onlardan biriydi. Hayatımın büyük bölümünde tanıdığım ve sevdiğim dostum Nicholas Brady'nin ölümüne dayanmıştım, ama tanımadığım bir kızın ölümünü kabullenemiyordum.</p>

  <p class="Standard" style="margin-left:0;margin-right:0;text-indent:18.859844px">Akıl gariptir, ama nedenleri vardır. Akıl, ödüllendirilmemiş umutların, yaşanmamış bir hayatın küçücük bir parçasının içinden baktığında, gürültü ve sevginin bulunması gereken yerde boşluk ve sessizlik görür... Nicholas ve ben, uzun yıllar boyunca yaşamış ve pek çok şey yapmıştık, ama Sadassa Aramchek, şans bir kez bile yüzüne gülmeden önce, fırsatları yakalayamadan önce kurban edilmişti. Nicholas'ın ve benim yaşamlarımızın bir bölümünü alıp götürmüşlerdi, ama onun yaşamının tümünü çalmışlardı. Şimdi benim görevim onunla tanıştığımı unutmak, Vivian Kaplan'a Sadassa ile konuşmak isteyip istemediğimi sorduğunda evet yerine hayır dediğimi hatırlamaktı; yaşamaya devam edebilmem için aklım, geçmişteki gerçekliğin yeniden düzenlenmesi gibi ağır bir yükün altına girmişti ve bu işte pek başarılı olamıyordu.</p>

  <p class="Standard" style="margin-left:0;margin-right:0;text-indent:18.859844px">O ay içinde daha sonra, hücremden alınıp bir yargıcın önüne çıkarıldım ve devlete hıyanet hakkında yöneltilen on beş ayrı suçlama karşısında kendimi nasıl savunacağım soruldu. Mahkemenin atadığı avukatım, suçlamaları kabul etmemi tavsiye etti.</p>

  <p class="Standard" style="margin-left:0;margin-right:0;text-indent:18.859844px">"Masumum," dedim.</p>

  <p class="Standard" style="margin-left:0;margin-right:0;text-indent:18.859844px">Yargılama yalnızca iki gün sürdü. Ellerinde, bir kısmı gerçek, ama büyük bölümü uydurma olan kocaman kutular dolusu teyp kayıtlan vardı. İtiraz etmeden oturdum, bahan ve ağaçların yavaş yavaş büyümesini düşünüyordum, Spinoza'nın söylediği gibi: dünyadaki en güzel şeydi bu. Yargılama sonucunda suçlu bulundum ve şartlı tahliye olasılığı bulunmaksızın elli yıl hapse mahkûm edildim. Bunun anlamı öldükten sonra serbest bırakılacağımdı.</p>

  <p class="Standard" style="margin-left:0;margin-right:0;text-indent:18.859844px">Hücre hapsi ile "çalışma terapisi" dedikleri bir şey arasında seçim yapmam istendi. Çalışma terapisi, amelelik yapmak için bir grup siyasi tutukluya katılmanız demekti. İşimiz, Los Angeles'in kenar mahallelerindeki eski binalan yıkıp yerle bir etmekti. Bunun için bize günde üç sent ödeniyordu. Ama en azından güneşe çıkıyorduk. Bunu seçtim; bir hayvan gibi kapatılmaktan daha iyi görünüyordu.</p>

  <p class="Standard" style="margin-left:0;margin-right:0;text-indent:18.859844px">Kırılmış beton parçalarını kaldırıp götürme işinde çalışırken, Nicholas ve Sadassa öldüler, ama ölümsüzler diye düşündüm, ben ölmemiştim, ve ölümsüz de olmayacaktım. Onlardan farklıydım. Öldüğümde ya da öldürüldüğümde içimde ölümsüz bir şey yaşamaya devam etmeyecekti. Nicholas'ın çok sık bahsettiği ve onun için çok şey ifade eden YZ operatörünün sesini duyma ayrıcalığı bana verilmemişti.</p>

  <p class="Standard" style="margin-left:0;margin-right:0;text-indent:18.859844px">"Phil," diye bir ses aniden seslenip dalgınlığımı bozdu. "İşe ara ver ve yemeğini ye; yarım saatimiz var." Bu Leon'du, yanımda çalışan bir arkadaş, kendi yaptığı bir tür teksirle çoğaltılmış bildirileri dağıtırken tutuklanan eski bir su tesisatçısı, yaptığı tek kişilik isyandı. Benim düşünceme göre o, hepimizden daha cesurdu; bodrumundaki bir teksir makinasıyla kendi başına çalışan, ona talimat verecek ya da onu yönlendirecek ilahi sesler olmaksızın, yalnızca yüreğiyle çalışan bir su tesisatçısıydı.</p>

  <p class="Standard" style="margin-left:0;margin-right:0;text-indent:18.859844px">Birlikte oturarak, bize verdikleri sandviçleri paylaştık. Kötü değillerdi.</p>

  <p class="Standard" style="margin-left:0;margin-right:0;text-indent:18.859844px">"Sen eskiden yazardın," dedi Leon, ağzı salam, ekmek ve hardalla doluyken.</p>

  <p class="Standard" style="margin-left:0;margin-right:0;text-indent:18.859844px">"Evet," dedim.</p>

  <p class="Standard" style="margin-left:0;margin-right:0;text-indent:18.859844px">"Aramchek'in üyesi miydin?" diye sordu Leon, bana doğru eğilerek.</p>

  <p class="Standard" style="margin-left:0;margin-right:0;text-indent:18.859844px">"Hayır," dedim.</p>

  <p class="Standard" style="margin-left:0;margin-right:0;text-indent:18.859844px">"Hakkında bir şey biliyor musun?"</p>

  <p class="Standard" style="margin-left:0;margin-right:0;text-indent:18.859844px">"İki arkadaşım üyesiydi."</p>

  <p class="Standard" style="margin-left:0;margin-right:0;text-indent:18.859844px">"Öldüler mi?"</p>

  <p class="Standard" style="margin-left:0;margin-right:0;text-indent:18.859844px">"Evet," dedim.</p>

  <p class="Standard" style="margin-left:0;margin-right:0;text-indent:18.859844px">"Aramchek ne öğretiyor?"</p>

  <p class="Standard" style="margin-left:0;margin-right:0;text-indent:18.859844px">"Bir şey öğretip öğretmediğini bilmiyorum," dedim. "Neye inandığı hakkında az çok bir şeyler biliyorum.</p>

  <p class="Standard" style="margin-left:0;margin-right:0;text-indent:18.859844px">"Anlat biraz," dedi Leon sandviçini yerken.</p>

  <p class="Standard" style="margin-left:0;margin-right:0;text-indent:18.859844px">"Onlar," dedim, "bağlılığımızı insan hükümdarlara vermememiz gerektiğine inanıyorlar. Bize yol gösteren en yüce liderin, gökyüzünde, yıldızların ötesinde olduğunu inanıyorlar. Bağlılığımız sadece ama sadece ona olmalı."</p>

  <p class="Standard" style="margin-left:0;margin-right:0;text-indent:18.859844px">"Bu siyasi bir düşünce değil," dedi Leon bezgince. "Aramchek'in siyasi ve yıkıcı bir örgüt olduğunu sanıyordum."</p>

  <p class="Standard" style="margin-left:0;margin-right:0;text-indent:18.859844px">"Öyle."</p>

  <p class="Standard" style="margin-left:0;margin-right:0;text-indent:18.859844px">"Ama bu dini bir düşünce. Dini inancın temeli. Bu konu hakkında beş bin yıldır konuşurlar."</p>

  <p class="Standard" style="margin-left:0;margin-right:0;text-indent:18.859844px">Onun haklı olduğunu kabul etmek zorundaydım. "İşte," dedim, "Aramchek bu, göksel yüce liderin yol gösterdiği bir örgüt."</p>

  <p class="Standard" style="margin-left:0;margin-right:0;text-indent:18.859844px">"Bunun doğru olduğunu düşünüyor musun? Buna inanıyor musun?"</p>

  <p class="Standard" style="margin-left:0;margin-right:0;text-indent:18.859844px">"Evet," dedim.</p>

  <p class="Standard" style="margin-left:0;margin-right:0;text-indent:18.859844px">"Hangi kiliseye bağlısın?"</p>

  <p class="Standard" style="margin-left:0;margin-right:0;text-indent:18.859844px">"Hiçbirine."</p>

  <p class="Standard" style="margin-left:0;margin-right:0;text-indent:18.859844px">"İlginç bir adamsın," dedi. "Aramchek topluluğu bu yüce lideri duyuyorlar mı?"</p>

  <p class="Standard" style="margin-left:0;margin-right:0;text-indent:18.859844px">"Duyuyorlardı," dedim. "Bir gün yeniden duyacaklar."</p>

  <p class="Standard" style="margin-left:0;margin-right:0;text-indent:18.859844px">"Sen hiç duydun mu?"</p>

  <p class="Standard" style="margin-left:0;margin-right:0;text-indent:18.859844px">"Hayır. Duymayı isterdim."</p>

  <p class="Standard" style="margin-left:0;margin-right:0;text-indent:18.859844px">"Yönetim onun yıkıcı olduğunu ve Fremont'u devirmeye çalıştığını söylüyor."</p>

  <p class="Standard" style="margin-left:0;margin-right:0;text-indent:18.859844px">Başımı sallayarak onayladım. "Bu doğru," dedim.</p>

  <p class="Standard" style="margin-left:0;margin-right:0;text-indent:18.859844px">"Onlara bol şans dilerim," dedi Leon. "Onlar için bazı teksir edilmiş bildiriler yayınlamak bile isteyebilirim." Kısık bir sesle gizlice konuşarak kulağıma mırıldandı, "Bildirilerimin bazıları yaşadığımın evin arka avlusunda saklanmış olarak duruyor. Büyük bir açelyanın altında, bir kahve tenekesinin içinde. Adaleti, gerçeği ve özgürlüğü savunuyorum." Gözlerini dikip bana baktı. "Bu konuyla ilgileniyor musun?"</p>

  <p class="Standard" style="margin-left:0;margin-right:0;text-indent:18.859844px">"Hem de çok," dedim.</p>

  <p class="Standard" style="margin-left:0;margin-right:0;text-indent:18.859844px">"Ama elbette," dedi Leon, "ilk önce buradan çıkmalıyız. Bu işin zor kısmı. Ama bu konuda çalışıyorum. Bunu halledeceğim. Aramchek beni aralarına alır mı dersin?"</p>

  <p class="Standard" style="margin-left:0;margin-right:0;text-indent:18.859844px">"Evet. Sanırım seni zaten almışlar," dedim.</p>

  <p class="Standard" style="margin-left:0;margin-right:0;text-indent:18.859844px">"Çünkü," dedi Leon, "tek başıma hiçbir şeye ulaşamıyorum. Yardıma ihtiyacım var. Beni zaten aralarına aldıklarım sandığını mı söylüyorsun? Ama hiç ses duymadım."</p>

  <p class="Standard" style="margin-left:0;margin-right:0;text-indent:18.859844px">"Yüzyıllardır duydukları ve yeniden duymayı bekledikleri o ses," dedim, "senin kendi sesin."</p>

  <p class="Standard" style="margin-left:0;margin-right:0;text-indent:18.859844px">"Pekâlâ," dedi Leon; hoşuna gitmişti bu. "Buna ne demeli? Daha önce kimse bunu söylememişti bana. Teşekkürler."</p>

  <p class="Standard" style="margin-left:0;margin-right:0;text-indent:18.859844px">Bir süre sessizce yemeğimizi yedik.</p>

  <p class="Standard" style="margin-left:0;margin-right:0;text-indent:18.859844px">"Göksel bir lidere inanmak onları bir şeye ulaştırıyor mu?" diye sordu Leon.</p>

  <p class="Standard" style="margin-left:0;margin-right:0;text-indent:18.859844px">"Bu dünyada değil, belki," dedim.</p>

  <p class="Standard" style="margin-left:0;margin-right:0;text-indent:18.859844px">"O zaman belki duymayı istemeyeceğin bir şey söyleyeceğim sana. Eğer Aramchek'deki arkadaşların burada olsalardı onlara da söylerdim. Buna değmez, Phil. Her şey bu dünyada olmalı." Leon ciddi bir şekilde başını sallıyordu, yüz çizgileri gerilmişti. Tecrübelerin sonucunda oluşmuş yüz çizgileri.</p>

  <p class="Standard" style="margin-left:0;margin-right:0;text-indent:18.859844px">"Ölümsüzlüğü kazandılar," dedim. "Yaptıkları ya da yapmayı denedikleri ama başaramadıkları şeyler için onlara verildi. Şu anda yaşıyorlar, arkadaşlarım da. Her zaman da yaşayacaklar."</p>

  <p class="Standard" style="margin-left:0;margin-right:0;text-indent:18.859844px">"Sen onları göremesen bile."</p>

  <p class="Standard" style="margin-left:0;margin-right:0;text-indent:18.859844px">"Evet," dedim. "Doğru."</p>

  <p class="Standard" style="margin-left:0;margin-right:0;text-indent:18.859844px">"İlk önce burada bir şeyler olmalı, Phil," dedi Leon. "Öbür dünya yeterli değil."</p>

  <p class="Standard" style="margin-left:0;margin-right:0;text-indent:18.859844px">Söyleyecek bir şeyler bulamıyordum; kendimi kırılmış ve zayıf hissediyordum. Başıma gelen bunca şeyden sonra bilgilerim kullanışsız hale gelmişti. Yanıt veremiyordum.</p>

  <p class="Standard" style="margin-left:0;margin-right:0;text-indent:18.859844px">"Çünkü," diye devam etti Leon, "acı çekmenin yeri burası. Adaletsizliğin ve tutukluluğun olduğu yer burası. Bizim gibi, ikimiz gibi. Ona burada ihtiyacımız var. Şimdi."</p>

  <p class="Standard" style="margin-left:0;margin-right:0;text-indent:18.859844px">Yanıtım yoktu.</p>

  <p class="Standard" style="margin-left:0;margin-right:0;text-indent:18.859844px">"Bu, onlar için iyi olabilir, " dedi Leon, "ama ya biz ne olacağız?"</p>

  <p class="Standard" style="margin-left:0;margin-right:0;text-indent:18.859844px">"Ben-" diye başlayıp durdum. O haklıydı ve bunu biliyordum.</p>

  <p class="Standard" style="margin-left:0;margin-right:0;text-indent:18.859844px">"Üzgünüm," dedi Leon. "Senin iki arkadaşını sevdiğini ve özlediğini anlayabiliyorum; belki onlar şu anda gökyüzünde bir yerlerde uçuyorlar, oraya buraya zıplıyorlar, ruhsal varlıklar haline gelmişlerdir ve mutludurlar. Ama sen, ben ve geri kalan üç milyar insan mutlu değil ve burası değişene kadar da yeterince mutlu olamayacaklar, Phil; yeterince olmayacaklar. Göksel yüce liderin varlığına rağmen. O, bizim için burada bir şeyler yapmalı ve hakikat bu. Eğer hakikate inanıyorsan... Phil, işte hakikat bu. Tatsız, acı hakikat."</p>

  <p class="Standard" style="margin-left:0;margin-right:0;text-indent:18.859844px">Sessizce bakıp oturdum.</p>

  <p class="Standard" style="margin-left:0;margin-right:0;text-indent:18.859844px">"Peki bu Aramchek örgütündeki herkesin içine büyük bir gizlilik ve dikkatle yerleştirilen, güzel gümüş bir yumurtaya benzeyen şey nedir? Sana bunun onların içlerine nasıl girdiğini bile anlatabilirim. Optik kanallar boyunca kozalaksı gövdeye giriyor. Demek istediğim radyasyonla, bahar ekinoksu<span class="Footnoteanchor"><a href="#ftn17" id="bodyftn17">1</a></span>1 sırasında aşağı doğru ışınlanıyorlar." Kıkır kıkır güldü. "İnsan kendisini hamileymiş gibi hissediyor, erkek olsa bile."</p>

  <p class="Standard" style="margin-left:0;margin-right:0;text-indent:18.859844px">Bunu bilmesine şaşırarak dedim ki, "Öldüklerinde yumurta kınlıyor. Açılıyor ve atmosferde yaşayan canlı plazmatik bir varlık haline geliyor ki asla-"</p>

  <p class="Standard" style="margin-left:0;margin-right:0;text-indent:18.859844px">"Bütün bunları biliyorum," diye araya girdi Leon. "Ve onun gerçek bir yumurta olmadığını da biliyorum; bu bir metafor. Aramchek hakkında kabul ettiğimden daha fazla şey biliyorum. Bak, Phil, ben bir zamanlar vaizdim."</p>

  <p class="Standard" style="margin-left:0;margin-right:0;text-indent:18.859844px">"Ya," dedim.</p>

  <p class="Standard" style="margin-left:0;margin-right:0;text-indent:18.859844px">"Onların her birinin içine yerleştirilen, büyüyen, açılan ve ölümsüzlüğü garanti eden bu güzel gümüş yumurta konusu İncil'de de geçiyor, Phil. İsa, bu konuyu birçok kez çeşitli yollardan anlatıyor. Anlarsın, Hazreti İsa halk yığınlarını şaşırtmak için konuşuyordu, bunun yalnızca havarileri için bir anlamı olduğu düşünülüyordu. Ya da daha doğrusu, herkes için bir anlamı vardı, ama gerçek anlamını yalnızca havarileri biliyordu. Romalılar yüzünden onlar bu sırrı büyük bir dikkatle korudular. Hazreti İsa'nın kendisi de Romalılardan korkuyor ve nefret ediyordu. Çabalarına rağmen Romalılar onların hepsini bir şekilde öldürdü ve gerçek anlam kayboldu. Aslında Hz. İsa'yı öldürdüler... ama bunu biliyorsun sanırım. Sır neredeyse iki bin yıldır kayıptı. Ama şimdi geri geliyor. Genç insanların şimdi vizyonları var ve yaşlı insanlar da, Phil, düşlerin düşünü görüyorlar."</p>

  <p class="Standard" style="margin-left:0;margin-right:0;text-indent:18.859844px">"Yeni Ahit'te gümüş yumurtalarla ilgili hiçbir şey yok," dedim.</p>

  <p class="Standard" style="margin-left:0;margin-right:0;text-indent:18.859844px">"Büyük değerlere sahip olan inci," dedi Leon üzerinde durup vurgulayarak, "ve tarlada gömülü olan hazine. İnsan sahip olduğu her şeyi, tarlayı satın almak için satar. İnci, hazine, yumurta, kitleleri mayalandıran maya özü - iki arkadaşına neler olduğu sorusu için bunlar anahtar sözcükler. Hardal bitkisinin tohumu miniciktir, ama giderek büyür ve üstüne kuşların konduğu kocaman bir ağaç haline gelir - kuşlar, Phil, gökyüzündeki. Ve Matta İncili'nde, tohum ekmeye çıkan ekici hakkındaki mesel... bazı tohumlar yolun kıyısına düşer, bazıları kaya parçalarına, bazıları dikenlerin üzerine, ama şunu dinle: Bazıları verimli toprakların üzerine düşer ve mahsul verirler. Her durumda, Hz.İsa krallığın böyle olduğunu söyler, bu dünyaya ait olmayan krallığın."</p>

  <p class="Standard" style="margin-left:0;margin-right:0;text-indent:18.859844px">İlgimi çekmişti. "Bana daha fazlasını anlat, vaiz Leon," dedim yarı şaka ve yarı büyülenmiş olarak.</p>

  <p class="Standard" style="margin-left:0;margin-right:0;text-indent:18.859844px">"Artık bir vaiz değilim," dedi Leon, "çünkü bunun bir değeri yok. Sana Hz. İsa'nın bu konudan bahsettiği başka bir örnek daha anlatacağım. Ölen arkadaşların, onlar şimdi ayrı ayrı varlıklar yerine tek bir varlık halindeler. Ölmeden önce sana bundan bahsettiler mi?"</p>

  <p class="Standard" style="margin-left:0;margin-right:0;text-indent:18.859844px">"Evet," dedim. "Nicholas bana geleceklerinin karma bir yaşam biçimi içinde eriyip gideceğinden, hepsinin Aramchek içinde olacağından bahsetmişti. Gelecekte oluşacak birleşmiş varolmadan."</p>

  <p class="Standard" style="margin-left:0;margin-right:0;text-indent:18.859844px">"Bu Yuhanna'dan, on ikinci bölüm, yirmi dördüncü ayet. Şöyle der: 'Bir buğday tanesi toprağa düşüp ölmezse, yalnızca tek bir buğday tanesi olarak kalır - 'tek'i yerine 'yalnız' koyarak oku - ama eğer ölürse, zengin bir mahsûl oluşturur - 'zengin bir mahsûl'ü 'birleşmiş yaşam' olarak oku - ve 'yaşamını seven biri onu kaybedecektir; bu dünyadaki yaşamından nefret eden biri, onu ebedi yaşam için saklayacaktır.' Anlıyor musun? Her durumda ufacık bir şey - bir hazine, bütün tohumların en küçüğü olan hardal tohumu, ekicinin verimli toprağa tohum ekişi, bir buğday tanesi - toprağa yerleştiren herhangi bir şey, insan başı, beyni, aklı için ilk Hıristiyanların kullandığı gizli bir semboldür; ve orada büyür, ta ki kabuğunu kırıp çıkana veya tomurcuklanana, toprağı kazıp çıkana veya kitleleri mayalandırana kadar ve ardından ebedi hayatı getirir... kimsenin görmediği krallığı. İşte senin Aramchek dostlarının üzerinde konuştukları şey bu, başlarına gelen şey hakkında, ölmeden önce ve şu anki durumlarına neden olan şey hakkında, öldükten sonra ne olacakları hakkında, belki de bunları bilmeden konuşuyorlardı."</p>

  <p class="Standard" style="margin-left:0;margin-right:0;text-indent:18.859844px">"Yani İsa'nın tüm anlattıklarının şifresi çözülmeli mi, o zaman?" diye sordum.</p>

  <p class="Standard" style="margin-left:0;margin-right:0;text-indent:18.859844px">"Evet," dedi vaiz Leon. "Hz. İsa, şifreli konuştuğunu ve böylece yabancıların onu anlamayacağını söyler. Matta, on üç - on iki."</p>

  <p class="Standard" style="margin-left:0;margin-right:0;text-indent:18.859844px">"Ve sen onun söylediklerinin doğru olduğunu biliyorsun."</p>

  <p class="Standard" style="margin-left:0;margin-right:0;text-indent:18.859844px">"Evet."</p>

  <p class="Standard" style="margin-left:0;margin-right:0;text-indent:18.859844px">Şaşırarak, tam kavramaksızın dedim ki, "Ve sen hâlâ..."</p>

  <p class="Standard" style="margin-left:0;margin-right:0;text-indent:18.859844px">"Hâlâ söylüyorum," dedi Leon, " bu dünyadan nefret etmek ve bu dünyayı unutmak yeterli değildir. İş burada yapılmalı. Sana şunu soruyorum." Yaşlı ama keskin gözlerini dikkatli bir şekilde üzerime dikti. "İsa nerede öğretti? Görevini nerede yaptı?"</p>

  <p class="Standard" style="margin-left:0;margin-right:0;text-indent:18.859844px">"Burada," dedim, " bu dünyada".</p>

  <p class="Standard" style="margin-left:0;margin-right:0;text-indent:18.859844px">"Yani anlamaya başlıyorsun, öyleyse," dedi Leon ve ardından salamlı sandviçini yemeğe geri döndü. "Bu sandviçler gün geçtikçe daha fazla bayatlıyor," diye mırıldandı. "Bu durumu şikayet etmeliyiz. Bu kırmızı-beyaz-ve-mavi hanımları bu işi böylesine savsaklamamalılar; gittikçe daha çok tembelleşiyorlar."</p>

  <p class="Standard" style="margin-left:0;margin-right:0;text-indent:18.859844px">Yemeyi bırakmanın ardından yegane sigaramı çıkardım ve dikkatle yaktım.</p>

  <p class="Standard" style="margin-left:0;margin-right:0;text-indent:18.859844px">"Yarısını alabilir miyim?" diye sordu Leon.</p>

  <p class="Standard" style="margin-left:0;margin-right:0;text-indent:18.859844px">Sigarayı ikiye ayırdım ve bir parçasını arkadaşıma verdim.</p>

  <p class="Standard" style="margin-left:0;margin-right:0;text-indent:18.859844px">Diğerlerinin gidişinin ardından şu anda yanımda olan tek arkadaşıma. Bizim bütün yaptıklarımızın, Nicholas'ın, benim ve Sadassa Silvia'nın yaptıklarının hiçbir değerinin olmadığını anlatan yaşlı vaiz eskisine. Sanki Valis'miş gibi konuşarak bana hakikatleri gösteren adama.</p>

  <p class="Standard" style="margin-left:0;margin-right:0;text-indent:18.859844px">"Ne tür şeyler yazardın?" diye sordu Leon.</p>

  <p class="Standard" style="margin-left:0;margin-right:0;text-indent:18.859844px">"Hâlâ yazıyorum," dedim şaka yaparak. Hükümet tarafından gerçekleştirilen sahte yapıtlarım daha şimdiden yayınlanmaya başlamıştı. Her birinin bir kopyasını bana göndererek - muhtemelen bu Vivian Kaplan'ın işiydi - açıklamışlardı durumu.</p>

  <p class="Standard" style="margin-left:0;margin-right:0;text-indent:18.859844px">"Bunu nasıl yapıyorsun?"</p>

  <p class="Standard" style="margin-left:0;margin-right:0;text-indent:18.859844px">"Nasıl yapman gerektiğini bilirsen çok kolaydır," dedim.</p>

  <p class="Standard" style="margin-left:0;margin-right:0;text-indent:18.859844px">Leon bana doğru eğildi ve beni dürttü. "Bak," dedi. "Çocuklar bizi seyrediyorlar." İçinde çalıştığımız paslı siklon çitlerin ardında, bir grup okul öğrencisi korku ve hayranlık karışımı duygular içinde bizi seyrediyordu. "Hey, çocuklar!" diye seslendi onlara Leon. "Hiçbir zaman sonunuz bizim gibi olmasın. Size söylenen her şeyi yapın, duydunuz mu?"</p>

  <p class="Standard" style="margin-left:0;margin-right:0;text-indent:18.859844px">Çocuklar bakmaya devam ettiler.</p>

  <p class="Standard" style="margin-left:0;margin-right:0;text-indent:18.859844px">İçlerinden birinin, yaşça daha büyük bir çocuğun taşınabilir bir transistörlü radyosu vardı; Leon ve ben, radyonun küçük hoparlöründen yükselen gürültülü rock müziğini duyabiliyorduk. Spiker, yerel bir Los Angeles DJ'iydi, bir sonraki parça hakkında heyecanlı bir şekilde gevezelik yapıyordu, en son çıkanlardan biri, diyordu, şu anda listelerde mermi gibi yükseliyordu, bu günlerde bir numara olan Alexander Hamilton adlı San Franciscolu bir rock grubu seslendiriyordu.</p>

  <p class="Standard" style="margin-left:0;margin-right:0;text-indent:18.859844px">"Tamam, işte başlıyoruz," diye haykırdı gürültülü bir şekilde spiker, çocuklardan oluşan grup bize ve biz de utanarak onlara bakarken. "İşte Alexander Hamilton, Grace Dandrige ile birlikte söylüyorlar 'Parti'ye Gelin!' adlı şarkıyı. Pekâlâ Gracie - haydi onları dinleyelim bakalım!" Salamlı sandviçimle birlikte, yorgunluktan kamburumu çıkarmış bir şekilde otururken müzik başladı ve sisle ıslanmış öğlen havasının içinden bize doğru gelen şarkının sözlerini duydum:</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px;font-style:italic">Herkes burada,</p>

  <p class="Standard" style="margin-left:0;margin-right:0;text-indent:18.859844px;font-style:italic">Hey hey,</p>

  <p class="Standard" style="margin-left:0;margin-right:0;text-indent:18.859844px;font-style:italic">Herkes burada,</p>

  <p class="Standard" style="margin-left:0;margin-right:0;text-indent:18.859844px;font-style:italic">Öyle diyor herkes.</p>

  <p class="Standard" style="margin-left:0;margin-right:0;text-indent:18.859844px;font-style:italic">Herkes başkan PARTİ ZAMANINDA.</p>

  <p class="Standard" style="margin-left:0;margin-right:0;text-indent:18.859844px;font-style:italic">Herkes burada</p>

  <p class="Standard" style="margin-left:0;margin-right:0;text-indent:18.859844px;font-style:italic">İyi vakit geçirmek için.</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Leon bana döndü, iğrenmiş bir şekilde bakıyordu.</p>

  <p class="Standard" style="margin-left:0;margin-right:0;text-indent:18.859844px">"İşte bu!" dedim.</p>

  <p class="Standard" style="margin-left:0;margin-right:0;text-indent:18.859844px">"Ne bu?" dedi Leon.</p>

  <p class="Standard" style="margin-left:0;margin-right:0;text-indent:18.859844px">"O - onlar - bunu basmak için başka bir plak şirketi bulmuşlar," dedim. "Bak işte yayınlanmış, şimdiden bir hit olmuş. Böylece..." Kayıt piyasasından bildiğim kadarıyla geçecek zamanı hesapladım. Hemen hemen aynı zamanda kaydedildiğini anladım. Progressive kendi bandını hazırlarken, başka bir şirket, başka bir grup, Aramchek'in diğer üyeleri, uydu tarafından yol gösterilerek başka bir tane daha hazırlamışlardı.</p>

  <p class="Standard" style="margin-left:0;margin-right:0;text-indent:18.859844px">Nicholas'ın çabalan, bir şaşırtma hareketi olarak işe yaramıştı. Bu çabalar hiçbirimizin görmediği ya da anlamadığı bir plana uygundu. Onu ve Sadassa'yı öldürüp beni hapsederken, ülkedeki en popüler rock grubu Alexander Hamilton, Arcane Records'da malzemeyi kaydediyordu. Progressive'in elindeki bütün gruplar arasında, Alexander Hamilton'a eşit değerde hiçbir isim yoktu.</p>

  <p class="Standard" style="margin-left:0;margin-right:0;text-indent:18.859844px">Müzik birdenbire kesildi. Tam bir sessizlik oluştu. Sonra başka bir şarkı çalmaya başladı, enstrümental bir parçaydı: o anda istasyondakilerin ellerinde ne varsa onu hemen yayma verdikleri açıkça belliydi.</p>

  <p class="Standard" style="margin-left:0;margin-right:0;text-indent:18.859844px">Bir hata yapıldığını anladım. DJ, 'Parti'ye Gel!'i çalmamalıydı.</p>

  <p class="Standard" style="margin-left:0;margin-right:0;text-indent:18.859844px">Kendisine verilen talimatları - yetkililerin ona söylediklerini - unutmuştu. Ama albümün basıldığını, dağıtıldığını ve bazılarının - en azından kısa bir süre için - radyolarda çalındığını anlamıştım. Hükümet Arcade Records'a karşı harekete geçmekte geç kalmıştı.</p>

  <p class="Standard" style="margin-left:0;margin-right:0;text-indent:18.859844px">"Bunu duydun mu?" diye sordum Leon'a.</p>

  <p class="Standard" style="margin-left:0;margin-right:0;text-indent:18.859844px">"Bu çöpü mü?" dedi Leon. "Asla AM radyosunu dinlemem. Evimde, onlar beni tutuklamadan önce, değeri belki üç bin dolar olan büyük bir quadrofonik setim vardı. Bu tür şeyler çocuklar içindir... Bunu onlar sever."</p>

  <p class="Standard" style="margin-left:0;margin-right:0;text-indent:18.859844px">Çocuklar bize bakmaya devam ediyorlardı. İki siyasi tutukluya, onlara göre yaşlı sayılan, yıpranmış, kirli ve yenilmiş adamlara, artık susmuş ve öğle yemeklerini yiyen adamlara. Transistörlü radyo çalmayı sürdürdü. Hatta daha da gürültülü bir şekilde. Ve rüzgârın içinde, diğerlerinin de her tarafta birden belirdiğini duyabiliyordum. Çocuklar tarafından, diye düşündüm. Çocuklar.</p>
  <hr class="footnoterule" />

  <p class="Footnote" style="font-style:italic;font-size:83%"><a class="FootnoteSymbol" href="#bodyftn17" id="ftn17">1</a> &nbsp;Ekinoks : Ilım; Gece ve gündüz eşitliği. Güz ekinoksu: 21 Eylül'e rastlayan ekinoks; Bahar ekinoksu: 21 Mart'a rastlayan ekinoks, yhn.</p>
</body>
</html>
