<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc4" style="page-break-before:always">3.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Siyasete yönelen Nicholas, California'dan genç bir senatör olan Ferris F. Fremont'un tomurcuklanan kariyerini çoktan fark etmişti. Fremont, 1952 yılında bizden daha güneyde, Orange County'de piyasaya çıkmıştı; orası öyle gerici bir bölgeydi ki Berkeley'deki bizlere dehşetli kâbus sislerinde oluşan hayaletler kadar gerçek - salt gerçeklikten oluşsalardı bundan daha fazla gerçek olamazlardı - dehşetler doğuran hayali bir ülke olarak gözükürdü. Aslında Berkeley'deki kimsenin görmediği Orange County, dünyanın öbür tarafındaki bir düştü, Berkeley'in tam tersiydi; eğer Berkeley yanılsamanın kölesi olduysa, gerçeklikten koptuysa onu oraya iten Orange County'di. Bir evrende ikisi asla bir arada var olamazdı.</p>

  <p class="Standard" style="margin-left:0;margin-right:0;text-indent:18.859844px">Sanki Ferris Fremont, Orange County çöllerinin ortasında dikilip eyaletin kuzey ucunu, Berkeley'in gerçek olmayan esaretini hayal etmiş, tüyleri ürpermiş ve kendi kendine Bu Gitmeli anlamında bir şeyler söylemişti. Eğer iki adam, kuzeyde Nicholas Brady ve güneyde Ferris Fremont, altı yüz mil öteden birbirlerine baksalar ve yüzleşselerdi, ikisi de dehşete düşerlerdi. Ferris Fremont da en az Nicholas Brady kadar dehşete düşerdi; Nicholas, Berkeley Daily Gazzette'de, Fremont'un Senato'ya girme şansını Demokrat rakibi Margaret Burger Greyson'a homoseksüel iftirasını atarak yakaladığını okuduğunda zaten dehşete düşmüştü.</p>

  <p class="Standard" style="margin-left:0;margin-right:0;text-indent:18.859844px">Aslında, Margaret Burger Greyson alışıldık bir senatördü, ama Fremont'un zaferinin temel nedeni oy yüzdesi değil, ona yapılan iftiralardı. Fremont, Oceanside'deki gazetesini kullanarak Bayan Greyson'u mahvetmiş ve bu iş bilinmeyen kaynaklar tarafından finanse edilerek eyaletin güneyindeki ilan tahtalarına Bayan Greyson'ın cinsel yaşamını ima eden afişler yapıştırılmıştı.</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">CALIFORNIA'NIN GÜVENİLİR BİR ADAYA İHTİYACI VAR!</p>

  <p class="Standard" style="margin-left:0;margin-right:0;text-indent:18.859844px">GREYSON'DA YUMUŞAK BİR ŞEYLER YOK MU?</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Bu, güya Bayan Greyson'un hayatındaki gerçek bir olaya dayanıyordu, ama gerçekte kimse böyle bir şey bilmiyordu. Bayan Greyson mücadele etti ama dava açmadı. Yenilgisinin ardından belirsizlik içinde kayboldu ya da Cumhuriyetçilerin şaka yollu dediği gibi San Diego'nun eşcinsel barlarına gitti. Bayan Greyson, bir liberaldi. McCarty döneminde halkın gözünde komünistlik ile eşcinsellik arasında fark yoktu. İftira kampanyası başladıktan sonra Fremont kazanmakta pek zorlanmadı.</p>

  <p class="Standard" style="margin-left:0;margin-right:0;text-indent:18.859844px">O zamanlar, Fremont toy bir maskaraydı, dolgun yanaklı, asık suratlı, sarkık yüzlü ve yağlı siyah saçlı biriydi. Çizgili takım elbise, parlak renkli kravat ve çift renkli ayakkabılar giyerdi, parmaklarının boğum noktalarında bile kıl olduğu söylenirdi. Silahlar hobisi olduğu için hedef tahtalarının önünde çok sık fotoğraf çektirirdi. Kovboy şapkası giymeyi severdi. Oy sonuçları geldikten sonra Bayan Greyson'un ona verdiği tek karşılık, onun arkadan vuran biri olduğu anlamında acı bir sözdü. Ne olursa olsun, Bayan Greyson'un politik kariyeri sona ermiş, Ferris Fremont'unki başlamıştı. Hemen ev aramak için karısı Candy, iki oğlu Amos ve Don ile beraber Washington D.C.'ye uçtu.</p>

  <p class="Standard" style="margin-left:0;margin-right:0;text-indent:18.859844px">Şimdi bütün bu bokun Berkeley üzerindeki etkilerini görmüş olmalısınız. Berkeley bunu iyi karşılamadı. Radikal öğrenci çevresi bu şekilde kazanılan kampanyaya çok kızdı. Hele Fremont'un Washington'da gözükmesine daha da kızdılar. Kazanana kızarlarken Bayan Greyson'u pek umursamadılar. Cumhuriyetçilerin belirttiği gibi Berkeley'de eşcinsel çoktu ve elbette bir sürü solcu vardı. Berkeley dünyanın solcu başkentiydi.</p>

  <p class="Standard" style="margin-left:0;margin-right:0;text-indent:18.859844px">Fremont, Amerikan karşıtı faaliyetleri araştıran bir komiteye atandığında dünyanın solcu başkenti şaşırmadı. Senatör bir sürü önemli liberali Komünist Parti üyesi olmakla suçladığında da kimse şaşırmadı. Ama Senatör Fremont, Aramchek'i suçladığında herkes şaşırdı.</p>

  <p class="Standard" style="margin-left:0;margin-right:0;text-indent:18.859844px">Berkeley'de çalışan ve yaşayan Komünist Parti üyeleri de dahil, kimse daha önce Aramchek'i duymamıştı. Bu onları hayrete düşürdü. Aramchek neydi? Senatör Fremont konuşmasında Komünist Parti'nin bir üyesinin, bir Politbüro ajanının, baskı altında kendisine bir belge verdiğini, bu belgede Amerikan Komünist Partisi KP-ABD'nin Aramchek'in niteliğini tartıştığını ve bu belgeden KP-ABD'nin sadece gerçek düşmanı ve hainlik faaliyetlerini, yani Aramchek'i maskeleyen öncü bir topluluk olduğunun kanıtlandığını söylüyordu. Aramchek'e üye olarak kaydolmanın yolu yoktu, normal bir yolla çalışmıyordu. Üyeleri açıkça ya da gizli şekilde belirli bir felsefeyi benimsememişlerdi. Ama yine de Birleşik Devletlerde idareyi gizlice ele geçiren Aramchek'ti. Solcu başkentinde hiç olmazsa bir kişinin bundan haberi olması gerektiğini düşünürdünüz.</p>

  <p class="Standard" style="margin-left:0;margin-right:0;text-indent:18.859844px">O zamanlar Komünist Parti mensubu olan bir kız tanırdım. Hep tuhaf görünürdü; hatta Parti'ye katılmadan önce bile. Katıldıktan sonra iyice çekilmez olmuştu. Şalvar tipi pantolonlar giyer ve bana cinsiyet hareketinin kadınların istismarı olduğunu söylerdi. Bir keresinde, arkadaş seçimime kızdığı için, Telegraph Bulvarı'ndaki Larry Blake'in lokantasında sigarasını kahve fincanımda söndürmüştü. Arkadaşlarım Troçkistlerdi. Onlardan ikisini, politik eğilimlerinden bahsetmeden onunla tanıştırmıştım. Bunu Berkeley'de asla yapmazdınız. Liz ertesi gün Larry Blake'de masama geldi, ağzını bıçak açmıyordu; Parti'yle başının dertte olduğunu düşündüm. Bir şekilde şakayla Parti kadar Aramchek'in de üyesi olup olmadığını sordum.</p>

  <p class="Standard" style="margin-left:0;margin-right:0;text-indent:18.859844px">"Ne aptalca," dedi, "Ne faşist bir yalan. Aramchek diye bir şey yok. Olsaydı bilirdim."</p>

  <p class="Standard" style="margin-left:0;margin-right:0;text-indent:18.859844px"><a id="DdeLink5843998837977"></a>"Eğer varsa", diye sordum, "katılır mısın?"</p>

  <p class="Standard" style="margin-left:0;margin-right:0;text-indent:18.859844px">"Ne yaptığına bağlı."</p>

  <p class="Standard" style="margin-left:0;margin-right:0;text-indent:18.859844px">"Amerika'yı mahvediyor," dedim.</p>

  <p class="Standard" style="margin-left:0;margin-right:0;text-indent:18.859844px">"Sence çalışan kesimi sindiren ve kukla rejimlerden yardım alarak emperyalist savaşlarla kendisini finanse eden tekelci kapitalizm yıkılmamalı mı?" dedi Liz.</p>

  <p class="Standard" style="margin-left:0;margin-right:0;text-indent:18.859844px">"Ona katılırsın," dedim.</p>

  <p class="Standard" style="margin-left:0;margin-right:0;text-indent:18.859844px">Eğer Aramchek var olsaydı bile, Liz katılamazdı. Onu, Larry Blake'de sigarasını kahve fincanımda söndürdükten sonra bir daha hiç görmedim; Parti ona, benimle bir daha konuşmamasını söylemiş o da söyleneni yapmıştı. Hâlâ onun Komünist Parti'de yükselebileceğine inanmıyorum; tipik bir alt kademe örneğiydi, kendini, emirleri yerine getirmeye adayan ama onları asla anlamayan biri. O zamandan beri ona ne olduğunu merak eder dururum. Acaba o da beni merak etmiş midir? Parti beni yasaklayınca, onun için artık yoktum.</p>

  <p class="Standard" style="margin-left:0;margin-right:0;text-indent:18.859844px">Bir gece Nicholas ve Rachel ile yemek yerken Aramchek konusu açıldı. Sosyalist İşçiler Partisi, Senatör Fremont ve Aramchek'i suçlayan bir çözümü kabul etmişti: Birisi Amerikan emperyalizminin bir kolu, diğeri de Moskova'nın militan bir koluydu.</p>

  <p class="Standard" style="margin-left:0;margin-right:0;text-indent:18.859844px">"Bu, her iki tabanı da kapsıyor," diye fikrini belirtti Nicholas. "Siz SİP'liler fırsatçısınız."</p>

  <p class="Standard" style="margin-left:0;margin-right:0;text-indent:18.859844px">Rachel, Berkeley'li bir siyasal bilim kızı tavrıyla gülümsedi.</p>

  <p class="Standard" style="margin-left:0;margin-right:0;text-indent:18.859844px">"Hâlâ o çocuğu görüyor musun?" dedi Nicholas, karısının âşık olduğu SİP üyesini kastederek.</p>

  <p class="Standard" style="margin-left:0;margin-right:0;text-indent:18.859844px">"Hâlâ patronunun karısına âşık mısın?" diye sordu Rachel.</p>

  <p class="Standard" style="margin-left:0;margin-right:0;text-indent:18.859844px">"Tamam," diye mırıldandı Nicholas, fincanıyla oynayarak.</p>

  <p class="Standard" style="margin-left:0;margin-right:0;text-indent:18.859844px">"Bana göre Fremont çok büyük bir kavram yarattı," dedim. "Olmayan - uydurduğu - bir örgütü suçlayarak Amerika'yı ele geçirdiğini söylüyor. Aslında kimse onu yok edemez. Kimse ondan kaçamaz. Kimse bir daha nerede ortaya çıkacağını bilmiyor."</p>

  <p class="Standard" style="margin-left:0;margin-right:0;text-indent:18.859844px">"Berkeley'de," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Kansas City'de," dedim. "En önemli merkezde. Salt Lake City'de, her yerde. Fremont Aramchek karşıtı sağcı kadroyu, gençliği, onun ortaya çıktığı her yerde mücadele etmek için örgütleyebilir; bunlar üniformalı çocuklardan oluşan tetikte takımlar. Bu, Fremont'a Beyaz Saray yolunu açacak." Şaka yapıyordum. Ama hepimizin bildiği gibi bunlar doğru çıktı. John Kennedy ve kardeşinin ölümünden, Amerika'nın neredeyse diğer tüm önemli politik figürlerinin ölümünden birkaç yıl sonra.</p>
</body>
</html>
