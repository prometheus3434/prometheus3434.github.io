<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc10" style="page-break-before:always">9.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Ferris F. Fremont Birleşik Devletler Başkanı seçildikten birkaç yıl sonra, dostum Nicholas Brady ile birlikte olmak için Körfez Bölgesi'nden Güney California'ya taşındım. Yazarlık kariyerim iyi gidiyordu; 1963'te Yüksek Şatodaki Adam romanımla o senenin en iyi bilimkurgu romanı dalında Hugo ödülü almıştım. O kitapta, Almanya ve Japonya'nın II. Dünya Savaşı'nı kazanıp ortada bir tampon bölge oluşturarak ABD'yi aralarında bölüştükleri hayali ve alternatif bir dünya anlatılıyordu. İyi olarak kabul edilen başka romanlar da yazmıştım, iyi eleştiriler almaya başlıyordum; özellikle gerçekten delice yazılmış romanım <i>The Three Stigmata of Palmer Eldritch</i> için, sanrılatıcı ilaçların etkisi altındaki karakterlerin yaptığı uzun 'trip'leri anlatıyorum. Bu benim ilaçlarla ilgili ilk işimdi ve ilaçlara takıldığım konusundaki söylentilerin anında başlamasına neden olmuştu. Bu şöhret satış konusunda işe yaradı ama sonra bunu çok pahalı ödedim.</p>

  <p class="Standard" style="margin-left:0;margin-right:0;text-indent:18.859844px">İlaçlarla ilgili olarak başım ilk kez, Harlan Ellison'ın yazdığı bir önsözle derde girdi. Ellison, Dangerous Visions isimli bilimkurgu derlemesinde yer alan bir öyküm için, öykünün "LSD etkisi altında yazılmış olduğunu" söylemişti ve bu elbette ki doğru değildi. Artık Harlan'ın şöhret tutkusu yüzünden, bir esrarkeş olarak gerçekten berbat bir nam salmıştım. Daha sonra, öykünün sonuna Harlan'm doğru söylememiş olduğunu belirten bir paragraf ekleyebildim, ama bu hiçbir işe yaramadı. Polis benimle ve beni ziyaret eden insanlarla ilgilenmeye başlamıştı. Bu durum özellikle 1969'un ilkbaharında zorba, başkan olduğunda ve baskı karanlığı Birleşik Devletler'in üstünü örttüğünde gerçekleşti.</p>

  <p class="Standard" style="margin-left:0;margin-right:0;text-indent:18.859844px">Ferris Fremont, başkanlık görevine başlarken yaptığı bir konuşmada, Birleşik Devletlerin aktif olarak içinde yer aldığı Vietnam Savaşı'nı tartıştı ve bunu iki cepheli bir savaş olarak ifade etti: bir cephesi altı bin mil ötede, diğer cephesiyse burada, ülkedeydi. Bunun anlamının, daha sonra açıkladığına göre, Aramchek'e ve onu benimseyenlere karşı bir iç savaş olduğunu belirtecekti. Bu dünyanın iki bölgesinde cephesi olan ama gerçekte tek bir savaştı; ve esas önemli olan cephe buradaki diye bildirmişti Fremont, çünkü Birleşik Devletlerin geleceği burada belli olacağı için önemli olan içerideki cepheydi. Çekik gözlüler bizi gerçekten istila edip teslim alamazlar, diye açıklamıştı; ama Aramchek bunu yapabilirdi. Aramchek son iki hükümet zamanında daha da çok büyümüştü. Şimdi bir Cumhuriyetçi göreve döndüğü için, Aramchek ile ilgilenilecek ve Vietnam Savaşı sonunda kazanılacaktı. Aramchek vatandaki Amerikalıların canlılığı ve iradesini tükettikçe ve savaşma isteğini yok ettikçe, diye açıklamıştı Fremont, bu savaş asla kazanılmayacaktı. Fremont'a göre, Birleşik Devletlerdeki bütün savaş karşıtı düşünceler Aramchek ve onun propagandasından kaynaklanıyordu.</p>

  <p class="Standard" style="margin-left:0;margin-right:0;text-indent:18.859844px">Başkan olarak yemin eder etmez, Ferris Fremont Aramchek'e ve tüm destekçilerine karşı her yönde açıkça savaş açmıştı.</p>

  <p class="Standard" style="margin-left:0;margin-right:0;text-indent:18.859844px">Yurttaki savunma operasyonu "Check-up Hareketi" olarak adlandırıldı ve bu terimde açık tıbbi çağrışımlar vardı. İstihbarat teşkilatını bu yolda çalışmak için görevlendirdiğinde, Fremont bunun Amerika'nın temel ahlaki sağlığıyla ilgili olduğunu açıklamıştı. Ana düşünce, savaş karşıtı düşüncelerin büyük, gizli ve yıkıcı bir organizasyondan çıkıyor olduğuydu. Başkan Fremont, Amerika'nın hastalığını iyileştirmek niyetindeydi; "Kötülük ağacı"nın, Aramchek'i böyle nitelendiriyordu, "tohumlarını kökünden söküp yok edecekti", böylesine basit bir metafordu işte. "Kötülük ağacının tohumları" savaş karşıtı muhaliflerdi ve ben de onlardan biriydim. Zaten yetkililerle ilaçlarla sözde ilgim yüzünden başım beladaydı, üstelik hem yayınlanmış yazılarım hem de konuşma ve tartışmalarımdaki savaş karşıtı duruşum beni iki katı belaya sürükledi. İlaç unsuru beni saldırılması mümkün bir konuma getirdi, savaşa karşı olmak isteyen biri için korkunç bir sorumluluktu bu. Yetkililerin yapması gereken tek şey beni ilaç bulundurmaktan itham etmekti, ardından politik bir kişilik olarak etkinliğimi sonsuza kadar yok edeceklerdi. Bunu onların da bildiğini biliyordum. Bu bilgi, uykusuz geceler yaratacaktı.</p>

  <p class="Standard" style="margin-left:0;margin-right:0;text-indent:18.859844px">Yine de Amerika'da kaygılanan tek insan ben değildim. Berkeley'deki eski sol görüşlü günleri yüzünden Nicholas da, Ferris F. Fremont iş başına geçip "Check-up Hareketi"ni başlattığında ne kadar güvende olduğunu merak ediyordu. İyi kazanan bir şirket olan Progressive Records'da yüksek bir mevkideydi; Nicholas gibi - "uyuyanları", Fremont onları böyle adlandırıyordu - insanları ayırt edip gün ışığına çıkarmak Check-up Hareketi'nin tipik amacıydı. Bu amaç için hükümet "Amerikan Halkının Dostları" adını verdikleri ajanları gönüllü olarak ya da kiralayarak çalıştırmaya başlamıştı, bunlar etrafta dolaşıp ya Nicholas gibi önceden yapmış oldukları ya da benim gibi yapıyor oldukları veya herkes gibi gelecekte yapabilecekleri yüzünden güvenliği tehdit eden şüphelileri kontrol eden üniformasız ajanlardı. Böylece kimse devre dışı bırakılmıyordu. AHD'ciler, çember içinde bir yıldız olan beyaz kol bantları takıyorlardı ve kısa sürede Amerika'nın her yerinde büyük bir gayretle çalışarak, yüz binlerce vatandaşın ahlaki durumunu araştırırken görülmeye başlandılar.</p>

  <p class="Standard" style="margin-left:0;margin-right:0;text-indent:18.859844px">Ortabatı'nın düzlüklerinde, hükümet AHD'ciler ve diğer polis benzeri ajanlar tarafından getirilenlerin tutuklanıp barındırılması için büyük hapishaneler inşa etmeye başladı. Bu binalar kullanılmayacak, diye açıklamıştı Başkan Fremont, bir televizyon konuşmasında, "sadece gerekli olmadıkça", ki bunun anlamı savaşa karşı olan hareket bastırılana kadar demekti. Bu, Vietnam Savaşı'na karşı olan herkese açık bir mesajdı; herhangi biri kendini Nebraska'da yaşayıp şalgam tarlası çapalıyor olarak bulabilirdi. Bu yüzden caydırıcı oldu ve kamplar gerçekten kullanılmadığı için yasal bir incelemeye maruz kalmadılar. Ama tehdit etmek için çok uygundular.</p>

  <p class="Standard" style="margin-left:0;margin-right:0;text-indent:18.859844px">Kişisel olarak beni izleyen, kol bandı takmayan, iğrenç bir AHD ajanım vardı. Irvine yakınlarındaki küçük bir öğrenci FM istasyonunun antetli bir mektup kâğıdını kullanarak, Irvine'deki öğrencilerin çalışmalarımla ilgilendiğini ve benimle bir röportaj yapmak istediğini iletmişti. Ona kabul ettiğimi yazdım, ama bana ilk soruyu sorduğu andan itibaren sivil bir AHD ajanı olduğunu anladım. Bana gizlice porno romanlar yazıp yazmadığımı sorduktan sonra birdenbire bağırarak, delice suçlayıcı sorular sormaya başladı. Uyuşturucu aldım mı? Takma adla kanun dışı kara bilimkurgu kitapları yazıyor muyum? Komünist Parti'nin başı mıyım? Ve, elbette ki, Aramchek beni finanse ediyor muydu? Çok sinir bozucu bir olaydı, onu zor kullanarak dışarı attım. Kapıyı kapatıp kilitledikten sonra bile dışarıda durup bana bağırdığını duyabiliyordum. Bu olaydan sonra kimin röportaj yapmasına izin vereceğim konusunda çok dikkatli davrandım.</p>

  <p class="Standard" style="margin-left:0;margin-right:0;text-indent:18.859844px">Bir öğrenci radyo istasyonundan geliyormuş gibi görünen AHD'ciden daha kötüsü 1971'in sonlarında evime zorla girilmesiydi, dosya dolabım plastik askeri patlayıcılarla havaya uçurulup açılmış ve evin tamamı soyulmuştu. Eve döndüğümde yerde su ve moloz buldum, dosya dolabım alt üst edilmiş, iş evraklarımın çoğu ve iptal edilen çeklerimin hepsi gitmişti. Bütün ev iyice yoklanmış, arkadaki pencereler kırılmış, kapı kilitleri kırılıp parçalanmıştı. Polis baştan savma bir soruşturma yürüttü ve kurnaz bir şekilde, bu işi benim yaptığıma inandıklarını söylediler.</p>

  <p class="Standard" style="margin-left:0;margin-right:0;text-indent:18.859844px">"Neden?" diye sordum görevli polis müfettişine.</p>

  <p class="Standard" style="margin-left:0;margin-right:0;text-indent:18.859844px">"Oh," dedi sırıtarak, "belki üstündeki şüpheden kurtulmak için."</p>

  <p class="Standard" style="margin-left:0;margin-right:0;text-indent:18.859844px">Polis bir süre sonra kimin yaptığını, çalman mallarınım nerede olduğunu bildiğini kabul etmesine rağmen hiç kimse hiçbir zaman tutuklanmadı. Söyledikleri tek olumlu şey, eşyalarımı geri alamayacak olmama rağmen tutuklanmayacaktım. Beni suçlamak için yeterli bir şey bulamamışlardı. Bu olay hayatımı çok renklendirdi. Bu olay başkan Fremont'un sayesinde gücün ne kadar kötüye kullanılmış olduğunu ve anayasal özgürlüklerimizin nasıl yok edildiğinin farkına varmamı sağladı. Anlatabildiğim her insana evime nasıl girilip soyulduğumu anlattım, ama insanların bunu öğrenmek istemediklerini fark ettim, savaş karşıtı liberallerin bile. Ya korktular ya da kayıtsız kaldılar, bir kısmı tıpkı polis gibi, bu işi "üzerimdeki şüpheleri kaldırmak" için benim yaptığımı ima etti, ama bunu asla açık açık söyleyemediler.</p>

  <p class="Standard" style="margin-left:0;margin-right:0;text-indent:18.859844px">Arkadaşlarım arasında düşüncelerime katılanların başında Nicholas geliyordu. Ama bununla birlikte evime saldırılmasının ve kâğıtlarımın çalınmasının kendi yüzünden olduğunu düşünmüştü. Gerçek hedefin kendisi olduğunu zannediyordu.</p>

  <p class="Standard" style="margin-left:0;margin-right:0;text-indent:18.859844px">"Benim hakkımda yazıp yazmayacağını bilmek istediler," dedi. "Bunları bir bilimkurgu romanına koyarak duyurabilecek olan kişi sensin. Milyonlarca insan okuyacaktı. Sır ortaya çıkacaktı."</p>

  <p class="Standard" style="margin-left:0;margin-right:0;text-indent:18.859844px">"Ne sırrı?" diye sordum.</p>

  <p class="Standard" style="margin-left:0;margin-right:0;text-indent:18.859844px">"Benim, herhangi bir insan gücünden daha büyük ve zamanı yakında gelecek olan, dünya dışı bir otoriteyi temsil ettiğim gerçeği."</p>

  <p class="Standard" style="margin-left:0;margin-right:0;text-indent:18.859844px">"Ya," dedim. "Benimle ilgilendiklerini düşünüyorum, çünkü saldırdıkları benim evimdi, okudukları veya çaldıkları benim kâğıtlarımdı."</p>

  <p class="Standard" style="margin-left:0;margin-right:0;text-indent:18.859844px">"Bir organizasyon oluşturup oluşturmadığımızı görmek istediler."</p>

  <p class="Standard" style="margin-left:0;margin-right:0;text-indent:18.859844px">"Görmek istedikleri benim kim olduğumdu," dedim. "Hangi organizasyona dahil olduğum, hangi örgüte para verdiğim; bu yüzden bütün iptal edilmiş çeklerimi aldılar, her birini. Bu sen ve rüyalarınla ilgili herhangi bir şey ifade etmiyor."</p>

  <p class="Standard" style="margin-left:0;margin-right:0;text-indent:18.859844px">"Benim hakkımda mı yazıyorsun?" diye sordu Nicholas.</p>

  <p class="Standard" style="margin-left:0;margin-right:0;text-indent:18.859844px">"Hayır," dedim.</p>

  <p class="Standard" style="margin-left:0;margin-right:0;text-indent:18.859844px">"Sadece gerçek adımı vermemeye dikkat et. Kendimi korumak zorundayım."</p>

  <p class="Standard" style="margin-left:0;margin-right:0;text-indent:18.859844px">"Tanrı aşkına," dedim kızgınlıkla, "Check-up Hareketi ve kola şişesi dibi gözlükleriyle etrafı gözetleyip dikkatli bir şekilde hareket eden suratları sivilceli küçük AHD'ciler varken, hiç kimse kendini koruyamaz. Hepimiz Nebraska kamplarında halledileceğiz ve bu siktiğimin gerçeğini sen de biliyorsun. Bağışlanmayı nasıl bekleyebiliyorsun? Başıma gelenlere bak... Gelecekteki kitaplarım için yıllarca tuttuğum notları aldılar; beni fiilen temizlediler. Sadece gözdağı bu... Kahretsin, ne zaman birkaç sayfa yazsam biliyorum ki çarşıdan eve döndüğümde hepsini gitmiş olarak bulabilirim, tıpkı o gün olduğu gibi. Hiçbir şey güvende değil, hiçbir şey ve hiç kimse."</p>

  <p class="Standard" style="margin-left:0;margin-right:0;text-indent:18.859844px">"Seninki gibi başka hırsızlıkların olduğunu mu düşünüyorsun?" diye sordu Nicholas.</p>

  <p class="Standard" style="margin-left:0;margin-right:0;text-indent:18.859844px">"Evet."</p>

  <p class="Standard" style="margin-left:0;margin-right:0;text-indent:18.859844px">"Bunlar hakkında gazetede hiçbir şey okumadım."</p>

  <p class="Standard" style="margin-left:0;margin-right:0;text-indent:18.859844px">Uzun bir süre gözümü dikip ona baktım.</p>

  <p class="Standard" style="margin-left:0;margin-right:0;text-indent:18.859844px">"Sanırım rapor edilmemişlerdir," diye mırıldandı kekeleyerek.</p>

  <p class="Standard" style="margin-left:0;margin-right:0;text-indent:18.859844px">"Gerçekten edilmemiştir," dedim. "Benimki edilmedi. Sadece ilçedeki o haftaki hırsızlıklar listesine yazıldı. '18 Kasım 1971 gecesinde, Placentia'dan Philip K. Dick'in altı yüz dolar değerindeki müzik setinin çalındığı rapor edildi. Çalınan kâğıtlar ya da iptal olmuş çekler veya açılan dosyalar belirtilmedi. Sanki ilaç bağımlılarının satmak için bir şeyler çaldıkları sıradan bir hırsızlık gibi. Dosya dolaplarının arkasına konulmuş patlayıcıdan korunmak için kullandıkları banyoya yığılmış olan o havlu ve örtü yığını da asla belirtilmedi; o şey öyle bir ısı yaratıyor ki..."</p>

  <p class="Standard" style="margin-left:0;margin-right:0;text-indent:18.859844px">"Hakkında epey şey biliyorsun tabii," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Sordum," dedim kısaca.</p>

  <p class="Standard" style="margin-left:0;margin-right:0;text-indent:18.859844px">"Dört yüz sayfalık notlarımın güvende olup olmadıklarını merak ediyorum. Belki onları bir banka kasasına koymalıyım," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Yıkıcı rüyalar," dedim.</p>

  <p class="Standard" style="margin-left:0;margin-right:0;text-indent:18.859844px">"Onlar rüya değil."</p>

  <p class="Standard" style="margin-left:0;margin-right:0;text-indent:18.859844px">"Rüya kontrol polisleri. Yıkıcı rüyaların kokusunu alıyorlar."</p>

  <p class="Standard" style="margin-left:0;margin-right:0;text-indent:18.859844px">"Evine saldıranların polis olduğuna emin misin?" dedi Nicholas. "Sana öfkeli olan gizli bir grup olabilirler. Diyelim ki şey yüzünden, kitaplarındaki uyuşturucu taraftarı duruşun yüzünden."</p>

  <p class="Standard" style="margin-left:0;margin-right:0;text-indent:18.859844px">"Kitaplarımda uyuşturucu taraftarı bir duruş hiçbir zaman olmadı ve hiçbir zaman da olmayacak," dedim öfkeyle. "Uyuşturucu ve uyuşturucu kullanımı hakkında yazıyorum, ama bu uyuşturucu taraftarı olduğum anlamına gelmez; öteki insanlarda suç ve suçlular hakkında yazıyorlar, ama bu onları suç taraftarı yapmıyor."</p>

  <p class="Standard" style="margin-left:0;margin-right:0;text-indent:18.859844px">"Kitaplarını anlamak çok zor. Yanlış anlaşılmış olabilirler, özellikle Harlan Ellison'ın senin hakkında yazdıklarından sonra. Kitapların öyle şey ki, çılgınca ki."</p>

  <p class="Standard" style="margin-left:0;margin-right:0;text-indent:18.859844px">"Öyle olduğunu umuyorum," dedim.</p>

  <p class="Standard" style="margin-left:0;margin-right:0;text-indent:18.859844px">"Gerçekten Phil, Birleşik Devletlerdeki en garip kitapları sen yazıyorsun, gerçekten psikozlu kitaplar; deli insanlar, uyuşturucu kullanan insanlar, her türlü acayiplik ve uyumsuzluk hakkında yazılmış kitaplar onlar; aslında, daha evvel hiç denenmemiş bir tür bu. Böyle kitaplar yazan biri hakkında her şeyi öğrenmek isteyen bir hükümeti suçlayamazsın, değil mi? Demek istediğim, ana karakterin her zaman bir şekilde sistem dışından seçiliyor ve sonunda her durumda bir kaybeden oluyor."</p>

  <p class="Standard" style="margin-left:0;margin-right:0;text-indent:18.859844px">"<i>Et tu, Nicholas</i>," dedim gerçekten sövüp sayarak.</p>

  <p class="Standard" style="margin-left:0;margin-right:0;text-indent:18.859844px">"Gerçekten özür dilerim, Phil, ama... şey, neden diğer yazarlar gibi normal insanlar hakkında yazamıyorsun? Normal şeylere meraklı olan, normal şeyler yapan normal insanlar. Gerçekten de senin kitaplarını açtığında, bu uyumsuz kişi sefil bir iş yürütüyor, uyuşturucu alıyor; kız arkadaşı tımarhanede, ama o hâlâ kızı seviyor."</p>

  <p class="Standard" style="margin-left:0;margin-right:0;text-indent:18.859844px">"Peki!" diye sözünü kestim. "Evime girenlerin yetkililer olduğunu biliyorum çünkü arkadaki ev boşaltılmıştı. Orada yaşayan zenci bir ailenin on çocuğu var ve bu yüzden etrafta her zaman birileri vardır. Hırsızlığın olduğu gece arkadaki evin tamamen boş olduğunu fark ettim, üstelik bütün hafta boyunca da boş kaldı. Evin kırılan pencereleri ve kapıları arkadaydı, yan yanaydı. Hiçbir hırsız görünmemek için başka bir evi boşaltmaz. Bu resmi bir iş."</p>

  <p class="Standard" style="margin-left:0;margin-right:0;text-indent:18.859844px">"Seni yine yakalayacaklar, Phil," dedi Nicholas. "Belki yeni kitabının ne hakkında olacağını görmek istiyorlar. Yeni kitabın ne hakkında?"</p>

  <p class="Standard" style="margin-left:0;margin-right:0;text-indent:18.859844px">"Senin hakkında değil," dedim. "Bunu söyleyebilirim."</p>

  <p class="Standard" style="margin-left:0;margin-right:0;text-indent:18.859844px">"Müsveddelerini buldular mı?"</p>

  <p class="Standard" style="margin-left:0;margin-right:0;text-indent:18.859844px">"Yeni kitabımın müsveddeleri," dedim, "avukatımın ellerinde. Evime yapılan saldırıdan bir ay önce yollamıştım."</p>

  <p class="Standard" style="margin-left:0;margin-right:0;text-indent:18.859844px">"Kitap ne hakkında?"</p>

  <p class="Standard" style="margin-left:0;margin-right:0;text-indent:18.859844px">Bir duraksamadan sonra, "Amerika'da, Sovyet Gulag hapis sistemine göre yapılanmış bir polis devleti. Bir polis köle-işci devleti. Adı <i>Flow My Tears, the Policeman Said</i>," dedim.</p>

  <p class="Standard" style="margin-left:0;margin-right:0;text-indent:18.859844px">"Neden müsveddeleri avukatının emin ellerine bıraktın?"</p>

  <p class="Standard" style="margin-left:0;margin-right:0;text-indent:18.859844px">"Pekâlâ ben... Kahretsin, Nick. Doğruyu söylemek gerekirse, bir hayalim var," dedim isteksiz bir şekilde.</p>

  <p class="Standard" style="margin-left:0;margin-right:0;text-indent:18.859844px">Bir süre sessizlik oldu.</p>
</body>
</html>
