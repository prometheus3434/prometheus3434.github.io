<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc28" style="page-break-before:always">26.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">O hafta sonunda, Sovyetler Birliği, DDZ uydusunun fotoğrafını çekmek için fırlattıkları uyduda anlaşılmaz bir patlamanın oluştuğunu açıkladı. Patlamanın gücü her iki uyduyu da yok etmişti. Bu güçlü patlamanın nedeni bilinmiyordu ama Sovyet uydusunun yakıt deposundan olduğu tahmin ediliyordu. Dr. Moyashka ayrıntılı bir soruşturma istemişti. Yok olmadan önce DDZ uydusunun yalnızca iki fotoğrafı elde edilebilmişti, şaşırtıcı bir şekilde bu fotoğraflardan uydunun değersiz olduğu ve meteor yağmurlarından kısmen hasar gördüğü görülüyordu. Dr. Moyashka, bunun DDZ uydusunun Dünya etrafındaki yörüngesine ulaşmadan önce yıldızlararası boşlukta çok uzun bir mesafeyi aşmış olduğunu gösterdiğini söyledi. Sonuç, çok eski bir uydu olduğu, uzun zamandır yörüngede bulunduğu, bilimsel olmadığı ve Marksist -Leninist muhakemeye uygun olmadığıydı.</p>

  <p class="Standard" style="margin-left:0;margin-right:0;text-indent:18.859844px">İşte bu kadar, dedim kendi kendime televizyondaki haberleri izlerken. Tanrıyı düşürmüşlerdi, daha doğrusu Tanrının sesini. Tanrının sesi, dedim kendi kendime. Şimdi dünyadan gitmişti.</p>

  <p class="Standard" style="margin-left:0;margin-right:0;text-indent:18.859844px">Moskova'da birçok kutlama partileri veriliyor olmalıydı.</p>

  <p class="Standard" style="margin-left:0;margin-right:0;text-indent:18.859844px">İnsanlık tarihinde, diye düşündüm kasvetli bir ruh haliyle, büyük bir çağ sona erdi. Kimse bize yol göstermeyecek, zorda kaldığımızda gökyüzünde moralimizi düzeltecek, bizi ayağa kaldırıp canlı tutacak, yaralarımızı iyileştirecek hiçbir şey yok artık. Washington ve Moskova'da şöyle diyorlardır, "İnsanlık sonunda rüştünü ispatladı, artık ailesinin yardımına ihtiyacı yok." Bu, şunu söylemenin başka bir yoluydu, "Bu yardımı iptal ettik ve artık onun yerine biz hükmedeceğiz". Hiçbir yardım önermiyor, alıyorlar ama vermiyor, yönetiyor ama itaat etmiyor, söylüyor ama dinlemiyor, can alıyor ama vermiyorlardı.</p>

  <p class="Standard" style="margin-left:0;margin-right:0;text-indent:18.859844px">Artık katiller hükmediyorlardı, açıkça; insanlığın düşleri boşa çıkmıştı.</p>

  <p class="Standard" style="margin-left:0;margin-right:0;text-indent:18.859844px"><br /></p>

  <p class="Standard" style="margin-left:0;margin-right:0;text-indent:18.859844px">O gece Rachel, Johnny, ben ve kedimiz Pinky hep birlikte yatak odamızdaki büyük yatakta yatarken, solgun beyaz bir ışık belirmeye başladı ve odayı doldurdu.</p>

  <p class="Standard" style="margin-left:0;margin-right:0;text-indent:18.859844px">Yatakta uzanırken benden başka kimsenin bu donuk ışığı görmediğini anladım; Pinky uyukluyor, Rachel uyukluyor ve Johnny uykusunda horluyordu. Tek başıma, uyanık bir şekilde, ışığın büyüdüğünü gördüm ve ışığın ne bir kaynağının ne de yerinin olmadığını fark ettim; her yeri eşit olarak doldurdu ve her nesneyi dikkat çekecek şekilde aydınlattı. Nedir bu? diye meraklandım, büyük bir korkuya kapıldım. Sanki ölümün varlığı odaya girmiş gibiydi.</p>

  <p class="Standard" style="margin-left:0;margin-right:0;text-indent:18.859844px">Işık öylesine parlaklaştı ki çevremdeki bütün ayrıntıları fark edebiliyordum. Uyuyan kadın, küçük çocuk, uyuklayan kedi; hepsi ışık tarafından kalıbı alınmış ya da boyanmış gibi, hareketsiz görünüyordu. Ve bunlara ilaveten, sanki iki boyutlu bir yüzeyde yatıyormuşuz gibi yukarılarda bir şey bize bakıyordu; gezinebilen ve üç boyutu kullanan bir şey, iki boyuta sınırlı yaratıklar olan bizleri inceliyordu. Saklanacak hiçbir yer yoktu; ışık, merhametsiz bakış, her yere ulaşıyordu.</p>

  <p class="Standard" style="margin-left:0;margin-right:0;text-indent:18.859844px">Yargılandığımızı anladım. Işık, hiçbir uyarıda bulunmaksızın bizi ortaya çıkarmıştı ve şimdi yargıç her birimizi sorguluyordu. Kararı ne olacaktı? Ölüm hissi, kendi ölümümün hissi çok derindi; kendimi sanki cansız, tahtadan oyulup boyanmış bir oyuncak gibi hissediyordum... hepimiz, bizi izleyen yargıcın gözünde, oyulmuş oyuncaklardık ve istediği an birimizin - ve hepimizin - boyalı yüzeyini kaldırabilirdi.</p>

  <p class="Standard" style="margin-left:0;margin-right:0;text-indent:18.859844px">Sessizce dua etmeye başladım. Ardından sesli olarak dua ettim. Garip bir şekilde Latince - Latince bilmiyordum - deyimler ve cümleler halinde canımın bağışlanması için dua ediyordum. İstediğim şey buydu. Artık defalarca tekrarlayarak istediğim şey buydu, birçok dilde tekrarladım, her dilde: yargıçtan beni bırakmasını ve gitmeme izin vermesini istedim.</p>

  <p class="Standard" style="margin-left:0;margin-right:0;text-indent:18.859844px">Solgun, düzenli ışık yavaşça solmaya başladı ve bunun uydunun yok olup gitmesi yüzünden oluştuğunu düşündüm. Nedeni buydu. Ölüm, boşluğu doldurmak için sel gibi akıyordu. Yaşam yok edilmişti ve geriye kalan şey hareketsizdi. Ölümün dönüşünü görüyordum.</p>

  <p class="Standard" style="margin-left:0;margin-right:0;text-indent:18.859844px">Ertesi gün Rachel, Pinky'nin hasta olduğunu fark etti; hareketsiz oturuyordu ve otururken kafası önüne düşüp yere çarptı, dayanılmaz bir yorgunluk içinde gibiydi. Onu gördüğümde ölmekte olduğunu anladım. Ölüm onu istemişti, beni değil.</p>

  <p class="Standard" style="margin-left:0;margin-right:0;text-indent:18.859844px">Onu Yorba Linda Hayvan Hastanesi'ne götürdüm ve doktorlar, bir tümörü olduğuna karar verdiler. Ben eve dönerken onu ameliyat ediyorlardı. Oradan ayrılırken ne kadar ümitsiz olduğumu görerek, "Belki onu kurtarabiliriz," demişlerdi, ama gerçeği biliyordum. Bu, bütün dünya için başlatılan şeydi; ilk kurban, elbette en küçük olandı.</p>

  <p class="Standard" style="margin-left:0;margin-right:0;text-indent:18.859844px">Eve ulaştıktan yarım saat sonra veterinerlerden biri telefon açtı. "Kanser," dedi kadın. "Böbrek fonksiyonu ve idrar üretimi yok. Onu tekrar dikip kapayabiliriz, bir hafta yaşayabilir ama..."</p>

  <p class="Standard" style="margin-left:0;margin-right:0;text-indent:18.859844px">"Hâlâ anestezi halinde mi?" dedim.</p>

  <p class="Standard" style="margin-left:0;margin-right:0;text-indent:18.859844px">"Evet, hâlâ öyle."</p>

  <p class="Standard" style="margin-left:0;margin-right:0;text-indent:18.859844px">"Onu kendi haline bırakın," dedim. Arkamda Rachel ağlamaya başladı. Kılavuzum diye düşündüm. Artık ölmüştü. Charley gibi. Dünyadaki kontrol edilemeyen güçlere bakın.</p>

  <p class="Standard" style="margin-left:0;margin-right:0;text-indent:18.859844px">"Bir süredir habis bir tümörü olmalı," diyordu veteriner. "Kediniz zayıflamış ve bedenindeki su azalmış ve..."</p>

  <p class="Standard" style="margin-left:0;margin-right:0;text-indent:18.859844px">"Dün gece öldü," dedim ve benim yerime onun alındığını düşündüm. Benim, Johnny'nin ya da Rachel'ın yerine. Belki bu şekilde olmasını o istemiş ve bilerek kendisini önermişti. "Teşekkürler," dedim. "Elinizden geleni yaptığınızı biliyorum. Sizi suçlamıyorum."</p>

  <p class="Standard" style="margin-left:0;margin-right:0;text-indent:18.859844px">Uydu, dünyamızdan geçip gitmişti ve onunla birlikte tıpkı görünmez bir güneşin ışınları gibi olan iyileştirici ışınları da gitmişti, yaratıklar tarafından hissedilen ama görülmeyen ve kabullenilmeyen. Kanatlarında iyileştirme olan güneş.</p>

  <p class="Standard" style="margin-left:0;margin-right:0;text-indent:18.859844px">En iyisi bunu Sadassa'ya anlatmamak, diye karar verdim. En azından Pinky'nin neden öldüğünü.</p>

  <p class="Standard" style="margin-left:0;margin-right:0;text-indent:18.859844px">O gece, banyoda dişlerimi fırçalarken, arkamdan sıkı ve güçlü bir elin omzumu aniden kavradığını hissettim: bir dostun kavrayışı. Rachel olduğunu düşünerek döndüm. Ve kimseyi göremedim.</p>

  <p class="Standard" style="margin-left:0;margin-right:0;text-indent:18.859844px">Onun hayvansal biçimini yitirdiğini anladım. Asla bir kedi değildi. Doğaüstü varlıklar, aramızda dolaşmak ve bize yol gösterip kılavuzluk etmek için kendilerini sıradan canlılar olarak gizlerler.</p>

  <p class="Standard" style="margin-left:0;margin-right:0;text-indent:18.859844px">O gece rüyamda, bir senfoni orkestrasının Brahms'ın bir senfonisini çaldığını ve benim de notlara baktığımı gördüm. En sonunda bir isim göründü:</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px;text-align:center">HERBERT</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Eski patronum diye düşündüm. Kalbindeki rahatsızlık yüzünden yıllar önce ölen eski patronum. Bana işe bağlılığın ne olduğunu öğreten kişiydi. Ondan bir mesajdı bana.</p>

  <p class="Standard" style="margin-left:0;margin-right:0;text-indent:18.859844px">İsmin ardından çalgı tellerinin içinde müzikal bir porte belirdi, sanki beş tırnaklı bir pençe tarafından yumuşak bir kâğıda oyulmuş gibiydi. Pinky'nin imzası; ama Pinky yazamazdı. Bana birçok şey öğretip ölen patronum, Pinky olarak yemden mi doğmuştu? Daha önceki gibi bir kez daha bana yol göstermek ve sonra gitmek için? Daha fazla kalamadığı için... ondan ya da onlardan bana son bir işaret. Dostumdan. Uzun yıllar boyunca bana yol göstermiş, yardım etmiş ve sonra ölmüştü.</p>

  <p class="Standard" style="margin-left:0;margin-right:0;text-indent:18.859844px">Tanrı yanında olsun, diye düşündüm uykumda ve University Music'de bir dinleme odacığından gelen - uzun yıllar önce işimin bir parçası olarak arkasındaki banyonun tuvalet kâğıdını sık sık değiştirdiğim 3 numaralı odacıktan - Brahms'ın senfonisini dinledim. Ama yine de, hâlâ buradaymış, yanımdaymış gibi, elinin sıkıca omzumu sıkışı, sevgiyle. Bu bir elvedaydı.</p>

  <p class="Standard" style="margin-left:0;margin-right:0;text-indent:18.859844px">Progressive Records'da yeni albümün - Aramchek'in bilinçaltıyla algılanan bilgileriyle parça parça beslenecek olan albümün - kaydetme işlemlerine başlamıştık. Malzememi The Playthings'in kaydetmesi için şirketin üst kademelerinden gerekli onayı almıştım; The Playthings bizim yeni favori grubumuzdu. Ben endişelendiren tek kısım, yetkililerin bilinçaltıyla algılanan malzemenin farkına varması ve onlara yapılması olası bir misillemeydi. Onları suçlamalardan kurtarmak için gerekli tezgâhın kurulması gerekiyordu. Onları ve Progressive'deki herkesi.</p>

  <p class="Standard" style="margin-left:0;margin-right:0;text-indent:18.859844px">Bu yüzden malzeme hususunda bütün kararın benim elimde olduğunu, şarkı sözlerini benim bulup hazırladığımı, grubun sözleri çıkarma ya da değiştirme gibi bir yetkisinin olmadığını gösteren ayrıntılı notlar hazırladım; onların güvenliğini sağlamak neredeyse iki haftamı aldı ama bu gerekliydi; Sadassa ve ben, böyle olması gerektiğini düşünmüştük. Başladığı zaman misilleme müthiş olacaktı. The Playthings'i olaylara karıştırmaktan nefret ediyordum, kimseye kötülüğü dokunmayan sevimli bir gruptu; ama birilerinin, şu aralar ünlü olan birilerinin, albümün parçalarını kaydetmesi gerekiyordu. The Playthings'in sanki onlara hiç uymamış gibi, şarkı sözlerini protesto eden imzalı mektupları da dahil olmak üzere bütün belgeleri tamamladığımda onların bu işten kurtulduklarına oldukça emindim.</p>

  <p class="Standard" style="margin-left:0;margin-right:0;text-indent:18.859844px">Bir gün ofisimde oturmuş albümün - ismi <i>Let's Play!</i> Olmuştu - ilk demolarını dinlerken dahili telefonum çaldı.</p>

  <p class="Standard" style="margin-left:0;margin-right:0;text-indent:18.859844px">"Genç bir bayan sizi görmek istiyor Bay Brady."</p>

  <p class="Standard" style="margin-left:0;margin-right:0;text-indent:18.859844px">Dinleme değerlendirmesi hakkında soru soracak bir sanatçı olduğunu düşünerek, ön ofisteki sekretere içeri almasını söyledim.</p>

  <p class="Standard" style="margin-left:0;margin-right:0;text-indent:18.859844px">Kısa saçlı, yeşil gözlü bir kız bana gülümseyerek içeri girdi. "Selam," dedi.</p>

  <p class="Standard" style="margin-left:0;margin-right:0;text-indent:18.859844px">"Selam," dedim, <i>Let's Play!</i>’in demolarının bulunduğu teybi kapatırken. "Size nasıl yardımcı olabilirim?" dedim.</p>

  <p class="Standard" style="margin-left:0;margin-right:0;text-indent:18.859844px">"Adım Vivian Kaplan," dedi kız otururken. Şimdi AHD kol bandının farkına varmış ve onu tanımıştım; arkadaşım Phil'in</p>

  <p class="Standard" style="margin-left:0;margin-right:0;text-indent:18.859844px">bahsettiği AHD'ci kızdı. Phil'den benim hakkımda siyasi sadakat raporu yazmasını isteyen kişiydi. Burada ne arıyordu? Masamın üstündeki taşınabilir Ampex'de Let's Play!'in demo kayıtları vardı, hem de kızın gözünün önünde duruyordu. Bereket versin ki kapalıydı.</p>

  <p class="Standard" style="margin-left:0;margin-right:0;text-indent:18.859844px">Vivian Kaplan oturup eteğini düzeltti, ardından bir not defteri ve bir kalem çıkardı. "Sadassa Aramcheck adında bir kız arkadaşınız var," dedi. "Aynı zamanda kendini Aramchek diye adlandıran gizli bir örgüt de var. Ve Sovyetlerin yeni havaya uçurduğu dünyadışı uyduya da bazen 'Aramchek uydusu' deniyor." Kalemiyle birkaç sözcük yazdıktan sonra bana bir göz attı. "Bu size şaşırtıcı bir rastlantı olarak görünmüyor mu Bay Brady?"</p>

  <p class="Standard" style="margin-left:0;margin-right:0;text-indent:18.859844px">Hiçbir şey söylemedim.</p>

  <p class="Standard" style="margin-left:0;margin-right:0;text-indent:18.859844px">"Kendi isteğinizle ifade vermek ister misiniz?" dedi Vivian Kaplan.</p>

  <p class="Standard" style="margin-left:0;margin-right:0;text-indent:18.859844px">"Tutuklu muyum?"</p>

  <p class="Standard" style="margin-left:0;margin-right:0;text-indent:18.859844px">"Hayır, değilsiniz. Arkadaşlarınızdan sizin hakkınızda bir siyasi sadakat ifadesi almayı denedim, ama hiçbiri bu konuyu yeterince umursamadı. Sizi araştırırken bir kuraldışılık, 'Aramchek' sözcüğü defalarca sizinle ilgili olarak çıktı..."</p>

  <p class="Standard" style="margin-left:0;margin-right:0;text-indent:18.859844px">"Benimle olan tek ilgisi," diye araya girdim, "Sadassa'nın kızlık soyadı olması."</p>

  <p class="Standard" style="margin-left:0;margin-right:0;text-indent:18.859844px">"Aramchek örgütü ya da uydusuyla bir ilginiz yok mu?"</p>

  <p class="Standard" style="margin-left:0;margin-right:0;text-indent:18.859844px">"Hayır."</p>

  <p class="Standard" style="margin-left:0;margin-right:0;text-indent:18.859844px">"Bayan Aramchek ile nasıl tanıştınız?"</p>

  <p class="Standard" style="margin-left:0;margin-right:0;text-indent:18.859844px">"Bu sorulan yanıtlamak zorunda değilim."</p>

  <p class="Standard" style="margin-left:0;margin-right:0;text-indent:18.859844px">"Ya, evet zorundasınız." Çantasından siyah kaplı bir kimlik çıkardı; kimliğine baktığımda onun gerçek bir polis olduğunu gördüm. "Benimle burada, ofisinizde konuşabilirsiniz veya merkeze gelebilirsiniz. Hangisini tercih edersiniz?"</p>

  <p class="Standard" style="margin-left:0;margin-right:0;text-indent:18.859844px">"Avukatımı arayabilir miyim?"</p>

  <p class="Standard" style="margin-left:0;margin-right:0;text-indent:18.859844px">"Hayır." Vivian Kaplan başını salladı. "Bu, henüz o aşamada bir soruşturma değil. Bir suçla itham edilmediniz... Henüz. Lütfen bana Sadassa Aramchek ile nasıl tanıştığınızı anlatın."</p>

  <p class="Standard" style="margin-left:0;margin-right:0;text-indent:18.859844px">"Buraya iş aramak için geldi."</p>

  <p class="Standard" style="margin-left:0;margin-right:0;text-indent:18.859844px">"Neden onu işe aldınız?"</p>

  <p class="Standard" style="margin-left:0;margin-right:0;text-indent:18.859844px">"Kanser olduğu için ona acıdım."</p>

  <p class="Standard" style="margin-left:0;margin-right:0;text-indent:18.859844px">Vivian Kaplan bunu yazdı. "Onun gerçek adının Aramchek olduğunu biliyor muydunuz? Silvia adını kullanıyor."</p>

  <p class="Standard" style="margin-left:0;margin-right:0;text-indent:18.859844px">"Bana verdiği isim Bayan Silvia'ydı." Bu kesinlikle doğruydu.</p>

  <p class="Standard" style="margin-left:0;margin-right:0;text-indent:18.859844px">"Eğer gerçek ismini bilseydiniz onu işe alır mıydınız?"</p>

  <p class="Standard" style="margin-left:0;margin-right:0;text-indent:18.859844px">"Hayır. Sanmıyorum, emin değilim."</p>

  <p class="Standard" style="margin-left:0;margin-right:0;text-indent:18.859844px">"Onunla hem iş hem de kişisel bir ilişkiniz mi var?"</p>

  <p class="Standard" style="margin-left:0;margin-right:0;text-indent:18.859844px">"Hayır," dedim. "Evliyim ve bir çocuğum var."</p>

  <p class="Standard" style="margin-left:0;margin-right:0;text-indent:18.859844px">"Del Rey's Restoran'da ve Fullerton'daki La Paz Bar'da birlikte görülmüşsünüz; bir kez Del Rey's'de ve altı kez de La Paz Bar'da, hepsi de son zamanlarda."</p>

  <p class="Standard" style="margin-left:0;margin-right:0;text-indent:18.859844px">"Orange County'de, en iyi margaritalar orada."</p>

  <p class="Standard" style="margin-left:0;margin-right:0;text-indent:18.859844px">"İkiniz La Paz Bar a gittiğinizde neler hakkında konuşuyorsunuz?" diye sordu Vivian Kaplan.</p>

  <p class="Standard" style="margin-left:0;margin-right:0;text-indent:18.859844px">"Çeşitli şeyler. Sadassa Silvia..."</p>

  <p class="Standard" style="margin-left:0;margin-right:0;text-indent:18.859844px">"Aramchek."</p>

  <p class="Standard" style="margin-left:0;margin-right:0;text-indent:18.859844px">"Sadassa dindar bir Episcopalyan. Beni onun kilisesine gitmem için razı etmeye çalışıyor. Bana, kilise dedikodularını anlatıyor ve beni lafa boğuyor." Bu da doğruydu.</p>

  <p class="Standard" style="margin-left:0;margin-right:0;text-indent:18.859844px">"La Paz Bardaki son konuşmanızı kaydettik," dedi Vivian Kaplan.</p>

  <p class="Standard" style="margin-left:0;margin-right:0;text-indent:18.859844px">"Ya?" dedim korkuyla, neler konuşmuş olduğumuzu hatırlamaya çalışıyordum.</p>

  <p class="Standard" style="margin-left:0;margin-right:0;text-indent:18.859844px">"Bu çıkaracağınız albüm nedir? Üzerinde epey durmuşsunuz. The Playthings'in yeni albümü."</p>

  <p class="Standard" style="margin-left:0;margin-right:0;text-indent:18.859844px">"Bizim yeni hit albümümüz olacak," dedim. Alnımdan akan teri, nabzımın artışını hissedebiliyordum. "Progressive'deki herkes onu konuşuyor."</p>

  <p class="Standard" style="margin-left:0;margin-right:0;text-indent:18.859844px">"Albüm için şarkı sözleri temin ettiniz mi?"</p>

  <p class="Standard" style="margin-left:0;margin-right:0;text-indent:18.859844px">"Hayır. Yalnızca demoları, şarkı sözlerini değil."</p>

  <p class="Standard" style="margin-left:0;margin-right:0;text-indent:18.859844px">Vivian Kaplan bütün bunları not aldı.</p>

  <p class="Standard" style="margin-left:0;margin-right:0;text-indent:18.859844px">"Çok önemli bir albüm olacak," dedim.</p>

  <p class="Standard" style="margin-left:0;margin-right:0;text-indent:18.859844px">"Evet, öyle görünüyor. Kaç tane basacaksınız?"</p>

  <p class="Standard" style="margin-left:0;margin-right:0;text-indent:18.859844px">"İki milyon satmasını umuyoruz," dedim. "Ama ilk basım elli bin olacak. Nasıl olduğunu görmek için. Aslında bu rakamın üç mislini basmayı planlamıştım.</p>

  <p class="Standard" style="margin-left:0;margin-right:0;text-indent:18.859844px">"Ne zaman bir kopya almamızı sağlayabilirsiniz?"</p>

  <p class="Standard" style="margin-left:0;margin-right:0;text-indent:18.859844px">"Henüz ana kayıtlar yapılmadı bile."</p>

  <p class="Standard" style="margin-left:0;margin-right:0;text-indent:18.859844px">"Bir kaset o zaman?"</p>

  <p class="Standard" style="margin-left:0;margin-right:0;text-indent:18.859844px">"Evet, yakında size bir kaset verebiliriz." Aklıma ona bilinçaltıyla algılanan malzemenin olmadığı bir kaset verebileceğim geldi, sadece o bölümleri eklemeyecektik.</p>

  <p class="Standard" style="margin-left:0;margin-right:0;text-indent:18.859844px">"Sizin hakkınızdaki," dedi Vivian Kaplan, "delilleri inceledikten sonra sizin Bayan Aramchek ile cinsel bir ilişkiniz olduğu fikrine vardık."</p>

  <p class="Standard" style="margin-left:0;margin-right:0;text-indent:18.859844px">"İyi," dedim, "bunu kıçınıza sokabilirsiniz."</p>

  <p class="Standard" style="margin-left:0;margin-right:0;text-indent:18.859844px">Vivian Kaplan bir süre bana baktı; sonra kalemiyle birkaç sözcük yazdı.</p>

  <p class="Standard" style="margin-left:0;margin-right:0;text-indent:18.859844px">"Bu tamamen benim işimle ilgili," dedim.</p>

  <p class="Standard" style="margin-left:0;margin-right:0;text-indent:18.859844px">"Karınız ne diyor?"</p>

  <p class="Standard" style="margin-left:0;margin-right:0;text-indent:18.859844px">"İyi diyor."</p>

  <p class="Standard" style="margin-left:0;margin-right:0;text-indent:18.859844px">"Yani, biliyor mu?"</p>

  <p class="Standard" style="margin-left:0;margin-right:0;text-indent:18.859844px">Buna verecek bir yanıt bulamadım. Hiçbir anlamı olmayan sözlü bir tuzağa doğru yürüyordum; tamamen yanlış iz üzerindeydiler. Ellerinde yanlış deliller var diye düşündüm ve yanlış hedefe gitmelerine izin verecektim. Güzel.</p>

  <p class="Standard" style="margin-left:0;margin-right:0;text-indent:18.859844px">"Bize kalırsa," dedi Vivian Kaplan, "bağlarınızdan ve sol görüşlü Berkeley geçmişinizden tamamen koptunuz. Öyle değil mi Bay Brady?"</p>

  <p class="Standard" style="margin-left:0;margin-right:0;text-indent:18.859844px">"Öyle," dedim.</p>

  <p class="Standard" style="margin-left:0;margin-right:0;text-indent:18.859844px">"Dosyalarımız için Bayan Aramchek hakkında bir siyasi sadakat ifadesi vermek ister misiniz? Nasıl olsa onu tanıyorsunuz ve onun hakkında güvenilir bir şekilde konuşabilirsiniz."</p>

  <p class="Standard" style="margin-left:0;margin-right:0;text-indent:18.859844px">"Hayır," dedim.</p>

  <p class="Standard" style="margin-left:0;margin-right:0;text-indent:18.859844px">"Vatanseverliğinize dayanarak size çok güveniyoruz, Bay Brady."</p>

  <p class="Standard" style="margin-left:0;margin-right:0;text-indent:18.859844px">"Güvenmelisiniz."</p>

  <p class="Standard" style="margin-left:0;margin-right:0;text-indent:18.859844px">"Neden itibarınızı onaylamak için böyle bir şansı geri çeviresiniz ki? Bu fiilen dosyalarınızı kapatacak."</p>

  <p class="Standard" style="margin-left:0;margin-right:0;text-indent:18.859844px">"Hiç kimsenin dosyası hiçbir zaman kapanmadı."</p>

  <p class="Standard" style="margin-left:0;margin-right:0;text-indent:18.859844px">"O zaman pasif hale geçecek diyelim."</p>

  <p class="Standard" style="margin-left:0;margin-right:0;text-indent:18.859844px">"Üzgünüm," dedim. Kendi isteğimin DDZ yardımıyla yer değiştirmesinin ardından yalan söylemekte zorlanıyordum. "Sizi memnun edemem," dedim. "İstediğiniz kötü ve ahlaksız bir şey; toplumumuzun dokusunu bozan şey bu. Arkadaşın arkadaşı iki taraflı gözetlemesi, Ferris Fremont'un, daha önce özgür olan insanlara yaptığı en sinsi kötülüktür. Bunu yazıp dosyama koyabilirsin Bayan Vivian; hatta daha iyisi, bunu hepinize karşı söylediğim resmi bir ifade olarak kabul edip dosyamın üstüne yapıştırabilirsin."</p>

  <p class="Standard" style="margin-left:0;margin-right:0;text-indent:18.859844px">Vivian Kaplan güldü. "Çok iyi bir avukatın olduğunu düşünüyorsun galiba."</p>

  <p class="Standard" style="margin-left:0;margin-right:0;text-indent:18.859844px">"Durumu çok iyi kavradığımı düşünüyorum. Şimdi eğer bittiyse, ofisimden gidin. Dinlemem gereken bantlar var."</p>

  <p class="Standard" style="margin-left:0;margin-right:0;text-indent:18.859844px">"Bize bandı ne zaman vereceksiniz?" dedi, Vivian Kaplan ayağa kalkarken.</p>

  <p class="Standard" style="margin-left:0;margin-right:0;text-indent:18.859844px">"Bir ay içinde."</p>

  <p class="Standard" style="margin-left:0;margin-right:0;text-indent:18.859844px">"Bu ana kayıtta kullandığınız bant olacak, değil mi?"</p>

  <p class="Standard" style="margin-left:0;margin-right:0;text-indent:18.859844px">"Aşağı yukarı."</p>

  <p class="Standard" style="margin-left:0;margin-right:0;text-indent:18.859844px">" 'Aşağı yukarı' yeterli değil Bay Brady. Biz ana kayıttaki bandı istiyoruz."</p>

  <p class="Standard" style="margin-left:0;margin-right:0;text-indent:18.859844px">"Şüphesiz," dedim. "Onu vereceğiz."</p>

  <p class="Standard" style="margin-left:0;margin-right:0;text-indent:18.859844px">"Ses mühendislerinizin birinden bir telefon aldık. Bazı alt parçalarda çok komik şeyler olduğunu söyledi," dedi Vivian Kaplan, bir süre oyalanmasının ardından.</p>

  <p class="Standard" style="margin-left:0;margin-right:0;text-indent:18.859844px">"Hmmm," dedim.</p>

  <p class="Standard" style="margin-left:0;margin-right:0;text-indent:18.859844px">"Bu onu şüphelendirmiş."</p>

  <p class="Standard" style="margin-left:0;margin-right:0;text-indent:18.859844px">"Hangi ses mühendisiymiş bu?"</p>

  <p class="Standard" style="margin-left:0;margin-right:0;text-indent:18.859844px">"Bize haber veren kişilerin isimlerini saklıyoruz."</p>

  <p class="Standard" style="margin-left:0;margin-right:0;text-indent:18.859844px">"Kesinlikle saklamalısınız," dedim.</p>

  <p class="Standard" style="margin-left:0;margin-right:0;text-indent:18.859844px">"Bay Brady," dedi Vivian Kaplan canlanarak, "size şu anda tutuklanmaya çok çok yakın olduğunuzu haber vermek isterim, siz ve Bayan Aramchek, aslında tüm plak şirketiniz ve sizinle yakın ilişkisi olan herkes, aileleriniz, arkadaşlarınız."</p>

  <p class="Standard" style="margin-left:0;margin-right:0;text-indent:18.859844px">"Neden?"</p>

  <p class="Standard" style="margin-left:0;margin-right:0;text-indent:18.859844px">"Let's Play! albümünde gizli fikirlerin anlatıldığına inanmak için sebeplerimiz var. Ve bunlar büyük bir ihtimalle siz, Bayan Aramchek ve olası başkaları tarafından konuldu. Şüphe edildiği halde delil yetersizliğinden suçsuz olduğunuzu kabul ediyoruz, ama albümü yayınlanmadan önce incelemek istiyoruz ve içinde bir şey bulmazsak, planlandığı gibi yayınlayıp dağıtabilirsiniz. Ama incelemeden sonra eğer bir şey bulursak..."</p>

  <p class="Standard" style="margin-left:0;margin-right:0;text-indent:18.859844px">"Perdeler iner," dedim.</p>

  <p class="Standard" style="margin-left:0;margin-right:0;text-indent:18.859844px">"Pardon?"</p>

  <p class="Standard" style="margin-left:0;margin-right:0;text-indent:18.859844px">"Demirperde."</p>

  <p class="Standard" style="margin-left:0;margin-right:0;text-indent:18.859844px">"Ne demek bu Bay Brady?"</p>

  <p class="Standard" style="margin-left:0;margin-right:0;text-indent:18.859844px">"Hiçbir şey. Yalnızca bütün bu şüphelenme, gözetlenme ve suçlamalardan bıktım. Bütün tutuklanma ve cinayetlerden."</p>

  <p class="Standard" style="margin-left:0;margin-right:0;text-indent:18.859844px">"Ne cinayetleri Bay Brady?"</p>

  <p class="Standard" style="margin-left:0;margin-right:0;text-indent:18.859844px">"Benimki," dedim. "Özellikle bunu düşünüyorum."</p>

  <p class="Standard" style="margin-left:0;margin-right:0;text-indent:18.859844px">Güldü. "Biyografinizin belirttiği gibi oldukça nevrotiksiniz. Çok fazla endişe ediyorsunuz. Eğer bir şey sizi öldürecekse, bunun ne olduğunu biliyorsunuz Bay Brady. Sizin yaşınızda o Aramchek kızıyla düzüşmek. Son fiziksel kontrolünüzde tansiyonunuz yüksek çıkmış; bu, siz kazadan sonra Dovvney'deki hastaneye kaldırıldığınızda-"</p>

  <p class="Standard" style="margin-left:0;margin-right:0;text-indent:18.859844px">"Yüksek tansiyon, şey yüzündendi..." Birdenbire durdum.</p>

  <p class="Standard" style="margin-left:0;margin-right:0;text-indent:18.859844px">"Evet?"</p>

  <p class="Standard" style="margin-left:0;margin-right:0;text-indent:18.859844px">"Hiçbir şey."</p>

  <p class="Standard" style="margin-left:0;margin-right:0;text-indent:18.859844px">Vivian Kaplan bir süre için bekledi ve ardından kısık bir sesle konuştu, "Artık size yardım edecek uydu yok Bay Brady. Uyduyu yok ettiler".</p>

  <p class="Standard" style="margin-left:0;margin-right:0;text-indent:18.859844px">"Biliyorum. DDZ uydusunu mu kastediyorsunuz? Evet, Ruslar onu havaya uçurdular; bunu televizyonda izledim."</p>

  <p class="Standard" style="margin-left:0;margin-right:0;text-indent:18.859844px">"Artık tek başınasınız."</p>

  <p class="Standard" style="margin-left:0;margin-right:0;text-indent:18.859844px">"Ne demek istiyorsunuz?" dedim.</p>

  <p class="Standard" style="margin-left:0;margin-right:0;text-indent:18.859844px">"Ne demek istediğimi anlarsınız."</p>

  <p class="Standard" style="margin-left:0;margin-right:0;text-indent:18.859844px">"Anlamadım," diyebildim; bu yalan söylemek için gösterilen iğrenç bir çabaydı, kendime karşı yaptığım bir saldırıydı. Bunu güçlükle aşabildim. "Bu uydunun ne olduğu hakkındaki resmi ABD iddiasının şey olduğunu düşündüm... duyduğum en saçma şey neydi? 'Iskartaya çıkardığımız eski bir uydumuz?' ya da böyle bir şey. Dış uzaydan değilmiş; işe yaramazmış. Kendi eski sinyallerimiz bize geri yolluyormuş."</p>

  <p class="Standard" style="margin-left:0;margin-right:0;text-indent:18.859844px">"Bu, Sovyetler Birliği fotoğrafını çekmeden önceydi."</p>

  <p class="Standard" style="margin-left:0;margin-right:0;text-indent:18.859844px">"Ya," dedim, onaylayarak. "Öyleyse şimdi durum değişti."</p>

  <p class="Standard" style="margin-left:0;margin-right:0;text-indent:18.859844px">"O uydunun ne olduğunu biliyoruz," dedi Vivian Kaplan.</p>

  <p class="Standard" style="margin-left:0;margin-right:0;text-indent:18.859844px">"Öyleyse nasıl yok edebildiniz? Hangi delirmiş akıl onu yok etme emrini verebildi. Seni anlamıyorum. Sen beni anlamıyorsun, ben de seni. Bana göre sen çıldırmışsın." Sustum, çok fazla şey söylemiştim.</p>

  <p class="Standard" style="margin-left:0;margin-right:0;text-indent:18.859844px">"Yabancı bir varlığın aklını yönetmesini mi istiyorsun? Ne yapman gerektiğini söylemesini mi istiyorsun? Sen bir köle olmak istiyorsun-"</p>

  <p class="Standard" style="margin-left:0;margin-right:0;text-indent:18.859844px">"Bayan Kaplan, kendinizi ne sanıyorsunuz?" dedim. "AHD, emirlerini körü körüne alan ve yine körü körüne kendi dışındakileri, kendilerinden olmayanları, onlar gibi robot olmaya zorlayan ve hep liderlerinin isteğini yerine getiren bir grup robottur. Ne lider ama!"</p>

  <p class="Standard" style="margin-left:0;margin-right:0;text-indent:18.859844px">"Hoşça kalın Bay Brady," dedi Vivian Kaplan ve ofisimin kapısı arkasından kapandı, gitmişti.</p>

  <p class="Standard" style="margin-left:0;margin-right:0;text-indent:18.859844px">Yine başımı belaya soktum, dedim kendi kendime. Tıpkı onunla yatan Phil gibi başımı belaya sokmuştum; bir şekilde bunu yapmamızı sağlayan bir yeteneği var gibiydi. Phil, bir şekilde yapmıştı, ben başka şekilde. Umarım ona iyi bir maaş ödüyorlardır, dedim kendi kendime. Bunu hak ediyor. Herhangi birini tuzağa düşürebilir.</p>

  <p class="Standard" style="margin-left:0;margin-right:0;text-indent:18.859844px">İstedikleri zaman hakkımda bir tutuklama kararını yürürlüğe koyacak kadar delilleri vardı ellerinde. Ama her zaman yeteri kadardır. Bu fark etmez. La Paz Bar'daki konuşmamızı kaydetmişler; ihtiyaçları olan her şey vardı. Ve bir davanın yürürlükte olan kanun ve kurallar gereğince ele alınması, anayasal garantiler artık nedense yerine getirilmiyordu; bu tür konularda hep ulusal güvenlik sorunlarına müraacat edilirdi. Cam cehenneme. Bunu söylediğime sevindim. Zaten kaybetmediğim hiçbir şeyi kaybetmemiştim.</p>

  <p class="Standard" style="margin-left:0;margin-right:0;text-indent:18.859844px">Kaybedilmemiş çok az şey var, dedim kendi kendime. Artık uydu da gitmişti.</p>

  <p class="Standard" style="margin-left:0;margin-right:0;text-indent:18.859844px">Aklımda parlakateş canlandı; onun varlığını hissettim. Hâlâ yaşıyordu, hâlâ benimleydi. Güvenli bir yerde gizleniyordu, emin ellerdeydi.</p>

  <p class="Standard" style="margin-left:0;margin-right:0;text-indent:18.859844px">Tamamen yalnız değildim. Vivian yanılıyordu.</p>
</body>
</html>
