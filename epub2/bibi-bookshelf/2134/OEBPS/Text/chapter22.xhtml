<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc17" style="page-break-before:always">15.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">... uyumaya devam ediyordu, bir şeyler olduğunun farkına varmaksızın. Pinky salonda bir yerlerde, büyük olasılıkla kanepenin üstündeki özel yerinde uyukluyordu, Johnny de çocuk odasında, karyolasının yerine aldığımız tek kişilik yatağında mışıl mışıl uyuyor gibiydi. Mutfaktaki buzdolabının belirsiz <i>vızlaması</i> dışında daire tamamen sessizdi.</p>

  <p class="Standard" style="margin-left:0;margin-right:0;text-indent:18.859844px">Tanrım, diye düşündüm, renkler giderek daha hızlı uzaklaşıyorlardı, sanki kurtulma hızına ulaşmaya çalışıyorlardı; evrenden dışarıya emiliyorlarmış gibiydi. Dünyanın kenarına ulaşmış olmalıydılar ve daha öteye gidip kayboluyorlardı. Ve onlarla birlikte düşüncelerim de kayboluyor muydu? Anladığım kadarıyla evren ters yüz ediliyordu. Ürkütücü bir duyguydu ve dehşetli bir korku hissediyordum. Bana bir şey oluyordu ve bunu anlatacağım kimse yoktu.</p>

  <p class="Standard" style="margin-left:0;margin-right:0;text-indent:18.859844px">Bir şekilde karımı uyandırmak aklıma gelmedi. Sis benzeri renk parçalarına bakarak, orada öylece yatmayı sürdürdüm.</p>

  <p class="Standard" style="margin-left:0;margin-right:0;text-indent:18.859844px">Ve sonra aniden, pırıldayan rengârenk bir kare tam üstümde oluşuverdi. Anladığım kadarıyla, şiddetli fosfen hareketleriydi; aklıma bunların aşırı dozda almış olduğum C vitaminleri yüzünden olduğu fikri geldi. Kendimi iyileştirme çabalarım sayesinde, bütün bunlardan ben sorumluydum.</p>

  <p class="Standard" style="margin-left:0;margin-right:0;text-indent:18.859844px">Aşırı büyümüş rengârenk kare donuk bir halde titreşti ve görüş alanımın tam ortasına yerleşti. Modem soyut bir tabloya benziyordu; neredeyse sanatçının ismini bile verebilirdim. Hızla, televizyoncuların 'flash-cutting' dedikleri korkunç bir değişim hızıyla, dengelenip orantılanmış rengârenk çerçeve, yerini aynı çekicilikte başka bir çerçeveye bırakarak sürekli değişip duruyordu. Birkaç saniye içinde onlardan en az yirmi tane görmüştüm; sanki her çerçeve, her soyut resim diğerini ortaya çıkarıyor gibiydi. Genel etki şaşırtıcıydı. Paul Klee, dedim heyecanlanarak. Paul Klee'nin bir sürü baskısını görüyordum veya aslında gerçek resimleri, tam bir galeri sergisi şeklinde! Birçok yönden şimdiye dek gördüğüm en harika ve şaşırtıcı manzaraydı. Sebebini izah edemediğim bu şeyden korkup şaşırmama rağmen orada yatıp tadını çıkarmaya karar verdim. Daha önce hiç böyle bir deneyim fırsatım olmamıştı; olağandışı - aslında, eşsiz - bir fırsattı.</p>

  <p class="Standard" style="margin-left:0;margin-right:0;text-indent:18.859844px">Modern soyut resimlerin şaşırtıcı sunumu gece boyunca sürdü; Paul Klee'den Marc Chagall'a, Chagall'dan Kandinsky'e, Kandinsky'den tarzını tam çıkaramadığım bir sanatçıya geçiyordu. Gerçekten de sırayla her ustanın on binlerce resmi vardı... bu durum iki saat geçtikten sonra aklıma tuhaf bir fikrin gelmesini sağladı. Bu büyük sanatçılar asla bu kadar çok iş üretmemişlerdi; böyle bir şey yapmaları imkânsızdı. Şu ana dek sadece Kleelerden elli bin tane görmüştüm. Gerçi gözümün önünden o kadar hızlı geçtiler ki, hiçbirinde ayrıntılar görmeyi başaramadım, ama daha çok, yalnızca çeşitli resimlerde düzensiz bir şekilde değişen denge noktalarının genel izlenimini koyu ve açık renklerin orantı değişimlerini, aksi takdirde usta bir sanattan daha düşük olacak olan resme uyum veren hünerli siyah fırça darbelerini gördüm.</p>

  <p class="Standard" style="margin-left:0;margin-right:0;text-indent:18.859844px">Bunların bir tür yoğun telepatik temas olduğunu hissettim, bir televizyon kamerası bir müzedeki resimleri tarıyordu; aniden son günlerde Leningrad Müzesi'nde sıradışı bir Fransız soyut resim koleksiyonu sergilendiğini duyduğumu hatırladım, bana öyle geliyordu ki bir Sovyet televizyon ekibi bütün bu sergiyi defalarca tekrar tekrar tarıyor ve bunları inanılmaz bir hızla, altı bin mil öteden bana gönderiyordu. Ama bu öylesine mantıksızdı ki kabul edemezdim. Daha uygunu, Sovyetler telepatik bir deney yürütüyor, müzelerindeki modern soyut resimleri malzeme olarak kullanıp bir yerlerdeki hedef kişiye gönderiyorlardı ve bazı bilinmeyen nedenlerle ben bu deneye hedef olmuştum, kazaen. Göndericinin aklında bana göndermek yoktu; her şeye rağmen, Leningrad'daki tüm koleksiyonu, bu harika resim sergisini görüyordum.</p>

  <p class="Standard" style="margin-left:0;margin-right:0;text-indent:18.859844px">Bütün gece, bu Sovyet gösterisine ya da her neyse ona ayarlı bir şekilde uyanık yattım; güneş doğduğunda hâlâ sırtüstü yataktaydım, tamamen uyanık, korkusuz, endişesiz, sekiz saatin üstünde düzensiz bir şekilde değişen mükemmel renklerle yıkanmıştım. Rachel homurdanarak Johnny'i doyurmak için kalktı. Yataktan kalktığımda, gözlerimi kapatmadığım zaman oldukça iyi görebildiğimi fark ettim. Gözlerimi kapattığımda baktığım şeylerin tamamen sabit ve değişmeyen bir fosfen yorumunu görüyordum: yatak odam, bir an sonra kitaplık, plaklık, lamba, tv ve mobilyalarıyla salon. Sedirin ucundaki özel yerinde tersinir renkteki bir New Yorker'ın yanında yatan tersinir renkte bir Pinky bile vardı.</p>

  <p class="Standard" style="margin-left:0;margin-right:0;text-indent:18.859844px">Yeni bir tür görüşüm olduğunu düşündüm. Yeni bir görüş. Sanki, şimdiye dek körmüşüm gibi. Ama bunu anlamamışım.</p>

  <p class="Standard" style="margin-left:0;margin-right:0;text-indent:18.859844px">Genellikle karımın yakasına yapışır ve en ince ayrıntısına dek geceleyin olan deneyimlerimi anlatırdım, ama bu sefer yapmadım. Çok şaşırtıcıydı. Telepatik iletim nereden gelmişti? Bunu cevaplamak için yapabileceğim bir şey var mıydı? Bir şekilde Leningrad'a yazmak ve onları aldığımı söylemek?</p>

  <p class="Standard" style="margin-left:0;margin-right:0;text-indent:18.859844px">Belki C vitamini beynimin metabolizmasını etkilemişti. Ama yine de, çok asitliydi; sistemde bu miktardaki C vitamini fazla beyin asiti üretirdi. Mentasyon, sinirsel firing asidik ortamlarda gelişir. Belki de parlak fosfen etkinliği, rengârenk resimler, daha önce hiç kullanılmamış devrelerle birlikte senkronize olan sinirsel ateşlemenin yansımalarıydı. Yani Leningrad'ın bu işle alakası yoktu; her şey beynimin içindeki bir fonksiyon, bir etkinlikti.</p>

  <p class="Standard" style="margin-left:0;margin-right:0;text-indent:18.859844px">GABA sıvısı, birden anlamıştım. Gördüklerim GABA sıvısındaki büyük bir damlanın etkisiydi. Diğer şekilde engellenmiş devrelerle birlikte yeni bir sinirsel ateşleme vardı. İyi ki henüz Leningrad'a yazmamıştım.</p>

  <p class="Standard" style="margin-left:0;margin-right:0;text-indent:18.859844px">Acaba ne tür sinirsel devreler bunlar, diye sordum, kendi kendime. Belki zamanla bulacaktım bunu.</p>

  <p class="Standard" style="margin-left:0;margin-right:0;text-indent:18.859844px">O gün işe gitmeyip evde kaldım. Öğlene doğru posta geldi: sallana sallana çıkıp merdivenlerden metal posta kutularına indim, postayı alıp döndüm.</p>

  <p class="Standard" style="margin-left:0;margin-right:0;text-indent:18.859844px">Mektupları ve ilanları salondaki sehpaya koyar koymaz, keskin bir etkinin altına girdim ve Rachel'e "Öbür gün New York'tan bir mektup gelecek. Çok tehlikeli. Gelir gelmez burada olup onu almak istiyorum," dedim. Karşı konulmaz şekilde hissediyordum bunu.</p>

  <p class="Standard" style="margin-left:0;margin-right:0;text-indent:18.859844px">"Kimden gelecek?" dedi Rachel.</p>

  <p class="Standard" style="margin-left:0;margin-right:0;text-indent:18.859844px">"Bilmiyorum," dedim.</p>

  <p class="Standard" style="margin-left:0;margin-right:0;text-indent:18.859844px">"Görünce... anlayacak mısın?"</p>

  <p class="Standard" style="margin-left:0;margin-right:0;text-indent:18.859844px">"Evet".</p>

  <p class="Standard" style="margin-left:0;margin-right:0;text-indent:18.859844px">Ertesi gün hiç mektup gelmedi. Ama sonraki gün yedi mektup geldi. Çoğu hırslı genç sanatçılardandı ve Progressive'den bana gönderilmişti. Zarflara açmadan bakarak son kalan mektuba yöneldim; ismim ve adresim üzerindeydi ama gönderici adresi yoktu.</p>

  <p class="Standard" style="margin-left:0;margin-right:0;text-indent:18.859844px">"İşte bu o," dedim Rachel'a.</p>

  <p class="Standard" style="margin-left:0;margin-right:0;text-indent:18.859844px">"Açmayacak mısın?"</p>

  <p class="Standard" style="margin-left:0;margin-right:0;text-indent:18.859844px">"Hayır," dedim. Mektupla ilgili ne yapmam gerektiğini düşünmeye çabalıyordum.</p>

  <p class="Standard" style="margin-left:0;margin-right:0;text-indent:18.859844px">"Ben açacağım," dedi Rachel ve öyle de yaptı. "Sadece basılı bir ilan," dedi, içindekileri sehpaya koyarken. İçgüdüsel olarak bakmamak için, bilmediğim nedenlerle kafamı çevirdim. "Ayakkabılar," dedi. "Posta siparişiyle alman ayakkabılar. 'Gerçek Dünya Ayakkabıları' diye bir şey. Özel bir ayakkabı tabanıyla..."</p>

  <p class="Standard" style="margin-left:0;margin-right:0;text-indent:18.859844px">"Bu bir ilan değil," dedim. "Arkasına bak."</p>

  <p class="Standard" style="margin-left:0;margin-right:0;text-indent:18.859844px">Öyle yaptı. "Birileri isim ve adresini arkaya yazmış," dedi. "Bir kadın bu. İsmi..."</p>

  <p class="Standard" style="margin-left:0;margin-right:0;text-indent:18.859844px">"Yüksek sesle okuma," dedim sertçe. "İsmini bilmek istemiyorum; eğer okursan onu hatırlayacağım. Belleğime yerleşecek."</p>

  <p class="Standard" style="margin-left:0;margin-right:0;text-indent:18.859844px">"Kadın dağıtımcı olmalı," dedi Rachel. "Ama Nick, bu bir şey değil ki; sadece ayakkabı."</p>

  <p class="Standard" style="margin-left:0;margin-right:0;text-indent:18.859844px">"Bana kalem ve üç daktilo kâğıdı getir," dedim, "sana göstereceğim." Bu sırada hâlâ düşüncelerimi tahlil ederek bu konuda ne yapmam gerektiği konusunda cevap aramaya çalışıyordum.</p>

  <p class="Standard" style="margin-left:0;margin-right:0;text-indent:18.859844px">Rachel kalem ve kâğıtları getirdi, sehpanın üstünde bir ayakkabı ilanıyla otururken büyük bir korkuya kapılmıştım.</p>

  <p class="Standard" style="margin-left:0;margin-right:0;text-indent:18.859844px">Şifreyi çözmek için okumak zorundaydım. Siyah harflerin üzerine eklenmiş, parlak kırmızı bir sıvının içinde, sanki bazı sözcükleri kabartılmış gibi gördüm. Onları hızla başka bir kâğıda yazdım ve bitirdikten sonra Rachel'e uzattım. "Oku bunu, ama yalnız içinden, bana değil."</p>

  <p class="Standard" style="margin-left:0;margin-right:0;text-indent:18.859844px">"Bu senin için bir mesaj. Senin ismin var içinde," dedi, kekeleyerek Rachel.</p>

  <p class="Standard" style="margin-left:0;margin-right:0;text-indent:18.859844px">"Bana ne yapmamı söylüyor?"</p>

  <p class="Standard" style="margin-left:0;margin-right:0;text-indent:18.859844px">"Kaydetmeyle ilgili bir şey - senin işinle ilgili, Nick. Parti üyeleri hakkında bir şey - bundan bir anlam çıkartamıyorum. El yazın..."</p>

  <p class="Standard" style="margin-left:0;margin-right:0;text-indent:18.859844px">"Ama bana gönderilmiş," dedim. "Progressive ve oradaki işimle ilgili, Parti üyelerini kayıt etmekle."</p>

  <p class="Standard" style="margin-left:0;margin-right:0;text-indent:18.859844px">"Nasıl olabilir?" dedi Rachel. "Ayakkabılar için basılmış bir ilanda mı? Oradaki, buradaki sözcükleri seçerek bundan bir mesaj çıkardığını gözlerimle gördüm... içinde bu sözcükler gerçekten var; şimdi ilana baktığımda ben de görebiliyorum onları. Ama hangi sözcükleri seçeceğini nasıl anladın?</p>

  <p class="Standard" style="margin-left:0;margin-right:0;text-indent:18.859844px">"Başka renkteler," dedim. "Onlar renklerin içinde, diğer sözcüklerin renkleri yok, normal siyah."</p>

  <p class="Standard" style="margin-left:0;margin-right:0;text-indent:18.859844px">"İlanın <i>tamamı</i> siyah!" diye itiraz etti Rachel.</p>

  <p class="Standard" style="margin-left:0;margin-right:0;text-indent:18.859844px">"Benim için değil," dedim. Hâlâ derin korkutucu düşünceler içindeydim. "Partiden gelen şifre," dedim. "Talimatlar ve patronumun - ya da kadının görevi neyse - ismi; arkaya onun eliyle yazılmış. Benim resmi bağlantım."</p>

  <p class="Standard" style="margin-left:0;margin-right:0;text-indent:18.859844px">"Nick," diye fısıldadı Rachel, "bu berbat. Sen</p>

  <p class="Standard" style="margin-left:0;margin-right:0;text-indent:18.859844px">"Ben bir komünist değilim," dedim dürüstçe.</p>

  <p class="Standard" style="margin-left:0;margin-right:0;text-indent:18.859844px">"Ama bunun geleceğini biliyordun. Ve şifreyi nasıl çözeceğini de. Bunun için <i>bekliyordun</i>." Gözleri faltaşı gibi bakıyordu.</p>

  <p class="Standard" style="margin-left:0;margin-right:0;text-indent:18.859844px">Ayakkabı ilanını ilk kez elime aldım ve çevirdim, böyle yapar yapmaz kafamda bir ses konuştu. Bu, bana bir mesaj vermek için kendi düşünce yöntemlerimin bir dönüşümüydü.</p>

  <p class="Standard" style="margin-left:0;margin-right:0;text-indent:18.859844px">"Yetkililer."</p>

  <p class="Standard" style="margin-left:0;margin-right:0;text-indent:18.859844px">Kâğıt parçasını tutarken sâdece bu sözcük - Yetkililer - vardı. Bu göründüğü gibi New York'ta görev yapan bir KGB ajanından gelmiyordu. Parti talimatlan değildi. Sahte bir şeydi o. Bu nesne üç aşamada çalışıyordu: yüzeyde, Rachel'ın gözünde sıradan bir ilandı. Açıklanamayan bir neden sayesinde bu anlamsız bilgideki şifreli haberi anlamayı başarmıştım. Nedenini boş ver, diye düşündüm; yapabildiğim kadarıyla bütün bunları umursamamaya seve seve hazırdım. Üçüncü ve en son aşamada bu, polisin bir aldatmacası ve bir tuzaktı. Ve dairemin salonunda bununla oturuyordum: Devlete hıyanet faaliyetlerimin baş kanıtıyla. Bu, ömür boyu hapse girmek, beni ve ailemi mahvetmek için yeterliydi.</p>

  <p class="Standard" style="margin-left:0;margin-right:0;text-indent:18.859844px">Bundan kurtulmak zorunda olduğumu anladım. Yakmalıydım. Ama ne işe yarayacaktı? Postada buna benzer bir sürü şey daha gönderilecekti, ta ki beni elde edene kadar.</p>

  <p class="Standard" style="margin-left:0;margin-right:0;text-indent:18.859844px">Kafamdaki ses tekrar konuştu. Şimdi onu teşhis etmiştim. Sibylla'nın sesiydi, tıpkı rüyalarımda duyduğum gibiydi.</p>

  <p class="Standard" style="margin-left:0;margin-right:0;text-indent:18.859844px;font-style:italic">"LA'deki AHD'i ara. Senin yerine konuşacağım."</p>

  <p class="Standard" style="margin-left:0;margin-right:0;text-indent:18.859844px">Telefon rehberini alarak Los Angeles'da olan Güney California AHD merkezinin acil numarasına baktım.</p>

  <p class="Standard" style="margin-left:0;margin-right:0;text-indent:18.859844px">"Ne yapıyorsun?" dedi Rachel telaşlı bir halde beni izlerken. "AHD'yi mi arıyorsun? Niçin? Tanrım, Nick, kendi kendini mahvedeceksin. Yak şu şeyi."</p>

  <p class="Standard" style="margin-left:0;margin-right:0;text-indent:18.859844px">Aradım.</p>

  <p class="Standard" style="margin-left:0;margin-right:0;text-indent:18.859844px">"Amerikan Halkının Dostları."</p>

  <p class="Standard" style="margin-left:0;margin-right:0;text-indent:18.859844px">Aklımın içindeki sibylla canlandı ve birden ahizeyi tutarken gücümü kaybettim, şaşkındım. Ve sonra sesimi kullanarak benim yerime konuşmaya başladı. Telefonun diğer ucundaki AHD ajanı ile sakin ve amansız bir şekilde konuştu.</p>

  <p class="Standard" style="margin-left:0;margin-right:0;text-indent:18.859844px">"Bildirmek istiyorum," diye ölçülü bir şekilde kendi ritmime benzemeyen bir tonda konuşmaya başlamıştı sesim, "Komünist Parti tarafından tehdit edildim. Aylardır benimle işbirliği yapmaya çalışıyorlar, ama ben reddettim. Şimdi baskı, güç ve gözdağıyla istediklerini almayı deniyorlar. Bugün postadan onlar için ne yapmam gerektiğini anlatan şifreli bir mesaj aldım. Beni öldürseler bile bunu yapmayacağım. Bu şifreli mesajı size teslim etmek istiyorum."</p>

  <p class="Standard" style="margin-left:0;margin-right:0;text-indent:18.859844px">Bir duraksamanın ardından diğer uçtaki AHD ajanı; "Bir saniye lütfen," dedi. Birkaç klik sesi geldi ve sonra sessizlik.</p>

  <p class="Standard" style="margin-left:0;margin-right:0;text-indent:18.859844px">"Zaman varlıktır," dedim Rachel'a.</p>

  <p class="Standard" style="margin-left:0;margin-right:0;text-indent:18.859844px">"Merhaba," dedi yaşlıca başka bir ses. "Az önce operatöre söylediklerinize tekrarlar mısınız?"</p>

  <p class="Standard" style="margin-left:0;margin-right:0;text-indent:18.859844px">"Komünist Parti," dedim, "bana bir iş konusunda onlarla işbirliği yapmam için şantaj yapıyor. Reddettim."</p>

  <p class="Standard" style="margin-left:0;margin-right:0;text-indent:18.859844px">"Ne tür bir iş?"</p>

  <p class="Standard" style="margin-left:0;margin-right:0;text-indent:18.859844px">"Bir plak şirketinde yöneticiyim. Folk sanatçılarım kaydederiz. Parti beni Komünist taraftarı şarkıcıları kaydetmem için zorluyor; böylece mesajları bilhassa şifreli olanlar Amerikan radyolarında çalınacak."</p>

  <p class="Standard" style="margin-left:0;margin-right:0;text-indent:18.859844px">"İsminiz?"</p>

  <p class="Standard" style="margin-left:0;margin-right:0;text-indent:18.859844px">İsmimi, adresimi ve telefon numaramı verdim. Rachel etkilenmiş bir şekilde sessizce izliyordu. Yapıyor olduğum şeye ne o, ne de ben inanabiliyorduk.</p>

  <p class="Standard" style="margin-left:0;margin-right:0;text-indent:18.859844px">"Size nasıl şantaj yapıyorlar Bay Brady?" dedi karşımdaki.</p>

  <p class="Standard" style="margin-left:0;margin-right:0;text-indent:18.859844px">"Onlardan vuruş postası almaya başladım."</p>

  <p class="Standard" style="margin-left:0;margin-right:0;text-indent:18.859844px">"Vuruş Postası mı?"</p>

  <p class="Standard" style="margin-left:0;margin-right:0;text-indent:18.859844px">"Misilleme korkusunun tepkisini tahrik etmek için düzenlenmiş bir posta. Şifreli. Bütün şifreyi okuyamadım, ama</p>

  <p class="Standard" style="margin-left:0;margin-right:0;text-indent:18.859844px">"Birini göndeririz. Elinizdeki bulunan yazılı malzemeyi saklayın. Bunu görmek isteyeceğiz."</p>

  <p class="Standard" style="margin-left:0;margin-right:0;text-indent:18.859844px">"Bana doğrudan temas kurmam gereken kişinin adını verdiler," dedim ya da daha çok sesim söyledi.</p>

  <p class="Standard" style="margin-left:0;margin-right:0;text-indent:18.859844px">"Onlarla temas kurmayın. Evinizi terk etmeyin. Temsilcimiz gelene dek sadece bekleyin. Nasıl bir yol izleyeceğiniz konusunda size talimat verilecek. Bizle temasa geçtiğiniz için teşekkürler Bay Brady. Çok yurtsever bir davranış." Diğer uçtaki adam telefonu kapattı.</p>

  <p class="Standard" style="margin-left:0;margin-right:0;text-indent:18.859844px">"Yaptım," dedim Rachel'a; bir ferahlama hissettim. "Yaptığım şey bağdan kurtulmaktı. Bu apartman önümüzdeki birkaç saat içinde baskına uğrayacaktı. Ya da kesinlikle ertesi gün..."</p>

  <p class="Standard" style="margin-left:0;margin-right:0;text-indent:18.859844px">Şimdi bize saldırmalarının hiç önemi yoktu, doğru telefonu etmiştim. Acil durum sona ermişti, bana ya da benim çözümlerimden birine değil de sibylla'ya şükretmeliydim.</p>

  <p class="Standard" style="margin-left:0;margin-right:0;text-indent:18.859844px">"Ama farzet ki," dedi Rachel kendini kaybetmişcesine, "Parti'den geldiği ortaya çıkarsa?"</p>

  <p class="Standard" style="margin-left:0;margin-right:0;text-indent:18.859844px">"Parti'den gelmedi. Parti'den kimseyi tanımıyorum; bir Parti olup olmadığına bile emin değilim. Eğer varsa, bana yazmazlar, özellikle şifreli olarak."</p>

  <p class="Standard" style="margin-left:0;margin-right:0;text-indent:18.859844px">"Bir tür hata olabilir. Niyetleri başka birine yazmaktı belki."</p>

  <p class="Standard" style="margin-left:0;margin-right:0;text-indent:18.859844px">"Öyle ise sikeyim onları," dedim. Her neyse, yetkililer olduğunu biliyordum; aslında bunu daha çok sibylla biliyordu. Valis biliyordu. Kritik bir zamanda gelip beni kurtaran Valis.</p>

  <p class="Standard" style="margin-left:0;margin-right:0;text-indent:18.859844px">"Onlarla söylediklerinden senin Komünist olduğunu düşünecekler," dedi Rachel.</p>

  <p class="Standard" style="margin-left:0;margin-right:0;text-indent:18.859844px">"Hayır, öyle düşünmeyecekler. Hiçbir Komünist ilk önce onları arayıp benim söylediklerimi söylemez. Onlar benim tam olarak ne olduğumu bilecekler: Yurtsever bir Amerikalı. Sikeyim onları da Parti'yi de; onların hepsi aynı, bana kalırsa. Politik rakiplerini öldüren Parti - Ferris Fremont, Parti'nin ta kendisi ve Parti Amerika'da iktidarı ele geçirmek için Kennedyleri, Dr. King ve Jim Pike'ı öldürdü. Tek bir düşmanımız var ve bu o. Yoldaş Ferris Fremont."</p>

  <p class="Standard" style="margin-left:0;margin-right:0;text-indent:18.859844px">Karım aptallaşmış bir şekilde bana bakıyordu.</p>

  <p class="Standard" style="margin-left:0;margin-right:0;text-indent:18.859844px">"Üzgünüm, ama bu doğru. Büyük sır bu. İnsanların bilmemesi gereken şey bu. Ama ben biliyorum. Bana anlatıldı."</p>

  <p class="Standard" style="margin-left:0;margin-right:0;text-indent:18.859844px">"Fremont, bir Komünist değil," dedi Rachel hafifçe, yüzü solgundu. "O bir faşist."</p>

  <p class="Standard" style="margin-left:0;margin-right:0;text-indent:18.859844px">"Sovyetler Birliği, Stalin döneminde faşizme döndü," dedim. "Şimdi tamamen faşist. Amerika özgürlüğün son kalesiydi ve bizi sahte isimler altında içeriden ele geçiriyorlar. İsimler, etiketler üzerinde fazla duruyoruz. Fremont, ilk Komünist Parti başkanı ve bunu ortaya çıkaracağım."</p>

  <p class="Standard" style="margin-left:0;margin-right:0;text-indent:18.859844px">"Aman Tanrım!" dedi Rachel.</p>

  <p class="Standard" style="margin-left:0;margin-right:0;text-indent:18.859844px">"Öyle," dedim.</p>

  <p class="Standard" style="margin-left:0;margin-right:0;text-indent:18.859844px">"Daha önce hiç böylesine kinlendiğini görmemiştim, Nick."</p>

  <p class="Standard" style="margin-left:0;margin-right:0;text-indent:18.859844px">"Şu, bugünkü mektup," dedim vahşice, "sözde ayakkabı ilanı. Bu, bana yöneltilmiş bir cinayet. Yapacağım son şey olsa bile bunu bana gönderdikleri için o orospu çocuklarını yakalayacağım."</p>

  <p class="Standard" style="margin-left:0;margin-right:0;text-indent:18.859844px">"Ama daha önce... Parti'ye böyle bir nefret göstermemiştin. Berkeley'de..."</p>

  <p class="Standard" style="margin-left:0;margin-right:0;text-indent:18.859844px">"Daha önce beni öldürmeyi denememişlerdi," dedim.</p>

  <p class="Standard" style="margin-left:0;margin-right:0;text-indent:18.859844px">"AHD..." Güçlükle konuşuyordu. Pinky'nin yanına, kanepenin koluna titreyerek oturdu. Kedi hâlâ uyukluyordu. "AHD sana yardım edebilir mi?"</p>

  <p class="Standard" style="margin-left:0;margin-right:0;text-indent:18.859844px">"Düşman olan AHD," dedim. "Ustalıkla durumu idare etti. Bütün işi onun yapmasını sağlayacağım: Bunu sağladım bile."</p>

  <p class="Standard" style="margin-left:0;margin-right:0;text-indent:18.859844px">"Sence başka kaç kişi biliyor? Yani Başkan Fremont hakkında demek istiyorum?"</p>

  <p class="Standard" style="margin-left:0;margin-right:0;text-indent:18.859844px">"Onun dış politikasına bak. Rusya ile ticaret antlaşmaları, zararına hububat satılıyor bize; Fremont onların istediklerini veriyor. ABD onların ihtiyacmı karşılıyor, söylediklerini yapıyor. Eğer hububatları yoksa hububat alıyorlar; eğer..."</p>

  <p class="Standard" style="margin-left:0;margin-right:0;text-indent:18.859844px">"Ama bizim büyük askeri kurumlanınız."</p>

  <p class="Standard" style="margin-left:0;margin-right:0;text-indent:18.859844px">"Kendi insanlarımızı isyan ettirmemek için. Onlar için değil."</p>

  <p class="Standard" style="margin-left:0;margin-right:0;text-indent:18.859844px">"Bunları dün bilmiyordun," dedi Rachel.</p>

  <p class="Standard" style="margin-left:0;margin-right:0;text-indent:18.859844px">"Ayakkabı ilanını gördüğümde anladım bunu. Komünist Partisi'nden gelen mesajı gördüğümde, bu da AHD'dendi. <a id="DdeLink5955643230661"></a>New York'ta KGB'yle birlikte çalışıyorlar, onlara karşı değil; eğer AHD izin vermezse nasıl açıkça çalışabilirler? Sadece tek bir istihbarat örgütü var. Ve nerede yaşarsak yaşayalım, hepimiz onun kurbanlarıyız."</p>

  <p class="Standard" style="margin-left:0;margin-right:0;text-indent:18.859844px">"Bir içkiye ihtiyacım var," diyebildi Rachel.</p>

  <p class="Standard" style="margin-left:0;margin-right:0;text-indent:18.859844px">"Cesur ol. Değişim başladı. Dönüş noktası geldi. Kirli çamaşırları ortaya dökülecek; her biri mahkemeye çıkacak ve işledikleri suçlan cevaplayacaklar."</p>

  <p class="Standard" style="margin-left:0;margin-right:0;text-indent:18.859844px">"Senin sayende mi?" İrkerek bana baktı.</p>

  <p class="Standard" style="margin-left:0;margin-right:0;text-indent:18.859844px">"Valis'in sayesinde," dedim.</p>

  <p class="Standard" style="margin-left:0;margin-right:0;text-indent:18.859844px">"Eskisi gibi değilsin Nick. Aynı kişi değilsin," dedi Rachel.</p>

  <p class="Standard" style="margin-left:0;margin-right:0;text-indent:18.859844px">"Bu doğru," dedim.</p>

  <p class="Standard" style="margin-left:0;margin-right:0;text-indent:18.859844px">"Kimsin sen?"</p>

  <p class="Standard" style="margin-left:0;margin-right:0;text-indent:18.859844px">"Onların düşmanıyım. Onları avlayana dek peşini bırakmayacak olan kişiyim."</p>

  <p class="Standard" style="margin-left:0;margin-right:0;text-indent:18.859844px">"Bunu tek başına yapamazsın -"</p>

  <p class="Standard" style="margin-left:0;margin-right:0;text-indent:18.859844px">"Bana başkalarının isimleri de verilecek."</p>

  <p class="Standard" style="margin-left:0;margin-right:0;text-indent:18.859844px">"Senin gibi mi?"</p>

  <p class="Standard" style="margin-left:0;margin-right:0;text-indent:18.859844px">Başımı sallayarak onayladım.</p>

  <p class="Standard" style="margin-left:0;margin-right:0;text-indent:18.859844px">"Yani bu mektup," dedi Rachel, "bu ayakkabı ilanı, Amerikan yetkililerinin izni ve işbirliği olmaksızın asla postaya verilemezdi."</p>

  <p class="Standard" style="margin-left:0;margin-right:0;text-indent:18.859844px">"Bu doğru," dedim.</p>

  <p class="Standard" style="margin-left:0;margin-right:0;text-indent:18.859844px">"Peki ya Aramchek?"</p>

  <p class="Standard" style="margin-left:0;margin-right:0;text-indent:18.859844px">Hiçbir şey demedim.</p>

  <p class="Standard" style="margin-left:0;margin-right:0;text-indent:18.859844px">"Valis, Aramchek mi?" diye sordu Rachel tereddütle. "Ya da belki anlatmamalısın, belki bilmemem gerekir."</p>

  <p class="Standard" style="margin-left:0;margin-right:0;text-indent:18.859844px">"Sana anlatacağım," diye başladım, ama aniden iki büyük görünmez el tarafından kollarımın üst kısmından yakalandım; öyle sıkı tutuyorlardı ki acı içinde homurdandım. Rachel bana baktı. Daha fazla konuşamıyordum; bütün yapabildiğim beni tutan görünmez ellerin baskısına karşı koyabilmekti. Sonra, sonunda beni bıraktılar. Serbesttim.</p>

  <p class="Standard" style="margin-left:0;margin-right:0;text-indent:18.859844px">"Ne oldu?" diye sordu Rachel.</p>

  <p class="Standard" style="margin-left:0;margin-right:0;text-indent:18.859844px">"Hiçbir şey." Derin, düzensiz bir şekilde nefes alıyordum.</p>

  <p class="Standard" style="margin-left:0;margin-right:0;text-indent:18.859844px">"Yüzündeki bakış... bir şey seni korkuttu, değil mi? Söylememen gereken bir şey söylemeye başladın." Eliyle hafifçe koluma vurdu. "Tamam, Nick; söylemek zorunda değilsin. Söylemeni istemiyorum."</p>

  <p class="Standard" style="margin-left:0;margin-right:0;text-indent:18.859844px">"Belki başka bir zaman," dedim.</p>
</body>
</html>
