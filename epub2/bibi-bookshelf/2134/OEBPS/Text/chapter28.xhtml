<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc23" style="page-break-before:always">21.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Ertesi gün personel bölümüne gittim ve Bayan Silvia'ya fazla personel çalıştırdığımızı söyleyen Ailen Sheib ile sohbet ettim.</p>

  <p class="Standard" style="margin-left:0;margin-right:0;text-indent:18.859844px">"Onu işe al," dedim.</p>

  <p class="Standard" style="margin-left:0;margin-right:0;text-indent:18.859844px">"Ne yapacak burada?"</p>

  <p class="Standard" style="margin-left:0;margin-right:0;text-indent:18.859844px">"Bir yardımcıya ihtiyacım var."</p>

  <p class="Standard" style="margin-left:0;margin-right:0;text-indent:18.859844px">"Maaş bordrosunu kontrol edip Fleming ve Tycher ile konuşmalıyım."</p>

  <p class="Standard" style="margin-left:0;margin-right:0;text-indent:18.859844px">"Yap bunu. Eğer yaparsan, sana bir iyilik borcum olur."</p>

  <p class="Standard" style="margin-left:0;margin-right:0;text-indent:18.859844px">"İş iştir. Elimden geleni yapacağım. Sanırım sana bir iyilik borcum var. Yapmaya çalışacağım. Ücreti ne kadar olsun?"</p>

  <p class="Standard" style="margin-left:0;margin-right:0;text-indent:18.859844px">"Bu önemli değil," dedim. Masa altı paralarıyla, rapor etmediğim ücretlerle, yani benim kontrolümde olan parayla onu finanse etmekte yardımcı olabilirdim. Bizim gizli muhasebede yerel DJ'lerle birlikte Sadassa da deftere yazılacaktı. Kimsenin ruhu duymazdı.</p>

  <p class="Standard" style="margin-left:0;margin-right:0;text-indent:18.859844px">"Onunla görüşme yapıp ne yapabileceğini görmemi ve böylece işinin gerekli olduğunu düşünmesini istiyor musun?" diye sordu Sheib.</p>

  <p class="Standard" style="margin-left:0;margin-right:0;text-indent:18.859844px">"Olur," dedim.</p>

  <p class="Standard" style="margin-left:0;margin-right:0;text-indent:18.859844px">"Numarası var mı sende?"</p>

  <p class="Standard" style="margin-left:0;margin-right:0;text-indent:18.859844px">Vardı. Numarayı Sheib'e verdim. Ona ne söylemesi gerektiği konusunda talimatlar verdim, şu anda bir iş boşalmıştı ve buraya görüşmeye gelmesi gerekiyordu. Acemice bir hareket yapılmadığına emin olmak için ona ben telefon açtım.</p>

  <p class="Standard" style="margin-left:0;margin-right:0;text-indent:18.859844px">"Ben Nicholas Brady," dedim, telefonu açtığında. "Progressive Records'dan."</p>

  <p class="Standard" style="margin-left:0;margin-right:0;text-indent:18.859844px">"Arkamda yine bir şey mi unuttum? Şeyimi bulamıyorum..."</p>

  <p class="Standard" style="margin-left:0;margin-right:0;text-indent:18.859844px">"Sanırım sizin için bir işimiz var," dedim.</p>

  <p class="Standard" style="margin-left:0;margin-right:0;text-indent:18.859844px">"Ya. Aslında bir iş istemediğime karar verdim. Chapman Koleji'ne burs için başvurmuştum ve sizinle konuştuktan sonra başvurumu kabul ettiler, yani artık okula dönebilirim."</p>

  <p class="Standard" style="margin-left:0;margin-right:0;text-indent:18.859844px">Şaşırmıştım. "Gelip görüşmeyecek misiniz?"</p>

  <p class="Standard" style="margin-left:0;margin-right:0;text-indent:18.859844px">"Ne tür bir iş olduğunu söyler misiniz bana? Dosyalama, daktilo?"</p>

  <p class="Standard" style="margin-left:0;margin-right:0;text-indent:18.859844px">"Yardımcım olarak çalışacaksınız."</p>

  <p class="Standard" style="margin-left:0;margin-right:0;text-indent:18.859844px">"Ne yapacağım?"</p>

  <p class="Standard" style="margin-left:0;margin-right:0;text-indent:18.859844px">"Benimle birlikte yeni sanatçıları dinleyip değerlendireceksiniz."</p>

  <p class="Standard" style="margin-left:0;margin-right:0;text-indent:18.859844px">"Ya." İlgilenmiş gözüküyordu.</p>

  <p class="Standard" style="margin-left:0;margin-right:0;text-indent:18.859844px">"Belki şarkı sözlerinizi de kullanabiliriz."</p>

  <p class="Standard" style="margin-left:0;margin-right:0;text-indent:18.859844px">"Gerçekten mi?" Neşelendi. "Belki ikisini de yapabilirim: okula giderim ve bu işte çalışırım."</p>

  <p class="Standard" style="margin-left:0;margin-right:0;text-indent:18.859844px">Bizden beklediği işten çok daha iyisine rastladığı konusunda içimde tuhaf bir duygu vardı. Bu duygu, onun hakkında farklı bir izlenim edinmemi sağladı. Belki kanserle mücadele etmesi - ve kurtulması - ona bazı deneyimler kazandırmıştı. Belirli bir tür metanet, belirli bir direnç. Belki de ihtiyaçlarını yerine getirmek için, hayattan çıkaracağı ne varsa onu çıkarmak için yalnızca çok az zamanı kalmıştı.</p>

  <p class="Standard" style="margin-left:0;margin-right:0;text-indent:18.859844px">"Lütfen gelip bu konuda bizimle görüşün," dedim.</p>

  <p class="Standard" style="margin-left:0;margin-right:0;text-indent:18.859844px">"Sanırım bunu yapabilirim. Gerçekten yapmalıyım .. . Sizin kayıt şirketinizle ilgili bir rüya gördüm."</p>

  <p class="Standard" style="margin-left:0;margin-right:0;text-indent:18.859844px">"Anlatın bana." Dikkatle dinledim.</p>

  <p class="Standard" style="margin-left:0;margin-right:0;text-indent:18.859844px">"Rüyamda ses geçirmez camın arkasından bir kayıt işlemini izliyordum. Şarkıcının ne kadar harika olduğunu düşünüyordum, bütün o profesyonel kayıt aletlerinden ve mikrofonlardan çok etkilenmiştim. Ve sonra albümün kapağını gördüm ve bu bendim. Albümün adı <i>Sadassa Silvia Söylüyor</i>'du. Çok sevimliydi." Bir kahkaha attı.</p>

  <p class="Standard" style="margin-left:0;margin-right:0;text-indent:18.859844px">Söyleyebileceğim pek bir şey yoktu.</p>

  <p class="Standard" style="margin-left:0;margin-right:0;text-indent:18.859844px">"Ve uyandığımda sizin için çalışabileceğim hakkında çok güçlü bir duyguya sahiptim. O rüya, iyi bir kehanetti."</p>

  <p class="Standard" style="margin-left:0;margin-right:0;text-indent:18.859844px">"Evet," dedim. "Büyük bir ihtimalle öyle."</p>

  <p class="Standard" style="margin-left:0;margin-right:0;text-indent:18.859844px">"Ne zaman geleyim?"</p>

  <p class="Standard" style="margin-left:0;margin-right:0;text-indent:18.859844px">Ona bugün saat dörtte gelmesini söyledim. Böylece daha sonra onu akşam yemeğine götürebileceğimi düşündüm.</p>

  <p class="Standard" style="margin-left:0;margin-right:0;text-indent:18.859844px">"Bundan başka olağandışı rüyalar gördün mü?" diye sordum düşünmeden.</p>

  <p class="Standard" style="margin-left:0;margin-right:0;text-indent:18.859844px">"Bu pek olağandışı değildi. Olağandışı derken ne demek istiyorsunuz?"</p>

  <p class="Standard" style="margin-left:0;margin-right:0;text-indent:18.859844px">"Buraya geldiğinde bunun hakkında konuşabiliriz," dedim.</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Sadassa Silvia saat dörtte geldi. Açık kahverengi bir tulum, sarı bir kazak giymişti ve kıvırcık saçlarına uygun küpeler takmıştı. Yüzünde daha önceki gibi ciddi bir ifade vardı.</p>

  <p class="Standard" style="margin-left:0;margin-right:0;text-indent:18.859844px">Ofisimde benim karşımda otururken konuştu, "Buraya gelirken kendime, gördüğüm olağandışı rüyalarla neden ilgilenmiş olabileceğinizi sordum. Psikiyatristim için gördüğüm rüyaları, her sabah unutmadan yazmam gereken bir defter tutuyorum. Bunu Ed ile görüşmeye başladığımdan beri yapıyorum, yaklaşık iki sene oldu".</p>

  <p class="Standard" style="margin-left:0;margin-right:0;text-indent:18.859844px">"Anlatın bana," dedim.</p>

  <p class="Standard" style="margin-left:0;margin-right:0;text-indent:18.859844px">"Bilmek istiyor musunuz? Gerçekten bilmek istiyor musunuz? Pekâlâ; üç haftadan beri - bir Perşembe günü başladı - uyurken birisinin benimle konuştuğunu hissediyorum."</p>

  <p class="Standard" style="margin-left:0;margin-right:0;text-indent:18.859844px">"Erkek mi yoksa kadın mı?"</p>

  <p class="Standard" style="margin-left:0;margin-right:0;text-indent:18.859844px">"İkisinin ortası," dedi Sadassa. "Çok sakin, tatlı bir ses. Uyandığımda sadece bu sesin bir izlenimi kalıyor aklımda... ama hoş bir izlenim. Onu duyduktan sonra kendimi hep daha iyi hissediyorum."</p>

  <p class="Standard" style="margin-left:0;margin-right:0;text-indent:18.859844px">"Söylediği hiçbir şeyi hatırlamıyor musun?"</p>

  <p class="Standard" style="margin-left:0;margin-right:0;text-indent:18.859844px">"Kanserim hakkında bir şey. Geri gelmeyeceğini söylüyor."</p>

  <p class="Standard" style="margin-left:0;margin-right:0;text-indent:18.859844px">"Gecenin hangi vaktinde..."</p>

  <p class="Standard" style="margin-left:0;margin-right:0;text-indent:18.859844px">"Tam olarak saat üç buçukta. Bunu biliyorum çünkü erkek arkadaşım benim onu yanıtlamaya çalıştığımı söylüyor; karşılık vermek, demek istiyorum. Konuşmaya çalışarak erkek arkadaşımı uyandırıyorum ve o, bunun gecenin hep aynı saatinde olduğunu söylüyor."</p>

  <p class="Standard" style="margin-left:0;margin-right:0;text-indent:18.859844px">Erkek arkadaşını unutmuştum. Ya, pekâlâ, dedim kendi kendime, benim de bir karım ve ailem vardı.</p>

  <p class="Standard" style="margin-left:0;margin-right:0;text-indent:18.859844px">"Sanki radyoyu çok kısık olarak açık bırakmışsınız gibi," diye devam etti Sadassa. "Uzaktaki bir radyo istasyonunu dinliyormuşsunuz gibi. Sanki gece geç saatlerde, kısadalga alıyormuşsunuz gibi."</p>

  <p class="Standard" style="margin-left:0;margin-right:0;text-indent:18.859844px">"İlginç," dedim.</p>

  <p class="Standard" style="margin-left:0;margin-right:0;text-indent:18.859844px">"Dün gece gördüğüme benzer bir rüya yüzünden gelmiştim Progressive Records'a. Çok uzun çimenleri olan, sevimli, yeşil bir vadideydim, kırlarda, taze ve hoştu, bir dağ vardı. Yüzüyordum, ama yerde değil, sanki hiç ağırlığım yokmuş gibi havanın içinde yüzerek ilerliyordum ve ona doğru yaklaştığımda dağ bir binaya dönüştü. Binada, girişin üstüne bir levha asılmıştı. Tek bir sözcük vardı: PROGRESSIVE. Ama rüyamda burasının Progressive Records olduğunu söyleyebilirim, çünkü kulağa çok hoş gelen inanılmaz bir müzik duyuyordum. Şimdiye kadar dinlediğim hiçbir müziğe benzemiyordu," diye sakince devam etti Sadassa.</p>

  <p class="Standard" style="margin-left:0;margin-right:0;text-indent:18.859844px">"Bu rüyaya göre davranmakla, doğru bir iş yapmışsın."</p>

  <p class="Standard" style="margin-left:0;margin-right:0;text-indent:18.859844px">"Doğru yere mi geldim?" Dikkatle yüzümü inceliyordu.</p>

  <p class="Standard" style="margin-left:0;margin-right:0;text-indent:18.859844px">"Evet," dedim. "Rüyayı doğru yorumlamışsın."</p>

  <p class="Standard" style="margin-left:0;margin-right:0;text-indent:18.859844px">"Emin görünüyorsun."</p>

  <p class="Standard" style="margin-left:0;margin-right:0;text-indent:18.859844px">"Nereden bilebilirim ki?" dedim şaka yaparak. "Burada olduğun için memnunum. Ortaya çıkmayacağından korkuyordum."</p>

  <p class="Standard" style="margin-left:0;margin-right:0;text-indent:18.859844px">"Gün boyunca okula gidiyorum, daha doğrusu gideceğim. Sanatçıları geceleri dinleyebilir miyiz? Bu şekilde olmasını umuyorum. İşi okulumun programına göre ayarlamak zorundayız."</p>

  <p class="Standard" style="margin-left:0;margin-right:0;text-indent:18.859844px">"Çok fazla bir şey istemiyorsun," dedim hafif kızgın bir şekilde.</p>

  <p class="Standard" style="margin-left:0;margin-right:0;text-indent:18.859844px">"Okula tekrar gitmeliyim; hastayken öyle çok zaman kaybettim ki."</p>

  <p class="Standard" style="margin-left:0;margin-right:0;text-indent:18.859844px">"Pekâlâ," dedim, kendimi şu anda birazcık suçlu hissediyordum.</p>

  <p class="Standard" style="margin-left:0;margin-right:0;text-indent:18.859844px">"Bazen," diye devam etti, "hükümetin beni kanser ettiği şeklinde bir duygu uyanıyor içimde. Kasten hasta etmek için bana kanserojen maddeler verildi sanki. Kurtulmam yalnızca bir mucizeydi."</p>

  <p class="Standard" style="margin-left:0;margin-right:0;text-indent:18.859844px">"Aman Tanrım," dedim; sarsılmıştım. Bunu hiç düşünmemiştim. Her şey göz önüne alındığında belki de durum böyleydi. Geçmişi göz önüne alınırsa. Ne bildiği ve kim olduğu göz önüne alınırsa. "Peki, ama neden böyle bir şey yapmak istesinler ki?"</p>

  <p class="Standard" style="margin-left:0;margin-right:0;text-indent:18.859844px">"Bilmiyorum; neden istesinler ki? Ben bir paranoyağım, bunu fark ettim. Ama bu günlerde ilginç şeyler oluyor. Arkadaşlarımdan iki tanesi ortadan kayboldu. Sanırım şu kamplara koydular onları."</p>

  <p class="Standard" style="margin-left:0;margin-right:0;text-indent:18.859844px">Telefon çaldı. Ahizeyi kaldırdım ve kendimi Rachel ile konuşurken buldum. Heyecan içindeki sesi titriyordu. "Nick..."</p>

  <p class="Standard" style="margin-left:0;margin-right:0;text-indent:18.859844px">"Bir müşterimle birlikteyim," dedim.</p>

  <p class="Standard" style="margin-left:0;margin-right:0;text-indent:18.859844px">"Bugünkü LA Times'ı gördün mü?"</p>

  <p class="Standard" style="margin-left:0;margin-right:0;text-indent:18.859844px">"Hayır."</p>

  <p class="Standard" style="margin-left:0;margin-right:0;text-indent:18.859844px">"Git ve al. Okuman gerek bunu. Sayfa üç, sağ sütunda."</p>

  <p class="Standard" style="margin-left:0;margin-right:0;text-indent:18.859844px">"Bana ne yazdığını söyle," dedim.</p>

  <p class="Standard" style="margin-left:0;margin-right:0;text-indent:18.859844px">"Bunu okumalısın. Yaşadığın deneyimleri açıklıyor. Lütfen Nick; gidip bir bak buna. Gerçekten açıklıyor!"</p>

  <p class="Standard" style="margin-left:0;margin-right:0;text-indent:18.859844px">"Peki," dedim. "Teşekkürler." Kapattım. "Kusura bakma," dedim Sadassa'ya. "Dışarı çıkıp gazeteciye gitmeliyim." Ofisimi terk ettim ve koridor boyunca büyük cam kapıya doğru yürüdüm.</p>

  <p class="Standard" style="margin-left:0;margin-right:0;text-indent:18.859844px">Biraz sonra elimde bir Times ile geri dönüyor ve yürürken bir yandan da okuyordum.</p>

  <p class="Standard" style="margin-left:0;margin-right:0;text-indent:18.859844px">Sayfa üç, sağ sütunda bir makale vardı:</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px;text-align:center">SOVYET ASTROFİZİKÇİ ZEKİ BİR YAŞAM BİÇİMİNDEN</p>

  <p class="Standard" style="margin-left:0;margin-right:0;text-indent:18.859844px;text-align:center">RADYO SİNYALLERİ ALDIĞINI SÖYLÜYOR</p>

  <p class="Standard" style="margin-left:0;margin-right:0;text-indent:18.859844px;text-align:center">Beklenildiği gibi uzaydan değil</p>

  <p class="Standard" style="margin-left:0;margin-right:0;text-indent:18.859844px;text-align:center">Dünya'ya yakın bir yerlerden yayılıyor.</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Koridorda durup yazıyı okudum. Önde gelen Sovyet astrofizikçisi Georgi Moyashka, birbirine bağlı bir dizi radyo teleskopları kullanarak akıllı bir yaşam biçiminden düşündürücü sinyaller olduğuna inandığı bir şeyler almıştı ve bu sinyaller, Moyashka'nın önceden tahmin ettiği bazı özellikler içeriyordu. Ama büyük sürpriz onların kaynağıydı: bizim güneş sistemimizin içinden geliyordu, ki böyle bir şeyi Moyashka da dahil hiç kimse tahmin etmemişti. ABD uzay çalışanları hemen bir açıklama yaparak bu sinyallerin şüphesiz daha önce uzaya gönderilen ve unutulan eski uydulardan yayıldığını söylediler, ama Moyashka sinyallerin yabancı kaynaklı olduğuna emindi. Şu ana kadar o ve ekibi, bunların şifresini çözmeyi başaramamıştı.</p>

  <p class="Standard" style="margin-left:0;margin-right:0;text-indent:18.859844px">Sinyaller, Dünya'nın etrafında dönüyor görünen, hareket eden bir kaynaktan kısa patlamalar halinde geliyordu, belki de altı bin mil uzaktan; yüksek taşıma kapasiteli, kısa dalga yayılımlar yerine, daha çok beklenmedik ölçüde aşırı yüksek bir frekanstan geliyorlardı. Verici çok güçlü görünüyordu. Moyashka'nın belirttiği ve sebebini izah edemediği tuhaf nokta şuydu, radyo sinyallerinin sadece sinyal kaynağının Dünya'nın karanlık ya da gece bölümünün üzerinde olduğunda yayın yaptığı açıkça belli olan bir gerçekti; gündüzleri sinyaller kesiliyordu. Moyashka bunun atmosferdeki bir tabakayla ilgili olabileceğini tahmin ediyordu.</p>

  <p class="Standard" style="margin-left:0;margin-right:0;text-indent:18.859844px">Sinyaller, süre olarak kısa olmasına rağmen, karmaşıklığı ve gelişmişliği yüzünden "oldukça bilgi yüklü" görünüyordu. Garip bir şekilde, frekans periyodik olarak değişiyordu, bu durumun, iletimlerde sıkışıklığı önlemeye çalışılırken görülen bir olay olduğunu belirtiyordu Moyashka. Üstelik, onun ekibi tamamen tesadüf eseri olarak, Pulkovo laboratuvarında bulunan hayvanların bu sinyal iletimi süresi boyunca hafif ama düzenli fiziksel değişimler geçirdiklerini keşfetmişlerdi. Hayvanların kan hacimleri değişmiş, kan basınçları yükselmişti. Şu anki düşüncesine göre, Moyashka bu duruma radyo sinyallerine eşlik eden radyasyonun sebep olabileceğini tahmin ediyordu. Sovyetler, uzaya bir uydu gönderip Dünya etrafında dönen bu vericinin yörüngesini keserek, onun dünyaya ait olmayan bir uydu olduğu yönündeki kendi teorilerini güçlendirmeyi planlıyordu. Onu fotoğraflamayı umuyorlardı (yazı bitti).</p>

  <p class="Standard" style="margin-left:0;margin-right:0;text-indent:18.859844px">Koridordaki paralı telefondan Rachel'ı aradım. "Okudum," dedim. "Ama Phil ve benim zaten bir teorimiz var."</p>

  <p class="Standard" style="margin-left:0;margin-right:0;text-indent:18.859844px">"Bu bir teori değil, gerçek," diye sertçe çıkıştı Rachel. "Gündüz haberlerinde de duydum. Biz, hatta ABD bile inkâr etse dahi bu bir gerçekti. Senin Britannica'da Dr. Moyashka'ya baktım; onun hakkında bir yazı var. Ay üzerinde volkanik etkinlikleri ve Merkür'de bir şeyleri bulmuş, ne olduğunu anlamadım, ama her seferinde insanlar onun yanıldığını ya da deli olduğunu düşündüklerini söylemişler. Stalin yıllarca onu çalıştırma kamplarında tutmuş. Çok takdir edilen biri ve Rus uzay çalışmalarının çok önemli bir parçası ve radyo bugün söylediğine göre, onların DZT - 'Dünyadışı Zekâyla Temas' projelerinin başındaymış. Telepati ve her şeyi kullanıyorlarmış; gerçekten çok hevesliler."</p>

  <p class="Standard" style="margin-left:0;margin-right:0;text-indent:18.859844px">"Radyo, onların uydunun ne kadar süredir iletim yaptığını düşündükleri konusunda bir şey söyledi mi?"</p>

  <p class="Standard" style="margin-left:0;margin-right:0;text-indent:18.859844px">"Ruslar, daha yeni almışlar bunu. Öncesi hakkında hiçbir şey bilmiyorlar. Ama dinle - kısa yüksek frekanslı patlamalar, daima geceleri. Sen resim ve sözcüklerini sabah üç civarında almıyor musun? Bu uyuyor, Nick! Gerçekten! Sen ve Phil, Dünya yörüngesinde bir uydu olabileceğini konuşuyordunuz! Bu konuda konuştuğunuzu hatırlıyorum!"</p>

  <p class="Standard" style="margin-left:0;margin-right:0;text-indent:18.859844px">"Bizim yeni teorimiz-" diye başladım.</p>

  <p class="Standard" style="margin-left:0;margin-right:0;text-indent:18.859844px">"Yeni teorinizin canı cehenneme," dedi Rachel. "Bu, dünya tarihindeki en büyük haber! Heyecandan aklını kaçıracağını sanıyordum!"</p>

  <p class="Standard" style="margin-left:0;margin-right:0;text-indent:18.859844px">"Öyle," dedim. "Sonra görüşürüz." Telefonu kapatıp ofise döndüm. Sadassa Silvia, koltukta oturmuş sigara içiyor ve bir dergi okuyordu.</p>

  <p class="Standard" style="margin-left:0;margin-right:0;text-indent:18.859844px">"Seni beklettiğim için özür dilerim," dedim.</p>

  <p class="Standard" style="margin-left:0;margin-right:0;text-indent:18.859844px">"Sen ofiste yokken telefon çaldı," dedi Sadassa. "Açmamam gerektiğini düşündüm."</p>

  <p class="Standard" style="margin-left:0;margin-right:0;text-indent:18.859844px">"Bir daha ararlar," dedim.</p>

  <p class="Standard" style="margin-left:0;margin-right:0;text-indent:18.859844px">Telefon çaldı. Kaldırıp alo dedim. Phil'di; radyodaki haberleri duymuştu. Rachel gibi o da oldukça heyecanlıydı.</p>

  <p class="Standard" style="margin-left:0;margin-right:0;text-indent:18.859844px">"Times'da okudum," diye bilgilendirdim onu.</p>

  <p class="Standard" style="margin-left:0;margin-right:0;text-indent:18.859844px">"Times'daki yazıda, onun bizim FM ve televizyon ses dalgalarının yayıldığı frekanslarla aynı frekansta yayın yaptığı belirtiyor mu?" dedi Phil. "ABD uzay laboratuvarlarından bir bilim adamı, bu konuda yaptığı yorumda, onun bizim uydulardan birisi olma olasılığının olmadığını, çünkü bizimkilerin ticari frekanslardan yayın yapmadığını söyledi. Dinle Nick; dedi ki, onun sinyalleri, FM ve televizyon ses dalgalarına karışacakmış ve bu yüzden onu yok etmek zorunda kalabileceklermiş. Ama benim düşündüğüm şu: geceleri hani o boktan olayı, garip bir şeyi radyondan duyduğunu ve sanki seninle konuşuyor gibi olduğunu düşündüğünü hatırla? Bir uydu yayını bozukluğu olduğunu mu düşünmüştük? Nick bu o olabilir! Ve yorum yapan bilim adamı bu durumun kelimenin tam anlamıyla bir 'yayın' olmadığını, bunun doğrultulmuş ışınlar olduğunu söyledi; 'yayın yapma'nın anlamı her yöne, her yere eşit olarak dağılması demektir. Bu uydunun sinyalleri her yöne yayılmıyor..."</p>

  <p class="Standard" style="margin-left:0;margin-right:0;text-indent:18.859844px">"Phil," diye araya girdim. "Şu anda yanımda birisi var. Bu gece sana gelebilir miyim?"</p>

  <p class="Standard" style="margin-left:0;margin-right:0;text-indent:18.859844px">"Elbette," dedi Phil, yatışmış bir şekilde. "Ama biliyorsun Nick, bu durum her şeyi açıklayabilir, gerçekten. Sen bu olağandışı yabancı sinyalleri alıyorsun."</p>

  <p class="Standard" style="margin-left:0;margin-right:0;text-indent:18.859844px">"Sonra görüşürüz, Phil," diyerek kapattım. Bu olayı Sadassa Silvia'nın önünde tartışmak istemiyordum, ne de başka birinin. Gerçi bunu belki Bayan Silvia ile bir gün, doğru bir zamanda tartışabiliriz diye düşündüm; öncesinden ona yeterince bahsettiğim zaman.</p>

  <p class="Standard" style="margin-left:0;margin-right:0;text-indent:18.859844px">"Times'daki yazı, 'hapishaneler zenginlik kaynağı mı?' başlıklı yazı mı? Psikolojik rehabilitasyon maskesi altında zorla yaptırılan işler hakkında değil mi bu yazı? 'Mahkûmların kapalı olmaları gerekmiyor, yaşamlarının uzun yıllarını tembelce harcıyorlar, tersine şey yapabilirler...' Bakalım bunu nasıl yazmışlar? 'Mahkûmlar güneş altında çalışan işçi grupları olarak kenar mahalleleri tekrar kurabilir ve şehri yeniden oturulabilir hale getirme planına katkıda bulunurlar, hippiler de onlarla yan yana topluma katkıda bulunabilir ve iş bulamayan gençler de..." Yazıya şöyle bir eklemede bulunmayı istiyorum, 'aşırı çalışma ve açlıktan öldüklerinde bedenlerini de fırınlara bağışlayabilir ve biz de bunları eritip işe yarayan sabunlar haline getirebiliriz'</p>

  <p class="Standard" style="margin-left:0;margin-right:0;text-indent:18.859844px">"Hayır," dedim, "o yazı değil."</p>

  <p class="Standard" style="margin-left:0;margin-right:0;text-indent:18.859844px">"Yabancı uydu mu o zaman?"</p>

  <p class="Standard" style="margin-left:0;margin-right:0;text-indent:18.859844px">Başımı sallayarak onayladım.</p>

  <p class="Standard" style="margin-left:0;margin-right:0;text-indent:18.859844px">"Bu bir aldatmaca," dedi Sadassa. "Ya da daha doğrusu bizim uydulardan biri ve bunu kabul etmiyoruz. O, bizim Sovyet halkına bilinçaltıyla algılanan şeyler yaymak için kullandığımız bir propaganda uydusu. Ticari FM ve televizyon frekanslarında yayın yapmasının, yayın frekansının rastgele aralara girmesinin nedeni bu. Sovyet halkına, saniyenin sekizde birinde mutlu Amerikalıların istedikleri yemeği yedikleri gibi bütün o boklar gösteriliyor. Onlar illegal uydulardan bize yayınlıyor, biz de aynısını onlara yapıyoruz. Uyduyu vurup düşürecekler; peşinde oldukları şey bu. Onları suçlamıyorum."</p>

  <p class="Standard" style="margin-left:0;margin-right:0;text-indent:18.859844px">Söyledikleri inandırıcı geliyordu, ama Sovyetler Birliği'nin en önemli astrofizikçisinin yaptığı bu duyuruyu pek fazla açıklayamıyordu. Moyashka uydunun dünyadışı kaynaklı olduğunu belirterek büyük şöhretini tekrar tehlikeye atmıştı. Onun dürüstlüğündeki bir adamın böylesine siyasi bir konuya karışması saçma görünüyordu.</p>

  <p class="Standard" style="margin-left:0;margin-right:0;text-indent:18.859844px">"Sen gerçekten de Georgi Moyashka gibi bir bilim adamının düşündüklerinin-" diye başladım, ama Sadassa tatlı ve tok sesiyle konuşmamı durdurdu.</p>

  <p class="Standard" style="margin-left:0;margin-right:0;text-indent:18.859844px">"Onların söylediklerini yapıyor. Bütün Sovyet bilim adamları kendilerine söylenenleri yapıyor ve açıklıyorlar. Ta Topchiev'in ellilerde Sovyet Bilimler Akademisi'nde yaptığı temizlikten bu yana. Topchiev, Akademi'de Parti'nin temizlikçisiydi, sonra resmi sekreteri oldu; Sovyetler Birliği'nin yüzlerce birinci sınıf bilim adamını bizzat hapse gönderdi. Onların uzay programının bu kadar sönük ve bizden bu kadar geride olmasının nedeni budur. Daha parçalarını minyatürize bile edemediler. Mikrodevre sistemleri bile yok."</p>

  <p class="Standard" style="margin-left:0;margin-right:0;text-indent:18.859844px">"Pekâlâ," dedim şaşkınlıkla. "Ama bazı alanlarda-"</p>

  <p class="Standard" style="margin-left:0;margin-right:0;text-indent:18.859844px">"Büyük ek motorlu roketler," diye kabul etti Sadassa. "Hâlâ tüpleri kullanıyorlar! Japonya'da üretilen sıradan bir teyp bile bir Sovyet füzesinde kullanılan parçalardan daha ileridir."</p>

  <p class="Standard" style="margin-left:0;margin-right:0;text-indent:18.859844px">"Senin iş konusuna geri dönelim istersen," dedim.</p>

  <p class="Standard" style="margin-left:0;margin-right:0;text-indent:18.859844px">"Tamam." Makul bir şekilde başıyla kabul etti.</p>

  <p class="Standard" style="margin-left:0;margin-right:0;text-indent:18.859844px">"Sana çok fazla ödeyemeyiz," dedim. "Ama bu iş senin için ilginç olabilir."</p>

  <p class="Standard" style="margin-left:0;margin-right:0;text-indent:18.859844px">"Fazla istemiyorum," dedi. "Çok fazla dediğiniz ne kadar?"</p>

  <p class="Standard" style="margin-left:0;margin-right:0;text-indent:18.859844px">Ona bir rakam yazdım ve çevirip gösterdim.</p>

  <p class="Standard" style="margin-left:0;margin-right:0;text-indent:18.859844px">"Bu kesinlikle çok değil," dedi. "Haftada kaç saat için?"</p>

  <p class="Standard" style="margin-left:0;margin-right:0;text-indent:18.859844px">"Otuz saat," dedim.</p>

  <p class="Standard" style="margin-left:0;margin-right:0;text-indent:18.859844px">"Sanırım bunu programıma koyabilirim."</p>

  <p class="Standard" style="margin-left:0;margin-right:0;text-indent:18.859844px">"Gerçekçi düşündüğünü sanmıyorum," dedim öfkelenerek. "Bu kadar az saat için iyi bir ücret ve üstelik bu işin acemisisin. Daktilo yazmak ve dosya tutmak değil, yaratıcı bir iş. Seni yetiştirmek zorundayım. Bence bu iyi bir anlaşma. Bu işi aldığın için sevinmelisin."</p>

  <p class="Standard" style="margin-left:0;margin-right:0;text-indent:18.859844px">"Şarkı sözlerimi yayınlama ve kullanma işi ne oldu?"</p>

  <p class="Standard" style="margin-left:0;margin-right:0;text-indent:18.859844px">"Onları kullanacağız, eğer yeterince iyilerse."</p>

  <p class="Standard" style="margin-left:0;margin-right:0;text-indent:18.859844px">"Yanımda biraz getirdim." Çantasını açtı ve içinden bir zarf çıkardı. "İşte."</p>

  <p class="Standard" style="margin-left:0;margin-right:0;text-indent:18.859844px">Zarfı açtım ve içinden mavi dolmakalem mürekkebiyle yazdığı şiirlerin bulunduğu dört sayfayı çıkardım. El yazısı okunaklı ama titrekti, hastalığının bir etkisi olabilirdi.</p>

  <p class="Standard" style="margin-left:0;margin-right:0;text-indent:18.859844px">Şiirleri - bunlar şiirdi, şarkı sözü değil - baştan sona okudum, ama aklım biraz önce söylediklerindeydi. Sovyetler Birliği ne yapacaktı? Uyduyu düşürecekler miydi? Sonra bana ne olacaktı? Bana yardım nereden gelecekti?</p>

  <p class="Standard" style="margin-left:0;margin-right:0;text-indent:18.859844px">"Özür dilerim," dedim, "yoğunlaşmakta güçlük çekiyorum. Bayağı iyi bunlar." Bunu kendiliğinden söylemiştim, emin olmaksızın, belki iyi belki de değillerdi. Bütün düşüncelerim bana söylediği kasvetli ve keder verici şey konusunda, Sovyetler'in amaçları hakkındaki tahminindeydi. O söyledikten sonra durum apaçık görünüyordu. Elbette ki, bu yabancı uydunun yalnızca fotoğrafını çekmeyeceklerdi, şüphesiz onu düşüreceklerdi. Yabancı bir taşıtın, davetsiz bir misafirin dünyamızla kendi kullandığımız FM ve televizyon yayınlarını iptal ederek anlık bilinçaltıyla algılanan bir iletişim kurmasına izin vermeyeceklerdi. Üstelik bilmememiz gereken kim bilir hangi bilgileri ekleyerek.</p>

  <p class="Standard" style="margin-left:0;margin-right:0;text-indent:18.859844px">Alfa Centauri Özgür Radyosu, dedim kendi kendime. Albemuth Özgür Radyosu, onu böyle isimlendirmeye başlamıştım. Artık farkına varıldığına göre daha ne kadar dayanabilirsin? Seni bir füzeyle ele geçiremezler; hidrojen bombası başlıklı bir uydu fırlatacaklar ve genel bir patlamanın içinde infilak ettirecekler seni. Artık doğrultulmuş ışınlarla gönderdiğin mesajlar olmayacak. Ve ben de artık daha fazla rüyalar görmeyecektim.</p>

  <p class="Standard" style="margin-left:0;margin-right:0;text-indent:18.859844px">"Bu şiirleri eve götürebilir miyim?" diye sordum Sadassa'ya. "Evde daha sakin okuyabilirim?"</p>

  <p class="Standard" style="margin-left:0;margin-right:0;text-indent:18.859844px">"Elbette," dedi. "Hey," dedi aniden, "Keyfini kaçıran nedir? Kanserim hakkındaki şiir mi? O mu? Onu okudukları zaman pek çok insanın keyfi kaçıyor, çok hasta olduğumda yazmıştım; içeriğinden bunu anlayabilirsin. Yaşamayı beklemiyordum."</p>

  <p class="Standard" style="margin-left:0;margin-right:0;text-indent:18.859844px">"Evet," dedim. "Keyfimi kaçıran buydu."</p>

  <p class="Standard" style="margin-left:0;margin-right:0;text-indent:18.859844px">"Sana bunu göstermemeliydim."</p>

  <p class="Standard" style="margin-left:0;margin-right:0;text-indent:18.859844px">"Çok güçlü bir şiir," dedim. "Açıkçası kanser olan biri hakkındaki bir şiir, bir şarkı sözü olarak nasıl uyarlanır, pek emin değilim. Bu, bir ilk olacak." Her ikimiz de gülümsemeye çalıştık ama beceremedik.</p>

  <p class="Standard" style="margin-left:0;margin-right:0;text-indent:18.859844px">"Ötekiler bu kadar kederli değil," dedi Sadassa; uzandı ve elimi okşadı hafifçe. "Belki onlardan birini kullanabilirsin."</p>

  <p class="Standard" style="margin-left:0;margin-right:0;text-indent:18.859844px">"Kullanabileceğimize eminim," dedim. Böylesi tuhaflıklarla boğuşan, ne kadar sevimli ve ne kadar mutsuz bir kız diye düşündüm.</p>
</body>
</html>
