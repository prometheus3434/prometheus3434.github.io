<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc22" style="page-break-before:always">20.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">O gece rüyamda, Sadassa Silvia hakkında yeni bilgiler aldım. Rüyamda, canlı renklerle ışıldayan, deri kaplı büyük bir kitap bana doğru uzatılıyordu. Kapağını açıkça gördüm. Altın yaldızla şu sözcük basılmıştı:</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px;text-align:center">ARAMCHEK</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Kitap görünmez eller tarafından açılıp bir masanın üzerine kondu. Birdenbire, somurtkan suratı ve ağır gerdanıyla Ferris F. Fremont gözüktü; kaşları çatık bir şekilde bakan Ferris Fremont, büyük kırmızı bir dolmakalem aldı ve adını yazdı, görebildiğim kadarıyla çizgili büyük bir hesap defteriydi.</p>

  <p class="Standard" style="margin-left:0;margin-right:0;text-indent:18.859844px">Şimdi topuz yapılmış beyaz saçlarıyla yaşlı bir kadın geldi; hemşirelerin giydiklerine benzer beyaz bir üniforma giyiyordu ve Sadassa'nınkiler gibi kaim gözlükleri vardı. Yaşlı kadın işgüzar bir şekilde gülümseyerek defteri kapatıp kolunun altına aldı ve hızla uzaklaştı. Sadassa'ya benziyordu. Ve ben bütün bu olanlara tanık olduktan sonra bir ses konuştu, YZ'nin artık bildik gelen yarı insani sesini tanımıştım.</p>

  <p class="Standard" style="margin-left:0;margin-right:0;text-indent:18.859844px">"Annesi."</p>

  <p class="Standard" style="margin-left:0;margin-right:0;text-indent:18.859844px">Hepsi bu. Basılı bir sözcük ve söylenen bir sözcük... Hepsi sadece iki sözcük. Hemen ardından uyamp yatakta oturdum, sonra kalkıp bir fincan kahve hazırlamak için yatak odasmdan çıktım.</p>

  <p class="Standard" style="margin-left:0;margin-right:0;text-indent:18.859844px">Aramchek, elbette annesinin adıydı. Aramchek - Sadassa'nın annesi. Annesinin kaydettiği de Ferris F. Fremont'dan başkası değildi, ama onu niçin kaydetmişti? Aramchek, yazıyordu defterde. Kadının ismi, gizli ve yıkıcı bir örgütün ismi. Sadassa'ya aldığıma çok benzeyen kırmızı bir dolmakalem.</p>

  <p class="Standard" style="margin-left:0;margin-right:0;text-indent:18.859844px">Kırmızı, yıkıcı, kaydetme, Sadassa'nın yaşlı annesi.</p>

  <p class="Standard" style="margin-left:0;margin-right:0;text-indent:18.859844px">Aman Tanrım! dedim kendi kendime, salonda oturup kahve suyunun kaynamasını beklerken.</p>

  <p class="Standard" style="margin-left:0;margin-right:0;text-indent:18.859844px">Bir rüya değildi; bir bilgi çıkışıydı, açık, ekonomik ve doğrudan. Yumruk atmıyordu; politik bir karikatür gibi, mesajını grafik ve sözel bir şekilde taşıyordu: sözcük ve resim birlikteliği.</p>

  <p class="Standard" style="margin-left:0;margin-right:0;text-indent:18.859844px">Ve böylece, yine aynı kaynak tarafından sağlanan bir yardımcı bilgi seli gelmişti. Bu, Sadassa ile tanışmamın neden bu kadar önemli olduğuydu: önemli olan Sadassa değil ama ölmüş olan annesiydi; bunu biliyordum, anlamıştım. Tanık olduğum sahne yıllar önce Ferris Fremont gençken gerçekleşmişti. Delikanlılık zamanlarında; Amerika, II. Dünya Savaşı'na girmeden hemen önceydi. Bayan Aramchek, Komünist Parti'nin bir organizatördü ve genç Ferris Fremont'u kaydetmişti; her ikisi de Placentia'da aynı blokta yaşıyorlardı. Parti, Orange County'de ekinleri toplayan Meksika kökenli Amerikalılar arasında etkindi. Genç Fremont'u kaydetmek rastlantısal bir şeydi.</p>

  <p class="Standard" style="margin-left:0;margin-right:0;text-indent:18.859844px">Bu, Ferris Fremont'm gençliğinde sıradan bir girişim, önemsiz bir olay değildi. Kişilik özellikleri yüzünden - diğer insanların üzerinde güç sahibi olmak için iktidara yükselme konusundaki prensipsiz ve ölümsüz hırsı, sabit bir değer sisteminin olmayışı, alttan alta giden bir nihilizm - Ferris, tam olarak Bayan Aramchek'in aradığı kişiydi. Kadın onun Parti üyeliği hakkındaki gerçekleri gizledi ve onu özel bir kategoriye koydu. Ferris Fremont, onun uyuyanıydı, belirtilmeyen gün gelene kadar, eğer buraya ulaşması ustaca idare edilerek desteklenirse Amerikan politik sahnesinde bir yer edinecekti.</p>

  <p class="Standard" style="margin-left:0;margin-right:0;text-indent:18.859844px">Bu ciddi ve korkutucu bir şeydi, bunu daha yeni öğrenmiştim. Sadassa annesinin KP-ABD'nin California kolunda bir organizatör olduğunu biliyordu. O zamanlar bir çocuktu, sonra otomatik olarak devreye girmişti - Ferris Fremont'u görmüştü ve daha sonra adam politikaya girdiğinde, annesinin ölümünün ardından kız onu hatırlamıştı. Ama bunu hiçbir zaman, hiç kimseye anlatamamıştı. Bundan korkuyordu.</p>

  <p class="Standard" style="margin-left:0;margin-right:0;text-indent:18.859844px">Adını değiştirmesinde merak edilecek bir şey yoktu.</p>

  <p class="Standard" style="margin-left:0;margin-right:0;text-indent:18.859844px">Görünmeyen dostlarımın bana bu bilgiyi vermemiş olmalarını isterdim; bu çok fazlaydı. Yalnızca bilgiyi vermeleri değil, Bayan Aramchek'in hâlâ yaşayan kızıyla tanışmamı da sağlamasalardı keşke. Bundan sonraki bela neydi?</p>

  <p class="Standard" style="margin-left:0;margin-right:0;text-indent:18.859844px">Sadassa Aramchek, kendisinin de bildiği gibi - belki de bilen <i>sadece</i> oydu - Amerika Birleşik Devletleri Başkanı'nın, Komünist Parti'nin bir uyuyanı olduğu gerçeğinin canlı tanığıydı. İletişim ağı düşüncelerimi gerçeklik sınırları içinde oluştururken, şüphesiz KP, Sovyet politik suikastçılarıyla birlikte KGB tarafından eğitilmişti ve antikomünizm adı altında Birleşik Devletler ele geçirilmişti.</p>

  <p class="Standard" style="margin-left:0;margin-right:0;text-indent:18.859844px">Lenf kanserinden iyileşme sürecindeki Sadassa Aramchek, bunu biliyordu; ben de biliyordum; Sovyetler Birliği'ndeki Parti, en azından yöneticileri biliyordu; Ferris Fremont da biliyordu.</p>

  <p class="Standard" style="margin-left:0;margin-right:0;text-indent:18.859844px">Ayakkabı reklamı beni yok edecekti; olayı bilenlerden bir kişi daha azalacaktı. Tanrı bilir kim tarafından kalbime nişan alınan zehirli bir ok, üstelik Sadassa ile tanışmamdan birkaç gün önce. Tesadüf? Belki. Ama şüphesiz Valis ve onun YZ ağ operatörleri beni korumak için açıkça ortaya çıkmışlardı; bağlantı kuracağım kızla karşılaşmamın arifesinde, AHD'ye kurban olmanın birkaç saat uzağındaydım.</p>

  <p class="Standard" style="margin-left:0;margin-right:0;text-indent:18.859844px">Düşman, neredeyse bizi durduracaktı, dostlarım kadar güçlüydü. Sadece Valis'in her şeyi bilmesi bu durumu savuşturabilmişti. Nasıl da yakınlaşmışlardı, diye düşündüm.</p>

  <p class="Standard" style="margin-left:0;margin-right:0;text-indent:18.859844px">Ve ne yapmalıydım? Neden Valis yüz milyonlarca insan arasından beni seçmişti? Neden büyük bir gazetenin editörünü, bir televizyon habercisini, ünlü bir yazan veya Ferris'in politik düşmanlarından birini değil de beni?</p>

  <p class="Standard" style="margin-left:0;margin-right:0;text-indent:18.859844px">Daha önceki rüyamı hatırladım, sert bir huzursuzluk içinde kalbim neredeyse duracak kadar yavaşladı. Sadassa Silvia'nm albüm kapağını gördüğüm rüya. Açıkça belliydi:</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px;text-align:center">SADASSA SILVIA SÖYLÜYOR</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Bu albümün ismiydi; o zaman, Sadassa Silvia'nm ilk albümünün adının böyle olması gerektiğinin bana normal geldiğini hatırlıyordum. 'Söylemek' fiilinin diğer anlamı: onun öyküsünü anlatmaktı.</p>

  <p class="Standard" style="margin-left:0;margin-right:0;text-indent:18.859844px">Progressive Records'un bir yöneticisi olarak onunla bir anlaşma imzalayabilirdim. Ve şimdi geriye baktığımda, önemli folk sanatçılarıyla anlaşmaları olan başarılı bir Burbank kayıt şirketinde böyle önemli bir noktaya, böyle bir pozisyona gelmem için nasıl bir dolap çevrildiğini hatırladığımda etkilendim ve korktum. Yıllar öncesinde, benim Meksika olarak algıladığım görüntüler olarak başlamıştı. Berkeley'de bir plakçı tezgâhtan olarak hiçbir değerim olmayacaktı; o zaman hiçbir şey yapamazdım? Şimdi bir şeyler yapabilirim. Sadassa gitar çalıyordu, kendisi aksini söylese de yeterince iyiydi ve bir Gibson - piyasadaki en pahalı ve en profesyonel akustik gitar - çalıyordu. Ve şarkı sözleri yazıyordu. Şarkı söyleyip söyleyememesi önemli değildi, herhangi bir şarkıcı onun sözlerini söyleyebilirdi. Progressive alışılmış şekilde şarkıcılarına şarkı sözleri temin ediyordu. Yazamayan şarkıcıları ve söyleyemeyen bestecileri vardı. Gerektiğinde bunları eşleştirirdik, bizler bu konuda uzmandık. Hepsinin bir araya geldiği yerdik.</p>

  <p class="Standard" style="margin-left:0;margin-right:0;text-indent:18.859844px">Folk müziğinin AHD tarafından denetlenmesi tv, radyo, haber programlan, dergilere göre daha gevşekti. Sadece Vietnam Savaşı'nı protesto eden şarkılar arıyorlardı. Pop müzik ortamındaki sansür aptalcaydı, çünkü mesajlar da aynı şekilde aptalcaydı.</p>

  <p class="Standard" style="margin-left:0;margin-right:0;text-indent:18.859844px">Sadassa Silvia akıllı, eğitimli bir kızdı. Şarkı sözlerinin, en azından ilk dinleyişte, açık olmayacağı içime doğuyordu. Göndermeler, belki de iyice düşünülüp taşındığında etkili olacaktı.</p>

  <p class="Standard" style="margin-left:0;margin-right:0;text-indent:18.859844px">Dağıtımcılarımız sayesinde, yeni bir folk sanatçısını radyo istasyonları, plakçılar, süpermarketler, ilanlar hatta konserlerle, bütün Birleşik Devletlerde aynı anda satışa çıkaracak konuma sahiptik. Ve Progressive'in başım belaya sokmamak konusunda iyi bir şöhreti vardı. Diğer sıradan şirketlerin AHD ile başlan derde girmesine rağmen bizimki hiç derde girmemişti. Bildiğim kadarıyla, AHD'nin bize en çok yaklaştığı an, benden yeni isimler hakkında bilgi vermemi istemeleriydi ve bundan kurtulmuştum.</p>

  <p class="Standard" style="margin-left:0;margin-right:0;text-indent:18.859844px">Yeni sanatçılar. İki kaim enseli orta yaşlı AHD'ci özellikle Sadassa'yı düşünerek mi yaklaşmışlardı bana. Sadassa'yı muhakkak Ferris Fremont izlettirmiştir. Ama belki de onun varlığından haberi bile yoktu.</p>

  <p class="Standard" style="margin-left:0;margin-right:0;text-indent:18.859844px">İki AHD'cinin geçenlerde yaptığı bu ziyaret, bana bütün bunların aslında ne kadar riskli olduğunu gösteriyordu. Şimdi de Sadassa'nın gelişi. İlkin iki AHD'ci, sonra postayla gelen ayakkabı reklamı ve şimdi Sadassa. Valis, müdahale zamanını dikkatle ayarlamıştı; artık gecikemezdi. Benim ve Phil için her şey harekete geçmişti; onun ziyaretçilerini de göz önüne almalısınız. Her ikimiz de düzenli olarak izleniyorduk... veya en azından ben AHD'yi arayıp onlara darbemi - Valis'in darbesini - vurana kadar izleniyordum.</p>

  <p class="Standard" style="margin-left:0;margin-right:0;text-indent:18.859844px">Belki geçici olarak denetleme dışıydım, Valis kafasında Sadassa ile tanışmamı göz önünde bulundurarak bunu ayarlamıştı.</p>

  <p class="Standard" style="margin-left:0;margin-right:0;text-indent:18.859844px">Onun şarkı sözleri başarılı olacağı şüphe götürmeyen baladlar olacak ve AM rock istasyonlarında defalarca çalınarak kesinlikle büyük bir dinleyici kitlesine ulaşacaktı. Ve onun iletişimi bilinçaltıyla algılanan bir biçime sokulduğunda, yetkililer fark etmeyebilirlerdi.</p>

  <p class="Standard" style="margin-left:0;margin-right:0;text-indent:18.859844px"><span style="font-style:italic">Bilinçaltıyla algılanan biçim</span>. Şimdi, ilk defa, bugüne kadar anlamaya çalıştığım önemli mesajlarla dolu iğrenç deneyimimin amacını kavramıştım. Popüler müzikte bilinçaltı göndermeleriyle neler yapılabileceğini bilmem çok gerekli olmuştu ve bir anlamda bunu hiç unutmamalıydım. Yarı uykuluyken müzik dinleyen insanlar gece boyunca bunları içlerine sindiriyor, ertesi gün de bunları düşünüp inanıyorlardı!</p>

  <p class="Standard" style="margin-left:0;margin-right:0;text-indent:18.859844px">Tamam, dedim kafamdaki Valis'e. Beni böyle büyük bir sıkıntının içine soktuğun için seni affediyorum. Tamam, sözünün doğruluğunu kanıtladın. Bu iyi. Beni bir anda her konuda bilgilendirmenin bir yolu yoktu sanırım; bunlar uygun bölümler halinde açıklanmak zorundaydı.</p>

  <p class="Standard" style="margin-left:0;margin-right:0;text-indent:18.859844px">Kolayca anlaşılır ve etkili bir sezgi daha geldi. Phil ile olan dostluğum, o ve onun marketlerde ve Greyhound otobüs istasyonlarında satılan düzinelerce popüler bilimkurgu kitapları, bir yanıltma hareketiydi. <i>Bu</i>, yetkililerin aradığı şeydi: ucuz romanlarda görülebilecek bir şeyler. Onların her biri, istihbarat servisi tarafından iyice incelenip ayıklanıyordu. Biz, kayıt endüstrisinde olanlar da incelenip ayıklanıyorduk, ama daha çok uyuşturucu taraftarı ve müstehcen şeyler yüzünden. Politik malzeme aradıkları yer, bilimkurgu romanlarıydı.</p>

  <p class="Standard" style="margin-left:0;margin-right:0;text-indent:18.859844px">En azından böyle olduğunu ümit ediyordum. Bir kitap içine yerleştirilmiş yazılı malzemelerle, bilinçaltıyla algılansalar bile, yakalanmadan kurtulacağımızı sanmıyordum. Pop besteleriyle daha fazla şansımız vardı. Valis'in de böyle hissettiği görülebiliyordu.</p>

  <p class="Standard" style="margin-left:0;margin-right:0;text-indent:18.859844px">Yakalanırsak bizi öldüreceklerini biliyordum elbette. Sadassa bu konuda ne hissediyordu? Öyle gençti ki... ve sonra onun kanserden iyileşme sürecinde olduğu gerçeğini hatırladım; sadece biraz daha yaşamayı umabilirdi. Bu çok ciddi bir düşünceydi ama Sadassa'nın kaybedecek bir şeyi yoktu. Ve muhtemelen o da bunu bu şekilde görüyordu. Onlar ele geçiremeden lenf kanseri ele geçirecekti.</p>

  <p class="Standard" style="margin-left:0;margin-right:0;text-indent:18.859844px">Belki de Sadassa'nın bir iş için bir kayıt şirketine gelmesinin altında yatan gerçek sebep buydu. Bilinçsiz bir şekilde hikâyesinin bir kayıt şirketinde belki de... Ama şimdi sadece tahminler yaratıyordum. YZ operatörleri bu sınırlar içinde düşünmemi düzenlemiyorlardı. Ayrıca Sadassa'nın bildiklerini topluma açıklaması için mi başına kanser belasının verilip verilmediğini merak etmeye sevketmiyorlardı beni; bu, benim konu hakkındaki kişisel varsayımımdı. Bundan şüphe ediyordum; bu daha çok tesadüftü. Tanrının kötülüğün onun içinden iyiyi çıkardığını söylediğini duymuştum. Kanser kötülüktü ve Sadassa kanserdi; bu Valis'in içinden çıkarmış olduğu iyi bir şeyler değil miydi?</p>
</body>
</html>
