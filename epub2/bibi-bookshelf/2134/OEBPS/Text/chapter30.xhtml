<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc25" style="page-break-before:always">23.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Etrafımdaki patırtı korkunçtu. Sırtüstü yatmış ve kayışlarla tutturulmuş bir şekilde aşağıya doğru eğimli bir yolda götürülüyordum; başımı çevirmeyi denedim, ama beceremedim. Sesler, hareketler; bana doğru bakan bir yüz gördüm, bir kadın yüzü ve bir kadın sesi duydum. Gözlerime doğru bir ışık parlatıyordu ve benden bir şey yapmamı istiyordu. Bunu yapamadım. Üzgünüm, diye düşündüm.</p>

  <p class="Standard" style="margin-left:0;margin-right:0;text-indent:18.859844px">"Bir sağlık sigortanız var mı?" ısrarla sordu başka bir ses. "Eğer sizin için tutarsam, bu formu imzalayabilir misiniz? Buyrun, kalem. İsterseniz sol elinizle de imzalayabilirsiniz."</p>

  <p class="Standard" style="margin-left:0;margin-right:0;text-indent:18.859844px">Canın cehenneme, diye düşündüm.</p>

  <p class="Standard" style="margin-left:0;margin-right:0;text-indent:18.859844px">Kahverengi üniformalarının içinde iki tane California Otoyol Devriyesi görüyordum, ellerinde yazı yazdıkları bir şeyle yolun kenarında dikiliyorlardı, oldukça bıkkın görünüyorlardı. Tekerlekli sandalyeler, sedyeler. Kısa etekli küçük genç hemşireler ve duvarda bir haç.</p>

  <p class="Standard" style="margin-left:0;margin-right:0;text-indent:18.859844px">Yanımda duran bir Otoyol Devriyesi üzerime doğru eğilip şöyle dedi, "Sigorta şirketinizin arabanızı onarmasına izin vermeyin. Motoru yağ akıtıyor. Blok çatlamış."</p>

  <p class="Standard" style="margin-left:0;margin-right:0;text-indent:18.859844px">"Tamam," diye fısıldamayı becerebildim. Hiçbir şey hissetmiyor, hiçbir şey düşünmüyordum.</p>

  <p class="Standard" style="margin-left:0;margin-right:0;text-indent:18.859844px">"Sizi mahkemeye sevk etmek zorunda kalacağım, Bay Brady," dedi Otoyol Devriyesi memuru. "Önünüzdeki arabayı çok yakından takip etmek ve tehlikeli hızda araba sürmekten. Ehliyetiniz bende; ruhsatınızı kontrol ediyoruz. Hemen ameliyata gireceksiniz, o yüzden ehliyetinizi hastanenin kişisel eşya bölümüne teslim edeceğim. Cüzdanınız, anahtarlar ve paranız gibi diğer eşyalarınız da orada olacak."</p>

  <p class="Standard" style="margin-left:0;margin-right:0;text-indent:18.859844px">"Teşekkür ederim," dedim.</p>

  <p class="Standard" style="margin-left:0;margin-right:0;text-indent:18.859844px">Memur yanımdan ayrıldı. Orada tek başıma yatmış, kendi kendime kahretsin, kahretsin diye düşünüyordum. Birilerine haber vermeleri gerekiyor, diye düşündüm. Rachel. Ona bildirmeleri gerekiyordu, bunu onlara söylemeliydim. Hatırlatmalıydım. Ama ne umurlarındaydı ki? diye düşündüm; hangi hastaneye gideceğimi merak ediyorum. Araba kullanıyordum ama neredeydim? Tek bildiğim Orange County'e doğru gidiyordum. Placentia'ya, eve geri dönmeyi başaramamıştım. Hepsi buydu. Memurun nasihatim tutmaya karar verdim. Arabayı tamir etmelerine izin vermeyecektim. Tamamen parçalayıp haraç mezat satabilirlerdi. Onun için alacağım para umurumda değildi. Hiçbir şey umurumda değildi.</p>

  <p class="Standard" style="margin-left:0;margin-right:0;text-indent:18.859844px">İki hemşire sedyemi tutup tekerleklerini açtılar ve dikkatle sürmeye başladılar. Çarp, çarp, git. Asansör için dur; onlar da durdular, gülümseyerek. Gözlerimi dikerek yukarı baktım. Üstüme bir serum şişesi asılmıştı. Yüzde beş glikoz yazıyordu etiketin üzerinde. Bunun bir damarı açık tutmak için olduğuna karar verdim.</p>

  <p class="Standard" style="margin-left:0;margin-right:0;text-indent:18.859844px">İnanılmaz parlak beyaz ışıklar parladı üstümde. Bu ameliyat odasıydı. Yüzümün alt kısmına bir maske yerleştirdiler; birbirleriyle konuşup tartışan erkek sesleri duydum. Koluma bir iğne batırıldı. Acıttı. Bu hissettiğim ilk şeydi.</p>

  <p class="Standard" style="margin-left:0;margin-right:0;text-indent:18.859844px">Parlak beyaz ışıklar birdenbire kararıp siyahlaştı, kömür gibiydiler.</p>

  <p class="Standard" style="margin-left:0;margin-right:0;text-indent:18.859844px">Çok aşağılarımda gibi görünen, kırmızı ve kahverengi renklerde bir çöl manzarasının üzerinde yüzüyordum. Tepelerin dış hatları çok uzaklardaydı. Büyük bir boşluğun içinde hareket ediyordum, cansız ve kolayca.</p>

  <p class="Standard" style="margin-left:0;margin-right:0;text-indent:18.859844px">Biri bana doğru yaklaştı. Çok öteden, kurumuş tepelerin ötesinden. Sevgiyle parıldayan görünmeyen bir varlık. Valis'di. Onun varlığını tanımıştım; benim için dosttu: yardım etme isteği, ilgilenişi, anlayışı.</p>

  <p class="Standard" style="margin-left:0;margin-right:0;text-indent:18.859844px">Hiçbir sözcük alışverişinde bulunmadık. Rüzgâr benzeri, düzenli ve hafif bir uğultu dışında ne bir ses ne de bir gürültü duyuyordum. Bu terk edilmiş toprağın, çölün, dünyanın geniş açıklıklarının sesleri. Rüzgâr ve su şırıltısı... ama bağımsız görünmüyorlardı; canlı gibiydiler, sanki Valis'in bir parçası gibi. Tıpkı onun kadar nazik, sıcak ve sevimliydiler, Valis'in ifadeleri gibiydiler; o, tepelere hayat veriyordu.</p>

  <p class="Standard" style="margin-left:0;margin-right:0;text-indent:18.859844px">Valis sessizce bana, onun beni unuttuğunu mu düşündüğümü sordu.</p>

  <p class="Standard" style="margin-left:0;margin-right:0;text-indent:18.859844px">Eğer uyduyu vurup düşürürlerse ne olur? dedim.</p>

  <p class="Standard" style="margin-left:0;margin-right:0;text-indent:18.859844px">Bunun bir önemi yok. O sadece gökyüzündeki ufak bir şey. Onun ardında yalnızca ışık uzanıyor. Bir ışık huzmesi, gökyüzü değil.</p>

  <p class="Standard" style="margin-left:0;margin-right:0;text-indent:18.859844px">Öldüm mü? diye sordum.</p>

  <p class="Standard" style="margin-left:0;margin-right:0;text-indent:18.859844px">Yanıt yoktu.</p>

  <p class="Standard" style="margin-left:0;margin-right:0;text-indent:18.859844px">Sonunda buraya gelebildim, dedim. Bunu biliyorum. Burasını tanıyorum; daha önce gelmiştim.</p>

  <p class="Standard" style="margin-left:0;margin-right:0;text-indent:18.859844px">Burada doğdun sen. Şimdi geri geldin.</p>

  <p class="Standard" style="margin-left:0;margin-right:0;text-indent:18.859844px">Burası benim anavatanım, dedim.</p>

  <p class="Standard" style="margin-left:0;margin-right:0;text-indent:18.859844px">Ben senin babanım, dedi Valis.</p>

  <p class="Standard" style="margin-left:0;margin-right:0;text-indent:18.859844px">Neredesin?</p>

  <p class="Standard" style="margin-left:0;margin-right:0;text-indent:18.859844px">Yıldızların ötesinde, dedi Valis.</p>

  <p class="Standard" style="margin-left:0;margin-right:0;text-indent:18.859844px">Ben de yıldızların ötesinden mi geldim?</p>

  <p class="Standard" style="margin-left:0;margin-right:0;text-indent:18.859844px">Evet. Birçok kez.</p>

  <p class="Standard" style="margin-left:0;margin-right:0;text-indent:18.859844px">Öyleyse bu ben miydim? dedim. Ayakkabı reklamı postayla geldiğinde idareyi eline alan yani?</p>

  <p class="Standard" style="margin-left:0;margin-right:0;text-indent:18.859844px">O şendin, kim olduğunu hatırlamıştın.</p>

  <p class="Standard" style="margin-left:0;margin-right:0;text-indent:18.859844px">Kimim ben? dedim.</p>

  <p class="Standard" style="margin-left:0;margin-right:0;text-indent:18.859844px">Herkes.</p>

  <p class="Standard" style="margin-left:0;margin-right:0;text-indent:18.859844px">Hayret, dedim. <i>Herkes</i>?</p>

  <p class="Standard" style="margin-left:0;margin-right:0;text-indent:18.859844px">Yanıt yoktu, yalnızca sevginin nabız atışları.</p>

  <p class="Standard" style="margin-left:0;margin-right:0;text-indent:18.859844px">Ne yapacağım? diye sordum.</p>

  <p class="Standard" style="margin-left:0;margin-right:0;text-indent:18.859844px">Parçalanmak istedin, diye yanıtladı Valis. Ve iyileştirilmek. İşte bu da parçalara ayrılıp iyileştirilme işlemi. Değiştirileceksin.</p>

  <p class="Standard" style="margin-left:0;margin-right:0;text-indent:18.859844px">Ve devam mı edeceğim? dedim.</p>

  <p class="Standard" style="margin-left:0;margin-right:0;text-indent:18.859844px">Sevgisinin sıcaklığı beni görünmez bir ışık bulutu gibi kaplayıp yutmuştu. Ve devam edeceksin, diye yanıtladı. Hiçbir şey asla kaybolmaz.</p>

  <p class="Standard" style="margin-left:0;margin-right:0;text-indent:18.859844px">Kaybolamaz mıyım? diye sordum.</p>

  <p class="Standard" style="margin-left:0;margin-right:0;text-indent:18.859844px">Kaybolup gidilecek bir yer yok. Yalnızca burası ve biz varız. Her zaman.</p>

  <p class="Standard" style="margin-left:0;margin-right:0;text-indent:18.859844px">Derken anladım ki, Valis ve ben asla ayrılmamıştık, o yalnızca zaman zaman sessiz kalmıştı. Şimdi kendimi yorgun hissediyordum; tepelerin üzerine alçalıp dinlenmek istiyordum. Valis'in varlığı duygusu sanki geri çekiliyormuş gibi azalıyordu. Ama yine de oradaydı, gittikçe parlaklığı azalan ama sönmeyen bir lamba gibi. Tıpkı bir çocuk gibi, bir şeylerin artık görülmediğini, artık var olmadığım fark ettim. Bir bebek için annesi ve babası odayı terk ettiklerinde var olmaya devam etmezler. Ama bebek büyüdükçe olayı başka şekilde anlar. O, görse de görmese de, dokunsa da dokunmasa da, seslerini duysa da duymasa da onlar oradadırlar. Bu, yaşamın ilk derslerinden biridir. Ama bazen tam olarak öğrenilemeyen bir ders.</p>

  <p class="Standard" style="margin-left:0;margin-right:0;text-indent:18.859844px">Böylece artık Valis'in kim olduğunu biliyordum; o benim babamdı, soyundan defalarca bu dünyaya, yeniden terk etmek, tekrar dönmek, henüz başarılmamış gizli ve belirsiz bir amaç uğruna çalışmak için beni bu dünyaya getiren gerçek babam. Amaç, belki de araştırmaydı. Ona biraz daha yakınlaştığım için bunu anlayabiliyordum. Ferris Fremont'un zorbalık yönetimini devirmek bu yolda bir amaç değil, sadece bir duraktı, ama bir karar anıydı ki ondan sonra daha önce olduğu gibi devam ediyordum. Yapmış olduklarım için değil, babam tarafından bir parça değiştirilmiştim. Çünkü bunu Valis'in yaptığını anlamıştım. Bu yetenek onun içindeydi.</p>

  <p class="Standard" style="margin-left:0;margin-right:0;text-indent:18.859844px">Bizler, babamızın amaçlarını gerçekleştirmek için taktığı eldivenleriz, diye düşündüm. Böyle olmak ve işe yaramak ne büyük zevk! Büyük bir organizmanın parçası olmak: uzayın ve zamanın içinde, değişim dünyasının içinde genişleyen bir organizmanın. Bu değişimi etkilemek sevinçlerin en büyüğüydü.</p>

  <p class="Standard" style="margin-left:0;margin-right:0;text-indent:18.859844px">Size Valis'in düşüncelerinin, uydu olmaksızın da geldiğini söyleyebilirim. Uydu onlara göstermek için bir şeydi, parlak bir oyuncak. Onların anlamalarını sağlamak için. Havaya uçurulduğunda görevini yerine getirmiş olacaktı; sizin aklınızı, diğerlerinin akıllarını açmak için hizmet etmişti. Bu akıllar bir kez açıldığında bir daha asla kapanmayacaklar. Temas sağlandı ve devre kuruldu. Böylece kalacak.</p>

  <p class="Standard" style="margin-left:0;margin-right:0;text-indent:18.859844px">Bağlantımın sürekli olduğunu anladım. Her zaman için.</p>

  <p class="Standard" style="margin-left:0;margin-right:0;text-indent:18.859844px">Sen hatırladın. Sen biliyorsun. Artık unutmak yok. Keyfin yerinde olsun.</p>

  <p class="Standard" style="margin-left:0;margin-right:0;text-indent:18.859844px">Teşekkürler, dedim.</p>

  <p class="Standard" style="margin-left:0;margin-right:0;text-indent:18.859844px">Kızılımsı tepeler, aşağımdaki düzlük soldu; gökyüzü kapandı ve rüzgârın sesi yavaşça kesildi.</p>

  <p class="Standard" style="margin-left:0;margin-right:0;text-indent:18.859844px">Valis, artık görüşümün dışındaydı; yüzünü diğer tarafa çevirmiş, kendi döngüsünde geri çekilmişti. Daha önceki deneyimlerinde de hep olduğu gibi bu sefer de bir kaybım yoktu.</p>

  <p class="Standard" style="margin-left:0;margin-right:0;text-indent:18.859844px">Yeryüzü'nün Oğlu ve yıldızlı cennet. Eski ayin, kadim sırların ifşa edilmesi. Orfeus'e ait ayinlerden geçmiştim, karanlık mağaralara düşmüş ve aniden ışığın mekânına girmiştim, bana kendi doğamı ve geçmişimi hatırlatan altın tableti görmek için: uzaktaki yıldızdan, Albemuth'dan çıkarak uzay boyunca yolculuk, bu dünyaya göç etmek için, köstebek benzeri düşmanımızdan kaçmak uğruna buraya uyum sağlamak için. Düşman hemen ardımızdaydı ve kurduğumuz bahçe onun varlığıyla, artıklarıyla kirlenip zehirlenmişti. Çamura batmıştık; yarı kör olmuştuk; yeniden hatırlayana dek unutmuştuk. Gökyüzünde dönen bir ses sayesinde hatırlamıştık, oluşacak bir felaket için, devamlılık zincirindeki bir kırılma için uzun çağlar önce oraya yerleştirilen bir ses sayesinde. Öyle bir kırılma oldu. Ve artık o ses otomatik olarak harekete geçti. Ve yapabildiği en iyi şekilde bizi bilgilendirdi, uzun süredir bilmediğimiz şeyler hakkında.</p>

  <p class="Standard" style="margin-left:0;margin-right:0;text-indent:18.859844px">Eğer Ruslar, DDZ uydusunun, saldırganın fotoğrafım çekerlerse, onu eski ve değersiz bulacaklardı. Ben orada binlerce yıl boyunca kalmıştım. Ne büyük sürpriz olacaktı bu; belki onlar da hatırlayabileceklerdi... ta ki köstebek benzeri düşman onların akıllarını kapatıp her şeyi yeniden unutturana kadar. Tekrar unutturulma işlemi, tıpkı biçimi bozulmuş bir toprak parçasını, zehirlenmiş bir atmosferle kaplamak gibi, duyu ve düşüncelerini tıkamak ve onlar bir kez daha çökecekler, tıpkı eskisi gibi.</p>

  <p class="Standard" style="margin-left:0;margin-right:0;text-indent:18.859844px">Bunun tekrarlanıp duran döngüler olduğunu anladım, belli bir süre için uyanmak ve ardından yeniden uykuya dalmak. Diğerleri gibi ben de uyuyordum, ama sonra uyandım; ya da daha doğrusu kasten uykumdan uyandırıldım. Yeni ekin tarlalarının, yeni bir yaşamın arasında gezinen bir dostun sesi çağırmıştı beni, onu duymuş ve tanımıştım. O ses, bizi daima çağırıyor, bizi daima uyandırmaya çalışıyordu, bizi, uyuyanları. Belki de er ya da geç hepimiz uyanacağız. Yıldızların ötesindeki soyumuzla yeniden iletişim kurmak için... sanki hiç terk etmemişiz gibi.</p>

  <p class="Standard" style="margin-left:0;margin-right:0;text-indent:18.859844px">Albemuth. Bizim ilk yuvamız. Biz gezginleriz, sürgünleriz, hepimiz, bunu bilsek de bilmesek de. Belki de çoğumuz unutmak istedi. Bellek - gerçek durumumuzun, gerçek kimliğimizin farkına varmak - fazlasıyla acı doluydu. Bu yeri yuvamız yapacak ve başka bir şey hatırlamayacaktık. Bu daha kolay bir yoldu.</p>

  <p class="Standard" style="margin-left:0;margin-right:0;text-indent:18.859844px">Farkında olmamanın basitliği. Daha kolay bir yol. Onun sonucunda oluşan şey öldürücü: düşmanımız için belleksiz kurbanlar. Düşmanımızı da unutmuştuk, sonra birden karşımıza çıkmıştı ve şaşkındık. Bu ödediğimiz bedeldi.</p>

  <p class="Standard" style="margin-left:0;margin-right:0;text-indent:18.859844px">Şimdi bunu ödemiştik.</p>
</body>
</html>
