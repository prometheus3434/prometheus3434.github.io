<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc31" style="page-break-before:always">28.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">...benimkinin yanında, diye düşündüm kendi kendime. Eğer o devam ederse Nicholas ve ben, bu işte beraberdik. Bu tahmin edilmesi zor bir şeydi.</p>

  <p class="Standard" style="margin-left:0;margin-right:0;text-indent:18.859844px">"Sence buna değer mi?" diye sordum. "Kendini, aileni ve arkadaşlarını mahvetmeye?"</p>

  <p class="Standard" style="margin-left:0;margin-right:0;text-indent:18.859844px">"Bu yapılmalı," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Neden?" diye sordum. Yeni bir romanın ortasındaydım, şimdiye kadar yazdıklarımın en iyisi. "Nicholas," dedim, "albüme koyacağınız malzeme nasıl bir şey?"</p>

  <p class="Standard" style="margin-left:0;margin-right:0;text-indent:18.859844px">Anaheim Stadyumu'nda oturmuş Angels'ın maçını izliyorduk. Nolan Ryan atıcıydı; çok sıkı bir maçtı. Pittsburgh çok kötü sıkışmıştı. Bu benim son beysbol maçım, diye acı acı mırıldandım, bir Falstaff bira şişesim kafama dikerken.</p>

  <p class="Standard" style="margin-left:0;margin-right:0;text-indent:18.859844px">"Bu bilgiler eninde sonunda Ferris Fremont'm hükümetten düşmesini sağlayacak," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Hiçbir bilgi bunu yapamaz," dedim. Yazılmış ya da söylenmiş sözcüklere o kadar güvenim yoktu; o kadar saf değildim. "Ve ayrıca," dedim, "polis albümü çıkarmanıza asla izin vermeyecektir. Büyük ihtimalle albüm hakkında her şeyi biliyorlardır."</p>

  <p class="Standard" style="margin-left:0;margin-right:0;text-indent:18.859844px">"Bu kabul edilebilir," dedi Nicholas. "Ama denemek zorundayız. Durumu belki de tek bir AHD'ci, o hevesli Vivian Kaplan biliyordur; belki bunu küpünü doldurmak için kişisel, özel bir mesele olarak kafasına koydu. Onun şüpheleri polisin politikası olmayabilir."</p>

  <p class="Standard" style="margin-left:0;margin-right:0;text-indent:18.859844px">"Bütün şüpheler polisin politikasıdır," dedim.</p>

  <p class="Standard" style="margin-left:0;margin-right:0;text-indent:18.859844px">"Bizim şerefli Başkanımız," dedi Nicholas, "Komünist Parti'nin bir uyuyanıydı."</p>

  <p class="Standard" style="margin-left:0;margin-right:0;text-indent:18.859844px">"Bu yalnızca iftira mı," dedim, "bunu kanıtlayabilir misin?"</p>

  <p class="Standard" style="margin-left:0;margin-right:0;text-indent:18.859844px">"Malzemenin içine isimler, tarihler, yerler ve Tanrı bilir başka neler koyuyoruz. Yeterli ola-"</p>

  <p class="Standard" style="margin-left:0;margin-right:0;text-indent:18.859844px">"Ama kanıtlayamıyorsun," dedim. "Elinde belgeler yok."</p>

  <p class="Standard" style="margin-left:0;margin-right:0;text-indent:18.859844px">"Ayrıntılar elimizde. Ya da benimle çalışan kişinin elinde. Hepsi de bilinçaltıyla algılanacak biçimde albümde olacak."</p>

  <p class="Standard" style="margin-left:0;margin-right:0;text-indent:18.859844px">"Ve sonra Amerika'nın adamakıllı kafasına sokacaksın."</p>

  <p class="Standard" style="margin-left:0;margin-right:0;text-indent:18.859844px">"Doğru."</p>

  <p class="Standard" style="margin-left:0;margin-right:0;text-indent:18.859844px">"Ve sonra bir sabah herkes uyandığında," dedim, "hep bir ağızdan 'Fremont bir Kızıl; Fremont bir Kızıl; ölü bir Fremont, Kızıl bir Fremont'tan daha iyidir" şarkısını söyleyecek. Uyum içinde söyleyecekler."</p>

  <p class="Standard" style="margin-left:0;margin-right:0;text-indent:18.859844px">Nicholas onayladı.</p>

  <p class="Standard" style="margin-left:0;margin-right:0;text-indent:18.859844px">"Bir milyon gırtlak," dedim. "Elli milyon. İki yüz milyon. 'Kızıl olmasmdansa ölsün daha iyi; kızıl-"</p>

  <p class="Standard" style="margin-left:0;margin-right:0;text-indent:18.859844px">"Bu bir şaka değil," dedi Nicholas kızgın bir şekilde.</p>

  <p class="Standard" style="margin-left:0;margin-right:0;text-indent:18.859844px">"Doğru, değil. Bu yaşamlarımız demek. Kariyerlerimiz ve yaşamlarımız. Eğer bu iftiranın farkına varırlarsa, hükümet seni yalanlamak için sahte deliller hazırlayacaktır."</p>

  <p class="Standard" style="margin-left:0;margin-right:0;text-indent:18.859844px">"Gerçek bu," dedi Nicholas. "Fremont, Moskova'nın ajanı olarak eğitildi; bu, gizli bir Sovyet istilası; kansız ve fark edilmeden oluyor. Gerçekler elimizde."</p>

  <p class="Standard" style="margin-left:0;margin-right:0;text-indent:18.859844px">"Tanrım," dedim, etkilenmeye başlamıştım. "Sovyetler Birliği onu eleştirmiyor tabii."</p>

  <p class="Standard" style="margin-left:0;margin-right:0;text-indent:18.859844px">"Onun mükemmel olduğunu düşünüyorlar," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Peki," dedim, "yap bunu."</p>

  <p class="Standard" style="margin-left:0;margin-right:0;text-indent:18.859844px">Nicholas bana baktı. "Kabul ediyor musun? Durumu sana anlatmak zorunda olmamın sebebi buydu. Sadassa, sana anlatmak zorunda olduğumu söyledi."</p>

  <p class="Standard" style="margin-left:0;margin-right:0;text-indent:18.859844px">"Rachel'a anlattın mı?"</p>

  <p class="Standard" style="margin-left:0;margin-right:0;text-indent:18.859844px">"Anlatacağım."</p>

  <p class="Standard" style="margin-left:0;margin-right:0;text-indent:18.859844px">"Johnny'nin başka bir ailesi olacak," dedim. Ve başka birisi mükemmel Amerikan bilimkurgu romanı yazmak zorunda kalacak, diye düşündüm. "Yap bunu," dedim, "ve doğru dürüst yap. Kahrolasıca şeylerden bir milyon tane bas. İki milyon. Amerika'daki her AM ve FM istasyonuna bir tane postalayın. Kanada, Avrupa ve Güney Amerika'ya yollayın. Seksen beş sente satın, Süpermarketlerde hediye olarak verin. Posta ile ucuza sipariş kulübü başlatın. Evlerin eşiklerine bırakın. Kalbim sizinle. Eğer istersen malzemeyi yeni romanıma koyarım."</p>

  <p class="Standard" style="margin-left:0;margin-right:0;text-indent:18.859844px">"Hayır bunu yapmayı istemiyoruz," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Valis mi söyledi böyle yapmanızı? Size yol gösteren o mu?"</p>

  <p class="Standard" style="margin-left:0;margin-right:0;text-indent:18.859844px">"Valis yok oldu," dedi Nicholas. "Bir hidrojen savaş başlığı onu patlattı, onun sesini yok etti."</p>

  <p class="Standard" style="margin-left:0;margin-right:0;text-indent:18.859844px">"Biliyorum," dedim. "Onu özledin mi?"</p>

  <p class="Standard" style="margin-left:0;margin-right:0;text-indent:18.859844px">"İfade edebileceğimden çok daha fazla özledim," dedi Nicholas. "Yaşayacağım süre boyunca bir daha asla yeniden YZ operatörünün - onun ya da onların - sesini duyamayacağım."</p>

  <p class="Standard" style="margin-left:0;margin-right:0;text-indent:18.859844px">"Zavallı yaşlı Moyashka," dedim.</p>

  <p class="Standard" style="margin-left:0;margin-right:0;text-indent:18.859844px">"Bir devletin en önde gelen astrofizikçisi olmak ve gökyüzündeki anlamadığın şeyleri vurup düşürmek harika olmalı. Hem de onlarla iletişim kurmak adı altında."</p>

  <p class="Standard" style="margin-left:0;margin-right:0;text-indent:18.859844px">"Ama sizin elinize bir şekilde Fremont hakkında bilgiler ulaştırmayı başardı."</p>

  <p class="Standard" style="margin-left:0;margin-right:0;text-indent:18.859844px">"Evet," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Sen artık Aramchek'in bir parçasısın,'' dedim. 'Biz' derken kimleri, hangi örgütü kastettiğini tahmin etmiştim.</p>

  <p class="Standard" style="margin-left:0;margin-right:0;text-indent:18.859844px">Nicholas başını sallayarak onayladı.</p>

  <p class="Standard" style="margin-left:0;margin-right:0;text-indent:18.859844px">"Seni tanımak büyük bir zevk," dedim.</p>

  <p class="Standard" style="margin-left:0;margin-right:0;text-indent:18.859844px">"Teşekkürler," dedi Nicholas. Ve ardından "Vivian beni görmeye geldi" dedi.</p>

  <p class="Standard" style="margin-left:0;margin-right:0;text-indent:18.859844px">"Vivian?" dedim ve sonra hatırladım. "Ne için?"</p>

  <p class="Standard" style="margin-left:0;margin-right:0;text-indent:18.859844px">"Yapıyor olduğumuz albüm için."</p>

  <p class="Standard" style="margin-left:0;margin-right:0;text-indent:18.859844px">"Öyleyse biliyorlar. Şimdiden biliyorlar bunu."</p>

  <p class="Standard" style="margin-left:0;margin-right:0;text-indent:18.859844px">"Ona bir tane temizlenmiş örnek vereceğim. Bu numaranın, gerçek albümü çıkarmak için yeterince dayanıp dayanamayacağını da göreceğiz."</p>

  <p class="Standard" style="margin-left:0;margin-right:0;text-indent:18.859844px">"İçeri girip ana kayıtlarınızı alacaklar."</p>

  <p class="Standard" style="margin-left:0;margin-right:0;text-indent:18.859844px">"Bir kısmı temiz olacak."</p>

  <p class="Standard" style="margin-left:0;margin-right:0;text-indent:18.859844px">"Hepsini gaspedecekler."</p>

  <p class="Standard" style="margin-left:0;margin-right:0;text-indent:18.859844px">"Numune olandan alacaklarını umuyoruz."</p>

  <p class="Standard" style="margin-left:0;margin-right:0;text-indent:18.859844px">"Hiç şansınız yok," dedim.</p>

  <p class="Standard" style="margin-left:0;margin-right:0;text-indent:18.859844px">"Belki yok," dedi Nicholas; buna itiraz etmedi.</p>

  <p class="Standard" style="margin-left:0;margin-right:0;text-indent:18.859844px">"Bu rejime Don-Kişotvari bir saldırı, daha fazla bir şey değil," dedim. "Her ne olursa olsun yapın bunu. Kahretsin; nasıl olsa hepimizi yakalayacaklar. Ve kim bilir belki bazı AHD'ciler bunu dinleyip gerçeği fark edebilirler ve kısa süre içinde uyanabilirler. Bu tür şeyler hakkında hiçbir şey söyleyemezsin... bazen bir fikir beğenilir, ama kimse bunun nedenini söyleyemez. Ya da herkes bilse bile, başarısız olur ve yine kimse bunun nedenini söyleyemez. Bu işten yakanızı kurtaramayacak kadar ileri gittiniz değil mi? Öyleyse yapın bunu, doğru dürüst yapın; AHD, albümü dinlediğinde belki bilinçaltıyla algılanan malzeme akıllarına girecek ve yalnızca bunu yapacak. Sizin ne yaptığınızı anlamaları için albümü dinlemek zorundalar; belki de bir şey bulamazlar ve..."</p>

  <p class="Standard" style="margin-left:0;margin-right:0;text-indent:18.859844px">"Benimle birlikte, seni de bu işe sürükleyişime kızmadığın için çok sevindim," dedi Nicholas. Elini uzattı ve tokalaştık.</p>

  <p class="Standard" style="margin-left:0;margin-right:0;text-indent:18.859844px">Angels maçı kazandı; Nicholas ve ben birlikte stadyumu terk ettik. Onun yeşil Maverick'ine atlayıp State College'e doğru manevra yapan araba kalabalığının içine girdik. Şimdi Placentia'ya doğru gidiyorduk.</p>

  <p class="Standard" style="margin-left:0;margin-right:0;text-indent:18.859844px">Büyük mavi bir araba önümüze çıktı; ve aynı anda tam arkamızda bir polis arabası kırmızı ışığını yaktı.</p>

  <p class="Standard" style="margin-left:0;margin-right:0;text-indent:18.859844px">'Tutuklanıyoruz," dedi Nicholas. "Ne yapmalıyım?"</p>

  <p class="Standard" style="margin-left:0;margin-right:0;text-indent:18.859844px">Kaldırıma yaklaşıp durduğumuzda mavi arabanın kapıları açıldı ve içinden AHD Özel Soruşturma Birimi'nin üniformalı milisleri fırladı; içlerinden biri, bir anda Maverick'in önünde, yanımızda bitivermişti, silahı Nicholas'ın başına dayalı bir şekilde.</p>

  <p class="Standard" style="margin-left:0;margin-right:0;text-indent:18.859844px">"Kımıldama," dedi polis.</p>

  <p class="Standard" style="margin-left:0;margin-right:0;text-indent:18.859844px">"Kımıldamıyorum," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Nedir bu..." diye konuşmaya başladım, ama bir polis tabancasının namlusu kaburgama dayandığında sustum.</p>

  <p class="Standard" style="margin-left:0;margin-right:0;text-indent:18.859844px">Birkaç saniye içinde Nicholas ve ben, üzerinde polis işareti olan mavi Ford'a itilip kakılarak bindirildik; kapılar kapandı ve kilitler otomatik olarak kapandı. Araba trafiğe girdi ve bir U dönüşü yaptı. Orange County'deki AHD karargâhına doğru gidiyorduk. Bunu biliyordum, Nicholas da biliyordu. Polisler bunu bize söylemek zorunda değillerdi.</p>

  <p class="Standard" style="margin-left:0;margin-right:0;text-indent:18.859844px">"Ne yaptık ki?"dedim, AHD karargâhının yeraltı garajına girdiğimizde.</p>

  <p class="Standard" style="margin-left:0;margin-right:0;text-indent:18.859844px">"Size söylenecek," dedi bir polis, bize arabadan çıkmamızı işaret ederken, silahlan hâlâ ellerindeydi; delice, tehlikeli ve nefret dolu bakıyorlardı. Hayatımda hiç böylesine nefretle çarpılmış yüzler görmemiştim.</p>

  <p class="Standard" style="margin-left:0;margin-right:0;text-indent:18.859844px">"Sanırım stadyuma kadar izlendik," dedi Nicholas arabadan çıkarken.</p>

  <p class="Standard" style="margin-left:0;margin-right:0;text-indent:18.859844px">Stadyum, diye düşündüm korkuyla. Stadyumda, bir beysbol maçının ortasında konuşmanı banda alabiliyorlar mıydı? O kalabalıkta?</p>

  <p class="Standard" style="margin-left:0;margin-right:0;text-indent:18.859844px">Daha sonra zemin kattaki ofislerin altında bulunan nemli ve karanlık bir tünele indirildik, bir rampadan yukarı çıkıp asansöre ulaştık, orada bir süre bekletildik ve sonra asansöre bindik. Polislerden biri düğmeye bastı, kısa bir süre içinde büyük bir ofise açılan, zemini cilalı ve aydınlatması ışıltılı bir koridordaydık.</p>

  <p class="Standard" style="margin-left:0;margin-right:0;text-indent:18.859844px">Orada çizgili altın şeritleriyle yüksek rütbeli bir polis memuru da dahil olmak üzere, Vivian Kaplan ve bazı başka AHD'ciler, oturuyorlar ya da ayakta duruyorlardı, hepsinin de yüz ifadeleri merhametsizdi.</p>

  <p class="Standard" style="margin-left:0;margin-right:0;text-indent:18.859844px">"Size karşı dürüst olacağım," dedi Vivian Kaplan, solgun yüzüyle. "Senin üzerine bir dinleme aygıtı yerleştirdik, Nicholas, ikiniz bilet gişesinin önünde sıradayken. Maç boyunca yaptığınız bütün konuşmanızı kaydettik."</p>

  <p class="Standard" style="margin-left:0;margin-right:0;text-indent:18.859844px">"Progressive Records'ın kapatılması, mallarına ve paralarına el konulması için gereken emirleri verdim," dedi boğuk bir sesle, yüksek rütbeli polis memuru. "Artık ne bir albüm yapılacak ne de yaymlanacak. Bitti, Bay Brady. Ve Aramchek kızını da yakalamak üzereyiz."</p>

  <p class="Standard" style="margin-left:0;margin-right:0;text-indent:18.859844px">Nicholas da, ben de susuyorduk.</p>

  <p class="Standard" style="margin-left:0;margin-right:0;text-indent:18.859844px">"Başkan Fremont'un Amerika Komünist Partisi için bir ajan olduğunu söyleyen," dedi Vivian, duyduklarına inanmayan bir sesle, "ve bilinçaltıyla algılanabilecek malzeme koymayı mı denediniz bu plağa?"</p>

  <p class="Standard" style="margin-left:0;margin-right:0;text-indent:18.859844px">Nicholas hiçbir şey demedi.</p>

  <p class="Standard" style="margin-left:0;margin-right:0;text-indent:18.859844px">"Hıh," dedi kadm, titreyerek. "Ne kadar da delice. Ne kadar sapıkça. Sizin şu sefil uydunuz... neyse, şimdi gitti, tamamen yok oldu. Onu, televizyonun çok izlenir saatlerindeki yayınlarına bilinçaltıyla algılanan malzemeler yollarken yakaladık, ama yalnızca küçük alanlara kısa süre için gönderme gücü varmış. Asla böyle bir şey söylemedi. Size bunu anlattı mı? Bunu söylemenizi söyledi mi?"</p>

  <p class="Standard" style="margin-left:0;margin-right:0;text-indent:18.859844px">"Söyleyecek hiçbir şeyim yok," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Onu dışarı çıkarın ve öldürün," dedi Vivian Kaplan.</p>

  <p class="Standard" style="margin-left:0;margin-right:0;text-indent:18.859844px">Dehşet içinde kadına bakakaldım.</p>

  <p class="Standard" style="margin-left:0;margin-right:0;text-indent:18.859844px">"Belki bize bir şeyler anlatabilir dedi yüksek rütbeli polis.</p>

  <p class="Standard" style="margin-left:0;margin-right:0;text-indent:18.859844px">"Bilmediğimiz bir şey yok," dedi Vivian.</p>

  <p class="Standard" style="margin-left:0;margin-right:0;text-indent:18.859844px">"Pekâlâ." Polis bir işaret yaptı; iki AHD'ci Nicholas'ı tuttular ve onu ofisten dışarı doğru sürükleyerek çıkardılar. Giderken ne konuştu, ne de arkasını dönüp baktı. Paralize olmuş ve bütün gücümü kaybetmiş bir şekilde gitmelerini izledim.</p>

  <p class="Standard" style="margin-left:0;margin-right:0;text-indent:18.859844px">"Onu geri getir," dedim Vivian'a, "bana anlattığı her şeyi size anlatacağım."</p>

  <p class="Standard" style="margin-left:0;margin-right:0;text-indent:18.859844px">"O artık bir insan değil," dedi Vivian. "Uydu tarafından kontrol ediliyor."</p>

  <p class="Standard" style="margin-left:0;margin-right:0;text-indent:18.859844px">"Uydu yok oldu!" dedim.</p>

  <p class="Standard" style="margin-left:0;margin-right:0;text-indent:18.859844px">"Kafasının içine bir yumurta yerleştirilmiş," dedi Vivian. "Yabancı bir yumurta; Nicholas, o artık yumurta için bir yuva... onları ne zaman bulsak hemen öldürürüz. Yumurta kırılıp açılmadan evvel."</p>

  <p class="Standard" style="margin-left:0;margin-right:0;text-indent:18.859844px">"Bu da mı?" diye sordu Vivian'a bir AHD'ci, silahıyla beni göstererek.</p>

  <p class="Standard" style="margin-left:0;margin-right:0;text-indent:18.859844px">"O, Aramchek'in bir parçası değil," dedi Vivian. "Seni hayatta bırakacağız, Phil; bizim yazacağımız kitapları senin adın altında yayınlayacağız. Birkaç yıldır onları hazırlıyorduk; daha şimdiden elimizde birkaç tane var. Tarzını taklit etmek kolay. Halkın önünde onları senin kitapların olarak söyleyecek kadar konuşmana izin verilecek. Ya da seni de öldüreceğiz?"</p>

  <p class="Standard" style="margin-left:0;margin-right:0;text-indent:18.859844px">"Öldürün," dedim. "Sizi piçler."</p>

  <p class="Standard" style="margin-left:0;margin-right:0;text-indent:18.859844px">"Kitaplar yayınlanacak," diye devam etti Vivian. "Kitaplarda yavaş yavaş devlet görüşlerine boyun eğeceksin, ta ki onaylayacağımız bir noktaya ulaşana dek. İlk baştakiler hâlâ senin bazı gizli görüşlerini içerecek ama artık yaşlandığın için yumuşaman beklenmedik bir şey olmayacak."</p>

  <p class="Standard" style="margin-left:0;margin-right:0;text-indent:18.859844px">Kadına baktım. "Öyleyse beni yakalamak için hep bu anı planlıyordunuz."</p>

  <p class="Standard" style="margin-left:0;margin-right:0;text-indent:18.859844px">"Evet," dedi.</p>

  <p class="Standard" style="margin-left:0;margin-right:0;text-indent:18.859844px">"Ve Nicholas'ı öldürmek için."</p>

  <p class="Standard" style="margin-left:0;margin-right:0;text-indent:18.859844px">"Bunu planlamamıştık; onun uydu tarafından kontrol edildiğini bilmiyorduk. Phil, başka bir alternatif yok. Arkadaşın artık</p>

  <p class="Standard" style="margin-left:0;margin-right:0;text-indent:18.859844px">"Vivian," dedim. "Nicholas'ı öldürmeden önce onunla konuşmama izin ver. Son bir kez."</p>

  <p class="Standard" style="margin-left:0;margin-right:0;text-indent:18.859844px">"Daha sonra bizimle işbirliği yapacak mısın? Kitaplarını onaylayacak mısın?"</p>

  <p class="Standard" style="margin-left:0;margin-right:0;text-indent:18.859844px">"Evet," dedim, öyle bir niyetim olmamasına rağmen, aslında Nicholas için zaman kazanmaya çalışıyordum.</p>

  <p class="Standard" style="margin-left:0;margin-right:0;text-indent:18.859844px">Vivian telsizini açtı ve "Nicholas Brady işini durdurun. Onu bir hücreye götürün, şimdilik," dedi.</p>

  <p class="Standard" style="margin-left:0;margin-right:0;text-indent:18.859844px">Telsizden cızırtılı bir yanıt geldi. "Üzgünüm Bayan Kaplan; o zaten öldü. Bekleyin.. sadece bir saniye, kontrol edeceğim." Bir sessizlik. "Evet, ölmüş."</p>

  <p class="Standard" style="margin-left:0;margin-right:0;text-indent:18.859844px">"Peki," dedi Vivian. "Teşekkürler." Bana baktı ve "Çok geç Phil," dedi sakince. "Polisin bu konudaki politikası ertelememek-"</p>

  <p class="Standard" style="margin-left:0;margin-right:0;text-indent:18.859844px">Yüzüne vurmaya çalışarak kadına doğru saldırdım. Aklımdaki bir hayal gerçeği yok etti; aklımda onun yüzüne vurdum, tam ağzının ortasına, dişlerinin kırılıp parçalara ayrıldığım hissettim, burnunun ve suratının çöktüğünü hissettim. Ama bu bir rüyaydı, bir dilekti, daha başka bir şey değil; AHD'ciler anında üzerime çullanmışlardı, onunla benim arama girerek bana darbeler indiriyorlardı. Bir tabanca kabzası kafama indiğinde etrafımdakiler - ve rüya - yok oldu.</p>
</body>
</html>
