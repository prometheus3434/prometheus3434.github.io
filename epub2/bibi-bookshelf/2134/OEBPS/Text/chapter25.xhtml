<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc20" style="page-break-before:always">18.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Ben, Nicholas Brady, başlangıçta mevcut olan bu kabiliyet ve yeteneklerin bana yalnızca geçici olarak verildiğini, onların benim üzerimdeki varlıklarının iletişim ağıyla olan bağlantımdan kaynaklandığını anladım. Ağla bağlantım koparsa kabiliyetler de zayıflayacak ve yeniden şu ana dek içinde yaşadığım körlük konumuna geri dönecektim.</p>

  <p class="Standard" style="margin-left:0;margin-right:0;text-indent:18.859844px">Yıldızların ışığı altında görünür bilgiyi sevinç ve hazla okuyarak terasta otururken hissetmiştim bunları. Şimdiye kadar körleştirilmiştim ve tekrar körleştirilebilirdim. Gezegenimizdeki düşman yaşamaya devam ettikçe bunun bitmesinin bir yolu yoktu. Ve kaldırılmasının zamanı henüz gelmemişti. Şu anda umabileceğimiz en iyi şey onu biraz geriletmekti. Sadece durumumuzu sağlamlaştırmak için küçük bir savunma zaferi.</p>

  <p class="Standard" style="margin-left:0;margin-right:0;text-indent:18.859844px">Sadece Kral doğrusal zaman boyunca bir gedik açarak, zırhlı ordusuyla, o kocaman atlarını savaş meydanına sokarsa, değişiklik süreklilik taşıyacak ve herkes için olacaktı. Perdeler kalkacak ve dünyayı olduğu gibi görebilecektik. Kendimizi de.</p>

  <p class="Standard" style="margin-left:0;margin-right:0;text-indent:18.859844px">Bize şu an için verilen yardım sadece iletişimden oluşuyordu. Bize Valis'in zekâsı ödünç verilmişti, gücü değil. Bu güç yalnızca dürüst Kral'a verilebilirdi; bu iş için bize güvenilemezdi, gücü kötüye kullanabilirdik.</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">O gece yatağa girdiğimde üzerimde büyük etki bırakan ve şimdiye kadarki en canlı rüyalardan birini gördüm.</p>

  <p class="Standard" style="margin-left:0;margin-right:0;text-indent:18.859844px">James-James adında inanılmaz güçlü bir bilimadamını izlerken buldum kendimi; vahşi kızıl saçları ve parıldayan gözleri vardı, çalışmalarının boyutları neredeyse Tanrısaldı. James-James, çalıştığında pat pat sesleri çıkaran ve radyoaktif taneciklerle aniden parıldayan bir makine yapmıştı; makine ilkin şekilsiz bir canlı salgı ve ardından bir taslak bebek üretirken binlerce insan sandalyelerine oturmuş sessizce olanları izliyordu; sonra vızıldayarak, kıvılcımlanıp gümbürdeyerek, önümüzde çok sevimli bir kız üretti: evrimin kozmik sürecinde mükemmelliğin doruğuydu bu.</p>

  <p class="Standard" style="margin-left:0;margin-right:0;text-indent:18.859844px">Rüyamda, yanımda oturan karım Rachel, sandalyesinden kalktı ve James-James'in başardığı şeyi daha iyi görmek istedi. Onun bu küstahça ayağa kalkışma sinirlenen James-James karımı yakaladı ve yere fırlattı, adamın bu öfkeli davranışı sonucunda Rachel'ın dizleri ve dirsekleri yaralanmıştı. Birden itiraz ederek ayağa fırladım; basamakları inerek ve sıralarında oturan sessiz insanların arasından yakınarak James-James'e doğru yürüdüm. Ardından bu büyük toplantı salonunda, haki üniformalı adamlara yöneldim, motosikletlerinin üzerindeydiler, hızlı ve düzgün bir şekilde üzerlerindeki Rommel'in Afrika Birlikleri'nin amblemini gösterdiler: bir palmiye ağacı işareti.</p>

  <p class="Standard" style="margin-left:0;margin-right:0;text-indent:18.859844px">Boğuk bir yakarışla seslendim onlara, "Tıbbi yardıma ihtiyacımız var!" Rüya sona ererken Afrika Birlikleri'nin keşif kolu seslenişimi duydu ve sevimli, asil yüzleriyle bana doğru döndü. Daha çok ufak tefek ve narin yapılı, esmer adamlardı, teni çok solgun ve parlak kızıl saçları olan James-James'den oldukça farklıydılar. Gözleri kocaman, tatlı, etkileyici ve siyahtı; onların Kral'ın öncü kolu olduğunu anladım.</p>

  <p class="Standard" style="margin-left:0;margin-right:0;text-indent:18.859844px">Bu rahatsız edici rüyadan uyandım ve salona gidip oturdum; saat sabahın üçüydü ve daire tamamen sessizdi. Rüya, James-James'in - ki o Valis'ti - bizim için yapabileceklerine ya da daha doğrusu yapacaklarına bir sınırlama getiriyordu sanki; onun gücünün eğer kötü kullanılırsa bizim için gerçekten çok tehlikeli olacağını söylüyordu. Rüyada 'tıbbi yardım' şeklinde ifade edilen şey, dürüst Kral'a verebileceğimiz en büyük yardımı, başlangıçtaki yaratıcı James-James'in harekete geçirdiği evrimsel ve tarihsel süreç yüzünden oluşan hasarı düzeltebilmemiz için ihtiyacımız olan şeyi sağlayabilmemizdi. Kral, bu dünyevi sürecin kötüye kullanımına karşı bir düzeltim aracıydı; güçlü ve cesurdu, masum kurbanlara sahip çıkmıştı. O kurbanlar ki, en sonunda dürüst Kral'ın birlikleri tarafından iyileştirileceklerdi; ama o geri dönene kadar, böyle bir yardım alamayacağımızı anlamıştım.</p>

  <p class="Standard" style="margin-left:0;margin-right:0;text-indent:18.859844px">Radyoaktif taneciklerin - James-James'in kozmik makinesinden çıkan ışıktan yayılan hızlı kıvılcım parçacıklarını hatırlayarak - kobalt tedavisindekilere benzediğini düşündüm. Yaratmanın iki ucu da keskin kılıcı: kobalt bombardımanı şeklindeki radyoaktivite kanseri iyileştirir, ama radyoaktif yayılım kanser yapar. James-James'in kozmik makinesi çığrından çıkmış ve bulunduğu sınırın ötesine geçen Rachel'ı yaralamıştı. Bu, yaratımın kozmik efendisini kızdırmak için yeterliydi. Bir koruyucuya ihtiyacımız vardı. Bizim tarafımızı savunan ve müdahale edebilen birine.</p>

  <p class="Standard" style="margin-left:0;margin-right:0;text-indent:18.859844px">Kanser... yaratıcılık işlemi vahşileşti, diye düşündüm. Ve sonra, bir anda, YZ operatörü zihnime bir açıklama iletti; yaratıcı James-James'i, bütün önceki ve etkili nedenlerin, evrenin ilk nano saniyesinden sonuna kadar, doğrusal zamanın ileriye doğru işletilmesi şeklindeki determinist sürecin efendisi olarak gördüm; ama aynı zamanda, evrenin diğer ucunda, onun tamamlandığı noktada, yöneten, onaylayan, şekillendiren ve değişimin akışına yol gösteren başka bir yaratıcı daha gördüm, ki böylece uygun sonuca ulaşılacaktı. Bu yaratıcı varlık, mutlak bilgeliğe sahipti, baskı altında tutmaktan çok yol gösteriyor, yaratmaktan çok düzenliyordu; bu dişi varlık planın mimarıydı, sonun ya da dinsel nedenlerin kontrolcüsüydü. Evrenin başlangıçtaki yaratıcısı, onu sanki bir beysbol topuymuş gibi uzun kör bir yörüngede fırlatmış ve karşılayan varlıksa onun rotasını düzelterek kendi eldiveninin içine düşmesini sağlamıştı. Kavradım ki, eğer o kadın olmasaydı, büyük beysbol topu, yani evren - ne kadar iyi ya da sert atılmış olursa olsun - bir yerlerde dolaşıp duracak ve ardından da önceden tasarlanmamış, rastgele bir yerde duracaktı.</p>

  <p class="Standard" style="margin-left:0;margin-right:0;text-indent:18.859844px">Evrenin değişim sürecinin bu diyalektik yapısı, daha önce hiç fark etmediğim bir şeydi. Faal bir yaratıcımız ve onun yarattığı şeyi yakalayan bilge bir karşılayıcımız vardı; bu daha evvel duyduğum hiçbir kozmoloji ya da teoloji bilgilerine uymuyordu. Yaratıcı, yaratılıştan, onun yaratışından önce vardı, mutlak güce sahipti, ama James-James rüyamdan anladığım kadarıyla, onun bir tür bilgi eksikliği vardı, önemli bir önceden görme yeteneği eksikliği. Bu, onun zayıflığıydı, ama mutlak bilgeliğe sahip diğer uçtaki karşı oyuncu tarafından dengeleniyordu; ikisi birlikte, birbiri ardına dizilmiş bir şekilde çalışıyorlardı, belki de kendisinden bir parça ayrılarak ikiye bölünmüş bir tanrı gibiydiler, böylece, bir tür iki kişilik oyunun dinamiğini oluşturuyorlardı. Bununla birlikte amaçları aynıydı; ne kadar çekişiyor ya da birbirlerine karşı çalışıyorlar gibi görünüyorlarsa görünsünler, bu ortak girişimlerinin başarılı bir sonuç vermesini arzuluyorlardı. Hiç şüphem yoktu ki, bu yüzden, bu ikiz varlıklar, zamanın içinde değişik noktalara fırlatılmış ve farklı niteliklerin hakim olduğu tek bir varlığın görünümleriydiler. İlk yaratıcı güce hakimdi, sondakiyse bilgeliğe. Ve buna ek olarak dürüst Kral vardı, ki o kendi seçtiği herhangi bir noktada, bu dünyevi işlemde bir gedik açabilirdi ve ordusuyla birlikte yaratılışa girebilirdi.</p>

  <p class="Standard" style="margin-left:0;margin-right:0;text-indent:18.859844px">Tıpkı kanser hücreleri gibi, evrenin başlangıçtaki öğeleri de belirli bir yönde çoğalmıyorlardı, bu yeniliğin mutlak örtüşüydü. Kaçmalarına izin verildi ve rastgele bağlantılar onları nereye yönelttiyse oraya sürüklendiler. Biçimi, düzeni ve önceden düşünülmüş şekli veren mimar, kanser süreci boyunca bir şekilde kayıptı. James-James rüyamdan bir çok şey öğrenmiştim; anladığım kadarıyla bir düzenin etkisi altında olmayan şuursuz yaratı, yok edebilirdi; büyümeye duyduğu arzunun içinde küçük ve çaresiz olanı çarpıp ezen bir silindir olabilirdi. Daha doğru bir şekilde söylenirse o, sonuçlarına dikkat etmeksizin kendi içinde yapabildiği kadar bütün her yere yayılan devasa bir canlı organizma gibiydi; olanca gayretiyle sadece genişlemeye ve çoğalmaya uğraşıyordu. Onun ne hale geleceği, büyümesinin her adımında onu budayan ve düzelten bilge alıcıya bağlıydı.</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Kanepede oturmuş bunları düşünürken trans benzeri bir duruma geçmiştim, uyku sınırındaydım ama tam olarak uykuya dalmamıştım; bilincim ne halde olduğumu fark edecek kadar yerindeydi hâlâ ve düşünebilecek kadar da ayıktım. Kendimi, modern görünüşlü bir otomatik yazı makinesinin önünde buldum, birtakım kablolarla karmakarışık elektronik bir alete bağlıydı ve biz insanların sahip olabileceği herhangi bir şeyden çok daha gelişmiş görünüyordu.</p>

  <p class="Standard" style="margin-left:0;margin-right:0;text-indent:18.859844px">KENDİNİ TANIT.</p>

  <p class="Standard" style="margin-left:0;margin-right:0;text-indent:18.859844px">Sözcüklerin kendi kendilerine yazılarak ortaya çıkışlarını seyrettim ve onlar yazılırken James-James'in radyoaktif kozmik yaratış makinesinin çıkardığı aynı pat pat seslerini duydum.</p>

  <p class="Standard" style="margin-left:0;margin-right:0;text-indent:18.859844px">"Ben Placentia, California'dan Nicholas Brady," dedim.</p>

  <p class="Standard" style="margin-left:0;margin-right:0;text-indent:18.859844px">Ölçülebilir bir boşluğun ardından yazı makinesi şunu yazdı: SADASSA SILVIA.</p>

  <p class="Standard" style="margin-left:0;margin-right:0;text-indent:18.859844px">"Bunun anlamı nedir?" diye sordum.</p>

  <p class="Standard" style="margin-left:0;margin-right:0;text-indent:18.859844px">Tekrar bir duraklama oldu ve ardından bir kez daha pat pat sesleri geldi. Ama bu kez yazılmış sözcükler yerine bir fotoğraf gördüm: kıvırcık saçları, küçük endişeli bir yüzü ve gözlükleri olan bir kız çocuğu. Kız elinde bir defter tutuyordu. Yazı makinesi fotoğrafın alt kısmına bir telefon numarası yazdı, ama bu numarayı okuyabilecek kadar iyi göremiyordum; sayılar bulanıktı. Bunu hatırlamam gerektiğini anladım, ama nasıl yapabileceğimi bilmiyordum, iletiler çok uzak bir vericiden geliyordu.</p>

  <p class="Standard" style="margin-left:0;margin-right:0;text-indent:18.859844px">"Neredesin?" diye sordum.</p>

  <p class="Standard" style="margin-left:0;margin-right:0;text-indent:18.859844px">Yazı makinesi yazdığı şuydu: BİLMİYORUM. Bu soruya oldukça şaşırmış gibiydi; anlaşılan o, iletişim ağında bulunan çok düşük seviyedeki bir YZ varlığıydı.</p>

  <p class="Standard" style="margin-left:0;margin-right:0;text-indent:18.859844px">"Etrafına bakın," dedim. "Yazabileceğin bir şeyler bulmaya çalış. Bir adres falan."</p>

  <p class="Standard" style="margin-left:0;margin-right:0;text-indent:18.859844px">Düşük seviyeli YZ operatörü, nazikçe etrafını araştırdı; onun sınırlı aktivitesini sezebiliyordum.</p>

  <p class="Standard" style="margin-left:0;margin-right:0;text-indent:18.859844px">BİR ZARF BULDUM.</p>

  <p class="Standard" style="margin-left:0;margin-right:0;text-indent:18.859844px">"Üzerindeki adres nedir?" dedim. "Adresi oku."</p>

  <p class="Standard" style="margin-left:0;margin-right:0;text-indent:18.859844px">Ultramodern yazı makinesi şunu yazdı: F. WALLOON. AMERİKA PORTEKİZLİ DEVLETLERİ.</p>

  <p class="Standard" style="margin-left:0;margin-right:0;text-indent:18.859844px">Bunun benim için hiçbir anlamı yoktu. Amerika Portekizli Devletleri? Alternatif bir evren miydi? Artık ben de onun kadar şaşkındım; her ikimiz de bu iletinin nereden geldiğini bilmiyorduk.</p>

  <p class="Standard" style="margin-left:0;margin-right:0;text-indent:18.859844px">Ve ardından bağlantı kesildi. Yazı makinesi kaybolup gitti, artık onun varlığını hissetmiyordum. Şakın bir şekilde tamamen ayıldım. Bu alışveriş bir şey belirtiyor muydu? Yoksa, ayık olduğum yönündeki kişisel izlenimime rağmen, gerçek mantıklılık olmaksızın bilincimi değiştirmiş olan düş görme konumu altında tamamen sersemlemiş miydim? Belki de 'Amerika Portekizli Devletleri' sadece çok daha uzak bir mesafeyi, tamamen başka bir kozmosu sembolize ediyordu. Düşünemeyeceğim kadar uzağı: gerçekten kavranılamayacak kadar uzağı.</p>

  <p class="Standard" style="margin-left:0;margin-right:0;text-indent:18.859844px">Hâlâ fotoğraftaki kızın yüzünü ve Sadassa Silvia ismini hatırlayabiliyordum. Belki düşük seviyedeki YZ operatörü bunu ters çevirmişti; belki SILVIA SADASSA şeklinde okunması gerekiyordu. İsim bana hiçbir şey ifade etmedi. Daha önce bu ismi hiç duymamıştım. Ne de ağzım sanki hemen gelecekmiş gibi görünen bir depresyonun içine düşmüş gibi büken, bu küçük ve endişeli yüzü görmüştüm. Bana söylenmeye çalışılan telefon numarası artı diğer bilgiler sonsuza dek kaybolmuştu; en azından benim bilinç düzeyimde. Bu fotoğrafın ve ismin neyi ifade ettiğini gerçekten merak ediyordum. Bunu anlamanın hiçbir yolu yoktu. Bütün bunlar, şimdilik, tamamen anlamsızdı. Belki zamanla, iletişim ağı boyunca yayılmış olan YZ spektrumundaki daha yukarı seviyeli operatörler, bu iletideki eksik bilgileri dolduracak ve bunlar anlaşılır hale gelecekti.</p>

  <p class="Standard" style="margin-left:0;margin-right:0;text-indent:18.859844px">Şu ana dek anladığım kadarıyla: ağ çıkışları doğrusal bir şekilden daha çok rastgele yerleşmiş karmaşık gruplar halinde bana ulaşıyordu, böylece son - ve en önemli - grup iletilene kadar hiçbir parçayı tam olarak anlayamıyordunuz. Verici, bu yolu kullanarak daha önce bana verdiklerini önemsizleştiren anahtar kısmı son ana dek elinde tutuyordu.</p>

  <p class="Standard" style="margin-left:0;margin-right:0;text-indent:18.859844px">Yatak odasına dönerken, Johnny bana seslendi. "Babacığım, su verebilir misin?"</p>

  <p class="Standard" style="margin-left:0;margin-right:0;text-indent:18.859844px">Banyo musluğundan ona bir bardak su doldurdum. Ve sonra, yarı uyuklayarak, düşük seviyedeki YZ birimiyle olan rahatsız edici deneyimin ardından tamamen kendime gelmemiş bir şekilde hareket ederek mutfaktan bir parça ekmek aldım; ekmek ve suyu elimde taşıyarak Johnny'nin odasına girdim. Johnny yatağında oturuyordu ve hırçın bir şekilde bardağa uzandı.</p>

  <p class="Standard" style="margin-left:0;margin-right:0;text-indent:18.859844px">"İşte sana bir oyun," dedim. Romalılar yüzünden, bu olay gizlice ve çabucak yapılmalıydı ve öyle bir şekilde yapılmalıydı ki görenler hiçbir şey anlamamalı, yalnızca oğluma su ve ekmek veriyor olduğumu düşünmeliydi. Öne doğru eğilerek ekmek parçasını verdim ve ardından suyu vermeden önce şaka yaparak bardağı eğdim, sanki kazayla olmuş gibi suyu saçlarına ve alnına sıçrattım. Sonra pijamamın koluyla suyu sildim ve parmağımla alnına sudan bir haç çizdim, çok sessiz bir biçimde, yalnızca ikimizin duyabileceği şekilde anlamını bilmediğim Yunanca sözcükler fısıldadım. Sonra içmesi için su dolu bardağı hızla ona uzattım ve bana geri vermesinin ardından oğlumu öpüp kucakladım, her şey kendiliğinden olmuş gibiydi. Bir an içinde yapılıp bitmişti, bu dini ayin, bu eylemler dizisi, bu her neyse içgüdülerle yapmayı bildiğim çok eski zamanlardan kalma bir şeydi. Sanki oğlumu yatırıyormuşçasına eğilerek sadece onun duyması için kulağına fısıldadım: "Senin gizli adın Paul. Bunu unutma."</p>

  <p class="Standard" style="margin-left:0;margin-right:0;text-indent:18.859844px">Johnny şaka yapıyormuş gibi bana baktı ve ardından gülümsedi. Tamamdı. Onun gerçek ismi, doğru şartlar altında verilmişti.</p>

  <p class="Standard" style="margin-left:0;margin-right:0;text-indent:18.859844px">"İyi geceler," dedim yüksek bir sesle ve yatak odasından çıktım; nemli saçını ovaladı ve sonra uykulu bir şekilde yatağına uzandı.</p>

  <p class="Standard" style="margin-left:0;margin-right:0;text-indent:18.859844px">Bütün bunlar neydi? diye sordum kendi kendime. Bilinçdışı seviyesinde, rüya iletişimleri sırasında, oğlumun sağlığını ilgilendiren ve bilgiden çok birtakım talimatlar biçiminde bazı şeyler iletilmiş demekti bana.</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Yatağa döndüğümde Sadassa Silvia ile ilgili başka bir rüya gördüm. Yatmış uyurken müziği duydum, şaşılacak derecede sevimli bir müzikti, bir kadın, akustik bir gitarın eşliğinde şarkı söylüyordu. Gitar yerini yavaş yavaş küçük bir stüdyo grubuna bıraktı ve sonra, kaydın alt seviyelerinde arka vokallerle birlikte bir oda yankısının belli belirsiz işaretlerini duydum. Bu, profesyonel bir prodüksiyondu.</p>

  <p class="Standard" style="margin-left:0;margin-right:0;text-indent:18.859844px">Onunla anlaşmalıyız diye düşündüm. Bayağı iyiydi.</p>

  <p class="Standard" style="margin-left:0;margin-right:0;text-indent:18.859844px">O anda kendimi Progressive Records'daki ofisimde buldum. Hâlâ kızın yeniden gitar eşliğinde söylediği şarkıyı duyabiliyordum. Şunu söylüyordu:</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px;font-style:italic">Terliklerini giymelisin</p>

  <p class="Standard" style="margin-left:0;margin-right:0;text-indent:18.859844px;font-style:italic">Şafağa doğru yürümek için.</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Dinlerken kaydını tamamladığımız yeni bir albümü aldım. Kapak çalışmasının bir örneği bile hazırlanmıştı: alıcı gözüyle incelerken şarkıcının Sadassa Silvia olduğunu gördüm; albüm kapağında isminin yanında bir de resmi vardı, aynı kıvırcık saç biçimi, küçük endişeli yüz ve gözlükler. Arkada tanıtım yazılan vardı ama okuyamadım; küçük harfler bulanık bir haldeydi.</p>

  <p class="Standard" style="margin-left:0;margin-right:0;text-indent:18.859844px">Ertesi sabah uyandığımda rüya net bir şekilde aklımdaydı. Duş alıp tıraş olurken, ne sesti ama, dedim kendi kendime. Hayatım boyunca böylesine saf ve etkileyici bir ses duymamıştım; tamamen doğru perdeden söylediğini anladım. Bir sopranoydu, Joan Baez gibi; böyle bir sesi pazarlayarak neler kazanabilirdik!</p>

  <p class="Standard" style="margin-left:0;margin-right:0;text-indent:18.859844px">Sadassa Silvia üzerine düşünürken Progressive'deki işime olan ilgim canlandı. Çok fazla zaman yitirmiştim; belki de artık işe dönmeye hazırdım. Rüya bana bunu anlatıyordu.</p>

  <p class="Standard" style="margin-left:0;margin-right:0;text-indent:18.859844px">"Tek başına idare edebilir misin?" diye sordum Rachel'a.</p>

  <p class="Standard" style="margin-left:0;margin-right:0;text-indent:18.859844px">"Görüş durumun-"</p>

  <p class="Standard" style="margin-left:0;margin-right:0;text-indent:18.859844px">"Yeterince iyi görebiliyorum," dedim. "Sanırım hepsi, almış olduğum C vitaminleri yüzünden oldu; sonunda yanında getirdiği her şeyle birlikte onu da vücudumdan tamamen attım."</p>

  <p class="Standard" style="margin-left:0;margin-right:0;text-indent:18.859844px">Bütün gün boyunca memnun memnun Placentia civarında dolaştım. Dar yollardaki çöplüklerde daha önce hiç fark etmediğim bir güzellik vardı; görüşüm zayıflamaktan çok güçlenmiş gözüküyordu. Yürürken, ezilmiş bira kutuları, kâğıtlar, yabani otlar ve hurdalar, rüzgâr tarafından bir düzene sokulmuş gibi geldi; iyice incelediğim zaman, bu düzenin görsel bir dil ifade edercesine yerleştirildiğini fark ettim. Bunların Amerikan Kızılderililerinin kullandığı izleme yöntemine benzediğini anladım ve yürümeye devam ederken, benden önce buradan geçmiş olan yüce bir ruhun görünmez varlığını hissettim. Burada yürümüş ve çevredeki gereksiz yığınları anlamlı bir hale getirerek, onun izlerini takip edecek olan küçüğe, yani bana dostluğunun selamını vermek istemişti.</p>

  <p class="Standard" style="margin-left:0;margin-right:0;text-indent:18.859844px">Bütün bunlardan bir anlam çıkarabilirim, diye düşündüm kendi kendime. Ama yapamıyordum. Bu çöplük düzenlemelerinden bütün çıkarabildiğim şey, yüce bir varlığın benden önce buradan geçtiğiydi. Bu atılmış nesneleri öyle yerleştirmişti ki, onun oradan geçtiğini bilecektim ve buna ilaveten çöplerin üstüne altınımsı bir aydınlık yayılmıştı, onun doğası hakkında bana bir şeyler anlatan bir parıltı. Tozu belirsizliğinden çıkarıp bir tür ışığa çevirmişti; o, iyi bir ruhtu gerçekten de.</p>

  <p class="Standard" style="margin-left:0;margin-right:0;text-indent:18.859844px">Hayvanların her zaman bu şekilde gördüklerine dair keskin bir his vardı içimde, kimin ya da neyin onlardan önce bu ara yollardan geçtiğinin her zaman farkındaydılar. Üstün görüş yeteneğiyle görüyordum onları. Bizimkinden nasıl da daha iyi bir dünya, diye düşündüm; çok daha canlı bir dünyaydı.</p>

  <p class="Standard" style="margin-left:0;margin-right:0;text-indent:18.859844px">Benim hayvani doğamdan insanüstü diyara yükseltilmem o kadar da fazla değildi; aslında hayvanlar alemine çok daha yakın görünüyordum, esas meseleye daha yakındım. Belki de ilk kez gerçekten dünyada, evimdeydim. Bütün gördüklerimi onayladım ve tadını çıkardım. Yargılamadım. Ve yargılamadığım için de reddedebileceğim hiçbir şey yoktu.</p>

  <p class="Standard" style="margin-left:0;margin-right:0;text-indent:18.859844px">Artık işe dönmeye hazırdım. Kendimi iyileşmiş hissediyordum. Ayakkabı ilanının elimden çıkmış olması kesinlikle yardım etmişti. Kriz gelmiş ve gitmişti. Huzurumu koruyan şey, ayakkabı ilanıyla bir ilgimin kalmadığını bilmekten çok, bu işin görünmeyen varlıklar tarafından halledilmiş olmasıydı. Benim moralimi bozacak olan şey, onların yokluğu olacaktı: eğer mahvolmama izin verirlerse, yetersiz, şaşkın ve yapayalnız kalacaktım.</p>

  <p class="Standard" style="margin-left:0;margin-right:0;text-indent:18.859844px">Yetersizliğim, bu görünmez dostlan çağırmıştı. Eğer daha yetenekli olsaydım onları tanıyamayacaktım. Bence bu iyi bir alışverişti. Şu anda çok az insan benim bu durumumun farkındaydı. Sınırlarım yüzünden bütün bu yeni evren kendisini açığa vurmuştu, mutlak bilgeliğe sahip, iyi kalpli ve yaşayan bir üstün çevre. Vay, dedim kendi kendime. Bunu yenemezsin. Yüce Halk'ın bir bakışını yakalamıştım. Bu dolu dolu hayat boyu sürecek bir rüyaydı. Karşılaştırılabilir bir vahiy bulmak istiyorsanız çok eski zamanlara geri dönmelisiniz. Bu tür şeyler modern dünyada olmaz.</p>
</body>
</html>
