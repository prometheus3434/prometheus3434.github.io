<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc7" style="page-break-before:always">6.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Hayatı yıldızların ötesinden yönetilen bir arkadaşınıza nasıl davranırdınız? Hangi tavrı takınırdınız? Nicholas'ı, Rachel'le birlikte Orange County'e taşındıktan sonra çok az gördüm, ya onlar Körfez Bölgesi'nde uzunca bir süre kalmak için geldiklerinde ya da ben Disneyland'ı ziyaret etmek için aşağılara indiğimde görüşüyorduk. Onları her gördüğümde Nicholas beni Valis hakkında bilgilendirirdi. Orange County'e taşındıktan sonra, Valis onunla bir çok kez iletişim kurmuştu. Yani ona göre taşındığına değmişti.</p>

  <p class="Standard" style="margin-left:0;margin-right:0;text-indent:18.859844px">Aynı zamanda, bir plak tezgâhtarı olarak çalıştıktan sonra Progressive Records'daki işi onun için çok büyük bir gelişmeydi. Perakende plak satışının sonu yoktu ve Nicholas bunun hep farkındaydı, oysa kayıt işi çok geniş bir alandı. Rock büyük bir hızla gelişip yaygınlaşıyordu, ama şimdilik bu durum, sadece folk sanatçılarıyla anlaşmaları olan Progressive Records'u etkilememişti. Progressive Records çok satan listelerine bile giriyordu; çoğu eski San Francisco ortamından gelen, en iyi folk sanatçılarının bazılarıyla anlaşmaları vardı: The Hungry I and the Purple Onion gibi. Peter, Paul and Mary ile anlaşmak üzereydiler ve onlara göre Kingston Trio da yoldaydı. Bunları Sanatçı ve Repertuvar bölümünde çalışan Nicholas'tan duydum; o bölümde yeni şarkıcıları, müzisyenleri ve grupları dinleyip deneme kayıtlarını yapıyordu ama anlaşma imzalama yetkisi yoktu. Sadece reddetme yetkisi vardı, ama onlarla çalışmaktan hoşlanırdı. Bu, Berkeley'de üçüncü dinleme odacığının arkasındaki tuvaletin kâğıtlarını değiştirmekten kat kat üstündü.</p>

  <p class="Standard" style="margin-left:0;margin-right:0;text-indent:18.859844px">Sonunda, Nicholas'ın iyi seslere doğal olarak yatkın kulağı işe yaramıştı. Yeteneğinin ve geceler boyunca University Music'de nadir bulunan vokal plakları dinleyerek öğrendiklerinin meyvelerini topluyordu. Cari Dondero hata yapmamıştı; Nicholas'a iyilik yaparken aynı zamanda Progressive Records'a da iyilik yapmıştı.</p>

  <p class="Standard" style="margin-left:0;margin-right:0;text-indent:18.859844px">"Demek ki mükemmel bir işin var," dedim; o, ben ve Rachel Placentia'daki dairelerinde oturuyorduk.</p>

  <p class="Standard" style="margin-left:0;margin-right:0;text-indent:18.859844px">"Uncle Dave Huggins and His Up-Front Electric Jugs'ı kabul etmek için Huntington Beach'e gidiyorum," dedi Nicholas. "Bence onlarla anlaşmalıyız. İmzayı attırmalıyız. Gerçek folk rock. Bazı parçaları Grateful Dead'e benziyor." O sırada Jefferson Airplane'in bir abümünü dinliyorduk, ki bu Berkeley'de sürekli olarak klasik müzik dinlemiş olan Nicholas için büyük ilerlemeydi. Grace Slick, "White Rabbit"i söylüyordu.</p>

  <p class="Standard" style="margin-left:0;margin-right:0;text-indent:18.859844px">"Ne muhteşem bir kadın," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"En iyilerinden biri," dedim. Rockla yeni yeni ilgilenmeye başlamıştım. Airplane en sevdiğim gruptu; bir keresinde arabamla Marin County'deki Bolinas'a kadar gidip Grace Slick'in olduğu söylenen eve gözümü dikip saatlerce bakmıştım. Kumsaldaydı, ama insanlar ve gürültüden uzakta. "Onunla anlaşma yapamaman ne kadar kötü," dedim Nicholas'a.</p>

  <p class="Standard" style="margin-left:0;margin-right:0;text-indent:18.859844px">"Oh, birçok muhteşem kadın görüyorum," dedi Nicholas. "Folk şarkıcılarının, tutkulu folk şarkıcılarının çoğu kadın. Onların büyük bölümü, bizim endüstride söylediğimiz gibi tam anlamıyla yeteneksiz. Defalarca Baez, Collins ve Mitchell'ın parçalarını dinlemişler ve onları taklit ediyorlar, özgün hiçbir şeyleri yok."</p>

  <p class="Standard" style="margin-left:0;margin-right:0;text-indent:18.859844px">"Demek şimdi," dedim, "insanlar üzerinde bir gücün var."</p>

  <p class="Standard" style="margin-left:0;margin-right:0;text-indent:18.859844px">Nicholas sessizdi. Charles Krug şarabıyla dolu olan bardağıyla oynuyordu.</p>

  <p class="Standard" style="margin-left:0;margin-right:0;text-indent:18.859844px">"Neler hissettiriyor?" diye sordum.</p>

  <p class="Standard" style="margin-left:0;margin-right:0;text-indent:18.859844px">"Şey, ben..." Nicholas duraksadı. "Hayır dediğimde yüzlerindeki ifadeyi görmekten nefret ediyorum. Böyle..." Yüzlerindeki ifadeyi yaptı. "O kadar büyük umutlan var ki. Ülkenin her yanından Hollywood'a büyük umutlarla geliyorlar. The Mamas &amp; Papas'ın "Young Girls Are Coming to the Canyon" şarkısındaki gibi. Bugün bir kız vardı... Kansas City, Kansas'tan otostop yaparak gelmiş, on beş dolarlık limon kasa gitarıyla... belki beş akor biliyordu ve bir şarkı kitabından bakmak zorundaydı. Genellikle bir yerlerde çalmıyorlarsa onları dinlemiyoruz. Yani, herkesi dinleyemeyiz ki." Bunu söylerken oldukça üzgün görünüyordu.</p>

  <p class="Standard" style="margin-left:0;margin-right:0;text-indent:18.859844px">"Valis bugünlerde neler söylüyor?" diye sordum. Belki de yeni ve genişlemiş hayatında, artık rüyasında sesler duymuyor, yazılı sayfalar görmüyordu.</p>

  <p class="Standard" style="margin-left:0;margin-right:0;text-indent:18.859844px">Nicholas'ın yüzüne garip bir bakış yerleşti. Bu konu ortaya çıktığından beri ilk kez tartışmak için isteksiz gözüküyordu. "Ben..." diye başladı ve sonra onunla beraber salondan yatak odasına doğru gitmemi işaret etti. "Rachel'in bir kuralı var şimdi," diye açıkladı, kapıyı kapatırken. "Adını anmam bile yasak. Dinle." Yatağın üzerine oturdu. "Bir şey keşfettim. Onu - ya da onları veya hangisiyse - açıkça duyabilmem rüzgâra bağlı. Rüzgâr estiğinde - burada çölden doğuya ve kuzeye esiyor - daha iyi iletişim kuruyorum. Notlar alıyordum. Bak." Tuvalet masasının bir çekmecesini açtı; orada yüzlerce daktilo edilmiş sayfadan oluşan büyük bir kâğıt yığını duruyordu. Ve yatak odasının köşesinde üzerinde Royal marka bir daktilonun bulunduğu ufak bir masa vardı. "Onlarla olan temaslarımda, sana anlatmadığım çok şey var. Çoğul olduklarını düşünüyorum. Bir araya gelebiliyor, plazmatik bir yaşam biçimi gibi, tek bir vücut ya da akıl oluşturuyorlar. Atmosferde var olduklarını düşünüyorum."</p>

  <p class="Standard" style="margin-left:0;margin-right:0;text-indent:18.859844px">"Tanrım," dedim.</p>

  <p class="Standard" style="margin-left:0;margin-right:0;text-indent:18.859844px">"Onlara göre, içinde yaşadığımız yer kirlenmiş bir okyanus; onların bakış açısından rüya üstüne rüya görüyorum, her defasında durgun bir okyanus ya da göle bakıyorlar... bakıyorum," dedi Nicholas ciddi bir şekilde.</p>

  <p class="Standard" style="margin-left:0;margin-right:0;text-indent:18.859844px">"Sis," dedim.</p>

  <p class="Standard" style="margin-left:0;margin-right:0;text-indent:18.859844px">"Ondan nefret ediyorlar. İçine inmeyecekler. Sen bilimkurgu yazarısın. Dünya atmosferinde, bizim iyiliğimizle ciddi şekilde ilgilenen, var olduğu bilinmeyen, çok gelişmiş ve bilinç düzeyi yüksek yaşam biçimleri olabilir mi? İstedikleri zaman bize yardımcı olabilirler mi? Bence böyle olsa yıllardır birikmiş olan binlerce rapor olurdu. Mantıklı değil bu, birisi onları çok zaman önce keşfederdi. Belki - bu teorilerimden birisi - atmosferimize yeni girdiler, başka bir gezegen ya da boyuttan. Göz önüne aldığım başka bir olasılık da, gelecekten geliyor olabilecekleri, zaman içinde geri dönüp bize yardım ediyorlar. Bize yardım etmek konusunda çok istekliler. Her şeyi biliyor görünüyorlar. Tanrım, her yere gidebileceklerini sanıyorum, maddesel bir vücutları yok, sadece elektromanyetik alanlar gibi enerjik plazmatik biçimdeler. Büyük bir ihtimalle birleşip bilgileri topluyor ve sonra ayrılıyorlar. Tabii ki sadece teori kuruyorum. Bilmiyorum. Bu onların benim üzerimde bıraktıkları izlenim."</p>

  <p class="Standard" style="margin-left:0;margin-right:0;text-indent:18.859844px">"Sen nasıl onları duyabiliyorsun da başkaları duyamıyor?"</p>

  <p class="Standard" style="margin-left:0;margin-right:0;text-indent:18.859844px">"Bu konuda hiçbir teorim yok."</p>

  <p class="Standard" style="margin-left:0;margin-right:0;text-indent:18.859844px">"Sana söyleyemezler mi?"</p>

  <p class="Standard" style="margin-left:0;margin-right:0;text-indent:18.859844px">"Söylediklerinin çoğunu anlayamıyorum. Sadece görüntülerinden izlenimler ediniyorum. Benden buraya, Orange County'e taşınmamı istediler; bu konuda haklıydım. Bunun nedeni sanırım burada benimle daha iyi temas kurabilmeleri; burada, çölün yanında çoğunlukla Santa Ana rüzgârı estiği için. Araştırmalar yapmak için Britannica gibi bir yığın kitap aldım."</p>

  <p class="Standard" style="margin-left:0;margin-right:0;text-indent:18.859844px">"Eğer varlarsa, başka birileri de..."</p>

  <p class="Standard" style="margin-left:0;margin-right:0;text-indent:18.859844px">"Katılıyorum," dedi Nicholas. "Neden ben? Neden ABD Başkanı ile konuşmazlar?"</p>

  <p class="Standard" style="margin-left:0;margin-right:0;text-indent:18.859844px">"Ferris F. Fremont?"</p>

  <p class="Standard" style="margin-left:0;margin-right:0;text-indent:18.859844px">Güldü. "Ne demek istediğini anlıyorum. Ama yine de gerçekten önemli olan bir sürü insan var... Bir keresinde... bunu dinle." Kâğıtları alt üst ederek aradı. "Bana bir mühendislik kuralı gösterdiler, ters yönlerde dönen iki şaftlı bir motor. Bütün kuralı bana açıkladılar; lanet şeyi gördüm, yuvarlak ve çok ağırdı. Ters yöndeki şaftlar yüzünden merkezkaç torku yoktu. Şaftlar, bir dişli takımıyla genel bir döndürme mekanizmasına bağlı çalışıyordu, sonuç olarak böyle sanıyorum, ama onu göremedim, öbür taraftaydı. Rüyada bütün üniteyi elimde tutuyordum... kırmızıya boyanmıştı. Güç kaynağını bilmiyorum, herhalde elektriktir. Ve şunu hatırlıyorum: bir kam sistemi vardı, bir fren gibi hareket etmesi için dönen bir rotordan ötekine akan ağırlıkları olan zincirleri vardı. Kalktığımda bütün bunları yazmamı istediler; keskin bir kurşunkalem ve bloknot gösterdiler. Bana şunu söylediler - bunu asla unutmayacağım - 'Bu kural senin zamanında biliniyordu'. Neyi kastettiklerini anladın mı?"</p>

  <p class="Standard" style="margin-left:0;margin-right:0;text-indent:18.859844px">Nicholas çok heyecanlanmıştı; yüzü canlanıp kızarmıştı; sözler ağzından döküldü. "Bu, onların gelecekten olduğunu anlatıyor."</p>

  <p class="Standard" style="margin-left:0;margin-right:0;text-indent:18.859844px">"Böyle olduğu anlamına gelmiyor," dedim. "Sadece gelecekte bu gördüğün motorun çok yaygın olacağı anlamına da gelebilir. Belki sadece geleceğimizi biliyorlar."</p>

  <p class="Standard" style="margin-left:0;margin-right:0;text-indent:18.859844px">Nicholas gözünü üzerime dikti; ağzı şaşkınlık içinde sessizce kıpırdanıyordu.</p>

  <p class="Standard" style="margin-left:0;margin-right:0;text-indent:18.859844px">"Bak" diye açıkladım, "yüksek dereceli varlıklar engeli aşıyor olabilirler..."</p>

  <p class="Standard" style="margin-left:0;margin-right:0;text-indent:18.859844px">"Bu bir gerçek," dedi Nicholas sessizce.</p>

  <p class="Standard" style="margin-left:0;margin-right:0;text-indent:18.859844px">"Pardon?" dedim.</p>

  <p class="Standard" style="margin-left:0;margin-right:0;text-indent:18.859844px">"Bu bir öykü değil. Bu konuda tuttuğum notlar yirmi bin sözcükten fazla. Gördüklerim, duyduklarım üzerine teoriler, araştırmalar, bildiklerim. Neler bildiğimi biliyor musun? Ne göreceğimi zamanı gelince ben bulacağım, benden bulmamı istediklerinde. Pek fazla şey anlatmıyorlar, hatta ellerinden geldiğince az anlatıyorlar, sanırım. O yüzden bilimkurgu teorilerini bununla karıştırma Phil. Anlıyor musun?" diye kısık bir sesle konuştu.</p>

  <p class="Standard" style="margin-left:0;margin-right:0;text-indent:18.859844px">Bir sessizlik oluştu. Birbirimizle yüz yüze geldik.</p>

  <p class="Standard" style="margin-left:0;margin-right:0;text-indent:18.859844px">"Ne söylemem lazım?" dedim sonunda.</p>

  <p class="Standard" style="margin-left:0;margin-right:0;text-indent:18.859844px">"Sadece bu konuda ciddi ol," dedi Nicholas. "Sadece çok ciddi, belki de korkunç bir konu olduğu için ciddiye almalısın. Biliyor olmayı isterdim. Bu konuda çok ciddi olduklarını seziyorum; beni aşan, herkesi aşan ölümcül bir oyun oynuyorlar. Burada bir amaç için..." Aniden durdu. "Tanrım," dedi, "bütün bu şey benimle bağlantı kuruyor. Bunu anlatabileceğim birisinin olmasını isterdim; canımı sıkan da bu, kimseye anlatamam. Beni Berkeley'den Orange County'e getirdiler. Bunu bile anlatamıyorum."</p>

  <p class="Standard" style="margin-left:0;margin-right:0;text-indent:18.859844px">"Neden bunu söyleyemiyorsun ki?"</p>

  <p class="Standard" style="margin-left:0;margin-right:0;text-indent:18.859844px">"Denedim." Nicholas açıklamadı.</p>

  <p class="Standard" style="margin-left:0;margin-right:0;text-indent:18.859844px">"Daha olgunlaşmış gözüküyorsun."</p>

  <p class="Standard" style="margin-left:0;margin-right:0;text-indent:18.859844px">"Eh, Berkeley'den kurtuldum." Omuz silkti.</p>

  <p class="Standard" style="margin-left:0;margin-right:0;text-indent:18.859844px">"Şimdi gerçek sorumlulukların var."</p>

  <p class="Standard" style="margin-left:0;margin-right:0;text-indent:18.859844px">"O zaman da gerçek sorumluluklarım vardı. Bunun bir oyun olmadığını anlamaya başlıyorum."</p>

  <p class="Standard" style="margin-left:0;margin-right:0;text-indent:18.859844px">"İşin..."</p>

  <p class="Standard" style="margin-left:0;margin-right:0;text-indent:18.859844px">"Ben ne anlatıyorum. Uyuduğum zaman. Uyandığımda bana söylenenlerin hiçbir anlamı yok, çünkü hiçbir şey hatırlamıyorum. Beynin bir yerinde her şeyin saklandığını öğrenecek kadar okudum. Bilinçaltına bir yerlere gidiyor ve orada birikiyor. Dinle." Dikkatle bana baktı. "Phil," dedi, "sanırım programlanıyorum. Bir ibare, bir sözcük yakalıyorum; daha fazlası yok. Devam edebileceğim hiçbir yön yok. Sadece böyle düşünmemi sağlayacak kadar. Eğer programlanıyorsam denetleniyorum demektir, programlama bu şekilde çalışıyor, ya beyinde ya da elektronik devrede ve sonunda 'önlenemez uyarı'yı alacağım ve bütün program harekete geçecek, doğru olarak ya da olmayarak, ne kadar iyi yerleştirildiğine bağlı." Ara verdi ve ekledi. "Bu konuda okuyorum. Yoksa bilemezdim."</p>

  <p class="Standard" style="margin-left:0;margin-right:0;text-indent:18.859844px">"Önlenemez uyarıyı alsan bile mi?"</p>

  <p class="Standard" style="margin-left:0;margin-right:0;text-indent:18.859844px">"Hayır, söyleyeceğim ve yapacağım her şey doğal görünecektir. Benim fikrim bu. Posthipnotik bir telkin gibi; mantıklı olduğunda onu kendi dünya görüşünün içine alıyorsun. Ne kadar tuhaf, ne kadar zararlı olduğunun hiç önemi yok veya ne kadar Bir kez daha sustu ve bu kez konuşmayı sürdürmedi.</p>

  <p class="Standard" style="margin-left:0;margin-right:0;text-indent:18.859844px">"Değiştin," dedim. "Ama bütün bunların yanında da olgunlaştın."</p>

  <p class="Standard" style="margin-left:0;margin-right:0;text-indent:18.859844px">"Buraya taşınmak beni değiştirdi," dedi Nicholas, "yaptığım bütün bu araştırmalar; şimdi devam etmek için ana malzemeyi alacak param da var. Herb Jackson bana metelik ödemezdi, Phil. Etrafta debelenip dururdum."</p>

  <p class="Standard" style="margin-left:0;margin-right:0;text-indent:18.859844px">"Bu iş, araştırma yapmaktan biraz daha fazla," dedim. "Berkeley araştırma yapan insanlarla doludur. Burada ne tür arkadaşların var? Kimlerle tanıştın?"</p>

  <p class="Standard" style="margin-left:0;margin-right:0;text-indent:18.859844px">"Genellikle Progressive'dekiler," dedi Nicholas. "Müzik endüstrisindeki profesyonel insanlar."</p>

  <p class="Standard" style="margin-left:0;margin-right:0;text-indent:18.859844px">"Onlara Valis'ten bahsettin mi?"</p>

  <p class="Standard" style="margin-left:0;margin-right:0;text-indent:18.859844px">"Hayır."</p>

  <p class="Standard" style="margin-left:0;margin-right:0;text-indent:18.859844px">"Bir psikiyatr ile konuştun mu?"</p>

  <p class="Standard" style="margin-left:0;margin-right:0;text-indent:18.859844px">"Kahretsin," dedi Nicholas bezgin bir halde. "Ben de, sen de biliyoruz ki, bu konunun bir psikiyatr ile ilgisi yok. Bunu çok daha önce düşünebilirdim. Yıllar önce ve altı yüz mil ötede, delirmiş bir kentte. Orange County deli değil; çok muhafazakâr ve sabit fikirli. Deliler yukarıda, kuzeyde, L.A. County'de, burada değil. Delilik kuşağını altı yüz elli mil ile kaçırdım; sınırı ben geçtim. Kahretsin, sınırı ben geçmedim; kasten vurulup düşürüldüm buraya, Orange County'nin ortasına. Berkeley gibi dar fikirli kentlerden kurtulmak için. Düşünebileceğim ve kendi düşüncelerimi tahlil edebileceğim, görüş açısı ve başka tür bir aydınlanma kazanabileceğim bir yere gitmek için. Daha çok güven kazandım; eğer gerçekten kazandığım bir şey varsa, o da budur."</p>

  <p class="Standard" style="margin-left:0;margin-right:0;text-indent:18.859844px">"Belki de öyledir."</p>

  <p class="Standard" style="margin-left:0;margin-right:0;text-indent:18.859844px">"Berkeley'de her şey bir tür eğlence gibiydi; gecenin derinliğinde, başka bir bilinçle istemeyerek kurulan gizli temaslar, ben orada sadece pasif bir şekilde yatarak bunu sevip sevmeyeceğimi hissetmeyi bekliyordum. Orada, Berkeley'de bizler çocuktuk; Berkeley'de yaşayan hiç kimse, hiçbir zaman büyümeyecek. Belki Ferris Fremont'un Berkeley'den böylesine tiksinmesinin sebebi budur," dedi Nicholas kendi kendine.</p>

  <p class="Standard" style="margin-left:0;margin-right:0;text-indent:18.859844px">"Oradan çok haberdarsın," dedim, "artık burada olduğun için mi böyle bu?"</p>

  <p class="Standard" style="margin-left:0;margin-right:0;text-indent:18.859844px">"Ferris Fremont'un farkındayım," dedi Nicholas tam olarak ne kastettiğini belirtmeden. "Evet, artık burada olduğum için."</p>

  <p class="Standard" style="margin-left:0;margin-right:0;text-indent:18.859844px">Hayali bir ses yüzünden, Nicholas, Berkeley'deyken sahip olduğu yarım kişilikten kurtulmuş, tam bir kimlik kazanmıştı. Berkeley'de kalmış olsaydı, yarım bir insan gibi yaşayıp ölecekti, bütünlüğü asla bilemeden. Ne tür hayali bir sesti bu? Kendi kendime sordum, varsayalım ki hayali bir ses Columbus'a batıya doğru yelken açması gerektiğini söylemiş ve bu yüzden Yeni Dünya'yı keşfedip insanlık tarihini değiştirmişti... O zaman "hayali" terimini kullanmak yanlış olurdu, çünkü bu sesin sonuçları hepimizi etkilerdi. Hangisi daha büyük bir gerçeklikti, batıya yelken açmasını söyleyen "hayali" bir ses mi, yoksa ona bu fikrin ümitsiz olduğunu söyleyen "gerçek" bir ses mi ?</p>

  <p class="Standard" style="margin-left:0;margin-right:0;text-indent:18.859844px">Valis ona uykusunda, daha mutlu bir yaşam vaat etmese, onunla ikna edici bir şekilde konuşmasa, Nicholas Disneyland'ı ziyaret edip Berkeley'e geri dönecekti. Bunu, ben de, Nicholas da biliyorduk. Başka birisinin değer biçmesi önemli değildi; onu tanıyordum, sonsuza kadar bu düşünce tarzına saplanıp kalacaktı, bunu biliyordum. Bir şey Nicholas'ın hayatına karışmıştı ve onu zapteden kötü talih yok olmuştu. Bir şey demir zincirleri koparmıştı.</p>

  <p class="Standard" style="margin-left:0;margin-right:0;text-indent:18.859844px">Bir insanın hiçbir zaman yapamayacağı bir şey yaparak, olmadığı bir şey haline nasıl dönüştüğünü anlamıştım. Nicholas'ın durumunda, Berkeley'den Güney California'ya taşınma eylemi tamamen imkânsızdı. Bütün arkadaşları oradaydı; ben hâlâ oradaydım. Bu harikulade bir şeydi; Berkeley'de yetişmişti, ama şimdi burada, Placentia'daki modern apartman dairesinde (Berkeley'de modern apartmanlar yoktur) oturuyor, Güney California tarzı gösterişli bir gömlek, bol bir pantolon ve ayakkabı giyiyordu; daha şimdiden buradaki hayat tarzının bir parçası olmuştu. Kot pantolonlu günler geride kalmıştı.</p>
</body>
</html>
