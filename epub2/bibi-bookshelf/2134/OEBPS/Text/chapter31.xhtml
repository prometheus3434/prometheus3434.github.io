<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc26" style="page-break-before:always">24.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Ayıldığımda kendimi yoğun bakım odasında buldum, bir hemşire nabzımı ölçüyordu. Göğsüm ağrıyor, solumakta güçlük çekiyordum. Burnumda oksijen maskesi vardı. Çok acıkmıştım.</p>

  <p class="Standard" style="margin-left:0;margin-right:0;text-indent:18.859844px">"Aman," dedi neşeyle hemşire. "Küçük arabamızı büyük bir derde sokmuşuz."</p>

  <p class="Standard" style="margin-left:0;margin-right:0;text-indent:18.859844px">"Ne oldu bana?" diyebildim.</p>

  <p class="Standard" style="margin-left:0;margin-right:0;text-indent:18.859844px">"Dr. Wintaub ameliyatınız hakkında sizinle görüşecek," dedi hemşire. "Siz odanıza götürüldükten sonra."</p>

  <p class="Standard" style="margin-left:0;margin-right:0;text-indent:18.859844px">"Haber verdiniz mi... ?"</p>

  <p class="Standard" style="margin-left:0;margin-right:0;text-indent:18.859844px">"Karınız buraya gelmek üzere yolda."</p>

  <p class="Standard" style="margin-left:0;margin-right:0;text-indent:18.859844px">"Hangi şehir burası?" dedim.</p>

  <p class="Standard" style="margin-left:0;margin-right:0;text-indent:18.859844px">"Downey."</p>

  <p class="Standard" style="margin-left:0;margin-right:0;text-indent:18.859844px">"Evimden çok uzaktayım," dedim.</p>

  <p class="Standard" style="margin-left:0;margin-right:0;text-indent:18.859844px">Yukarıya, iki yataklı bir odaya götürülmemden yarım saat sonra Dr.Wintaub beni muayene etmek için içeri girdi.</p>

  <p class="Standard" style="margin-left:0;margin-right:0;text-indent:18.859844px">"Kendinizi nasıl hissediyorsunuz?" dedi nabzımı ölçerken.</p>

  <p class="Standard" style="margin-left:0;margin-right:0;text-indent:18.859844px">"Başım kötü ağrıyor," dedim. Daha önce başım hiç böyle ağrımamıştı; Valis'in bana Johnny'nin doğum kusurunu bildirdiği geceki ağrıya benziyordu. Ve görüşüm yine zayıflamış gibiydi.</p>

  <p class="Standard" style="margin-left:0;margin-right:0;text-indent:18.859844px">"Başınıza epey iş geldi." Dr. Wintaub örtüyü açıp bandajlarımı kontrol etti. "Akciğeriniz kırık bir kaburga kemiği tarafından delinmiş. Bu yüzden göğüs boşluğunu deldik. Korkarım bir süre burada kalacaksınız. Arabanızın direksiyonu doğrudan kafanıza çarpmış ve hasarın çoğunu da o yapmış-" Sesi birden durakladı.</p>

  <p class="Standard" style="margin-left:0;margin-right:0;text-indent:18.859844px">"Ne oldu?" dedim, bulduğu şeyden korkarak.</p>

  <p class="Standard" style="margin-left:0;margin-right:0;text-indent:18.859844px">"Hemen döneceğim Bay Brady." Dr.Wintaub odayı terk etti; merak içinde kalmıştım. Birazdan iki erkek hastabakıcıyla döndü. "Bandajlarının sökülmesini istiyorum," dedi Wintaub. "Ve cebireleri<span class="Footnoteanchor"><a href="#ftn12" id="bodyftn12">1</a></span> de çıkarın." "Yaraya bakmak istiyorum."</p>

  <p class="Standard" style="margin-left:0;margin-right:0;text-indent:18.859844px">Uç noktada titizlikle bandajlan çıkarmaya başladılar. Dr. Wintaub ciddi bir şekilde izliyordu. Hiçbir şey hissetmedim, ne bir rahatsızlık ne de ağrı. Baş ağrısı devam ediyordu; sanki migren gibiydi, sağ gözümde sıradışı, güçlü ve pembe bir ışık vardı, bulanık bir renk alanı yavaşça soldan sağa hareket ediyordu.</p>

  <p class="Standard" style="margin-left:0;margin-right:0;text-indent:18.859844px">"Tamam, doktor." Hastabakıcılar geri çekildiler.</p>

  <p class="Standard" style="margin-left:0;margin-right:0;text-indent:18.859844px">Dr. Wintaub yaklaştı; becerikli parmaklarının göğsüme dokunduğunu hissettim. "Ameliyatı ben yaptım," diye mırıldandı. "Yaklaşık iki saat önce." Saatine baktı. "İki saat on dakika önce."</p>

  <p class="Standard" style="margin-left:0;margin-right:0;text-indent:18.859844px">"Gözlerime bakabilir misiniz?" dedim. "Ağrıyan yer orası."</p>

  <p class="Standard" style="margin-left:0;margin-right:0;text-indent:18.859844px">Sabırsızlanan Dr. Wintaub gözlerime bir ışık tuttu. "Işığı takip edin," diye mırıldandı. "İzlemeniz iyi." Göğsümü incelemeye geri döndü. "Onu röntgene götürün ve göğsünün bir dizi filmini çekin," dedi iki hastabakıcıya.</p>

  <p class="Standard" style="margin-left:0;margin-right:0;text-indent:18.859844px">"Onu hareket ettirmemiz doğru olur mu doktor?" diye sordu hastabakıcılardan biri.</p>

  <p class="Standard" style="margin-left:0;margin-right:0;text-indent:18.859844px">"Yalnızca çok dikkatli olun," dedi Wintaub.</p>

  <p class="Standard" style="margin-left:0;margin-right:0;text-indent:18.859844px">Röntgene götürüldüm, göğsümün bir sürü filmi çekildi ve sonra tekrar odama getirildim. Röntgende beklerken yeterince doğrularak göğsümü görmeyi başarabilmiştim.</p>

  <p class="Standard" style="margin-left:0;margin-right:0;text-indent:18.859844px">Sabit pembe bir çizgi geçiyordu göğsümden. Yarık iyileşmişti.</p>

  <p class="Standard" style="margin-left:0;margin-right:0;text-indent:18.859844px">Dr. Wintaub'un neden hemen röntgen istediği belliydi; içerideki yaranın da iyileşip iyileşmediğini bilmek zorundaydı.</p>

  <p class="Standard" style="margin-left:0;margin-right:0;text-indent:18.859844px">Kısa süre sonra iki tane tanımadığım doktor geldi ve beni muayene etmeye başladılar; yanlarında hemşireler ve ekipmanlar da vardı. Sessizce yatıp tavana bakıyordum. Başımdaki ağrı azalmaya başlamıştı, bundan memnundum ve görüşüm de geriye kalan pembe fosfenik renk dışında iyiydi. Göğsümde gördüklerim ve pembe fosfenik ışığın anlamını bildiğim için durumu anlamıştım. Valis durumuma el koymuştu, tıpkı Johnny'ye yaptığı gibi, olabilecek en ekonomik şekilde: normal ameliyat işlemi, ardından uydu ve emisyonlarının etkisiyle garip bir şekilde hızlı iyileşme. Muhtemelen hastaneden ayrılmaya hazırdım.</p>

  <p class="Standard" style="margin-left:0;margin-right:0;text-indent:18.859844px">Ama sorun doktorlardan kaynaklanıyordu. Daha önce böyle bir şeyle hiç karşılaşmamışlardı.</p>

  <p class="Standard" style="margin-left:0;margin-right:0;text-indent:18.859844px">"Ne kadar zamanda buradan çıkabilirim size göre?" diye sordum Dr. Wintaub'a, akşam yemeğinden sonra geldiğinde; oturmuş yemek yiyordum. Kendimi iyi hissediyordum. Doktor da bunu görebiliyordu. Ama bu hoşuna gitmemiş gibiydi.</p>

  <p class="Standard" style="margin-left:0;margin-right:0;text-indent:18.859844px">"Burası bir öğretim hastanesi," dedi.</p>

  <p class="Standard" style="margin-left:0;margin-right:0;text-indent:18.859844px">"Öğrencilerin de beni görmesini istiyorsunuz," dedim.</p>

  <p class="Standard" style="margin-left:0;margin-right:0;text-indent:18.859844px">"Bu doğru."</p>

  <p class="Standard" style="margin-left:0;margin-right:0;text-indent:18.859844px">"Göğüs boşluğu kendi kendine iyileşti, değil mi?"</p>

  <p class="Standard" style="margin-left:0;margin-right:0;text-indent:18.859844px">"Bildiğim kadarıyla tamamen öyle. Ama sizi gözlem altında tutmalıyız; bu yarım bir iyileşme olabilir."</p>

  <p class="Standard" style="margin-left:0;margin-right:0;text-indent:18.859844px">"Karım arandı mı?" diye sordum.</p>

  <p class="Standard" style="margin-left:0;margin-right:0;text-indent:18.859844px">"Evet, şu anda yolda. Ona ameliyatınızın başarılı geçtiğini söyledim. Bay Brady, daha önce hiç ameliyat oldunuz mu?"</p>

  <p class="Standard" style="margin-left:0;margin-right:0;text-indent:18.859844px">"Evet," dedim.</p>

  <p class="Standard" style="margin-left:0;margin-right:0;text-indent:18.859844px">"Yüksek bir iyileşme hızı fark etmişler mi? Doku iyileşmesi?"</p>

  <p class="Standard" style="margin-left:0;margin-right:0;text-indent:18.859844px">Hiçbir şey söylemedim.</p>

  <p class="Standard" style="margin-left:0;margin-right:0;text-indent:18.859844px">"Bunun sebebini açıklayabilir misiniz Bay Brady?"</p>

  <p class="Standard" style="margin-left:0;margin-right:0;text-indent:18.859844px">"Hormon üretimi," dedim.</p>

  <p class="Standard" style="margin-left:0;margin-right:0;text-indent:18.859844px">"Mümkün değil."</p>

  <p class="Standard" style="margin-left:0;margin-right:0;text-indent:18.859844px">"Taburcu olmak istiyorum," dedim. "Yani bu gece karımla evime gidebilirim."</p>

  <p class="Standard" style="margin-left:0;margin-right:0;text-indent:18.859844px">"İmkânsız Bay Brady. Böyle önemli bir ameliyattan sonra-"</p>

  <p class="Standard" style="margin-left:0;margin-right:0;text-indent:18.859844px">"TOK belgesini imzalayacağım," dedim. "Tıbbi Öneriye Karşı hareket edeceğim. Bana belgeleri getirin."</p>

  <p class="Standard" style="margin-left:0;margin-right:0;text-indent:18.859844px">"İmkânsız Bay Brady. Sizinle işbirliği yapmayacağım. Bedeninizde ameliyattan sonra ne olduğunu öğrenene kadar sizi inceleyeceğiz. Buraya getirildiğinizde bir ciğeriniz neredeyse-"</p>

  <p class="Standard" style="margin-left:0;margin-right:0;text-indent:18.859844px">"Bana giysilerimi getirin," dedim.</p>

  <p class="Standard" style="margin-left:0;margin-right:0;text-indent:18.859844px">"Hayır." Wintaub odayı terk etti; kapı arkasından kapandı.</p>

  <p class="Standard" style="margin-left:0;margin-right:0;text-indent:18.859844px">Yataktan kalkıp dolaba ve çekmecelere baktım. Bir hastane giysisi dışında hiçbir kıyafet yoktu. Zorunda kalırsam bu şekilde terk edecektim. Ne Dr. Wintaub ne de hastane beni tamamen iyileşmeme rağmen burada tutabilirdi.</p>

  <p class="Standard" style="margin-left:0;margin-right:0;text-indent:18.859844px">Hiç şüphesiz iyileşmiştim. Fiziksel olarak hissedebiliyordum ve bunun farkındaydım, tıpkı o gece Johnny'nin doğum kusurunu anladığımda olduğu gibi her şeyin farkındaydım. Tek sorun eve nasıl gideceğimdi. Ve bu küçük bir sorundu.</p>

  <p class="Standard" style="margin-left:0;margin-right:0;text-indent:18.859844px">Odadan çıkıp koridorda yürümeye başladım, kapısı açık odalara bakıyordum, ta ki içinde kimsenin olmadığı bir tane bulana dek. Hastalar akşam yemeğinin ardından egzersiz yapmak için dışarıdaydılar. Odaya girerek giysi dolabını açtım. Bütün bulabildiğim bir çift tüylü halı terliği, bir kadının parlak baskılı elbisesi ve pastel bir türbandı. Eğer bir kadına benzersem daha iyi olacağını düşündüm; bir erkeğe bakıyor olacaklardı. Bereket versin ki bu elbiselerin sahibi olan kadın cüsseliydi, giymeyi başardım ve çekmeceden koyu renk gözlükler alıp yeniden koridora çıktım.</p>

  <p class="Standard" style="margin-left:0;margin-right:0;text-indent:18.859844px">Koridordan merdivene doğru giderken kimse beni durdurmadı, müdahale bile etmediler. Bir süre sonra zemin kata ulaşmış, arabaların park edildiği yere gelmiştim. Tek yapmam gereken bir banka oturup gelen arabalara bakmaktı. Rachel'ın Maverick'ini görene kadar.</p>

  <p class="Standard" style="margin-left:0;margin-right:0;text-indent:18.859844px">Boş bir bank bulup oturdum ve beklemeye başladım.</p>

  <p class="Standard" style="margin-left:0;margin-right:0;text-indent:18.859844px">Belirsiz bir süre sonra - saatim yoktu, ya parçalanmıştı ya da hastaların kasalarındaydı - yeşil Maverick hızla boş bir yere girdi ve Rachel ile Johnny dışarı çıktı, şaşkın görünüyorlardı.</p>

  <p class="Standard" style="margin-left:0;margin-right:0;text-indent:18.859844px">Rachel telaşla yürüyüp oturduğum bankı geçerken ayağa kalkıp konuştum, "Haydi gidelim buradan".</p>

  <p class="Standard" style="margin-left:0;margin-right:0;text-indent:18.859844px">Durdu ve şaşkın bir şekilde bana baktı.</p>

  <p class="Standard" style="margin-left:0;margin-right:0;text-indent:18.859844px">"Seni tanıyamayacaktım," dedi sonunda.</p>

  <p class="Standard" style="margin-left:0;margin-right:0;text-indent:18.859844px">"Gitmeme izin vermediler." Arabaya doğru yürürken, bana refakat etmesini işaret ettim.</p>

  <p class="Standard" style="margin-left:0;margin-right:0;text-indent:18.859844px">"Gidebilecek misin? Yani iyi misin? Doktor göğsünden çok büyük bir ameliyat geçirdiğini söyledi."</p>

  <p class="Standard" style="margin-left:0;margin-right:0;text-indent:18.859844px">"İyiyim," dedim. "Uydu beni iyileştirdi."</p>

  <p class="Standard" style="margin-left:0;margin-right:0;text-indent:18.859844px">"Öyle ise başına gelenler uydu yüzündendi."</p>

  <p class="Standard" style="margin-left:0;margin-right:0;text-indent:18.859844px">"Evet," dedim arabaya binerken.</p>

  <p class="Standard" style="margin-left:0;margin-right:0;text-indent:18.859844px">"Fiziksel olarak iyi görünüyorsun... ama bu giysiler içinde kesinlikle komiksin."</p>

  <p class="Standard" style="margin-left:0;margin-right:0;text-indent:18.859844px">"Yarın gelip kişisel eşyalarımı alabilirsin," dedim arabanın kapısını arkamdan kapatırken. "Merhaba Johnny," dedim oğluma. "Babayı tanıdın mı?"</p>

  <p class="Standard" style="margin-left:0;margin-right:0;text-indent:18.859844px">Oğlum tersçe ve şüpheyle bana baktı.</p>

  <p class="Standard" style="margin-left:0;margin-right:0;text-indent:18.859844px">"Uydu sana daha iyi giysiler sağlayabilirdi," dedi Rachel.</p>

  <p class="Standard" style="margin-left:0;margin-right:0;text-indent:18.859844px">"Bunu yaptığını sanmıyorum," dedim. "Giysileri kendin bulmalısın. Ben de bunu yaptım işte."</p>

  <p class="Standard" style="margin-left:0;margin-right:0;text-indent:18.859844px">"Belki de o bir şeyler düşünene kadar beklemeliydin," dedi Rachel. Hastanenin parkından çıkarken bana bir göz attı. "İyi olmana sevindim."</p>

  <p class="Standard" style="margin-left:0;margin-right:0;text-indent:18.859844px">Otoyolda ilerlerken, kendi kendime narkozun etkisi altındayken kesinlikle bilgi almış olduğumu düşündüm. Valis benimle konuşabilmek için mi başıma gelen kazayı tertiplemişti? Hayır, Valis benim üzerimden konuşabilmek için iyileşmemi sağlamıştı. Kötü bir durumdan yararlanmış ve bundan bir şeyler çıkarmıştı: Yaptığımız ve belki de yapacağımız en iyi karşılıklı konuşmaydı bu. Şimdi bildiğim şeyin sınırsız olduğunu anladım. Büyük parçalar yerindeydi. Ben ve Valis birbirimizi bulmanın sevinci içindeydik. Baba ve oğul tekrar bir aradaydı. Bin yıl sonra. İlişki yenilenmişti.</p>

  <p class="Standard" style="margin-left:0;margin-right:0;text-indent:18.859844px">Ama kötü olan başka bir şeyi de anladım. Gerçekten Fremont'u devirme şansımız yoktu. Gerçekten yoktu. Progressive Records'daki pozisyonum yüzünden başka bir şeyler yapabilirdik; bildiklerimizi bilinçaltıyla algılanan bir biçimde bir albümde dağıtabilirdik. Bunu alt melodiler ve arka vokaller içinde ve miksaj aletlerinin sağladığı sesleri karıştırarak yapabilirdik. Polis bizi yakalamadan önce bildiklerimizi, Sadassa ve ben, yüzlerce, binlerce ve hatta milyonlarca Amerikalıya iletebilirdik. Polis, bizi karşı belgeler ve kanıtlarla, sahtelerini yaparak yok edecekti; biz gidecektik ve rejim sürecekti.</p>

  <p class="Standard" style="margin-left:0;margin-right:0;text-indent:18.859844px">Hâlâ bunu yapmaya değerdi. Bunu kesin olarak biliyordum; Valis bunu harekete geçirmişti ve Valis yanılmazdı. Eğer buna değmeseydi, Sadassa ile beni bir araya getirmez, bana yardım ve bilgi sağlamazdı. Bunun değmesini sağlamak için illa kazanmamız gerekmiyordu. Yalnızca kesin bir zafere ihtiyacımız vardı, mantık dahilinde bir zafere. Belki gelecekte bir gün sayı olarak bizden daha çok ve daha güçlü binlerinin tamamlayacağı bir süreç başlatacaktık.</p>

  <p class="Standard" style="margin-left:0;margin-right:0;text-indent:18.859844px">Valis'in isteği Dünya üzerinde tam olarak anlaşılamamıştı. Burası düşmanın diyarıydı, bu dünyanın Prensi'nin. Valis yalnızca bu dünyanın içinde çalışabilirdi, küçük bir insan grubuyla çalışabilirdi; o, burada sessiz küçük bir ses gibi çalılıktan uykuda, ameliyatta tek ya da bir avuç dolusu adamla konuşan azınlık kesimdi. Er geç kazanacaktı. Ama şimdi değil. Bunlar dünyanın son zamanlan değildi. Son daima geliyordu ama buraya değil; her zaman yakındı ve bizi etkiliyordu, ama hiç anlamadan.</p>

  <p class="Standard" style="margin-left:0;margin-right:0;text-indent:18.859844px">Tamam, diye karar verdim, yapabileceğimizin en iyisini yapmak için. Ve buna değeceğine inanarak.</p>

  <p class="Standard" style="margin-left:0;margin-right:0;text-indent:18.859844px">Yolda giderken Rachel'a dedim ki, "Bir kızla tanıştım. Onunla çalışmak zorundayım. Bunu onaylamayabilirsin - hiç kimse onaylamayabilir - ama bu iş yapılmak zorunda. O, hepimizi yok edebilir."</p>

  <p class="Standard" style="margin-left:0;margin-right:0;text-indent:18.859844px">Rachel dikkatle arabayı sürerken konuştu, "Valis mi söyledi bunu sana?"</p>

  <p class="Standard" style="margin-left:0;margin-right:0;text-indent:18.859844px">"Evet," dedim.</p>

  <p class="Standard" style="margin-left:0;margin-right:0;text-indent:18.859844px">"Yapman gereken şeyi yap," dedi Rachel, kısık ve gergin bir sesle.</p>

  <p class="Standard" style="margin-left:0;margin-right:0;text-indent:18.859844px">"Yapacağım," dedim.</p>
  <hr class="footnoterule" />

  <p class="Footnote" style="font-style:italic;font-size:83%"><a class="FootnoteSymbol" href="#bodyftn12" id="ftn12">1</a> &nbsp;Cebire: Kırık kemik sarmaya mahsus ince tahta, süyek, çn.</p>
</body>
</html>
