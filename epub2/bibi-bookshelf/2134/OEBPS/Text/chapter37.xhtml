<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc32" style="page-break-before:always">29.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Bilincime yeniden kavuştuğumda, kendimi bir hastane yatağında değil, bir hapishane hücresinde buldum.</p>

  <p class="Standard" style="margin-left:0;margin-right:0;text-indent:18.859844px">Doğruldum, her yerimde ağrıyordu. Saçlarıma kan bulaşmış olduğunu fark ettim. Bana hiçbir tıbbi müdahalede bulunmamışlardı, ama buna aldırmıyordum. Nicholas ölmüştü, hiçbir şey yapmamış olan Rachel ve Johnny de tutuklanmış olabilirdi. Progressive Records artık yoktu; bütün her şeyiyle gömülüp gitmiş, albüm ortaya çıkmadan önce yok edilmişti. Büyük proje için buraya kadarmış, dedim kendi kendime. Bir polis devletini devirmeye çalışan bir avuç insanın düşünceleri buraya kadardı.</p>

  <p class="Standard" style="margin-left:0;margin-right:0;text-indent:18.859844px">Valis'in yardımına rağmen böyle bitti, diye düşündüm.</p>

  <p class="Standard" style="margin-left:0;margin-right:0;text-indent:18.859844px">Arkadaşım öldü, dedim kendi kendime. Hayatımın büyük bir bölümü boyunca arkadaşımdı. Artık çılgın şeylere inanan, çılgın şeyleri dinleyen ve keyif alan Nicholas Brady yoktu.</p>

  <p class="Standard" style="margin-left:0;margin-right:0;text-indent:18.859844px">Ve durum düzelmeyecekti. Hiçbir güç, hiçbir üstün varlık gelip her şeyi düzeltmeyecekti. Zorbalık yönetimi devam edecekti; Ferris Fremont görevinin başında kalacaktı; masum dostların ölümü dışında hiçbir şey kazanılamamıştı.</p>

  <p class="Standard" style="margin-left:0;margin-right:0;text-indent:18.859844px">Ve artık asla kitap yazmayacağımı anladım; hepsi benim için yetkililer tarafından yazılacaktı - aslında yazılmıştı bile. Ve yazdıklarımı takip edenler, söylemek zorunda olduklarıma inananlar, Washington DC'deki isimsiz dalkavukların, memurların, modaya uygun kravatlar takıp modem ve pahalı giysiler giyen adamların seslerini duyacaklardı. Ben olduğumu söyleyen ama aslında olmayan adamlar. Benim tarzıma benzer bir şekilde yazan, yılan gibi düşünceleri törpüleyen ve şüphe uyandırmayan yaratıklar.</p>

  <p class="Standard" style="margin-left:0;margin-right:0;text-indent:18.859844px">Alabileceğim hiçbir yardım yok, dedim kendi kendime. Hiç.</p>

  <p class="Standard" style="margin-left:0;margin-right:0;text-indent:18.859844px">İki polis hücreme girdi. Beni kapalı devre bir televizyondan izliyorlardı; tavana yerleştirilen kamerayı gördüm ve bilincimin yerine gelmesini beklediklerini anladım.</p>

  <p class="Standard" style="margin-left:0;margin-right:0;text-indent:18.859844px">"Bizimle gel."</p>

  <p class="Standard" style="margin-left:0;margin-right:0;text-indent:18.859844px">Onlarla gittim, yavaşça, ağrı içinde, zorlukla ilerleyerek koridor boyunca yürüdüm. Beni bir sürü odalardan geçirdiler, ta ki sonunda MORG yazılı çift kapılı bir girişe ulaşana kadar.</p>

  <p class="Standard" style="margin-left:0;margin-right:0;text-indent:18.859844px">"Böylece kendin görebilirsin," dedi içlerinden biri, bir zile basarken.</p>

  <p class="Standard" style="margin-left:0;margin-right:0;text-indent:18.859844px">Biraz sonra dikilmiş Nicholas Brady'nin bedenine bakıyordum. Öldüğü şüphesizdi. Yüzünün kolayca tanınması için onu kalbinden vurmuşlardı.</p>

  <p class="Standard" style="margin-left:0;margin-right:0;text-indent:18.859844px">'Tamam," dedi polislerden biri. "Hücrene dönüyorsun."</p>

  <p class="Standard" style="margin-left:0;margin-right:0;text-indent:18.859844px">"Neden bana gösterildi bu?" diye sordum geri dönerken.</p>

  <p class="Standard" style="margin-left:0;margin-right:0;text-indent:18.859844px">İkisi de yanıtlamadılar.</p>

  <p class="Standard" style="margin-left:0;margin-right:0;text-indent:18.859844px">Hücrede otururken Nicholas'ın bedeninin bana neden gösterildiğini anladım. Bununla bana bütün olup bitenlerin, ona yaptıklarının ve bana yapacaklarının gerçek olduğunu anlatmak istiyorlardı; acı gerçek buydu. Bu kez polis yalan söylemiyordu.</p>

  <p class="Standard" style="margin-left:0;margin-right:0;text-indent:18.859844px">Ama, diye düşündüm, belki Aramchek örgütünün bir bölümü hâlâ duruyordu. Çünkü yalnızca Nicholas'ı yok etmek, onların tamamım yok ettikleri anlamına gelmiyordu.</p>

  <p class="Standard" style="margin-left:0;margin-right:0;text-indent:18.859844px">İnsanların ölümü korkunç bir şey, diye düşündüm. İyi insanların ölümü daha da beterdi. Dünyanın trajedisiydi bu. Özellikle gereksiz olduğunda.</p>

  <p class="Standard" style="margin-left:0;margin-right:0;text-indent:18.859844px">Bir süre ağrı içinde ve perişan bir şekilde uyukladım, hâlâ bir dostumu kaybetmenin şoku içindeydim. Sonunda Vivian Kaplan'ın hücreye girmesiyle bu trans durumundan uyandım. Elinde, bana doğru uzattığı bir bardak tutuyordu.</p>

  <p class="Standard" style="margin-left:0;margin-right:0;text-indent:18.859844px">"Burbon," dedi. "Jim Beam. Sek."</p>

  <p class="Standard" style="margin-left:0;margin-right:0;text-indent:18.859844px">İçtim. Lanet olsun, diye düşündüm. Bu gerçekti... tadı burbon gibiydi ve kokusu da. Birden, kendimi daha iyi hissetmemi sağlamıştı.</p>

  <p class="Standard" style="margin-left:0;margin-right:0;text-indent:18.859844px">Vivian karşıma, yatağın üstüne oturdu; bir avuç dolusu kâğıt tutuyor ve mutlu gözüküyordu.</p>

  <p class="Standard" style="margin-left:0;margin-right:0;text-indent:18.859844px">"Herkesi yakaladın," dedim.</p>

  <p class="Standard" style="margin-left:0;margin-right:0;text-indent:18.859844px">"Plak şirketini, tek bir bant bile doldurmadan ele geçirdik. Yerleştirilecek malzemeyi de ele geçirdik." Yazılı bir kâğıdı inceleyerek okudu, " 'Partiye katıl!' Yo, hayır, adı 'Partiye Gel!' Daha sonra 'partiye katıl' diyorlar. Ve işte başka bir tane: 'Arabanı çek ve kurtar beni, bütün dünyamı bir araya eski yerine getir.' Arka planda 'Aramchek dünyamı kurtardı' oluyor. İğrenç değil mi? Yani gerçekten."</p>

  <p class="Standard" style="margin-left:0;margin-right:0;text-indent:18.859844px">"İşe yarayacaktı," dedim.</p>

  <p class="Standard" style="margin-left:0;margin-right:0;text-indent:18.859844px">Vivian acı bir şekilde konuştu, " 'Herkes partide başkan mı?' Bu saçmalığı içlerinden hangisi uydurdu merak ediyorum. Ve sonra da bu saçmalıkla piyasayı alt üst etmeyi düşünüyor. Belki insanları bilinçsizce etkileyecekti. Biz de bu tekniği kullanırız ama bu kadar edepsizce değil."</p>

  <p class="Standard" style="margin-left:0;margin-right:0;text-indent:18.859844px">"Ve aynı amaçlar için değil."</p>

  <p class="Standard" style="margin-left:0;margin-right:0;text-indent:18.859844px">"Yeni kitabının el yazmalarım görmek ister misin?"</p>

  <p class="Standard" style="margin-left:0;margin-right:0;text-indent:18.859844px">"Hayır," dedim.</p>

  <p class="Standard" style="margin-left:0;margin-right:0;text-indent:18.859844px">"Senin için getirttim. İnsanların kafalarını zorla ele geçiren yabancı varlıkların Dünya'yı istila etmesiyle ilgili. İsmi Kafa Deliciler."</p>

  <p class="Standard" style="margin-left:0;margin-right:0;text-indent:18.859844px">"Tanrım," dedim.</p>

  <p class="Standard" style="margin-left:0;margin-right:0;text-indent:18.859844px">"İsmi sevdin mi? Kitabın ismini seversen kitabı da seversin derler. Bu iğrenç şeyler uzaydan buraya geliyorlar ve solucanlar gibi insanların kafalarının içine giriyorlar. Gerçekten çok korkunçlar. Sürekli gece olan bir gezegenden geliyorlar, ama gözleri olmadığı için hep gündüz olduğunu düşünüyorlar. Pislik yiyorlar. Gerçekten solucanlar."</p>

  <p class="Standard" style="margin-left:0;margin-right:0;text-indent:18.859844px">"Kitabın verdiği ahlaki ders ne?" dedim.</p>

  <p class="Standard" style="margin-left:0;margin-right:0;text-indent:18.859844px">"Yalnızca eğlencelik. Ahlaki bir dersi yok. Aslında... neyse boş ver."</p>

  <p class="Standard" style="margin-left:0;margin-right:0;text-indent:18.859844px">Ahlaki dersi anlamıştım. İnsanlar kendilerinden farklı yaratıklara asla güvenmemeliydiler, başka bir gezegenden gelen herhangi bir varlık kötü ve iğrençti. İnsan tek kusursuz türdü. Düşman bir evrene karşı tek başına duruyordu... muhtemelen şanlı Führer'inin önderliğinde.</p>

  <p class="Standard" style="margin-left:0;margin-right:0;text-indent:18.859844px">"İnsanlık bu kör solucanlardan kurtarılıyor mu?" diye sordum.</p>

  <p class="Standard" style="margin-left:0;margin-right:0;text-indent:18.859844px">"Evet. Yüce Meclis tarafından, genetik olarak daha üstün insanlardan oluşan, bir aristokrattan klonlanmış-"</p>

  <p class="Standard" style="margin-left:0;margin-right:0;text-indent:18.859844px">"Sana bunu söylemekten nefret ediyorum," dedim, "ama bu yapılmıştı. Otuzlar ve kırklarda."</p>

  <p class="Standard" style="margin-left:0;margin-right:0;text-indent:18.859844px">"İnsanlığın faziletlerini gösteriyor," dedi Vivian. "Göz kamaştırıcı korkunçluğuna rağmen iyi bir roman; önemli bir mesaj veriyor."</p>

  <p class="Standard" style="margin-left:0;margin-right:0;text-indent:18.859844px">"Liderine güvenmeyi," dedim. "Yüce Meclis'in klonlandığı aristokratın adı Ferris Fremont mı?"</p>

  <p class="Standard" style="margin-left:0;margin-right:0;text-indent:18.859844px">Biraz duraksadıktan sonra Vivian, "Bazı yönlerden Başkan Fremont'a benziyor, evet," dedi.</p>

  <p class="Standard" style="margin-left:0;margin-right:0;text-indent:18.859844px">"Bu bir kâbus," dedim, kendimi şaşkın hissederek. "Bana bunu söylemek için mi buraya geldin?"</p>

  <p class="Standard" style="margin-left:0;margin-right:0;text-indent:18.859844px">"Buraya, sen konuşamadan önce Nicholas'ın ölümü yüzünden üzgün olduğumu söylemeye geldim. Diğeriyle konuşabilirsin, birlikte çalıştığı kadınla, Sadassa Aramchek. Onu tanıyor musun?"</p>

  <p class="Standard" style="margin-left:0;margin-right:0;text-indent:18.859844px">"Hayır," dedim. "Onu tanımıyorum."</p>

  <p class="Standard" style="margin-left:0;margin-right:0;text-indent:18.859844px">"Onunla konuşmak ister misin?"</p>

  <p class="Standard" style="margin-left:0;margin-right:0;text-indent:18.859844px">"Hayır," dedim. Şaşırmıştım, neden onunla konuşmak isteyecektim ki?</p>

  <p class="Standard" style="margin-left:0;margin-right:0;text-indent:18.859844px">"Ona Nicholas'ın nasıl öldüğünü anlatabilirsin,"</p>

  <p class="Standard" style="margin-left:0;margin-right:0;text-indent:18.859844px">"Onu da öldürecek misiniz?"</p>

  <p class="Standard" style="margin-left:0;margin-right:0;text-indent:18.859844px">Vivian başını sallayarak onayladı.</p>

  <p class="Standard" style="margin-left:0;margin-right:0;text-indent:18.859844px">"Onunla konuşacağım," dedim.</p>

  <p class="Standard" style="margin-left:0;margin-right:0;text-indent:18.859844px">"Güzel. Ona, Nicholas'ın öldüğünü bizden daha iyi anlatabilirsin. Ona bu konudan bahsetmedik. Ve ayrıca ona söyleyebilirsin ki..." diye benimle konuşuyordu Vivian Kaplan, nöbetçiye işaret ederken.</p>

  <p class="Standard" style="margin-left:0;margin-right:0;text-indent:18.859844px">"Ne istersem onu söyleyeceğim," dedim.</p>

  <p class="Standard" style="margin-left:0;margin-right:0;text-indent:18.859844px">"Ona, seninle konuşması bittikten sonra," diye devam etti Vivian, hiçbir rahatsızlık duymaksızın, "onu da öldüreceğimizi söyleyebilirsin."</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">On ya da on beş dakika geçtikten sonra - emin değildim, çünkü saatimi almışlardı - hücrenin kapısı açıldı ve nöbetçiler kaim gözlüklü, kıvırcık saçlı ufak tefek bir kızı içeri soktular. Kapı arkasından kilitlenirken, kız, ciddi ve mutsuz gözüküyordu.</p>

  <p class="Standard" style="margin-left:0;margin-right:0;text-indent:18.859844px">Sendeleyerek ayağa kalktım. "Siz Bayan Aramchek misiniz?" dedim.</p>

  <p class="Standard" style="margin-left:0;margin-right:0;text-indent:18.859844px">"Nicholas nasıl?"</p>

  <p class="Standard" style="margin-left:0;margin-right:0;text-indent:18.859844px">"Nicholas," dedim, "öldürüldü." Elimi omuzuna koydum ve sendelediğini hissettim. Ama bayılmadı ya da ağlamadı; sadece başını sallayarak anladığını belirtti.</p>

  <p class="Standard" style="margin-left:0;margin-right:0;text-indent:18.859844px">"Anlıyorum," dedi hafifçe.</p>

  <p class="Standard" style="margin-left:0;margin-right:0;text-indent:18.859844px">"Buyrun," diyerek yatağa kadar gitmesine ve üzerine oturmasına yardım ettim.</p>

  <p class="Standard" style="margin-left:0;margin-right:0;text-indent:18.859844px">"Ve bunun doğru olduğuna eminsin."</p>

  <p class="Standard" style="margin-left:0;margin-right:0;text-indent:18.859844px">"Üzgünüm," dedim. "Onu gördüm. Gerçek bu. Kim olduğumu biliyor musun?"</p>

  <p class="Standard" style="margin-left:0;margin-right:0;text-indent:18.859844px">"Sen bilimkurgu yazarısın, Phil, Nicholas'ın kadim dostu. Senden bahsetmişti. Sanırım sıradaki benim. Öldürülecek olan. İstisnasız bütün Aramchek üyelerini vuruyor ya da zehirliyorlar. Artık ne bir dava, ne de sorguya çekme var. Bizden korkuyorlar, çünkü içimizde ne olduğunu biliyorlar. Zaten başıma gelenlerden sonra hiçbir şeyden korkmuyorum. Seni öldüreceklerini sanmıyorum, Phil. Senin hayatta kalıp onlara hükümet propagandalarıyla dolu saçmasapan kitaplar yazmanı isteyecekler."</p>

  <p class="Standard" style="margin-left:0;margin-right:0;text-indent:18.859844px">"Bu doğru," dedim.</p>

  <p class="Standard" style="margin-left:0;margin-right:0;text-indent:18.859844px">"Onlarla işbirliği yapacak mısın?"</p>

  <p class="Standard" style="margin-left:0;margin-right:0;text-indent:18.859844px">"Onlar için saçmasapan kitaplar yazmayacağım," dedim. "Zaten yazılmış olarak ellerinde var. Üzerlerinde yalnızca ismim olacak."</p>

  <p class="Standard" style="margin-left:0;margin-right:0;text-indent:18.859844px">"Güzel," dedi Sadassa başını sallayarak. "Bu, sana güvenmedikleri anlamına geliyor. Sana güveniyorlarsa bu kötü demektir... senin için, ruhun için. Hiçbir zaman o tarafta olmak istemedin. Seninle gurur duyuyorum." Sonra bana gülümsedi, gözlüklerinin arkasındaki gözleri canlı ve sıcacıktı. Uzanarak eliyle elime hafifçe vurdu. Güven verircesine. Elini alıp tuttum. Ne kadar küçüktü, parmakları ne kadar inceydi. İnanılmaz şekilde incecikti. Ve güzeldi.</p>

  <p class="Standard" style="margin-left:0;margin-right:0;text-indent:18.859844px">“<i>Kafa Deliciler</i>," dedim. "İlk kitabın ismi bu."</p>

  <p class="Standard" style="margin-left:0;margin-right:0;text-indent:18.859844px">Sadassa bana baktı ve sonra, şaşkın bir halde güldü, içten ve sıcak bir gülüştü. "Şaka yapıyorsun. Bunu komitelerine bırak. Amerika'da sanat. Tıpkı Sovyetler Birliği'nde sanat gibi. Ne kadar zekice, gerçekten. <i>Kafa Deliciler</i>. Tamam."</p>

  <p class="Standard" style="margin-left:0;margin-right:0;text-indent:18.859844px">"Bundan sonra benim yazdığım kitap olmayacak," dedim. "Vivian Kaplan'm bana verdiği tanımlamadan sonra olmayacak. Romanın konusunu duymalısın. Kör solucanlar, uzaydan geliyorlar-"</p>

  <p class="Standard" style="margin-left:0;margin-right:0;text-indent:18.859844px">"Clark Ashton Smith," dedi anında Sadassa.</p>

  <p class="Standard" style="margin-left:0;margin-right:0;text-indent:18.859844px">"Elbette," dedim. "Onun tarzı şeyler. Heinlein'ın politik düşünceleriyle karıştırılmış."</p>

  <p class="Standard" style="margin-left:0;margin-right:0;text-indent:18.859844px">Şimdi ikimiz de kahkahalar atıyorduk. "Clark Ashton Smith ve Robert Heinlein'ın karışımı," dedi Sadassa, nefes nefese. "Bu çok fazla. Ne kazanç ama! Ve bundan sonraki... bir düşüneyim. Buldum, Phil; ismi <i>Kafa Deliciler'in Yeraltı Şehri</i>, yalnızca bu kez tarzı..."</p>

  <p class="Standard" style="margin-left:0;margin-right:0;text-indent:18.859844px">"Bir seri," diye araya girdim. "İlkinde kafa deliciler uzaydan geliyor; bir sonrakinde Dünya'nın yüzeyinden delik açıp ortaya çıkıyorlar; üçüncüsünde..."</p>

  <p class="Standard" style="margin-left:0;margin-right:0;text-indent:18.859844px">"<i>Kafa Deliciler'in Yeraltı Şehrine Dönüş</i>," dedi Sadassa.</p>

  <p class="Standard" style="margin-left:0;margin-right:0;text-indent:18.859844px">Devam ettim. "Başka bir zaman diliminden, boyutlar arasından geçerek geliyorlar. Dördüncüyse kafa deliciler, alternatif bir evrenden geliyor, böyle uzayıp gidiyor."</p>

  <p class="Standard" style="margin-left:0;margin-right:0;text-indent:18.859844px">"Belki beşincisinde, bazı arkeologlar çok eski bir mezar buluyorlar ve büyük bir tabutu açıyorlar, sonra bütün bu iğrenç kafa deliciler dışarı çıkıyor ve yerli işçilerle işbirliği yaparak önce Kahire'deki, sonra dünyadaki bütün kafaları deliyorlar." Gözlüklerini çıkardı ve gözyaşlarını sildi.</p>

  <p class="Standard" style="margin-left:0;margin-right:0;text-indent:18.859844px">"İyi misin?" dedim.</p>

  <p class="Standard" style="margin-left:0;margin-right:0;text-indent:18.859844px">"Hayır," dedi. "Korkuyorum, çok korkuyorum. Hapishaneden nefret ediyorum. Bir keresinde trafik cezası yüzünden iki gün hapishanede kalmıştım. Beni KAK'dan<span class="Footnoteanchor"><a href="#ftn16" id="bodyftn16">1</a></span> geçirmişlerdi. O zamanlar, yalnız kalma korkum vardı; hastaneden yeni çıkmıştım. Bu kez iyileşme sürecine girdim. Fakat doğru, bu kez hapishaneye girmeyeceğim tabii."</p>

  <p class="Standard" style="margin-left:0;margin-right:0;text-indent:18.859844px">"Üzgünüm," dedim, ne söyleyeceğimi ve yapacağımı bilmiyordum.</p>

  <p class="Standard" style="margin-left:0;margin-right:0;text-indent:18.859844px">"Önemli değil," dedi Sadassa. "Bizler ölümsüzüz, hepimiz. Valis bize bunu haber verdi; bir gün herkese haber verecek; şu anda buna sahibiz... kutsal kitapta dendiği gibi ilk ürünleriz. Bu yüzden çok kötü hissetmiyorum. İyi bir mücadeleye girdik; iyi bir iş yaptık. Her zaman aleyhimizde karar verildi. Hiçbir şansımız yoktu ama bu bizim suçumuz değil. Elimizdeki tek şey, yapmamız gerekenleri belirten bilgiydi. Ama biliyorsun, harekete geçmeden yakaladılar. Ve uydu olmaksızın..." Mutsuz bir şekilde omuzlarını silkti. "Geçmişte olduğu gibi hiç kimse bizi korumuyor."</p>

  <p class="Standard" style="margin-left:0;margin-right:0;text-indent:18.859844px">"Nicholas dedi ki..." diye başladım ve sonra sustum, çünkü doğal olarak hücreye gizli dinleme cihazı yerleştirilmişti ve ben yetkililerin, Nicholas'ın bana söylemiş olduğu gibi, başka bir uydunun yolda olduğunu bilmelerini istemiyordum. Ama sonra bunu bana stadyumda söylemiş olduğunu hatırladım, öyleyse biliyorlardı. Yine de gözden kaçırmış olabilirlerdi. O yüzden bir şey demedim.</p>

  <p class="Standard" style="margin-left:0;margin-right:0;text-indent:18.859844px">Bir gardiyan kapıya geldi. "Tamam, Bayan Aramchek. Gitme zamanı."</p>

  <p class="Standard" style="margin-left:0;margin-right:0;text-indent:18.859844px">Kadın bana gülümsedi. "Onlara kitaplarının ne kadar kötü olduğunu söyleme. Bırak bunu zor yoldan kendileri öğrensinler."</p>

  <p class="Standard" style="margin-left:0;margin-right:0;text-indent:18.859844px">Onu dudaklarından öptüm ve kısa süre için bana sıkıca sarıldı. Sonra gitti; hücre kapısı takırdadı ve kilidin sesi çınladı.</p>
  <hr class="footnoterule" />

  <p class="Footnote" style="font-style:italic;font-size:83%"><a class="FootnoteSymbol" href="#bodyftn16" id="ftn16">1</a> &nbsp;KAK : Kayıp ya da aranan kişiler için hazırlanmış geniş çaplı bir liste. IAPB: Ali Points Bulletin (for missing or vvanted person)]. çn.</p>
</body>
</html>
