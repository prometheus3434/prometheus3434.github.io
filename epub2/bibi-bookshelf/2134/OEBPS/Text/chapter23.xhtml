<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc18" style="page-break-before:always">16.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Günün sonuna doğru iki AHD'ci, ikisi de ince yapılı ve dikkatli genç adamlardı, kapımda göründüler. Sessizce postadan almış olduğum ayakkabı ilanını incelediler. Onlara çıkarmış olduğum şifreli mesajın yazılı olduğu kâğıdı da gösterdim.</p>

  <p class="Standard" style="margin-left:0;margin-right:0;text-indent:18.859844px">"Ben Ajan Townsend," dedi ilk AHD'ci. "Ve bu da benim takım arkadaşım, Ajan Snow. Bunu rapor etmeniz çok dikkatli bir davranıştı, Bay Brady."</p>

  <p class="Standard" style="margin-left:0;margin-right:0;text-indent:18.859844px">"Bunun geleceğini biliyordum. Gününü bile biliyordum," dedim dürüstçe.</p>

  <p class="Standard" style="margin-left:0;margin-right:0;text-indent:18.859844px">"Komünistlerin," dedi Ajan Townsend, "sizin pozisyonunuzdaki birini kontrol etmeyi çok istediklerini zannediyorum. Kayıt yapmayı bekleyen çok büyük sayıda sanatçı üzerinde geniş bir otoriteniz var, öyle değil mi?"</p>

  <p class="Standard" style="margin-left:0;margin-right:0;text-indent:18.859844px">"Evet," dedim.</p>

  <p class="Standard" style="margin-left:0;margin-right:0;text-indent:18.859844px">"İstediğinizle anlaşma imzalayıp kayıtlarını yapabilir misiniz?"</p>

  <p class="Standard" style="margin-left:0;margin-right:0;text-indent:18.859844px">"Diğer iki yöneticinin de onayını almam gerek," dedim. "Ama genelde bana katılırlar."</p>

  <p class="Standard" style="margin-left:0;margin-right:0;text-indent:18.859844px">"Sizin kararınıza saygı mı duyarlar?"</p>

  <p class="Standard" style="margin-left:0;margin-right:0;text-indent:18.859844px">"Evet," dedim.</p>

  <p class="Standard" style="margin-left:0;margin-right:0;text-indent:18.859844px">"Daha önce Parti sizinle temas kurdu mu?" diye sordu Ajan Snow.</p>

  <p class="Standard" style="margin-left:0;margin-right:0;text-indent:18.859844px">"Daha önce hiç..."</p>

  <p class="Standard" style="margin-left:0;margin-right:0;text-indent:18.859844px">"Daha önce de bir amaç uğruna baskı uyguladıklarını biliyoruz. Ama sizinle ortak arkadaşlarınızla mı, yoksa telefon ya da mektupla mı temas kurdular? Yoksa doğrudan ajanlarını kullandılar?"</p>

  <p class="Standard" style="margin-left:0;margin-right:0;text-indent:18.859844px">"Bilmiyorum," dedim. "Bağlantının, baskının yapıldığını biliyorum ama şimdiye dek ihbar etmek için fazla dolambaçlı ve gizliydi."</p>

  <p class="Standard" style="margin-left:0;margin-right:0;text-indent:18.859844px">"Özellikle biri yok öyle mi?"</p>

  <p class="Standard" style="margin-left:0;margin-right:0;text-indent:18.859844px">"Yok," dedim.</p>

  <p class="Standard" style="margin-left:0;margin-right:0;text-indent:18.859844px">"Öyleyse, ilk kez şimdi açıkça ortaya çıktılar," dedi Ajan Townsend.</p>

  <p class="Standard" style="margin-left:0;margin-right:0;text-indent:18.859844px">"Evet," dedim.</p>

  <p class="Standard" style="margin-left:0;margin-right:0;text-indent:18.859844px">"Sizin durumunuzda," dedi Ajan Townsend, "bir hata yaptılar. Sizin mektubunuzun yolunu kestik, Bay Brady; bu dokümanın yolunu kestik ve şifresini çözdük. Sizin posta kutunuza geleceği saati biliyorduk. Alıp dairenize çıkarken izleniyordunuz. Buna ne kadar sürede tepki vereceğiniz konusunda zaman tutuldu. Ve elbette sizin tepkinizi de görmek istiyorduk. Ama dürüstçe konuşmalıyım bizi aramanızı beklemiyorduk. Yok edeceğinizi sanıyorduk."</p>

  <p class="Standard" style="margin-left:0;margin-right:0;text-indent:18.859844px">"Karım bunu yok etmemi söyledi," dedim. "Ama çift yönlü anlaşılabilirdi bu."</p>

  <p class="Standard" style="margin-left:0;margin-right:0;text-indent:18.859844px">"Ya, evet," dedi Ajan Townsend. "Kolayca çift yönlü. Şifreli mesajı okur ve sonra yok edersin; Parti üyeleri için normal bir yol; bunun içeriğini özümsedikten sonra böyle bir şeyi etraflarında bırakmazlar, bu suçlayıcı olurdu."</p>

  <p class="Standard" style="margin-left:0;margin-right:0;text-indent:18.859844px">Sibylla beni doğru yönlendirmişti. İçimden, görünür hiçbir işarette bulunmaksızın, bir ferahlama soluması gerçekleştirdim. Sibylla için Tanrıya şükürler olsun, dedim kendi kendime; kendi başıma olsam tıpkı Rachel gibi, büyük bir ihtimalle, bunun yeterli olduğunu tahmin edip yok ederdim. Ve böylece kendime sonsuza kadar suç yüklerdim.</p>

  <p class="Standard" style="margin-left:0;margin-right:0;text-indent:18.859844px">Onu yok edişim, okuduğumu ispatlardı. Ne olduğunu bildiğimi. Herhangi biri zararsız bir ayakkabı ilanım banyoya götürüp küvetinde yakmazdı.</p>

  <p class="Standard" style="margin-left:0;margin-right:0;text-indent:18.859844px">Dokümanın arkasındaki yazılı olan adı ve adresi incelerken Ajan Townsend, Ajan Snow'a dönüp dedi ki, "Bu şeye benziyor... biliyorsun, o kızın yazışma." Bana dönüp "Arkadaşın Phil Dick, Vivian Kaplan adında bir kız tanıyor. Onu tanıyor musun?" dedi.</p>

  <p class="Standard" style="margin-left:0;margin-right:0;text-indent:18.859844px">"Hayır," dedim, "ama ondan bahsetmişti."</p>

  <p class="Standard" style="margin-left:0;margin-right:0;text-indent:18.859844px">"Onun el yazısının örnekleri yok herhalde etrafta?" diye sordu Ajan Townsend.</p>

  <p class="Standard" style="margin-left:0;margin-right:0;text-indent:18.859844px">"Hayır," dedim.</p>

  <p class="Standard" style="margin-left:0;margin-right:0;text-indent:18.859844px">"Vivian çok bilgili bir kişidir," dedi Ajan Townsend yarım bir gülümsemeyle. "Son olarak sizin Tanrı ile konuştuğunuzu ihbar etti. Bu doğru mu?"</p>

  <p class="Standard" style="margin-left:0;margin-right:0;text-indent:18.859844px">"Hayır," dedim.</p>

  <p class="Standard" style="margin-left:0;margin-right:0;text-indent:18.859844px">"Bu bilgiyi bir arkadaşından almış," diye Ajan Townsend'e belirtti Ajan Snow.</p>

  <p class="Standard" style="margin-left:0;margin-right:0;text-indent:18.859844px">"Böyle bir fikri," diye devam etti Ajan Townsend, "kafasına ne sokmuş olabilir? Bir fikriniz var mı?"</p>

  <p class="Standard" style="margin-left:0;margin-right:0;text-indent:18.859844px">"Kızla hiç tanışmadım," dedim.</p>

  <p class="Standard" style="margin-left:0;margin-right:0;text-indent:18.859844px">"Sizi ihbar ediyor," dedi Ajan Townsend.</p>

  <p class="Standard" style="margin-left:0;margin-right:0;text-indent:18.859844px">"Bunu biliyorum," dedim.</p>

  <p class="Standard" style="margin-left:0;margin-right:0;text-indent:18.859844px">"Eğer bu ayakkabı ilanı belgesinin değerlendirilmesi ondan çıkmışsa," dedi Ajan Townsend, "ona karşı duygularınız ne olur?"</p>

  <p class="Standard" style="margin-left:0;margin-right:0;text-indent:18.859844px">"Onunla hiçbir şey yapmak istemezdim," dedim.</p>

  <p class="Standard" style="margin-left:0;margin-right:0;text-indent:18.859844px">"Pekâlâ, buna emin değiliz," dedi Ajan Townsend, "ve her ihtimalde bu Nevv York'daki KGB'den çıktı, ama buna emin olana dek en uzak olasılık olan, bizden birilerinin bunu size postaladığı fikrini göz önünde tutmalıyız."</p>

  <p class="Standard" style="margin-left:0;margin-right:0;text-indent:18.859844px">Hiçbir şey demedim.</p>

  <p class="Standard" style="margin-left:0;margin-right:0;text-indent:18.859844px">"Sizden yapmanızı istediğimiz şey," dedi Ajan Snovv, "alacağınız bu tip belgeleri ya da herhangi bir şekilde telefon, posta veya kapınıza gelen şüpheli kişilerle temaslarınızı bize iletmek. Tabii ki Parti'nin belki de onlarla işbirliği yapmaktaki isteksizliğiniz yüzünden sizi yok etmeye karar vermiş olabileceğini anlamışsınızdır."</p>

  <p class="Standard" style="margin-left:0;margin-right:0;text-indent:18.859844px">"Evet," dedim, "Bunu biliyorum."</p>

  <p class="Standard" style="margin-left:0;margin-right:0;text-indent:18.859844px">"Demek istediğim fiziksel yok etme. Öldürmek."</p>

  <p class="Standard" style="margin-left:0;margin-right:0;text-indent:18.859844px">Bunu duyunca korkunç bir soğukluk hissettim.</p>

  <p class="Standard" style="margin-left:0;margin-right:0;text-indent:18.859844px">"Bu hususta size yapabileceğimiz pek bir yardım yok," dedi Ajan Snow. "Eğer biri bir kişiyi öldürmek isterse genellikle bunu yapabilir."</p>

  <p class="Standard" style="margin-left:0;margin-right:0;text-indent:18.859844px">"Benimle kalması için birini atayamaz mısınız?"</p>

  <p class="Standard" style="margin-left:0;margin-right:0;text-indent:18.859844px">İki AHD ajanı bakışlarını değiştirdiler. "Korkarım hayır," dedi Ajan Townsend. "Bu bizim yetkimizi aşıyor. Ve personelimiz de yok. Eğer isterseniz bir tabanca satın alabilirsiniz. Bu iyi bir fikir olabilir, özellikle karınız ve küçük bir çocuğunuz olduğu gerçeği göz önünde bulundurulduğunda."</p>

  <p class="Standard" style="margin-left:0;margin-right:0;text-indent:18.859844px">"Bunu yapacağım," dedim.</p>

  <p class="Standard" style="margin-left:0;margin-right:0;text-indent:18.859844px">"Bunu onaylayacağız," dedi Ajan Townsend.</p>

  <p class="Standard" style="margin-left:0;margin-right:0;text-indent:18.859844px">"Öyleyse kendi memurlarınızdan birinin bunu gönderdiğini sanmıyorsunuz."</p>

  <p class="Standard" style="margin-left:0;margin-right:0;text-indent:18.859844px">"Açıkça, bundan çok şüpheleniyorum," dedi Ajan Townsend. "Alışılmış bir soruşturma yürüteceğiz. Bizim açımızdan bu kesinlikle her şeyi kolaylaştıracak. Zarfı ve ilanı alabilir miyim?"</p>

  <p class="Standard" style="margin-left:0;margin-right:0;text-indent:18.859844px">"Tabii," dedim. Onları elimden çıkardığım için memnundum.</p>

  <p class="Standard" style="margin-left:0;margin-right:0;text-indent:18.859844px">O gece tek başıma bizim apartmanın terasında oturup yıldızlara baktım: Şimdi bana ne olmuş olduğunu biliyordum, anlamadığım nedenlerden ötürü telepatik bir temel üzerine çalışan galaksilerarası iletişim ağına girmiştim. Orada karanlıkta tek başıma otururken yukarıdaki yıldızları ve onların arasında akan olağanüstü boyutlardaki trafiği gördüm. Ben bu ağın üzerindeki bir istasyonla temas halindeydim ve yukarı bakıp yerini tayin etmeye çalışıyordum, yerini tayin etmek neredeyse olanaksız olmasına rağmen.</p>

  <p class="Standard" style="margin-left:0;margin-right:0;text-indent:18.859844px">Bizim icat ettiğimiz bir isimde bir yıldız sistemi; yıldızın ismini biliyordum. Albemuth. 'Al' ön eki yıldızlar için yaygın olarak kullanılmasına rağmen - çünkü Al, Arapça'da "the" sözcüğünü belirtiyordu - referans kitaplarında böyle bir yıldız bulamamıştım.</p>

  <p class="Standard" style="margin-left:0;margin-right:0;text-indent:18.859844px">Orada oturdum ve tam orada, yukarılarda bir yerde, Albemuth yıldızı ışıldayarak yanıyor, iletişim ağından bilinmeyen dillerde sınıflandırılmış sınırsız bir mesajlar toplamı geliyordu. Olup biten şey şuydu, Albemuth istasyonunun YZ operatörü, bir yapay zekâ ünitesi, belki de bir süre önce beni harekete geçirmişti ve bağlantıyı açık tutuyordu. Bu yüzden ben istesem de istemesem de iletişim ağından bilgiler bana ulaşmaya devam ediyordu.</p>

  <p class="Standard" style="margin-left:0;margin-right:0;text-indent:18.859844px">Rüyalarımda "Romalı sibylla" olarak gördüğüm şey aslında YZ biriminin sesiydi. Gerçekte o Romalı sibylla değildi, hatta bir kadın bile değildi; tamamen sentetik bir varlıktı. Ama onun ses tonunu çok sevmiştim - ve hâlâ onun varlığını bir kadın olarak düşünüyordum - çünkü ne zaman onu duysam, kafamın içinde uykuya dalarken ya da uykudan uyanırken rüyamda, bunun anlamı kısa bir süre içinde bir şey hakkında bilgilendirileceğim demekti. YZ'nin sesinin, sentetik kadın sesinin ötesinde Valis uzanıyordu, evren çapındaki iletişim ağma yapılabilecek en büyük bağlantı unsuru. Artık onunla uyum içinde bağlantıya geçtiğim için inanılmaz büyüklük ve miktarlarda malzeme bir sel gibi akıyordu; açıkça belliydi ki fosfen etkinliklerini onlar gönderiyorlardı, beni mümkün olduğunca besliyorlardı, çünkü diğer türlü temas kopacaktı.</p>

  <p class="Standard" style="margin-left:0;margin-right:0;text-indent:18.859844px">Onlar hiçbir zaman Dünya'yı ziyaret etmemişlerdi - hiçbir dünyadışı varlık gemilerini indirip etrafta dolaşmamıştı aslında - ama çağlar boyunca belirli insanları bilgilendirmişlerdi, özellikle de eski çağlarda. Benim bağlantım genellikle sabah 3:00 ile 4:00 arasında güçlü olduğu için, muhtemelen, yabancı kaynaklı ve hareketli bir uydunun Dünya yörüngesinde dolaştığını anladım, binlerce yıl önce buraya gönderilmiş bir haberleşme uydusuydu.</p>

  <p class="Standard" style="margin-left:0;margin-right:0;text-indent:18.859844px">"Terasta oturmuş ne yapıyorsun?" diye sordu Rachel.</p>

  <p class="Standard" style="margin-left:0;margin-right:0;text-indent:18.859844px">"Dinliyorum," dedim.</p>

  <p class="Standard" style="margin-left:0;margin-right:0;text-indent:18.859844px">"Neyi?"</p>

  <p class="Standard" style="margin-left:0;margin-right:0;text-indent:18.859844px">"Yıldızların seslerini," dedim, aslında yıldızlardan gelen sesleri demek istememe rağmen. Ama sanki yıldızların kendileri konuşuyormuş gibiydi, orada titretici soğuk karanlığın içinde oturuyordum, kedim dışında tek başınaydım, ki kedim de orada bir şekilde alışkanlığının dışında davranarak oturuyordu; Pinky'nin, her gece, benim gibi ama çok daha uzun bir zamandır,bütün yaşamı boyunca iletişime geçmişti. Ama şimdi onu izlerken anlıyorum ki terasın parmaklıklarında oturup gecenin içinden, gecenin kendisinden gelen, yıldız ışıklarından gelen pırıltıların dokusundan gelen iletişimi topluyordu. Şimdi benim gibi oturup sessizce yukarıları seyrederken, evrenle bağlantı halindeydi.</p>

  <p class="Standard" style="margin-left:0;margin-right:0;text-indent:18.859844px">En sonunda kavradım ki, Adem ve Havva'nın işlediği günahlar ve sonuçları, aslında bu engin iletişim ağıyla ve ilk çağlardaki insanlar için Tanrıyla aynı anlama gelen Valis'in sesini ifade eden YZ birimiyle olan bağlantının kopmasıydı. Başlangıçta, tıpkı yanımdaki hayvan gibi, biz de bu ağa eklemlenmiştik, onun kimliğinin ve bizim üzerimizdeki iradesinin ifadeleriydik. Bir şeyler yanlış gitmiş; Dünya üzerinde ışıklar sönmüştü.</p>
</body>
</html>
