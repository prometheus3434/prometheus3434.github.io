<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc21" style="page-break-before:always">19.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Progressive Records'a döndükten bir hafta sonra, Bayan Sadassa Silvia içeri girdi ve bir iş istedi. Onun kayıtlarını yapmamızı istemiyordu, benimki gibi bir iş istiyordu: diğer sanatçıları dinleyip değerlendirme. Pembe geniş paçalı bir pantolon ve ekose desenli bir erkek gömleği giymişti, kolunda bir ceket tutuyor ve yorgunluktan solgun küçük yüzüyle masamın önünde dikiliyordu. Sanki uzun bir yol yürümüş gibiydi.</p>

  <p class="Standard" style="margin-left:0;margin-right:0;text-indent:18.859844px">"Ben işe almıyorum," dedim. "Bu benim işim değil."</p>

  <p class="Standard" style="margin-left:0;margin-right:0;text-indent:18.859844px">"Evet, ama kapıya en yakın masa sizinki," dedi Bayan Silvia. "Oturabilir miyim?" Yanıtımı beklemeden karşımdaki sandalyeye oturdu. Ofisime gelmişti; kapıyı açık bırakmıştım, "Özgeçmişimi görmek ister misiniz?"</p>

  <p class="Standard" style="margin-left:0;margin-right:0;text-indent:18.859844px">"Personel şefi değilim," diye tekrar ettim.</p>

  <p class="Standard" style="margin-left:0;margin-right:0;text-indent:18.859844px">Kaim gözlüklerinin ardından bana baktı. Her iki rüyada da göründüğü gibi güzel ve arsız bir yüzü vardı. Bedeninin küçüklüğü beni şaşırtmıştı; alışılmışın dışında bir zayıflığı vardı ve aslında fiziksel olarak güçlü olmadığı izlenimim edindim. "Peki, burada biraz oturup soluklanabilir miyim?"</p>

  <p class="Standard" style="margin-left:0;margin-right:0;text-indent:18.859844px">"Evet," dedim ayağa kalkarak. "Size bir şeyler ikram edebilir miyim? Bir bardak su?"</p>

  <p class="Standard" style="margin-left:0;margin-right:0;text-indent:18.859844px">"Bir fincan kahveniz var mı?" dedi Bayan Silvia.</p>

  <p class="Standard" style="margin-left:0;margin-right:0;text-indent:18.859844px">Kahvesini hazırladım; sandalyeye yığılmış gibi oturup ileri doğru bakıyordu. Zevkli ve modern bir tarzda, Güney California stilinde giyinmişti. Siyah kıvırcık saçının üstüne küçük beyaz bir şapka takmıştı.</p>

  <p class="Standard" style="margin-left:0;margin-right:0;text-indent:18.859844px">'Teşekkürler." Kahvesini aldı ve ellerinin güzelliğini fark ettim; uzun parmaklan, titizlikle manikürden geçmiş cilalı ama ojesiz tırnaklan vardı. Çok şık bir kız, dedim içimden. Yirmili yaşlarının başında olarak tahmin ettim. Konuştuğunda sesi neşeli ve etkileyiciydi, ama yüzü duygusuz ve soğuktu. Kederli biri, diye düşündüm. Başında büyük bir dert varmış gibiydi.</p>

  <p class="Standard" style="margin-left:0;margin-right:0;text-indent:18.859844px">"Ne tür bir iş istiyorsunuz?" dedim.</p>

  <p class="Standard" style="margin-left:0;margin-right:0;text-indent:18.859844px">"Steno ve daktilo yazabilirim, üniversitede iki yıl gazetecilik okudum. Tanıtım yazılarınızı tashih edebilirim; Santa Anna Koleji'nde okul yayınlarında çalıştım." Gördüğüm en mükemmel, en sevimli dişlere sahipti, gözlüklerinin sertliğinin aksine, dudakları oldukça hassastı. Yüzünün alt yarısı, çocukluğunda ona zorla kabul ettirilen sofuluğa karşı geliyor gibiydi; ahlaki çekingenlik tarafından kontrol edilen etkileyici bir fiziksel yapısı olduğu izlenimi edindim. Yaptığı her şeyi düşünüyor, diye karar verdim. Karşımdaki rastlantısallığa izin vermeyen, çok kontrollü biriydi.</p>

  <p class="Standard" style="margin-left:0;margin-right:0;text-indent:18.859844px">Ve sonra konuşmaya karar verdim.</p>

  <p class="Standard" style="margin-left:0;margin-right:0;text-indent:18.859844px">"Ne tür bir gitarınız var?"</p>

  <p class="Standard" style="margin-left:0;margin-right:0;text-indent:18.859844px">"Bir Gibson. Ama profesyonel olarak çalamıyorum."</p>

  <p class="Standard" style="margin-left:0;margin-right:0;text-indent:18.859844px">"Şarkı sözü yazıyor musunuz?"</p>

  <p class="Standard" style="margin-left:0;margin-right:0;text-indent:18.859844px">"Sadece şiir."</p>

  <p class="Standard" style="margin-left:0;margin-right:0;text-indent:18.859844px">" 'Terliklerini giymelisin / Şafağa doğru yürümek için.' "</p>

  <p class="Standard" style="margin-left:0;margin-right:0;text-indent:18.859844px">Kahkaha attı, dolgun ve gırtlaktan yükselen bir kahkaha. "A, evet. Bu, 'Empedokles'e<span class="Footnoteanchor"><a href="#ftn10" id="bodyftn10">1</a></span> Övgü.' "</p>

  <p class="Standard" style="margin-left:0;margin-right:0;text-indent:18.859844px">"Ne?" dedim tereddütle.</p>

  <p class="Standard" style="margin-left:0;margin-right:0;text-indent:18.859844px">"Lisedeki yıllığımda okumuş olmalısınız bunu."</p>

  <p class="Standard" style="margin-left:0;margin-right:0;text-indent:18.859844px">"Sizin lise yıllığınızı nasıl okuyabilirim ki?"</p>

  <p class="Standard" style="margin-left:0;margin-right:0;text-indent:18.859844px">"Ne zaman okudunuz bunu?" dedi Bayan Silvia.</p>

  <p class="Standard" style="margin-left:0;margin-right:0;text-indent:18.859844px">"Unuttum," dedim.</p>

  <p class="Standard" style="margin-left:0;margin-right:0;text-indent:18.859844px">"Onu bir arkadaşım resmimin altına yazmıştı. Benim çok idealist olduğumu belirtmek istemişti sanırım. Ayaklarım yere değmeden, ama bütün yönlere düşünmeden gittiğimi belirtmek istedi... çok farklı hedeflerim vardı. Beni çok eleştirirdi."</p>

  <p class="Standard" style="margin-left:0;margin-right:0;text-indent:18.859844px">"Gidip personel servisi ile görüşseniz iyi olur," dedim.</p>

  <p class="Standard" style="margin-left:0;margin-right:0;text-indent:18.859844px">Rüyanın bir bölümü doğruydu. Diğer yönlerdense tamamen yanlıştı. Rüyadaki beynimin bilginin biçimini bozması yüzünden, Phil'in önceden bilme dediği bu olay, eksik kaydedilmiş veya eksik aktarım ve yorumlamaya uğramıştı. Birinin zihnine bir daktilografı kaydetmek çok zordu. Bu önemsiz bir şeydi. Valis ya da kimden geliyorsa, rüyanın talimatlarını biraz zor uygulayacaktım.</p>

  <p class="Standard" style="margin-left:0;margin-right:0;text-indent:18.859844px">Ama bu kadarı bile heyecan vericiydi. Rüyadaki isim doğruydu, kadın gerçek hayatta, fotoğraf ve albüm kapağındaki gibi görünüyordu. Bu olay en azından önceden bilme gerçeğini kanıtlıyordu, ama bütün benzerlik bu kadar gibiydi. Bizde işe girmesi bir mucize olurdu, bildiğim kadarıyla zaten adam fazlamız vardı.</p>

  <p class="Standard" style="margin-left:0;margin-right:0;text-indent:18.859844px">Kahve fincanını bırakarak ayağa kalktı ve gülümsedi. "Belki tekrar görüşürüz." Düzensiz adımlarla, yavaşça yürüyerek ofisimden çıktı; bacaklarının ne kadar ince göründüğünü fark ettim, ama geniş paçalı pantolonuyla bir yargıya varmak güçtü.</p>

  <p class="Standard" style="margin-left:0;margin-right:0;text-indent:18.859844px">Kapımı kapattıktan sonra özgeçmişini ve anahtarlarını unuttuğunu gördüm. 1951'de, Orange County'de Yorba Linda kasabasında doğmuştu... ofisimden çıkıp koridor boyunca onun peşinden giderken özgeçmişine bakmadan edemiyordum. Kızlık adı: Sadassa Aramchek.</p>

  <p class="Standard" style="margin-left:0;margin-right:0;text-indent:18.859844px">Durdum ve özgeçmişi okumaya devam ettim. Babası: Serge Aramchek. Annesi: Galina Aramchek. YZ monitörünün beni ona yönlendirmesinin nedeni bu muydu?</p>

  <p class="Standard" style="margin-left:0;margin-right:0;text-indent:18.859844px">Onu bayanlar tuvaletinden çıkarken yakalayıp durdurdum.</p>

  <p class="Standard" style="margin-left:0;margin-right:0;text-indent:18.859844px">"Hiç Placentia'da yaşadınız mı?" diye sordum.</p>

  <p class="Standard" style="margin-left:0;margin-right:0;text-indent:18.859844px">"Orada büyüdüm," dedi Sadassa Silvia.</p>

  <p class="Standard" style="margin-left:0;margin-right:0;text-indent:18.859844px">"Ferris Fremont'u tanıyor muydunuz?"</p>

  <p class="Standard" style="margin-left:0;margin-right:0;text-indent:18.859844px">"Hayır. Ben doğduğum zaman, o Oceanside'a taşınmış."</p>

  <p class="Standard" style="margin-left:0;margin-right:0;text-indent:18.859844px">"Ben Placenita'da yaşıyorum. Bir gece, bir arkadaşım ve ben 'Aramchek' adını bir kaldırıma kazınmış olarak gördük."</p>

  <p class="Standard" style="margin-left:0;margin-right:0;text-indent:18.859844px">"Küçük erkek kardeşim yaptı," dedi Sadassa Silvia gülümseyerek. "Bir kalıbı vardı ve etrafta gezip bunu yapardı."</p>

  <p class="Standard" style="margin-left:0;margin-right:0;text-indent:18.859844px">"Ferris Fremont'un doğduğu evin bir blok ötesindeydi."</p>

  <p class="Standard" style="margin-left:0;margin-right:0;text-indent:18.859844px">"Biliyorum."</p>

  <p class="Standard" style="margin-left:0;margin-right:0;text-indent:18.859844px">"Arasında bir bağlantı</p>

  <p class="Standard" style="margin-left:0;margin-right:0;text-indent:18.859844px">"Hayır," dedi sertçe. "Sadece tesadüf. Gerçek ismimi kullandığımda bana her zaman bu tür sorular soruldu."</p>

  <p class="Standard" style="margin-left:0;margin-right:0;text-indent:18.859844px">" 'Silvia' gerçek ismin değil mi?"</p>

  <p class="Standard" style="margin-left:0;margin-right:0;text-indent:18.859844px">"Hayır; ben hiç evlenmedim. Ferris Fremont yüzünden başka bir isim kullanmaya başladım. O, 'Aramchek' ismiyle yaşamayı imkânsız hale getirdi. Bunu anlayabilirsin. İnsanların kendiliğinden ters çevireceklerini ve ismimi Sadassa olarak düşüneceklerini bildiğim için Silvia'yı seçtim." Mükemmel, sevimli dişlerini göstererek gülümsedi.</p>

  <p class="Standard" style="margin-left:0;margin-right:0;text-indent:18.859844px">"Seninle bir kayıt anlaşması imzalamam gerek," dedim.</p>

  <p class="Standard" style="margin-left:0;margin-right:0;text-indent:18.859844px">"Ne yapacağım? Gitar mı çalacağım?"</p>

  <p class="Standard" style="margin-left:0;margin-right:0;text-indent:18.859844px">"Şarkı söyleyeceksin. Harika bir soprano sesin var; duydum."</p>

  <p class="Standard" style="margin-left:0;margin-right:0;text-indent:18.859844px">"Evet, sopranoyum; kilise korosundayım. Episcopalyanım. Ama sesim çok iyi değil, eğitilmesi gerek. Yapabileceğimin en iyisi, biraz sarhoş olduğumda apartmanımın asansöründe müstehcen ilahiler söylemek," dedi sakin bir sesle.</p>

  <p class="Standard" style="margin-left:0;margin-right:0;text-indent:18.859844px">"Sana sadece bildiğim bir şeyi söyleyebilirim," dedim. Ama bildiklerimin çoğundan bir şey anlaşılmıyordu. "Seninle personel servisine gidip seni tanıtmamı ister misin?"</p>

  <p class="Standard" style="margin-left:0;margin-right:0;text-indent:18.859844px">"Onlarla konuştum bile."</p>

  <p class="Standard" style="margin-left:0;margin-right:0;text-indent:18.859844px">"Şimdi mi?"</p>

  <p class="Standard" style="margin-left:0;margin-right:0;text-indent:18.859844px">"Onun ofisinden geliyorum. Kimseyi işe almadığınızı söyledi. Fazla insan çalıştırıyormuşsunuz."</p>

  <p class="Standard" style="margin-left:0;margin-right:0;text-indent:18.859844px">"Bu doğru," dedim. Öylece yüz yüze durduk. "Neden iş için Progressive Records'u seçtin?" diye sordum.</p>

  <p class="Standard" style="margin-left:0;margin-right:0;text-indent:18.859844px">"İyi sanatçılar var. Sevdiğim vokalistler. Sanırım tıpkı bütün düşüncelerim gibi bu da sadece isteğimi yerine getirme hayali. Bir avukat ya da petrol şirketi idarecisi için çalışmaktan çok daha heyecan verici gözüküyordu."</p>

  <p class="Standard" style="margin-left:0;margin-right:0;text-indent:18.859844px">"Şiirlerin nasıl? Bazılarım görebilir miyim?"</p>

  <p class="Standard" style="margin-left:0;margin-right:0;text-indent:18.859844px">"Elbette," dedi başım sallayarak.</p>

  <p class="Standard" style="margin-left:0;margin-right:0;text-indent:18.859844px">"Gitar çalarken şarkı söyleyebiliyor musun?"</p>

  <p class="Standard" style="margin-left:0;margin-right:0;text-indent:18.859844px">"Birazcık. Bir tür mırıldanma şeklinde."</p>

  <p class="Standard" style="margin-left:0;margin-right:0;text-indent:18.859844px">"Sana yemek ısmarlayabilir miyim?"</p>

  <p class="Standard" style="margin-left:0;margin-right:0;text-indent:18.859844px">"Saat üç buçuk."</p>

  <p class="Standard" style="margin-left:0;margin-right:0;text-indent:18.859844px">"İçecek bir şeyler ısmarlayayım?"</p>

  <p class="Standard" style="margin-left:0;margin-right:0;text-indent:18.859844px">"Orange County'e dönmeliyim. İçtiğimde görüşüm bozuluyor. Hastalandığımda tamamen kördüm; duvarlara çarpardım."</p>

  <p class="Standard" style="margin-left:0;margin-right:0;text-indent:18.859844px">"Hastalığın neydi?"</p>

  <p class="Standard" style="margin-left:0;margin-right:0;text-indent:18.859844px">"Kanser. Lenf kanseri."</p>

  <p class="Standard" style="margin-left:0;margin-right:0;text-indent:18.859844px">"Şimdi iyi misin?"</p>

  <p class="Standard" style="margin-left:0;margin-right:0;text-indent:18.859844px">"İyileşme sürecindeyim. Kobalt tedavisi ve kemoterapi gördüm. Altı ay önce iyileşme sürecine girdim, kemoterapi bitmeden önce."</p>

  <p class="Standard" style="margin-left:0;margin-right:0;text-indent:18.859844px">"Bu çok iyi."</p>

  <p class="Standard" style="margin-left:0;margin-right:0;text-indent:18.859844px">"Bir yıl daha yaşarsam, muhtemelen beş hatta on yıl yaşayabileceğimi söylediler, iyileşme sürecinde olup böyle dolaşanlar var."</p>

  <p class="Standard" style="margin-left:0;margin-right:0;text-indent:18.859844px">Bu durum, bacaklarının böyle olmasını, yorgun, zayıf ve hasta görünmesini açıklıyordu. "Üzgünüm," dedim.</p>

  <p class="Standard" style="margin-left:0;margin-right:0;text-indent:18.859844px">"Ya, bu durumdan çok şey öğrendim. Rahiplik yapmak isterdim. Katolik kilisesi eninde sonunda kadınlan da alacaktır. Şimdi bu durumun olanaksız göründüğünü biliyorum, ama ben üniversiteyi ve ilahiyatı bitirene kadar alacaklardır."</p>

  <p class="Standard" style="margin-left:0;margin-right:0;text-indent:18.859844px">"Seni takdir ediyorum," dedim.</p>

  <p class="Standard" style="margin-left:0;margin-right:0;text-indent:18.859844px">"Geçen sene çok hastalandığım zamanlar sağır ve kördüm. Hâlâ nöbetleri önlemek için tedavi görüyorum... kanser iyileşme sürecine girmeden önce omurgama ve beyin sıvıma ulaşmış." Bir duraklamanın ardından dalgın bir tonla ekledi, "Doktor, beynine kanser ulaşmış birinin kurtarılıp kurtarılamayacağı bilinmez diyor. Eğer bir yıl yaşarsam, hikâyemi yazacağını söyledi."</p>

  <p class="Standard" style="margin-left:0;margin-right:0;text-indent:18.859844px">"Sen gerçekten harika bir insansın," dedim, etkilenmiştim.</p>

  <p class="Standard" style="margin-left:0;margin-right:0;text-indent:18.859844px">'Tıbben öyleyim. Diğer türlü yapabildiğim tek şey daktilo yazıp dikte etmek."</p>

  <p class="Standard" style="margin-left:0;margin-right:0;text-indent:18.859844px">"Neden iyileşme sürecine girdiğini biliyor musun?"</p>

  <p class="Standard" style="margin-left:0;margin-right:0;text-indent:18.859844px">"Kimse bilmiyor. Bence dualar yüzünden. İnsanlara beni Tanrının iyileştirdiğini söylüyorum; o zamanlar göremiyor, duyamıyor ve - tedavi yüzünden - nöbetler geçiriyordum, iyice şişmiştim ve saçım - tereddüt etti - döküldü. Peruk taktım, hâlâ takıyorum, duruma göre."</p>

  <p class="Standard" style="margin-left:0;margin-right:0;text-indent:18.859844px">"Sana bir şeyler ısmarlamama izin ver," dedim.</p>

  <p class="Standard" style="margin-left:0;margin-right:0;text-indent:18.859844px">"Bana dolmakalem almak ister misin? Normal kalemi sıkı tutamıyorum, elime çok küçük geliyor. Sadece sağ elim sıkı tutacak kadar güçlü; öbür taraf hâlâ güçsüz. Ama giderek güçleniyor."</p>

  <p class="Standard" style="margin-left:0;margin-right:0;text-indent:18.859844px">"Büyük bir dolmakalemi iyi tutabiliyor musun?"</p>

  <p class="Standard" style="margin-left:0;margin-right:0;text-indent:18.859844px">"Evet ve elektrikli daktilo kullanabiliyorum."</p>

  <p class="Standard" style="margin-left:0;margin-right:0;text-indent:18.859844px">"Daha önce senin gibi biriyle tanışmamıştım," dedim.</p>

  <p class="Standard" style="margin-left:0;margin-right:0;text-indent:18.859844px">"Belki şanslısın. Erkek arkadaşım sıkıcı olduğumu söyler. Beni kastederek Chuckles the Chipmunk'un <i>A Thousand Clowns</i>'daki sözlerini mırıldanır: 'sıkıcı, sıkıcı, sıkıcı, sıkıcı, sıkıcı.' " Güldü.</p>

  <p class="Standard" style="margin-left:0;margin-right:0;text-indent:18.859844px">"Seni gerçekten sevdiğine emin misin?" Bana öyle gelmemişti.</p>

  <p class="Standard" style="margin-left:0;margin-right:0;text-indent:18.859844px">"Ben daima iş yapmak için bir yerlere gidiyor, alışveriş Üsteleri yapıyor ve dikiş dikiyorum; zamanımın yarısını dikişle harcıyorum. Giysilerimin çoğunu kendim yapıyorum. Bu bluzu ben yaptım. Çok daha ucuz; böylece iyi para biriktirebiliyorum."</p>

  <p class="Standard" style="margin-left:0;margin-right:0;text-indent:18.859844px">"Fazla paran yok mu?"</p>

  <p class="Standard" style="margin-left:0;margin-right:0;text-indent:18.859844px">"Sadece Sosyal Güvenlik'ten aldığım işsizlik parası var. Sadece kirama yetiyor. Yiyecek için fazla para kalmıyor geriye."</p>

  <p class="Standard" style="margin-left:0;margin-right:0;text-indent:18.859844px">"Tanrım. Sana on kap yemek ısmarlayacağım."</p>

  <p class="Standard" style="margin-left:0;margin-right:0;text-indent:18.859844px">"Çok fazla yemem. Pek iştahım yok." Onu baştan aşağı süzdüğümü görebiliyordu. "Çok zayıfım. Doktor, normal kiloma gelmemi istiyor. Daima zayıftım. Prematüre doğmuşum. Orange County'de doğan en küçük bebeklerden biriymişim."</p>

  <p class="Standard" style="margin-left:0;margin-right:0;text-indent:18.859844px">"Hâlâ Orange County'de mi yaşıyorsun?"</p>

  <p class="Standard" style="margin-left:0;margin-right:0;text-indent:18.859844px">"Santa Ana'da. Kiliseme, Mesih Kilisesi'ne yakın. Papaz olmadığında, ayinlerde bazı parçaları ben okuyorum. Oranın papazı, Peder Adams tanıdığım en iyi insan. Hasta olduğumda hep benim yanımdaydı."</p>

  <p class="Standard" style="margin-left:0;margin-right:0;text-indent:18.859844px">Valis'i konuşabileceğim birini bulmuş olduğum aklıma geldi. Ama onu tanımak çok uzun sürecekti, özellikle evli olduğum göz önüne alındığında. Onu bir kırtasiyeye götürdüm ve istediği türden bir dolmakalem aldım, sonra vedalaştık, şimdilik.</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Aslında her şeyi bilimkurgu yazarı dostum Phil Dick ile tartışabilirdim. O akşam ona YZ monitörünün "Amerika Portekizli Devletleri" yazdığından bahsettim. Bu ona çok önemli bir buluş gibi geldi.</p>

  <p class="Standard" style="margin-left:0;margin-right:0;text-indent:18.859844px">"Ne düşünüyorum biliyor musun?" dedi heyecanla, Dean Swift enfiyesinden koklayarak. "Yardımın sana alternatif bir evrenden ulaşıyor. Bizimkinden farklı bir tarihsel gelişim gösteren başka bir Dünya'dan. Orada sanki Protestan devrimi, Reformasyon<span class="Footnoteanchor"><a href="#ftn11" id="bodyftn11">1</a></span> olmamış gibi görünüyor; orada dünya belki de, ilk büyük Katolik güçler olan Portekiz ve İspanya arasında bölüşülmüştür. Bilimleri, bizim evrenimizde olduğu gibi dünyevi amaçlar yerine, dini amaçların tutsağı olarak gelişiyordur. Bunu söyleyebilmen için gereken bütün unsurlar var: yardım açıkça dini bir türde, bir evrenden, bir Amerika'dan, ilk büyük Katolik deniz gücü tarafından kontrol edilen. Her şey birbirine uyuyor."</p>

  <p class="Standard" style="margin-left:0;margin-right:0;text-indent:18.859844px">"Belki başka alternatif dünyalar da vardır," dedim.</p>

  <p class="Standard" style="margin-left:0;margin-right:0;text-indent:18.859844px">"Tanrı ve Bilim birlikte çalışıyor," dedi Phil heyecanla; biraz daha enfiye çekti. "Seninle konuştuğunda, çok uzaktan geliyormuş gibi olmasında şaşılacak bir şey yok. Rüyanda, gelişmiş elektronik aletler, sağır ve dilsiz insanlar görmende de şaşılacak bir şey yok. Onlar bizim o yönde evrim geçirmiş uzaktan akrabalarımız. Bu iyi bir roman olabilir." İlk kez bütün bu yaşadığım deneyimlerden bir şeyi kitabında kullanabileceğini söylüyordu, daha önce bunu kabul etmemişti.</p>

  <p class="Standard" style="margin-left:0;margin-right:0;text-indent:18.859844px">"Bu hiç anlam veremediğim bir rüyayı açıklıyor," dedim.</p>

  <p class="Standard" style="margin-left:0;margin-right:0;text-indent:18.859844px">Rüyalarımın birinde, bir dizi balık tankı görmüştüm, her biri durgun su ve çamurla doluydu. İlk tankı seyrediyorduk, sadece tankın dip kısmında kirlilik yüzünden ölmekte olan yaşam görülebiliyordu. Biz - aşağıya doğru bakan büyük bedenlerdik - bir sonraki tanka döndük, orada kirliliği daha az bulduk; en azından karanlığın içinde küçük kabuklular ve yengeçler görülebiliyordu. Birden kendi dünyamıza baktığımızı anladım. Aşağıda, bir kaya parçasının arkasına utanarak gizlenen küçük yengeçlerden biriydim. "Bak," dedi yanımdaki büyük ama görünmez kişi; küçük pırıltılı bir obje, bir tür yüzük aldı ve tankın içindeki küçük yengece, yani bana uzattı. Yengeç dikkatle ortaya çıktı, kıskaçlarıyla yüzüğü alıp inceledi ve kayanın ardına çekildi. Yengecin bizim yüzüğü aşırıp kaçtığım sandım, ama hayır; yüzükle bir şeyi takas etmek için geri döndü. Yanımdaki büyük kişi, bana bunun dürüst bir yaşam biçimi olduğunu, onun takas yaptığım açıkladı -hırsızlık değil, takastı. Hepimiz bu saygılı yaşam biçimini takdir ettik, yanımdaki üstün yaşam formunun avantajlı konumundan bakarken, hâlâ onun ben olduğunu düşünüyordum.</p>

  <p class="Standard" style="margin-left:0;margin-right:0;text-indent:18.859844px">Hiç kirli olmayan üçüncü tanka yöneldik. Helyum balonları benzeri yaratıklar çamurdan yukarı doğru yol alıyorlardı. Daha önceki tanklarda bulunan yaşam biçimlerinin uğradığı sondan kaçıyorlardı. Bu tank diğerlerinden daha iyiydi.</p>

  <p class="Standard" style="margin-left:0;margin-right:0;text-indent:18.859844px">Bunun daha iyi bir evren olduğunu anlıyordum. Dip kısmında yaşam, bu kısmın yüzeyinde çamur ve kum bulunan her balık tankı, alternatif bir evrendi ya da alternatif Dünya. Biz en kötüsündeydik.</p>

  <p class="Standard" style="margin-left:0;margin-right:0;text-indent:18.859844px">"Sanırım," dedim, "biz, Ferris Fremont'un iktidara geldiği tek yerdeyiz."</p>

  <p class="Standard" style="margin-left:0;margin-right:0;text-indent:18.859844px">"Bu en kötü olasılık," diye kabullendi Phil. "Bu yüzden daha gelişmiş evrenlerden biri bize yardım ediyor. Onların dünyasından bizimkine giriyorlar."</p>

  <p class="Standard" style="margin-left:0;margin-right:0;text-indent:18.859844px">"Bunun üstün bir dini gücün işi olduğunu düşünüyorsun?"</p>

  <p class="Standard" style="margin-left:0;margin-right:0;text-indent:18.859844px">"Evet, ama kendi dünyalarında; onlarınki dini bir dünya, Hıristiyan bilimlerinin onaylandığı Katolik bir dünya. Bilim alanında bizim yapamadığımız önemli bir atak yapmışlar, paralel dünyalar arasında hareket edebilme yeteneği. Biz birinden ötekine gitmeyi bırak, paralel dünyaların varlığını bile kabul etmiyoruz."</p>

  <p class="Standard" style="margin-left:0;margin-right:0;text-indent:18.859844px">"Olayın bana teknolojik olduğu kadar dinsel görünmeyi sürdürmesinin nedeni bu," dedim.</p>

  <p class="Standard" style="margin-left:0;margin-right:0;text-indent:18.859844px">"Şüphesiz," dedi Phil.</p>

  <p class="Standard" style="margin-left:0;margin-right:0;text-indent:18.859844px">"Bilimin, dini bir dünyada bizimkinden daha fazla gelişecek olması ilginç," dedim.</p>

  <p class="Standard" style="margin-left:0;margin-right:0;text-indent:18.859844px">"Otuz Yıl Savaşları yaşamadılar," dedi Phil. "O savaş Avrupa'yı beş yüzyıl geriye itti... ilk büyük dini savaştı, Protestanlar ve Katolikler arasında. Avrupa barbarlığa - aslında yamyamlığa - indirgendi. Birbirini kırıp öldüren dini savaşın bizi ne hale getirdiğine bak. Ölümlere, yıkımlara bak."</p>

  <p class="Standard" style="margin-left:0;margin-right:0;text-indent:18.859844px">"Evet," diyerek kabullendim. Belki de Phil haklıydı. Açıklaması tamamen dünyeviydi ama gerçeklere dayanıyordu. Düşük seviyedeki YZ operatörü, bana tek bir sağlam ipucu vermişti; "Amerika Portekizli Devletleri", alternatif bir dünyadan başka bir şey olamazdı. Yardım, gelecekten, geçmişten veya başka bir yıldızdan, galaksilerarası varlıklardan gelmiyordu. Dini konularda sofu olan ve bize yardım eden paralel bir Dünya'ydı. Onlara fiziksel gücün hüküm sürdüğü karanlık cehennemi bir dünya gibi gelen buraya yardım etmek için gelmişlerdi. Şiddetin ve Yalanın gücünün hüküm sürdüğü bir dünyaya.</p>

  <p class="Standard" style="margin-left:0;margin-right:0;text-indent:18.859844px">Sonunda bir açıklamamız var, diye düşündüm. Tüm gerçekleri açıklıyordu. Sonunda iyi bir ipucumuz vardı. Einstein'ın Görecelik Teorisi'ni ispatlayan, güneşin tutulma sırasında açık pozisyonundaki değişimle eşdeğerdi bu. Çok ufak ama tamamen doğru. Düşük seviyeli bir YZ ağ operatörünün bulduğu bir zarftan okuyarak, anlamaksızın okuyarak, nezaket icabı yaptığı bu şeyle ortaya çıkmıştı. Çünkü aslında bu ondan rica edilmişti.</p>

  <p class="Standard" style="margin-left:0;margin-right:0;text-indent:18.859844px">Phil'e tanıştığım Sadassa Silvia'yı anlattım. Aramchek kısmına gelene kadar hiç tepki vermedi.</p>

  <p class="Standard" style="margin-left:0;margin-right:0;text-indent:18.859844px">"Onun gerçek ismi," dedi Phil düşünceli bir şekilde.</p>

  <p class="Standard" style="margin-left:0;margin-right:0;text-indent:18.859844px">"Bu yüzden kaldırıma kazınmış," dedim.</p>

  <p class="Standard" style="margin-left:0;margin-right:0;text-indent:18.859844px">"Eğer bu kız hakkında başka rüyaların varsa anlat. Herhangi bir şeyi."</p>

  <p class="Standard" style="margin-left:0;margin-right:0;text-indent:18.859844px">"Bu önemli, ha? Onların, bu kızla tanışmamı ayarlamaları."</p>

  <p class="Standard" style="margin-left:0;margin-right:0;text-indent:18.859844px">"Onlar yalnızca sana bunun önemli olduğunu söylediler."</p>

  <p class="Standard" style="margin-left:0;margin-right:0;text-indent:18.859844px">"Onu Progressive'e getirdiler. İkimize de dolap çevirdiler."</p>

  <p class="Standard" style="margin-left:0;margin-right:0;text-indent:18.859844px">"Bunu bilmiyorsun. Bütün bildiğin, önceden bil..."</p>

  <p class="Standard" style="margin-left:0;margin-right:0;text-indent:18.859844px">"Bunu söyleyeceğini biliyordum. 'Önceden bilme', lanet olsun; bu her ikimizin yaşamlarının dünyadışı güçler tarafından düzenlenmesi."</p>

  <p class="Standard" style="margin-left:0;margin-right:0;text-indent:18.859844px">"Bir grup Portekizli bilimadamı tarafından," dedi Phil.</p>

  <p class="Standard" style="margin-left:0;margin-right:0;text-indent:18.859844px">"Saçma. Bizi bir araya getirdiler. Bana sadece bir şey söylemediler, bir şey yaptılar." İspat edemezdim, ama buna eminim.</p>

  <p class="Standard" style="margin-left:0;margin-right:0;text-indent:18.859844px">Bu yüzden ne Phil'e ne de bir başkasına ayakkabı ilanından bahsetmemiştim. Ona bütün söylediğim telepatik göndericinin kişiliğinin, sınırlı ve kritik bir zaman dilimi için geçenlerde beni eline geçirmiş olduğuydu. Ayrıntıya girmek bana pek iyi bir fikir gibi gelmedi; bu, benimle görünmez dostlarım arasında bir meseleydi. Ve tabii AHD'ciler. Her ne olursa olsun bunu geçmiş bir konu olarak düşünmeye çalışıyordum; Valis bunu bir kere ve tamamen halletmişti. Şimdi Bayan Silvia veya Bayan Aramchek ya da her neyse, gibi gerçek konulara geçebilirdik.</p>

  <p class="Standard" style="margin-left:0;margin-right:0;text-indent:18.859844px">"Seni kişiliği ile ele geçiren gönderici hakkında daha çok şey bilmek istiyorum. Ne tür bir kişilik bu? Alternatif dünya teorisine uyuyor mu?" demişti Phil.</p>

  <p class="Standard" style="margin-left:0;margin-right:0;text-indent:18.859844px">Aslında kesinlikle uyuyordu; gönderici kutsal Hıristiyanlık ayinlerini icra etme konusunda oldukça dindardı. Üç dört defa, geceleri Johnny ile birlikte gizlice kilisenin çok eski dönem ayinlerine katılmıştım. Ve dünyayı incelemiştim, alışıldık şekilde değil de, adanmış bir Hıristiyan gözüyle incelemiştim. Tamamen farklı bir dünyaydı. Onun gördüklerini görerek ve onun bildiklerini bilerek kilisenin gizemlerini anlamıştım.</p>

  <p class="Standard" style="margin-left:0;margin-right:0;text-indent:18.859844px">Berkeley'de, İspanyol İç Savaşı marşlarını, kentin radikal sokaklarında söyleyerek büyümüştüm!</p>

  <p class="Standard" style="margin-left:0;margin-right:0;text-indent:18.859844px">Son günlerdeki olayların çoğunu sadece ben biliyordum; Phil'e anlatmamıştım ve anlatmaya da niyetim yoktu. Belki telepatik göndericinin beni kontrol altına aldığını söylemekle bir hata yapmıştım; böyle şeyleri anlatmak insanları korkutabilirdi... Konu doğal olarak korkutucuydu, bu yüzden anlattığım insanları Phil ve birkaç profesyonelle sınırlamıştım. Son olayları anlatmamaya karar vermiştim. Tanrı benzeri bir gücün beni yakaladığı ve beni bir vasıtaya çevirdiği gibi bir tanımlamaya varırlardı. İyi niyetli bir güç ve iyi niyetli bir vasıta, ama bir yandan da bunlar durumun gerçek dinamikleriydi.</p>

  <p class="Standard" style="margin-left:0;margin-right:0;text-indent:18.859844px">Eğer Phil'in, alternatif paralel bir dünyanın bir gedik açtığı şeklindeki teorisini kabul etseydim olayın uğursuzluğunun bir bölümü yok oluyordu, ama bizim dünyamız için bilinmeyen bu korku veren güç, devasa boyutlardaki bu güç ve bilgi varlığım sürdürüyordu. Belki de eski tanrısal öyküler - Dionysos ya da Apollo gibi Tanrılar tarafından gerçekleştirilen - aynı olayları anlatıyorlardı. Öyle olsa bile bu herkese açıklanabilecek bir şey değildi. Bu teori, durumu daha az korkutucu yapıyordu ama etkisini tamamen azaltmıyordu. Bunu hiçbir şey yapamazdı. Bir araya getirilecek hiçbir sözcük bu büyüklükteki bir deneyimin, böyle büyük bir güç deneyiminin sebebini doğru olarak izah edemezdi. Bir dereceye kadar açıklanmamış bir şekilde, onunla yaşamaya mecburdum. Herhangi bir insan teorisinin, en azından anlatabildiğim insanların teorilerinin, geçirmiş olduğum ve hâlâ geçirmekte olduğum her şeyi kapsayıp kapsamadığa emin değildim. Örneğin, önceden bilme, Sadassa Silvia'nın Progressive Records'a müracaat edeceğini bildikleri gerçeği. Eğer onu gizli olarak buraya gelmek için sevketmişlerse, bu teoriyi açıklayacaktır, ama bir olayı açıklarken, başka hatta daha korkunç bir olayı örtbas ediyordu.</p>

  <p class="Standard" style="margin-left:0;margin-right:0;text-indent:18.859844px">O zaman onların tavsiyesi ve otoritesine göre davranan tek insan ben değildim. Bu beni korkutmaktan çok rahatlatıyordu. Ve böyle olması beklenirdi. Onların uzantıları gibi davranacak kişileri bir araya getirmek isteyeceklerdi. Bu bir "sayısal emniyet" durumu olarak algılanabilir. Bu, en azından öldürülme konusundaki endişelerimi yatıştırdı. Onların bu gezegende temas kurabildikleri tek insanın ben olduğumu düşünün. Omuzlanma çok fazla yük binecekti. Bu 'durumda, Sadassa Silvia'nın ortaya çıkışıyla sorumluluktan kurtulacaktım; çok sayıda insanla çalışabileceklerdi. Ve balık kolyeli siyah saçlı kız vardı. Eczaneye onu sormak için gitmiştim. Yanlarında çalışan böyle bir kızı hatırlamadıklarını söylediler. Eczacı sadece gülümsedi ve "bu dağıtımcı kızlar," dedi, "gelirler ve giderler". Az çok beklediğim yanıt buydu. Böylece tanıdığım insan sayısı üçe çıkmıştı.</p>

  <p class="Standard" style="margin-left:0;margin-right:0;text-indent:18.859844px">Ferris Fremont'un zorba yönetimi, galaksilerarası iletişim ağının birtakım uzantılarıyla devrilecekti. Benimle doğrudan çalışacak olanlarla tanışacağım, onları tanımaya başlayacağım açıktı: bunlar birkaç kişiydi, daha fazla değil. Eğer AHD'ye gidersem onlara sadece bu kadar anlatabilecektim.</p>

  <p class="Standard" style="margin-left:0;margin-right:0;text-indent:18.859844px">Aslında, o sabah işime giderken arabada, AHD'ye neler anlatabileceğimi - en azından neye inanabileceklerini - düşünmüştüm. Görünüşte deneyimlerim delice bir biçim almıştı; Kutsal Ruh, İsa'ya dönüşme veya yeniden doğuş hakkında, Tanrı ile kendinden geçirici ama saçma temasların bir karışımı hakkında zırvalayan dini bir çılgın olarak gözükecektim... AHD ve diğer normal gruplar ilk duyuşta tanıklığımı reddedeceklerdi. İşin doğrusu, Phil, Tanrı ile konuştuğum şeklinde beni zaten AHD'ye ihbar etmiş, onlar da bunu büyük bir hayal kırıklığı ve öfkeyle karşılamışlardı. AHD'li kızın dediği gibi, bu bir işimize yaramaz.</p>

  <p class="Standard" style="margin-left:0;margin-right:0;text-indent:18.859844px">"Bana cevap verecek misin?" diye tekrarladı Phil.</p>

  <p class="Standard" style="margin-left:0;margin-right:0;text-indent:18.859844px">"Sanırım yeterince anlattım," dedim. "Bütün bunları senin Ace ve Berkeley için yazdığın düzinelerce kitaptan bulmaktan hoşlanacağımı sanmıyorum."</p>

  <p class="Standard" style="margin-left:0;margin-right:0;text-indent:18.859844px">Phil öfkeyle kızardı. "Zaten yeterince bilgi var elimde," dedi, "geri kalanını kafamdan tamamlayabilirim. Yani anlatabilirsin."</p>

  <p class="Standard" style="margin-left:0;margin-right:0;text-indent:18.859844px">İstemeye istemeye anlattım.</p>

  <p class="Standard" style="margin-left:0;margin-right:0;text-indent:18.859844px">"Vay canına," dedi Phil, ben bitirdikten sonra. "Seninkinden tamamen farklı bir kişilik. İdareyi ele alan, eyleme geçen, düşünen. Biliyorsun..." Enfiyeyi burnuna çekti. "Bu mevzu İncil'de var: Vahiy Kitabı'nda sanırım. Haşatın ilk meyveleri, ilk Hıristiyan şehitleri hayata geri dönecek. Onlar 144.000 kişi. İncil'de söylediği gibi, yeni düzeni kurmaya yardım etmek için geri dönecekler. Diğerleri dirilmeden çok önce."</p>

  <p class="Standard" style="margin-left:0;margin-right:0;text-indent:18.859844px">İkimiz de bu konuyu düşündük.</p>

  <p class="Standard" style="margin-left:0;margin-right:0;text-indent:18.859844px">"Orada geriye nasıl dönecekleri söyleniyor mu?" diye sordum. Okumuştum, ama o kadar çok okumuştum ki artık hatırlayamıyordum.</p>

  <p class="Standard" style="margin-left:0;margin-right:0;text-indent:18.859844px">"Yaşayanlara katılacaklar," dedi Phil ciddiyetle.</p>

  <p class="Standard" style="margin-left:0;margin-right:0;text-indent:18.859844px">"Gerçekten mi?"</p>

  <p class="Standard" style="margin-left:0;margin-right:0;text-indent:18.859844px">"Gerçekten. Belirtilmeyen bir yolla. Okurken bedenleri nereden alacaklarını merak ettiğimi hatırlıyorum. Burada bakabileceğim bir İncil var mı?"</p>

  <p class="Standard" style="margin-left:0;margin-right:0;text-indent:18.859844px">"Elbette." Ona Kudüs İncil'inin bir kopyasını verdim. Hemen o bölümü buldu.</p>

  <p class="Standard" style="margin-left:0;margin-right:0;text-indent:18.859844px">"Belirttiğini sandığım şeyi söylemiyor," dedi Phil. "Ama geri kalanı farklı yerlere dağılmış şekilde Yeni Ahit'in bir yerlerinde. Ahiret yaklaştığında ilk Hıristiyan ölüleri yaşama dönmeye başlayacak. On iki havari zamanında sayılarının ne kadar az olduklarım dikkate al, on ya da on beş, sonra yüz. Onların ilk kez ortaya çıkışlarım, sanki sağda solda birer ikişer, belki beş altı kişi kadar olduğunu düşünebilirim. Dünya üzerine dağılmışlar... Ama ne tür bedenler içinde? Onların bedenleri, ilk bedenleri içinde geri dönecekleri bedenler olmayacaktır; Paul bunu açıklıyor. Onlar çürüyebilir bedenlerdi. Onun kullandığı Yunanca terim Sarftı.</p>

  <p class="Standard" style="margin-left:0;margin-right:0;text-indent:18.859844px">"Pekâlâ," dedim, "etraftaki diğer bedenler bizimkiler."</p>

  <p class="Standard" style="margin-left:0;margin-right:0;text-indent:18.859844px">"Doğru," dedi Phil kafasını sallayarak. "Sana şunu açıklayayım. Varsay ki, ilk meyvelerden biri yaşama döndü, kendi bedeninin içinde değil de Kutsal Ruh'un yaptığı gibi, kendini senin içinde gösterdi. Söyle bakalım, bu senin yaşadıklarından ne kadar farklı?"</p>

  <p class="Standard" style="margin-left:0;margin-right:0;text-indent:18.859844px">Söyleyecek bir şeyim yoktu; sarı enfiye kutularıyla çevrelenmiş bir şekilde oturan Phil'e öylece bakakalmıştım.</p>

  <p class="Standard" style="margin-left:0;margin-right:0;text-indent:18.859844px">"Birdenbire seninle Koine Yunancası konuşan bir varlıkla karşılaştın," dedi Phil. "Eski Yunanca. Kafanın içinden konuştu. Ve dünyaya eski yöntemlerle bakıyor-"</p>

  <p class="Standard" style="margin-left:0;margin-right:0;text-indent:18.859844px">'Tamam," dedim sinirle. "Ne demek istediğini anladım."</p>

  <p class="Standard" style="margin-left:0;margin-right:0;text-indent:18.859844px">"Şu 'kişiliğiyle seni ele geçiren telepatik gönderici', senin kafanın içinde. Kafanın diğer tarafından yayın yapıyor. Daha önce kullanılmayan beyin bölgesinden."</p>

  <p class="Standard" style="margin-left:0;margin-right:0;text-indent:18.859844px">"Senin alternatif evren teorisini benimsediğini sanmıştım/' dedim şaşırmış bir halde.</p>

  <p class="Standard" style="margin-left:0;margin-right:0;text-indent:18.859844px">"Bu on beş dakika önceydi," dedi Phil. "Teorilerle aramın nasıl olduğumu bilirsin. LA Uluslararası Havaalanı'ndaki uçaklar gibidir teoriler: her dakika yeni bir tanesi. Başka bir paralel evren yerine, kafandaki paralel bir yarımküre daha uygun."</p>

  <p class="Standard" style="margin-left:0;margin-right:0;text-indent:18.859844px">"Her durumda," dedim, "bu ben değilim."</p>

  <p class="Standard" style="margin-left:0;margin-right:0;text-indent:18.859844px">"Bir şekilde çocukken eski Yunanca öğrenip sonra bilinçli bir şekilde unutmadıysan, bu doğru. Ve geri kalan her şey, Johnny'nin doğum sorunu hakkında aniden bilgilenmen gibi."</p>

  <p class="Standard" style="margin-left:0;margin-right:0;text-indent:18.859844px">"Sadassa Silvia'yı arayacağım," dedim. Çok şükür ki, Rachel etrafta değildi ve bunu duymamıştı.</p>

  <p class="Standard" style="margin-left:0;margin-right:0;text-indent:18.859844px">"Onu tekrar göreceğini mi söylemek istiyorsun?"</p>

  <p class="Standard" style="margin-left:0;margin-right:0;text-indent:18.859844px">"Evet, ona bir dolmakalem satın aldım."</p>

  <p class="Standard" style="margin-left:0;margin-right:0;text-indent:18.859844px">"Yazı yazabilecek bir şey," dedi Phil düşünceli bir şekilde. "İlk seferde bir kıza alınacak ilginç bir şey. Çiçek ya da çikolata değil veya tiyatro bileti."</p>

  <p class="Standard" style="margin-left:0;margin-right:0;text-indent:18.859844px">"Nedenini açıkladım-"</p>

  <p class="Standard" style="margin-left:0;margin-right:0;text-indent:18.859844px">"Evet, açıkladın. Birisine bir dolmakalem aldın, böylece yazabilecek. Nedeni bu. Buna son ya da ereksel neden denir. Bulaşmış bulunduğun şeylerin tümü, amacıyla ilgili olarak yargılanmak zorunda, kaynağıyla değil. Eğer bir yığın hayırsever maymun Ferris F. Fremont'u defetmeye karar verdilerse bundan memnun olmalıyız. Ama melekler zulmün iyi bir şey olduğuna karar verdilerse yüreğimizle inlemeliyiz. Doğru mu?"</p>

  <p class="Standard" style="margin-left:0;margin-right:0;text-indent:18.859844px">"Çok şükür, bizi endişelendirecek bir ikiye bölünmemiz yok."</p>

  <p class="Standard" style="margin-left:0;margin-right:0;text-indent:18.859844px">"Bunu sadece, senin gizemli arkadaşlarının kimliğini çok fazla kurcalamamamız gerektiği için söylüyorum; onların amacı bizi bunlarla karıştırmak."</p>

  <p class="Standard" style="margin-left:0;margin-right:0;text-indent:18.859844px">Bunu kabul etmek zorundaydım. Devam etmek zorunda olduğum tek şey Romalı sibylla'nın suikastçılar hakkındaki beyanatıydı, ki bu galaksilerarası iletişim ağının düzenlenmesi demekti... hâlâ o şekilde görüyordum. Şimdilik, bu yeterliydi.</p>
  <hr class="footnoterule" />

  <p class="Footnote" style="font-style:italic;font-size:83%"><a class="FootnoteSymbol" href="#bodyftn10" id="ftn10">1</a> &nbsp;Empedokles: (İ.Ö. 490-430). Eski Yunanlı filozof, devlet adamı, şair ve bilgin. Efsaneye göre kendisini Tanrı ilan etmiş ve bunu kanıtlamak için Etna Dağı'nm kraterine atlamıştır. Çağdaşlarınca sıradan bir ölümlüden üstün sayılan Empedokles, Aristoteles'e göre retoriğin yaratıcısıdır. Empedokles'e göre bütün madde dört temel unsur ya da her şeyin kökü olan ateş, hava, su ve topraktan oluşuyordu; hiçbir şey yok olmuyor, yoktan var olmuyordu. Geniş bilgi için.bkz. ans.</p>

  <p class="Footnote" style="font-style:italic;font-size:83%"><a class="FootnoteSymbol" href="#bodyftn11" id="ftn11">1</a> &nbsp;Reformasyorı: 16. yüzyılda protestan kiliselerinin ortaya çıkmasıyla sonuçlanan dinsel devrim, çn.</p>
</body>
</html>
