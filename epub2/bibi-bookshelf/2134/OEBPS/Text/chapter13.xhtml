<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc8" style="page-break-before:always">7.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Valis'in hayali varlığı - bu ismi, bir isme ihtiyaç duyduğu için uyduran - Nicholas'ı olmadığı bir şeye dönüştürmüştü; eğer bir psikiyatriste gitmiş olsaydı eskiden neyse öyle kalırdı ve öyle devam ederdi. Psikiyatrist onun dikkatini sesin amacına veya sonuçlarına değil, kaynağına yöneltecekti. Ki bu psikiyatrist büyük ihtimalle Berkeley'de yaşıyordu hâlâ. Başına bela olacak gece sesleri yok, daha mutlu bir yaşamı betimleyen görünmez varlık yok. Akılsızlığın uykusu, ne kadar huzurlu.</p>

  <p class="Standard" style="margin-left:0;margin-right:0;text-indent:18.859844px">"Peki Nick," dedim. "Sen kazandın."</p>

  <p class="Standard" style="margin-left:0;margin-right:0;text-indent:18.859844px">"Pardon?" Bezmiş bir halde baktı bana. "Ah, anladım. Evet, sanırım ben kazandım. O kadar uzun bir süre nasıl Berkeley'de kalabildim Phil? Neden ben değil de başka biri, başka birisinin sesi beni yaşamın içine şevketti? Bu neden gerekliydi?"</p>

  <p class="Standard" style="margin-left:0;margin-right:0;text-indent:18.859844px">"Hmm," dedim.</p>

  <p class="Standard" style="margin-left:0;margin-right:0;text-indent:18.859844px">"İnanılmaz olan şey Valis'i duymam ve onu dinleyip buraya taşınmam değil, onsuz ya da onlarsız, bunu tek başıma düşünemeyecek olmam. Phil, Berkeley'den ayrılmak, Herb Jackson ile olan işimi bırakmak aklımın ucundan bile geçmeyecekti."</p>

  <p class="Standard" style="margin-left:0;margin-right:0;text-indent:18.859844px">"Evet, inanılmaz olan bu," diye kabul ettim. Haklıydı. Valis, insan varlığının normal yörüngesi hakkında bir şey söylemişti, engellenmemiş insan: dairesel yolunda düşe kalka yürümeye razı olmuş biri, ölü bir güneşin etrafında dönen kaya parçası gibi, akılsız ve amaçsızca, evrenin genişliğine karşı sağır, duyarsız olduğu kadar kör biri. Yeni bir fikre asla sahip olmayan. Özgünlükten sonsuza dek engellenmiş. Valis, seni durdurup düşündürdü."</p>

  <p class="Standard" style="margin-left:0;margin-right:0;text-indent:18.859844px">"Onlar her kimse, Phil, onlara güvenmekten başka seçeneğim yok. İstedikleri ne olursa olsun, yapacağım," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Bence, programın harekete geçtiğinde, bunu bileceksin," dedim. Eğer ciddi düşünülürse, o programlanmış olabilirdi.</p>

  <p class="Standard" style="margin-left:0;margin-right:0;text-indent:18.859844px">"Bunu fark edeceğimi mi sanıyorsun? Fark etmeyecek kadar meşgul olacağım."</p>

  <p class="Standard" style="margin-left:0;margin-right:0;text-indent:18.859844px">Birdenbire onun faaliyet içinde olması fikri, Nicholas on altı kol tarafından ele geçirilmiş gibi geldi ve bu beni ürpertti.</p>

  <p class="Standard" style="margin-left:0;margin-right:0;text-indent:18.859844px">"Onlar..." diye devam etti Nicholas.</p>

  <p class="Standard" style="margin-left:0;margin-right:0;text-indent:18.859844px">" Onları 'onlar' diye adlandırmamanı isterim," dedim, "beni sinirlendiriyor. Eğer 'o' dersen, çok daha iyi olur."</p>

  <p class="Standard" style="margin-left:0;margin-right:0;text-indent:18.859844px">"Beş bin poundluk kanarya hakkındaki fıkra bu. Nerede uyur?" dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Nerede isterse orada."</p>

  <p class="Standard" style="margin-left:0;margin-right:0;text-indent:18.859844px">"Onları 'onlar' diye adlandıracağım," dedi Nicholas,"çünkü birden fazla gördüm. Bir kadın ve bir erkek. İki çoğuldur."</p>

  <p class="Standard" style="margin-left:0;margin-right:0;text-indent:18.859844px">"Neye benziyorlardı?"</p>

  <p class="Standard" style="margin-left:0;margin-right:0;text-indent:18.859844px">"Elbette bunların rüya olduğunu biliyorsun. Ve rüyalar tahrif edilmiştir. Bilinçli aklımız bir engel kurar," dedi ve durakladı.</p>

  <p class="Standard" style="margin-left:0;margin-right:0;text-indent:18.859844px">"Kendini korumak için," diye tamamladım.</p>

  <p class="Standard" style="margin-left:0;margin-right:0;text-indent:18.859844px">"Uç tane gözleri vardı. İki tane normal ve biri lens, gözbebeği değil. Alında, ölü noktada. Bu üçüncü göz her şeyi görüyordu. Açıp kapayabiliyorlardı ve kapattıklarında tamamen yok oluyordu. Görünmez. Ve bu süre boyunca" - ürpertici derin bir nefes aldı - "bize benziyorlardı. Tahmin edemeyeceğin kadar." Sustu.</p>

  <p class="Standard" style="margin-left:0;margin-right:0;text-indent:18.859844px">"Yüce Tanrım," diye bağırdım.</p>

  <p class="Standard" style="margin-left:0;margin-right:0;text-indent:18.859844px">"Evet," dedi Nicholas heyecana kapılmadan.</p>

  <p class="Standard" style="margin-left:0;margin-right:0;text-indent:18.859844px">"Konuştular mı?"</p>

  <p class="Standard" style="margin-left:0;margin-right:0;text-indent:18.859844px">"Dilsizler. Ve sağır. Dalgıç küreleri gibi yuvarlak bölmelerin içindeydiler, elektronik cihazlar, iletişim araçları, telefon kabloları gibi bir sürü kablo çevreliyordu onları. Bu kablo ve aletlerin sayesinde bizle iletişim kurabiliyorlar, yani düşüncelerini duyup anlayabileceğimiz sözcükler şeklinde oluşturabiliyor ve bizi duyabiliyorlardı. Bu onlar için zordu, çok zahmet vericiydi."</p>

  <p class="Standard" style="margin-left:0;margin-right:0;text-indent:18.859844px">"Bunu duymak isteyip istemediğimi bilmiyorum."</p>

  <p class="Standard" style="margin-left:0;margin-right:0;text-indent:18.859844px">"Kahretsin! Hep bunlar hakkında yazarsın. Sonunda romanlarının bazılarını okuyorum. Sen</p>

  <p class="Standard" style="margin-left:0;margin-right:0;text-indent:18.859844px">"Kurgusal yazılar," dedim. "Hepsi kurgu."</p>

  <p class="Standard" style="margin-left:0;margin-right:0;text-indent:18.859844px">"Kafatasları genişlemişti," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Ne?" Onu izlemekte zorlanıyordum, benim için çok fazlaydı.</p>

  <p class="Standard" style="margin-left:0;margin-right:0;text-indent:18.859844px">"Üçüncü gözü yerleştirmek için. Geniş kafatasları. Bizim kafatası şeklimizden tamamen farklı, çok uzun. Mısırlı Firavunun böyledir. Ikhnaton. Ve Ikhnaton'un iki kızının da, ama karısının değil. Bu, onun soyunun bir kalıtımı."</p>

  <p class="Standard" style="margin-left:0;margin-right:0;text-indent:18.859844px">Yatak odasının kapısını açıp salona döndüm, Rachel oturmuş okuyordu. "Çıldırdı," dedi, kafasını kitaptan kaldırmadan.</p>

  <p class="Standard" style="margin-left:0;margin-right:0;text-indent:18.859844px">"Doğru. Tamamen. Geriye bir şey kalmamış. Bildiğim tek şey, programı harekete geçtiğinde burada olmak istemiyorum."</p>

  <p class="Standard" style="margin-left:0;margin-right:0;text-indent:18.859844px">Rachel hiçbir şey söylemedi, bir sayfa çevirdi.</p>

  <p class="Standard" style="margin-left:0;margin-right:0;text-indent:18.859844px">Peşimden gelen Nicholas ikimize yaklaştı; bakmam için bana bir kâğıt parçası uzattı. "Bu, bana defalarca gösterdikleri bir işaret, kesişen iki yay... Peki, bak. Biraz Hıristiyanların balık işaretine benziyor; balığın yan tarafı yaylarla beraber gövdesini oluşturuyor. İlginç olan şey, eğer bir yay kesişirse önce</p>

  <p class="Standard" style="margin-left:0;margin-right:0;text-indent:18.859844px">Kâğıt parçasındaki desenden bir inç çapında, pembemsi mor bir ışık huzmesi Nicholas'ın yüzüne fışkırdı. Gözlerini kapattı, acıyla suratım buruşturdu, kâğıt parçasını düşürdü ve elini hızla alnına koydu. "Birdenbire," dedi boğuk bir sesle, "çok şiddetli bir baş ağrısı başladı."</p>

  <p class="Standard" style="margin-left:0;margin-right:0;text-indent:18.859844px">"Işık huzmesini görmedin mi?" dedim. Rachel kitabını bırakıp ayağa fırlamıştı.</p>

  <p class="Standard" style="margin-left:0;margin-right:0;text-indent:18.859844px">Nicholas elini alnından çekip gözlerini açtı, kırpıştırdı. "Kör oldum," dedi.</p>

  <p class="Standard" style="margin-left:0;margin-right:0;text-indent:18.859844px">Sessizlik. Üçümüz orada dikiliyorduk, hareketsizce.</p>

  <p class="Standard" style="margin-left:0;margin-right:0;text-indent:18.859844px">"Şimdi fosfen1 hareketleri görebiliyorum," dedi. "Bir ışık sonrası. Hayır, hiçbir ışık huzmesi görmedim. Ama bir fosfen<span class="Footnoteanchor"><a href="#ftn5" id="bodyftn5">1</a></span> çemberi görüyorum. Pembe. Şimdi bazı şeyleri fark edebiliyorum."</p>

  <p class="Standard" style="margin-left:0;margin-right:0;text-indent:18.859844px">Rachel ona doğru yürüyüp elini omzuna koydu. "Otursan daha iyi olur."</p>

  <p class="Standard" style="margin-left:0;margin-right:0;text-indent:18.859844px">Neredeyse mekanik, tuhaf düz bir sesle konuştu Nicholas, "Rachel, Johnny'nin bir doğum kusuru var."</p>

  <p class="Standard" style="margin-left:0;margin-right:0;text-indent:18.859844px">"Doktor hiçbir şeyi olmadığını..."</p>

  <p class="Standard" style="margin-left:0;margin-right:0;text-indent:18.859844px">"Sağ kasığında bir boğulmuş fıtık var. Şimdiden skrotal keseye inmiş. Hidrosefal'i yırtılmış. Johnny'nin acil bir ameliyata ihtiyacı var; telefona git, kaldır ve Dr Evenston'u ara. Ona, Johnny'i Fullerton'daki St. Jude Hastahanesi'nin aciline getireceğimizi söyle. Orada olmasını söyle."</p>

  <p class="Standard" style="margin-left:0;margin-right:0;text-indent:18.859844px">"Bu gece mi?" dedi Rachel, korku içindeydi.</p>

  <p class="Standard" style="margin-left:0;margin-right:0;text-indent:18.859844px">"Ölüm tehlikesi içinde," dedi Nicholas monoton bir sesle. Gözleri kapalı, söylediği şeyleri kelimesi kelimesine tekrarladı; onu seyrederken, aniden gözleri kapalı olmasına rağmen sözcükleri gördüğü izlenimine kapıldım; sanki bir sanatçı gibi kartlardan okuyordu söylediklerini. Bu onun ses tonu, ritmi değildi; onun için yazılmış sözcükleri izliyordu.</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Onlarla beraber hastaneye kadar gittim. Arabayı Rachel sürdü; Nicholas'ın gözlerindeki sorun hâlâ sürüyordu ve bu yüzden kadının yanında oturmuş küçük oğlanı tutuyordu. Doktorları, Dr. Evenston, çok sinirli bir halde onları acil bölümünde karşıladı. Onlara Johnny'i bir çok kez olası bir fıtık için kontrol ettiğini ve hiçbir şey bulmadığını söyledi; sonra Johnny'i götürdü; zaman geçti; nihayet Dr. Evenston geri geldi ve yorum yapmadan Johnny'nin sağ kasığında fıtık olduğunu, acil bir ameliyat gerektiğini, çünkü her an ölüm olasılığı taşıdığını söyledi.</p>

  <p class="Standard" style="margin-left:0;margin-right:0;text-indent:18.859844px">"Kim bunlar?" dedim Placentia'daki dairelerine dönerken.</p>

  <p class="Standard" style="margin-left:0;margin-right:0;text-indent:18.859844px">"Dostlar," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Kesinlikle senin iyiliğinle ilgileniyorlar ve bebeğinin."</p>

  <p class="Standard" style="margin-left:0;margin-right:0;text-indent:18.859844px">"Yanlış bir şey olamaz," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Ama bu tür güçler!" dedim.</p>

  <p class="Standard" style="margin-left:0;margin-right:0;text-indent:18.859844px">"Kafama bilgi transferi yaptılar," dedi Nicholas, "ama Johnny'i iyileştirmediler. Sadece</p>

  <p class="Standard" style="margin-left:0;margin-right:0;text-indent:18.859844px">"Onu iyileştirdiler," dedim. Onu doktora götürüp doktorun dikkatini doğum kusuruna çekmek onu iyileştirmişti. Doğal çareler dururken neden doğaüstü güçler kullanılsın? Buda'nın sözde bir azizin suyun üzerinde yürümesine tanık olduktan sonra söylediği bir şeyi hatırlamıştım: "Bir peniye," demiş Buda, "bir sandala binerek bunu yapabilirim." Suyu normal yollarla geçmek Buda için bile daha pratikti. Ama bununla beraber, normal ve normalötesi birbirlerine zıt alanlar değildir. Nicholas meseleyi kavrayamamıştı. Şaşkın görünüyordu; Rachel karanlığa doğru sürerken, o alnına ve gözlerine masaj yapmaya devam etti.</p>

  <p class="Standard" style="margin-left:0;margin-right:0;text-indent:18.859844px">"Bilgi bana bir bütün olarak transfer edildi," dedi Nicholas. "Art arda değil. Her zaman böyle yapıldı. Bilgisayar biliminde analog dedikleri şey bu, dijitalin zıttı."</p>

  <p class="Standard" style="margin-left:0;margin-right:0;text-indent:18.859844px">"Dost olduklarına emin misin?" dedi Rachel sertçe.</p>

  <p class="Standard" style="margin-left:0;margin-right:0;text-indent:18.859844px">"Oğlumun hayatını kurtaran biri," dedi Nicholas, "dosttur."</p>

  <p class="Standard" style="margin-left:0;margin-right:0;text-indent:18.859844px">"Eğer tek bir renkli ışık patlamasıyla tüm doğru bilgilendirmeyi kafana nakledebiliyorlarsa, istedikleri zaman kim olduklarını, nereden geldikleri ve niyetlerinin ne olduğu konusunda bilgilenmene izin vereceklerdir. Senin bu konuları dikkate almaman onlar için önceden düşünülmüş bir bilgi kısıtlaması aslında. Senin bilmeni istemiyorlar," dedim.</p>

  <p class="Standard" style="margin-left:0;margin-right:0;text-indent:18.859844px">"Eğer bilseydim bunu insanlara anlatırdım," dedi. "Bunu görmek istemiyorlar</p>

  <p class="Standard" style="margin-left:0;margin-right:0;text-indent:18.859844px">"Neden?" dedim.</p>

  <p class="Standard" style="margin-left:0;margin-right:0;text-indent:18.859844px">"Bu amaçlarını mahvederdi," dedi Nicholas, biraz duraksadıktan sonra. "Şeye karşı çalışıyorlar..." Sonra konuşmasına devam etmedi.</p>

  <p class="Standard" style="margin-left:0;margin-right:0;text-indent:18.859844px">"Onlar hakkında bildiğin ve bana anlatmadığın birçok şey var," dedim.</p>

  <p class="Standard" style="margin-left:0;margin-right:0;text-indent:18.859844px">"Bütün bunlar sayfalarda yazılı." Birkaç blok boyunca sustu ve sonra konuştu, "Eşitsizliğe karşı mücadele ediyorlar. Yani onlar büyük bir ihtiyatla çalışmak zorundalar. Yoksa başaramayacaklar." Ayrıntılı bir şekilde açıklayamadı. Galiba başka bir şey bilmiyordu. İnandıklarının çoğu belki de aylar boyunca düşünmenin sonunda yapılan akıllı tahminlerden oluşuyordu.</p>

  <p class="Standard" style="margin-left:0;margin-right:0;text-indent:18.859844px">Ufak bir nutuk atmaya hazırlanmıştım; şimdi tam zamanıydı.</p>

  <p class="Standard" style="margin-left:0;margin-right:0;text-indent:18.859844px">"İtiraf edildiği gibi zayıf bir olasılık dahi olsa, uğraştığın bu şey dini olabilir, gerçekte Kutsal Ruh tarafından bilgilendiriliyor olabilirsin ki o da Tanrının bir görünümüdür. Hepimiz Berkeley'deniz; orada büyüdük ve bir kolej kentinin dünyevi bakış açısıyla sınırlandırıldık; teolojik düşünceye meyilli değiliz. Ama iyileştirme, Kutsal Ruh'un tipik mucizelerindendir ya da ben öyle anlıyorum. Bunu biliyor olmalısın Nicholas, sen de bir Quaker'dın.</p>

  <p class="Standard" style="margin-left:0;margin-right:0;text-indent:18.859844px">"Evet." Başını sallayarak onayladı. "Kutsal Ruh seni teslim aldığında iyileştirir."</p>

  <p class="Standard" style="margin-left:0;margin-right:0;text-indent:18.859844px">"Kafanda İngilizce olmayan, bilmediğin diller duydun mu?" diye sordum.</p>

  <p class="Standard" style="margin-left:0;margin-right:0;text-indent:18.859844px">Hemen başını sallayarak onayladı. "Evet. Rüyalarımda."</p>

  <p class="Standard" style="margin-left:0;margin-right:0;text-indent:18.859844px">"Anlaşılmaz sözler," dedim.</p>

  <p class="Standard" style="margin-left:0;margin-right:0;text-indent:18.859844px">"Koine<span class="Footnoteanchor"><a href="#ftn6" id="bodyftn6">2</a></span> Yunancası. Uyandığımda birkaç sözcüğü fonetik olarak yazabildim. Rachel bir yıl Yunanca dersi almıştı, o anladı. Beraber onun sözlüğüne baktık: Koine Yunancası."</p>

  <p class="Standard" style="margin-left:0;margin-right:0;text-indent:18.859844px">"O hâlâ..."</p>

  <p class="Standard" style="margin-left:0;margin-right:0;text-indent:18.859844px">"Deşifre ediliyor. İncil'de, diğer ırklar havarilerin söylediklerini kendi dillerinde anladılar, Hamsin Yortusu'nda, Ruh ilk kez onlara indiğinde. Anlaşılmaz sözler saçmalık değildir; onlar asla bilmediğin yabancı dillerdir. Ruh bunları aklına getiriyor ve sen böylece her millete vaaz verebiliyorsun. Bu durum genellikle yanlış anlaşılmıştır. Araştırana kadar ben de bunun saçma sözler olduğunu düşünmüştüm."</p>

  <p class="Standard" style="margin-left:0;margin-right:0;text-indent:18.859844px">"İncil'i mi okuyorsun?" diye sordum. "Araştırman için"</p>

  <p class="Standard" style="margin-left:0;margin-right:0;text-indent:18.859844px">"Yeni Ahit'i. Ve Peygamberlik Kitapları'nı."</p>

  <p class="Standard" style="margin-left:0;margin-right:0;text-indent:18.859844px">"Nick Yunanca'yı hiç bilmedi. Onların gerçek sözcükler olmadığına emindi," dedi Rachel, sesindeki merhametsiz ton gitmişti; Johnny için endişelenmesi ve yaşadığı şok yaratmıştı bunu. "Nick büyük bir ihtiyatla, okült ilmine meraklı bazı insanlara Yunanca rüyalar gördüğünden bahsetti ve onlar da, 'Bu geçmiş yaşamın. Sen Yunanca konuşan birinin reenkarnasyonusun,' dediler. Ama böyle olduğunu sanmıyorum ben."</p>

  <p class="Standard" style="margin-left:0;margin-right:0;text-indent:18.859844px">"Peki, sen ne olduğunu düşünüyorsun?" diye sordum.</p>

  <p class="Standard" style="margin-left:0;margin-right:0;text-indent:18.859844px">"Bilmiyorum. Bu Yunanca sözcükler bana bir şeyler anlatan ve konuyu ciddiye almamı sağlayan ük şeyler. Ve bu gece, Johnny'nin hastalığını teşhis etmesi... ve bir an için yüzüne pembemsi mor bir ışık kıvılcımının çarpışını gördüm. Tam bilmiyorum, Phil; bu şimdiye kadar duyduğum hiçbir şeye uymuyor. Nick bizim bilmediğimiz merhametli doğaüstü yanılsamaları kısa bir süre için görüyor gibi - sadece şifreli görüntüler, ondan görmesini istedikleri. Anlam çıkartabilmek için bu yeterli değil. Ben onların çok eski oldukları izlenimini edindim - iki bin yıl önceden, Koine devrinden. Eğer buna uyuyorlarsa, işte sana kanıtı olmayan bir ipucu."</p>

  <p class="Standard" style="margin-left:0;margin-right:0;text-indent:18.859844px">"Birisi içimde uyanıyor. İki bin yıl ya da yaklaşık bu kadar uzun bir süre sonra. Henüz uyanmadı, ama zamanı geliyor. Ona vaat edilmiş, uzun zaman önce... bizim gibi yaşarken ona vaat edilmiş," dedi aniden kısık bir sesle, Nicholas.</p>

  <p class="Standard" style="margin-left:0;margin-right:0;text-indent:18.859844px">"İnsan mı?" dedim.</p>

  <p class="Standard" style="margin-left:0;margin-right:0;text-indent:18.859844px">"Evet." Nicholas başıyla onayladı. "Ya da bir zamanlar öyleydi. Bana yükledikleri program... onu uyandırmak için. Sorunları var ya da bir şekilde bu çok zor; bunun olması için bir sürü şeyin yapılması gerekiyor. Bu adam, bu kişi onlar için önemli. Neden bilmiyorum. Adamın kim olduğunu bilmiyorum. Ne bok yapacağım da bilmiyorum." Bir süre sessizleşti ve sonra, daha çok kendi kendine, sanki daha önce birçok kez bunu söylemiş ya da düşünmüş gibi dedi ki; "Bu gerçekleştiğinde bana ne olacak bilmiyorum. Belki benim için hiçbir planlan yoktur."</p>

  <p class="Standard" style="margin-left:0;margin-right:0;text-indent:18.859844px">"Hangisinin önce düşeceğini görmek için havaya altı farklı teori atmadığına emin misin?" dedim. "Teorileri duyduğumda spekülasyon olduğunu söyleyebilirim. Bilmiyorsun, değil mi?"</p>

  <p class="Standard" style="margin-left:0;margin-right:0;text-indent:18.859844px">"Hayır," diye kabul etti Nicholas.</p>

  <p class="Standard" style="margin-left:0;margin-right:0;text-indent:18.859844px">"Ne zamandır bu fikre saplandın?"</p>

  <p class="Standard" style="margin-left:0;margin-right:0;text-indent:18.859844px">"Bilmiyorum. Bunların hepsi yazılı."</p>

  <p class="Standard" style="margin-left:0;margin-right:0;text-indent:18.859844px">"Değerlerinin azalma sırasına göre mi?"</p>

  <p class="Standard" style="margin-left:0;margin-right:0;text-indent:18.859844px">"Bana geldikleri sıraya göre."</p>

  <p class="Standard" style="margin-left:0;margin-right:0;text-indent:18.859844px">"Her biri," dedim, "zamanında sana doğru gözüküyordu."</p>

  <p class="Standard" style="margin-left:0;margin-right:0;text-indent:18.859844px">"İçlerinden biri doğru olmak zorunda. Sonunda onu bulacağım. Bulmak zorundayım," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Bilmeden ölümüne gidiyor olabilirsin," dedi Rachel.</p>

  <p class="Standard" style="margin-left:0;margin-right:0;text-indent:18.859844px">"Bunu er geç anlarım," dedi Nicholas, inatçı bir şekilde.</p>

  <p class="Standard" style="margin-left:0;margin-right:0;text-indent:18.859844px">Belki de anlamaz, diye düşündüm; belki Rachel haklı. Nicholas sonsuza dek uğraşıp durabilirdi; devamlı büyüyen, teori üstüne teori yazılmış kocaman kâğıt yığınları, her biri bir öncekinden daha korkunç, daha kapsamlı, daha cüretkâr olabilirdi. Sonunda, onların uyandırmaya çalıştıkları, Nicholas'ın içindeki adam açığa çıkıp kontrolü ele geçirebilir ve Nicholas'ın savını bitirebilirdi. Nicholas, acaba... öyle ise... eminim... öyle olmalı gibi teoriler yazmaya devam eder; ve sonra içindeki o kadim zamanların adamı uyanıp ohaklı, bu doğru, işte ben diye yazabilirdi.</p>

  <p class="Standard" style="margin-left:0;margin-right:0;text-indent:18.859844px">"Bu şey beni endişelendiriyor," dedi Rachel, "ne zaman böyle konuşsan. Onu uyandırabileceklerse, bana ve Johnny'e karşı tavrı nasıl olacak, ama bu gece gösterdi ki Johnny ile ilgilenecek."</p>

  <p class="Standard" style="margin-left:0;margin-right:0;text-indent:18.859844px">"Benim yapabileceğimden daha çok," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Mücadele etmeyecek misin?" dedim. "Gelip seni teslim almalarına izin mi vereceksin?"</p>

  <p class="Standard" style="margin-left:0;margin-right:0;text-indent:18.859844px">"Bunu bekliyorum," dedi Nicholas.</p>

  <p class="Standard" style="margin-left:0;margin-right:0;text-indent:18.859844px">"Binanızda hiç boş daire var mı?" dedim Rachel'a. Serbest çalışan bir yazar olarak her yerde yaşayabilirim, diye düşünüyordum. Körfez Bölgesi'nde kalmak zorunda değildim.</p>

  <p class="Standard" style="margin-left:0;margin-right:0;text-indent:18.859844px">"Ona yardım etmek için buralarda olman gerektiğini mi düşünüyorsun?" dedi Rachel, hafifçe gülümseyerek.</p>

  <p class="Standard" style="margin-left:0;margin-right:0;text-indent:18.859844px">"Buna benzer bir şey," dedim.</p>
  <hr class="footnoterule" />

  <p class="Footnote" style="font-style:italic;font-size:92%"><a class="FootnoteSymbol" href="#bodyftn5" id="ftn5">1</a> &nbsp;Phosphene: Kapalı göze baskı yapılacak bir baskı sonucunda oluşan ışıklı hayaller, çn.</p>

  <p class="Footnote" style="font-style:italic;font-size:92%"><a class="FootnoteSymbol" href="#bodyftn6" id="ftn6">2</a> &nbsp;Koine : İÖ 4. yüzyıldan İS 6. yüzyıl ortalarına kadar konuşulan Helenistik dönem Yunancası. Afrika ve Yakındoğu'da Yunan kültürünün yayıldığı bölgelerde de konuşma ve yazı diliydi. Eski ve Yeni Ahit'in Yunanca çevirilerinin dili olan Koine, Çağdaş Yunanca'nm temelini oluşturur, yhn.</p>
</body>
</html>
