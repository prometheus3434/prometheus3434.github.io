<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc29" style="page-break-before:always">27.</h2>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Sadassa ile Placentia'da bir portakal ağaçlığının ortasında buluştum; birlikte yürüdük, el ele, fısıldaşarak. Belki konuştuklarımızı kaydediyorlardı, belki de değil. Mutlaka görüşmeliydik. Onu haberdar etmeliydim</p>

  <p class="Standard" style="margin-left:0;margin-right:0;text-indent:18.859844px">Ona sormak istediğim bir şey vardı.</p>

  <p class="Standard" style="margin-left:0;margin-right:0;text-indent:18.859844px">"Uydu gitti," dedim yürürken, "ama hâlâ ara sıra renkli bir şeyler görüyorum, sanki başka bir uydunun iletimi gibi." Daha önce bana gösterilen her şey anlaşılabilirdi, en azından uygun bir çözümlemeyle anlaşılıyordu; ama bunları pek anlayamamıştım. "Bu şeyle ilgili olmalı Sustum; az daha Pinky'i anlatacaktım.</p>

  <p class="Standard" style="margin-left:0;margin-right:0;text-indent:18.859844px">Şimdi gördüğüm şey, Yunanlıların mükemmel geometrik biçim saydıkları ve Altın Dikdörtgen dedikleri ölçülerle orantılanmış bir kapıydı. Yunan harfleriyle işaretlenmiş ve şeklen ona benzeyen doğal düzenlemeler yansıtan bu kapıyı defalarca görmüştüm: bir sözlük sehpası, bir bazalt bloğu, konuşmacı kürsüsü. Ve bir keresinde, bu şaşırtıcıydı, Pinky'nin kapının dışından bizim dünyamıza doğru ilerlediğini görmüştüm, ama eskisi gibi değildi; tıpkı bir kaplan gibi daha büyük ve daha vahşiydi, her şeyin ötesinde hayat ve sağlık dolu görülüyordu.</p>

  <p class="Standard" style="margin-left:0;margin-right:0;text-indent:18.859844px">Sadassa'ya kapının ana hatları hakkında gördüklerimi anlattım, sessizce ve başıyla onaylayarak beni dinledi. Sonunda kapının ötesinde gözüme ilişen şeyi anlattım: durağan bir görüntü, geceye özgü, sessiz karanlık bir deniz, gökyüzü, bir adanın kıyılan ve şaşırtıcı olan, suyun kıyısında kumların üstünde duran çıplak bir kadının hareketsiz görüntüsüydü. Kadnıı tanımıştım; Afrodit'ti. Onun Yunan ve Roma heykellerinin fotoğraflarını görmüştüm. Ölçüleri, güzelliği ve şehveti, yanılamazdım.</p>

  <p class="Standard" style="margin-left:0;margin-right:0;text-indent:18.859844px">"Gördüğün," dedi Sadassa, "son sevgi görüntüsü, uydunun senden uzaklaşıp gittiğini belirtiyor. Bir tür sonradan görüntü."</p>

  <p class="Standard" style="margin-left:0;margin-right:0;text-indent:18.859844px">"Ölen kedim," dedim,"oradaydı."</p>

  <p class="Standard" style="margin-left:0;margin-right:0;text-indent:18.859844px">"Uzak kıyıda," dedi Sadassa. "Artık mahrum kaldığımız öteki diyarda. Birkaç gün daha göreceksin, sonra kaybolacak ve bu son olacak, başka bir şey görmeyeceksin." Güldü, ama mutlu bir şekilde değil. 'Televizyonu kapatmaya benziyor; görüntü tamamen yok olmadan önce yavaş yavaş azalır. Geride kalan bir şarj."</p>

  <p class="Standard" style="margin-left:0;margin-right:0;text-indent:18.859844px">"O, çok güzel," dedim. "Kusursuz denge." Sonra üstün görüşüyle birlikte uydunun benim insan aklımı etkilemesini başlatan fosfen etkinliğini, başlangıçtaki soyut resimleri hatırladım. "Oraya geçmek için bir yol olduğunu düşünüyorum."</p>

  <p class="Standard" style="margin-left:0;margin-right:0;text-indent:18.859844px">"Bir yol var."</p>

  <p class="Standard" style="margin-left:0;margin-right:0;text-indent:18.859844px">"Ne yolu?" dedim ve Pinky'i hatırladım. "Ah, ne demek istediğini anladım."</p>

  <p class="Standard" style="margin-left:0;margin-right:0;text-indent:18.859844px">"Afrodit aşk tanrıçası olduğu kadar doğurganlığın da tanrıçasıdır," dedi Sadassa. "Ben de gördüm onu Nicholas; içinden geçemediğimiz kapıyı gördüm. Ulaşamadığımız durağan görüntüyü. Orası, yaşamın kaynağı; bir zamanlar gökyüzümüzde yörüngedeydi. Bu hepimize, patlamasından hemen önce uydu tarafından bize yerleştirilen bir mesaj, bir veda. Hatırlamak için, bizimle arkadaşlık etmek için. Bir veda ve bir söz."</p>

  <p class="Standard" style="margin-left:0;margin-right:0;text-indent:18.859844px">"Daha önce hiç böyle güzel bir şey görmemiştim," dedim.</p>

  <p class="Standard" style="margin-left:0;margin-right:0;text-indent:18.859844px">"Vivian Kaplan meselesini ne yapacaksın? Şu andaki sorun bu," dedi konuyu değiştirerek Sadassa.</p>

  <p class="Standard" style="margin-left:0;margin-right:0;text-indent:18.859844px">"Onlara, bilinçaltıyla algılanan malzemenin olmadığı bir bant vereceğim. Onları bir süre oyalar. Sonra plakları basmaya başlayacağız. Bilinçaltıyla algılanan malzemenin olmadığı kayıttan yapılan birkaç plak olacak elimde ve bunlardan birini onlara vereceğim. Ofisimde öyle basılmış olanlardan bulunduracağım, böylece girip çalarlarsa aldıkları şey bantları teyit edecek. Son olarak tehlikeli bir işe atılacak ve bilinçaltıyla algılanan mesaj içeren plakları dağıtmaya başlayacağız. Sonra oturup polisin gelmesini bekleyeceğiz. Bir radyodan diğerine, bir plakçıdan öbürüne koşarak plaklara el koyacak, ama bu olmadan önce belki bazıları ellerinden kurtulacak ve çalınacaklar. Bizi yakaladıklarında da, bizi ve ailelerimizi öldürecekler. Bundan hiç şüphem yok."</p>

  <p class="Standard" style="margin-left:0;margin-right:0;text-indent:18.859844px">"Evet," dedi Sadassa.</p>

  <p class="Standard" style="margin-left:0;margin-right:0;text-indent:18.859844px">"Kötü hissettiğim şey şu, zaten tuzağa düştüğümüzü biliyorum. Ne yaptığımızın farkındalar, albüm hakkında bilgileri var. En azından albümün varlığını, büyük ihtimalle bazı politik şeyleri albüme koymayı planladığımızı biliyorlar. Ana kayıtlarından sonra albümü görmek istiyorlar, bitmiş bir şekilde, böylece çaldıklarında içeriğini belirleyebilecekler. Onların bizden yapmamızı istediği şeyi yapıyoruz. Belki de böyle değil, belki emin değiller, tahmin ediyorlar, merak ediyorlar ve önsezilerine göre davranıyorlar. Yalan polisin bir parçasıdır. Belki telefonla bizi ihbar eden bir ses mühendisi yok. Belki La Paz Bar'daki konuşmamızı kaydetmediler. Bütün bildikleri Let's Play!'in yeni hit albümümüz olduğu, ona bir sürü emek ve zaman harcadığımız; böylece şüpheci polis düşüncesi uyarıldı ve her zamanki gibi gözlemek yerine gelip bir bant istediler, dağıtımdan önce bir kopya istediler."</p>

  <p class="Standard" style="margin-left:0;margin-right:0;text-indent:18.859844px">"Bence yalan söylüyorlar," dedi Sadassa. "Blöf yapıyorlar. Bu kesinlikle bir olasılık. Devam etmeliyiz."</p>

  <p class="Standard" style="margin-left:0;margin-right:0;text-indent:18.859844px">"Eğer şimdi durursak, bizi öldürmeyecekler."</p>

  <p class="Standard" style="margin-left:0;margin-right:0;text-indent:18.859844px">"Devam edelim," dedi Sadassa.</p>

  <p class="Standard" style="margin-left:0;margin-right:0;text-indent:18.859844px">"Kaçabileceğimiz bir yol biliyor musun?"</p>

  <p class="Standard" style="margin-left:0;margin-right:0;text-indent:18.859844px">Sadassa sessizce başını eğdi.</p>

  <p class="Standard" style="margin-left:0;margin-right:0;text-indent:18.859844px">"Yalnızca Johnny'i düşünüyorum," dedim. "Valis, benim onu ve her şeyi arındırmamı sağladı... ona gizli bir isim bile verdi. Sanırım o isim bugünlerde onunla birlikte yok olacak."</p>

  <p class="Standard" style="margin-left:0;margin-right:0;text-indent:18.859844px">"Valis sana bunu yaptırdıysa, oğlun yaşayacak."</p>

  <p class="Standard" style="margin-left:0;margin-right:0;text-indent:18.859844px">"Emin misin?"</p>

  <p class="Standard" style="margin-left:0;margin-right:0;text-indent:18.859844px">"Evet."</p>

  <p class="Standard" style="margin-left:0;margin-right:0;text-indent:18.859844px">"Umarım haklısındır."</p>

  <p class="Standard" style="margin-left:0;margin-right:0;text-indent:18.859844px">"Valis artık burada olmayabilir," dedi Sadassa, "ama o, her birimizin içinde..."</p>

  <p class="Standard" style="margin-left:0;margin-right:0;text-indent:18.859844px">"Biliyorum. Geçen gün onun içimde kıpırdadığım hissettim. İçimde yeni bir yaşam. İkinci doğuş... yukarıdan doğuşunu."</p>

  <p class="Standard" style="margin-left:0;margin-right:0;text-indent:18.859844px">"Bu ebedi bir şey. Daha fazla ne umabiliriz ki? Ona bağlan. Bedenlerimiz yok edilirse parlakateş atmosfere kaçar, yaşam kıvılcımlarımız da onunla birlikte gider. Orada sonunda tek bir varlık olarak birleşeceğiz; daima birlikte olacağız. Valis dönene kadar. Hepimiz: sen, ben, kalanlar."</p>

  <p class="Standard" style="margin-left:0;margin-right:0;text-indent:18.859844px">"Tamam," dedim.</p>

  <p class="Standard" style="margin-left:0;margin-right:0;text-indent:18.859844px">"Sana bir şey soracağım," dedi Sadassa. "Uydunun sana gösterdiklerinden hangisi. Bunu nasıl söyleyeceğimi bilmiyorum."</p>

  <p class="Standard" style="margin-left:0;margin-right:0;text-indent:18.859844px">"Şeylerin son görünüşü mü?"</p>

  <p class="Standard" style="margin-left:0;margin-right:0;text-indent:18.859844px">"Evet. En derini. En çok içine işleyeni. Çünkü sana çok tesir ettiğinde evren hakkında sana bir sürü şey gösterir."</p>

  <p class="Standard" style="margin-left:0;margin-right:0;text-indent:18.859844px">"Bir süre için evreni canlı bir vücut gibi gördüm," dedi.</p>

  <p class="Standard" style="margin-left:0;margin-right:0;text-indent:18.859844px">"Evet," dedi, kasvetli bir şekilde başını sallayarak.</p>

  <p class="Standard" style="margin-left:0;margin-right:0;text-indent:18.859844px">'Ve biz içindeydik. Bu deneyim öyle tuhaf ki - ifade etmek çok güç. Arı kovanı gibiydi, milyonlarca an, hepsi renkli ışıklar aracılığıyla çok uzun mesafeler arasında haberleşiyorlardı. Işığın dokusu ileri geri ve bizim içimizde değişiyordu. Anlardan - ya da her neyseler - devamlı sinyaller ve yanıtlar vardı, belki onlar yıldızlar veya zeki organizmaların yıldız sistemleriydi. Dokunun değişimiyle bu sinyalleşme sürüp gitti ve sonra bütün anların hep bir ağızdan yaydığı bir vızıltı veya çan gibi bir ses duydum."</p>

  <p class="Standard" style="margin-left:0;margin-right:0;text-indent:18.859844px">"Evren büyük bir toplu akıldır," dedi Sadassa. "Ben de gördüm bunu. Son görüntü bize şeylerin nasıl göründüğünün karşılaştınlmalı görüntüsüydü."</p>

  <p class="Standard" style="margin-left:0;margin-right:0;text-indent:18.859844px">"Birbirleriyle uzak mesafelerden sinyalleşen bütün arılar, bir düşünme süreci içindeler. Böylece bütün organizma düşünüyor. Ve her parçayı birbirlerine ayarlamak için her yere basınç uyguluyor, büyük mesafelerin ötesine bile, böylece ortak bir amaç için birlikte hareket ediyorlar."</p>

  <p class="Standard" style="margin-left:0;margin-right:0;text-indent:18.859844px">"Canlı o," dedi Sadassa.</p>

  <p class="Standard" style="margin-left:0;margin-right:0;text-indent:18.859844px">"Evet," dedim. "Canlı."</p>

  <p class="Standard" style="margin-left:0;margin-right:0;text-indent:18.859844px">"Arılar," dedi Sadassa, "bana istasyonlar olarak tanımlandı. Bir ağ üzerinde gönderiyor ve alıyorlarmış gibi. Biri gönderince parlıyordu. Sanırım ışık spektrumunun farklı frekanslarıyla düzenlenmişti. Gönderici ve alıcı istasyonlarının büyük bir evreni gibiydi, ama Nicholas, bazen çoğu, değişik anlarda kararıyorlardı. Geçici olarak pasifleşiyorlardı. Çok uzaklardan iletileri alarak ışıldayan istasyonları izlemeyi sürdürdüm - sanırım bu tür uzaklıklarda parsek<span class="Footnoteanchor"><a href="#ftn15" id="bodyftn15">1</a></span> sözcüğünü kullanıyoruz."</p>

  <p class="Standard" style="margin-left:0;margin-right:0;text-indent:18.859844px">"Güzeldi," dedim. "Aktif istasyonlar tarafından oluşturulan, değişken ışıkların dokusu."</p>

  <p class="Standard" style="margin-left:0;margin-right:0;text-indent:18.859844px">"Ama içlerine, bazı istasyonları söndüren bir şey sokuldu. Onları bozdu, bu yüzden bir daha asla parlamadılar. Onları kendisiyle değiştirdi. Üzerlerine örtülen bir pelerin gibi."</p>

  <p class="Standard" style="margin-left:0;margin-right:0;text-indent:18.859844px">"Ama onların yerine yeni istasyonlar açılıyordu," dedim. "Beklenmedik noktalarda."</p>

  <p class="Standard" style="margin-left:0;margin-right:0;text-indent:18.859844px">"Gezegenimiz almıyor, göndermiyor," dedi Sadassa, bir süre sonra. "Uydu tarafından yönetilen bazılarımız - üç milyardan birkaç bini - dışında. Artık yönetilmiyoruz. Karanlığa gömüldük."</p>

  <p class="Standard" style="margin-left:0;margin-right:0;text-indent:18.859844px">"Yerine geçecek bir uydu gelene kadar."</p>

  <p class="Standard" style="margin-left:0;margin-right:0;text-indent:18.859844px">"Biz bir tür beyin mi gördük?" dedi Sadassa.</p>

  <p class="Standard" style="margin-left:0;margin-right:0;text-indent:18.859844px">"Daha çok çocukların oynadığı bir salona benziyor," dedim, "her tarafında renkli düğmeler olan." Yaptığı benzetme, benim için çok ağırdı: evreni dev bir beyin olarak düşünmek.</p>

  <p class="Standard" style="margin-left:0;margin-right:0;text-indent:18.859844px">"Bize gösterilen şey çok büyük bir şeydi," dedi Sadassa. "Üstün bir noktadan, esas üstünlük noktasından bakmaktı. Bunun değerini daima bilmeliyiz. Eğer bu yerel bölge veya sektördeki istasyonlar kararsa ve artık parlamasalar bile, bu hatırlanacak bir manzara. Uydu bize nesnelerin doğasını son kavrayışla gösterdi: canlı bir beyindeki nöronların birleşim yerleri. Biz onu fonksiyonlarına, kendisinin ve nice parçasının farkındalığına bakarak isimlendiriyoruz-" Gülümsedi. "Bu yüzden Afrodit figürünü gördün. Trilyonlarca istasyonu uyum içinde tutan bu."</p>

  <p class="Standard" style="margin-left:0;margin-right:0;text-indent:18.859844px">"Evet," dedim, "uyum içindeydi, onca uzaklığa rağmen. Hiçbir zorlama yoktu, sadece anlaşma."</p>

  <p class="Standard" style="margin-left:0;margin-right:0;text-indent:18.859844px">Ve bütün gönderici ve alıcı istasyonlarının düzenlenmesine Valis diyoruz, diye düşündüm, Devasa Aktif Canlı Bilinç Sistemi.</p>

  <p class="Standard" style="margin-left:0;margin-right:0;text-indent:18.859844px">Mezarın bir bu tarafında, bir diğer tarafında yatan, ölmeyen dostumuz. Onun sevgisi imparatorluktan daha büyük, diye düşündüm. Bitmeyen bir sevgi.</p>

  <p class="Standard" style="margin-left:0;margin-right:0;text-indent:18.859844px">Sadassa boğazını temizledi. "Bant ne zaman elimize geçer diye tahmin ediyorsun?"</p>

  <p class="Standard" style="margin-left:0;margin-right:0;text-indent:18.859844px">"Ay sonunda."</p>

  <p class="Standard" style="margin-left:0;margin-right:0;text-indent:18.859844px">"Ana kayıtlar peki?"</p>

  <p class="Standard" style="margin-left:0;margin-right:0;text-indent:18.859844px">"Önce kayıtlar sonra master'ı elime geçecek. Bant elimize geçtikten sonra bu uzun sürmez. Benim bu işle bir ilgim yok. İşim kayıt hazırlanıp ruhsat verildikten sonra biter."</p>

  <p class="Standard" style="margin-left:0;margin-right:0;text-indent:18.859844px">"Herhangi bir zamanda onlara göstermeye hazır ol. Üretimin tam ortasında," dedi Sadassa kasvetli bir şekilde.</p>

  <p class="Standard" style="margin-left:0;margin-right:0;text-indent:18.859844px">"Haklısın. Elimizde bazı temiz kayıtlar olacak, bazıları da bilinçaltıyla algılanan malzeme eklenmiş. Belki temiz bir tane alırlar. Belki şans bize güler."</p>

  <p class="Standard" style="margin-left:0;margin-right:0;text-indent:18.859844px">"Her şey hangisini ele geçireceklerine bağlı," dedi Sadassa.</p>

  <p class="Standard" style="margin-left:0;margin-right:0;text-indent:18.859844px">Sadassa haklıydı. Bu konuda ne bizim ne onların bir kontrolü vardı.</p>

  <p class="Standard" style="margin-left:0;margin-right:0;text-indent:18.859844px">"Bu arada," dedi Sadassa. "Bana şans dilemeni istiyorum; bu aym sonunda doktorumla randevum var. Hâlâ iyileşme sürecinde olup olmadığıma bakacak."</p>

  <p class="Standard" style="margin-left:0;margin-right:0;text-indent:18.859844px">"İyi şanslar," dedim.</p>

  <p class="Standard" style="margin-left:0;margin-right:0;text-indent:18.859844px">"Teşekkürler. Biraz endişeliyim. Hâlâ kilo kaybediyorum... yemek yiyemiyorum. Kırk iki kiloya düştüm. Ve şimdi uydu da yok Solgun bir şekilde bana gülümsedi.</p>

  <p class="Standard" style="margin-left:0;margin-right:0;text-indent:18.859844px">Kolumu dolayıp kucakladım, bir kuş kadar hafifti. Sonra onu ilk kez öptüm. Boğazından minicik, hafif bir gülme, neredeyse bir kıkırdama yükseldi ve bana karşı koydu.</p>

  <p class="Standard" style="margin-left:0;margin-right:0;text-indent:18.859844px">"Arkadaşın Phil'i tutuklayacaklar," dedi, "bilimkurgu yazarı olanı."</p>

  <p class="Standard" style="margin-left:0;margin-right:0;text-indent:18.859844px">"Biliyorum," dedim.</p>

  <p class="Standard" style="margin-left:0;margin-right:0;text-indent:18.859844px">"Değer miydi buna? Seninkiyle birlikte onun kariyerini de mahvetmek."</p>

  <p class="Standard" style="margin-left:0;margin-right:0;text-indent:18.859844px">Ve düşündüm, onun yaşamı...</p>
  <hr class="footnoterule" />

  <p class="Footnote" style="font-style:italic;font-size:83%"><a class="FootnoteSymbol" href="#bodyftn15" id="ftn15">1</a> &nbsp;Parsek: Ast. Bir uzunluk birimi, 3.26 ışık yılı. çn.</p>
</body>
</html>
