<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_27" id="calibre_pb_14">***</p>

  <p class="block_25">Öyleyse okuru bu beklenti, arayış ve bilinmeyen bir kolun bir kez daha darbesini indirmesini beklemenin ama henüz hiçbir cüretin, bütün gözlerin önünde böyle bir girişime denk olacağına inanmazken dehşetin çılgınlığını tahmin etmeye bırakalım, aynı esrarengiz nitelikte ikinci bir olay, aynı yok etme planına uygun bir cinayet, aynı semtte işlenmiştir.</p>

  <p class="block_4"> </p>

  <p class="block_2">Brandon motoru çalıştırır çalıştırmaz, gösterge panelindeki mobil telefon çaldı. Telefonu alarak hırlar gibi “Brandon” dedi, Tony bilgisayar sesinin “Mesajlarınız var. Lütfen 121’i arayın. Mesajlarınız var...” dediğini duydu.</p>

  <p class="block_2">Brandon telefonu kulağından çekerek tuşlara bastı ye tekrar kulağına götürdü. Bu kez Tony söylenenleri duyamıyordu. Bir an sonra Brandon bir numara daha çevirdi. “Sekreterim” diye açıkladı. “Kusura bakma... Merhaba, Martina. John. Beni mi arıyorsun?”</p>

  <p class="block_2">Birkaç saniye dinledikten sonra Brandon gözlerini acı çekiyormuş gibi kapadı. “Nerede?” diye sordu, sesi donuktu. “Tamam, anladım. Yarım saat içinde oraya geleceğim. Kim bakıyor?., iyi, teşekkürler, Martina.” Brandon gözlerini açıp telefonu kapadı. Yerine dikkatle koyduktan sonra Tony’ye bakmak için yana döndü. “Ne zaman başlayacağını bilmek istiyor musun Şimdi nasıl?”</p>

  <p class="block_2">Tony, “Bir ceset daha mı?” diye sordu.</p>

  <p class="block_2">Brandon vitesi takarken üzüntülü bir sesle, “Bir ceset ha” dedi. “Suç mahallinde kendini nasıl hissedersin?”</p>

  <p class="block_2">Tony omzunu silkti. “Herhalde öğle yemeği yiyemem ama cesetleri el değmemiş olarak görmek benim için bir ikramiye olur.”</p>

  <p class="block_2">Brandon otoyola hızla girip ve en sağ şeride geçerken, “O usta orospu çocuğunun onları bırakış biçiminde hiçbir el değmemişi yok” dedi.</p>

  <p class="block_2">Tony, “Gene Temple Fields’a mı bırakmış?” diye sordu.</p>

  <p class="block_2">Şaşıran Brandon ona şöyle bir baktı. Tony önüne bakıyordu kaşlarını çatmıştı. “Bunu nereden biliyorsun?”</p>

  <p class="block_2">Bu Tony’nin cevaplamaya hazır olmadığı bir soruydu. “Bir önsezi de” diye yan çizdi. “Sanırım son kez Temple Fields’ın fazla göz önüne çıktığından korktu. Üçüncü cesedi Carlton Park’a bırakmak dikkatleri tek bir yerden aldı, belki polisin bir bölge üzerinde yoğunlaşmasını durdurdu ve muhtemelen bölgedeki insanları biraz rahatlattı. Ama o Temple Fields’ı seviyor. Ya o bölgeyi gerçekten iyi bildiği için ya da orası fantezisinde önemli bir yer tuttuğu için. Ya da belki de burası onun için bir tür açıklamadır.” Tony yüksek sesle düşünüyordu.</p>

  <p class="block_2">“Biri sana bir gerçeği anlattığında yarım düzine farklı varsayımda mı bulunursun her zaman?” diye sordu Brandon, en hızlı şeridi terk etmemekte direnen bir BMW’ye uzunları yaktı. “Seni orospu çocuğu, üstüne trafik polisi göndermeden şerit değiştir” diye hırladı.</p>

  <p class="block_2">Tony, “Denerim” dedi. “İşimi böyle yapıyorum. Yavaş yavaş kanıtlar ilk düşüncelerimden bazılarını elememe neden olur. Sonunda bir tür model ortaya çıkmaya başlar.” Sessizleşerek olay yerinde neyle karşılaşacağını hayal etmeye başladı. Midesi bomboş gibiydi, kasları konsere çıkacak bir müzisyeninki gibi gerilmişti. Normalde, suç mahalleriyle ilgili olarak ancak ikinci elden, resmi bir açıklama edinebilirdi. Fotoğrafçı ve öbür adli tıp memurları ne kadar iyi olurlarsa olsun, her zaman başka birinin bakış açısını tercüme etmek zorundaydı. Bu kez katile şimdiye kadar olduğundan daha yakın olacaktı. Hayatını öğrenilmiş davranışlar kalkanı ardında geçiren bir insan için, bir katilin görünüşüne nüfuz etmek kentteki tek oyundu.</p>

  <p class="block_12">*</p>

  <p class="block_2">Carol on birinci kez, “Yorum yok” dedi. Penny Burgess dudaklarını büzdü, gözleri Carol kadar taş duvar olmayan birin umutsuzlukla aradı. Temel Reis Cross bir erkek şoven domuzu olabilirdi ama kendini beğenmiş yorumlarının arasında her zaman birkaç hatırlanabilir not verirdi. Düşüncelerine bir son vererek tekrar Carol üzerinde yoğunlaştı.</p>

  <p class="block_2">“Kız kardeşliğe ne oldu, Carol?” diye sızlandı. “Haydi, biri iyilik yap. ‘Yorum yok’ dışında söyleyebileceğin bir şey vardır.”</p>

  <p class="block_2">“Üzgünüm, Bayan Burgess. Okurlarınızın en son ihtiyaç duyduğu şey, bilgiye dayanmayan spekülasyonlar. Söyleyecek somut bir şey bulur bulmaz söz veriyorum ilk siz öğreneceksiniz.” Carol sözlerini bir gülümsemeyle yumuşattı.</p>

  <p class="block_2">Uzaklaşmak için arkasını döndü ama Penny mantosunun kolunu tuttu. “Kayıt dışı bir şey” diye yalvardı. “Sırf bana yol göstersin diye. Aptal gibi görünmeme neden olacak bir şey yazmamak için. Carol, nasıl olduğunu sana anlatmama gerek yok. Ne zaman faka basacağımın çetelesini tutan erkeklerle dolu bir büroda çalışıyorum.”</p>

  <p class="block_2">Carol içini çekti. Karşı koyması zordu. Tom Cross’un detektif odasında onu ne hale getireceğini düşünmek ağzını kapalı tutmasına neden oldu. “Yapamam” dedi. “Her neyse, bana sorarsan şu ana kadar gayet iyi gidiyorsun.” Konuşurken tanıdık bir Range Rover’in köşeyi döndüğünü gördü. “Ah, Allah kahretsin” diye mırıldanarak kolunu muhabirden kurtardı. John Brandon’ın, <span class="text_">Sentinel Times’ın</span> dizi cinayetler katili isterisinin ardındaki polis kaynağının kendisi olduğunu düşünmesine hiç ihtiyacı yoktu. Çevik hareketlerle Brandon’ın otomobiline doğru yürüdü. Otomobil durarak birinin kalabalığı önleyen polis kordonunu çekmesini bekledi. Carol durup polislerin amirlerini hareketlilikleriyle etkilemek için koşuşturmasını izledi. Range Rover burnunu öne çıkararak Carol’a Brandon’ın yolcu koltuğunda bir yabancının oturduğunu görme şansı verdi. İki adam otomobilden inerken Carol, Tony’yi süzdü, kendisini eğiterek geliştirdiği bellek bankasına ayrıntıları yazdı. Ne zaman bilgiye ihtiyaç duyacağını bilemezsin. Orta boylu, ince omuzları geniş, dar kalçalı, bacak ve gövde orantılı, yandan ayrılmış kısa koyu renk saç, koyu renk gözler, muhtemelen mavi, altında halkalar, cilt düzgün, ortalama burun, geniş ağız, alttaki üstten kalın. Ama giyim zevki kötü. Takım elbise Brandon’ınkinden bile modası geçmişti. Ama yıpranmış görünmüyordu. Çıkarsama: Çalışma hayatında takım elbise giymeyen bir adamdı bu. Aynı derecede para harcamayı da sevmiyordu, yani takım elbise parçalanana kadar giyilecekti. İkinci çıkarsama: Büyük ihtimalle evli değildi ya da sürekli bir ilişkisi yoktu. Sevgilisi bir takım elbiseye ihtiyaç duyan her kadın, onu, alındıktan beş yıl sonra bu kadar modası geçmiş görünmeyecek klasik tarzda bir takım almaya zorlardı.</p>

  <p class="block_2">Carol bu sonuca ulaştığı sırada Brandon yanına gelmiş, yol arkadaşına da yaklaşması için işaret ediyordu. “Carol” dedi.</p>

  <p class="block_2">Carol, “Merhaba, Bay Brandon” diyerek onu selamladı.</p>

  <p class="block_2">“Tony, seni Detektif Carol Jordan’la tanıştırmak istiyorum. Carol, bu bey İçişleri’nden Dr. Tony Hill.”</p>

  <p class="block_2">Tony gülümseyerek elini uzattı. Carol onun elini sıkarken özellikler listesine çekici gülümsemeyi de ekledi. Sıkı, kuru, birçok kıdemli memurun sergilediği kemikleri kırma maçoluğu yok. “Sizinle tanıştığıma memnun oldum” dedi Tony.</p>

  <p class="block_2">Şaşırtıcı derecede boğuk bir ses, belli belirsiz kuzey aksanı. Carol nazikçe gülümsedi. İçişleri’yle ne yapacağını hiçbir zaman bilemez insan. “Ben de” dedi.</p>

  <p class="block_2">“Carol bu cinayetlere verdiğimiz ekiplerden birinin başında. İki numara, değil mi, Carol?” diye sordu Brandon ama cevabı zaten biliyordu.</p>

  <p class="block_2">“Doğru efendim. Paul Gibbs.”</p>

  <p class="block_2">“Tony, İçişleri Bakanlığı Suçlu Profili Ulusal Merkezi fizibilite araştırmasının başında. Ondan bu cinayetleri inceleyerek deneyiminin bize bir yarar sağlayıp sağlamayacağına bakmasını rica ettim.” Brandon’ın gözleri sıkıntıyla Carol’a bakıyor, satır aralarını okuduğundan emin olmaya çalışıyordu.</p>

  <p class="block_2">“Dr. Hill’in bize verebileceği her tür yardımı minnetle karşılarım, efendim. Olay yerinde yaptığım kısa araştırmadan daha öncekilerden fazla bulgumuz olduğunu sanmıyorum.” Carol, Brandon’ın söylediğini anladığının işaretini veriyordu. Her ikisi de aynı ince ip üzerinde yürüyordu ama farklı uçlarda Brandon, Tom Cross’un operasyon otoritesini zayıflatamazdı ve Carol, Bradfield teşkilatında hoşgörülebilir bir konum istiyorsa, Brandon onunla aynı fikirde olsa bile amiriyle açıkça çatışamazdı. “Dr. Hill olay yerini görmek ister mi?”</p>

  <p class="block_2">Brandon, “Hep birlikte bakalım” dedi. “Yürürken bani bilgileri verebilirsin. Elimizde ne var?”</p>

  <p class="block_2">Carol yolu gösterdi. “Burası pub’ın arka bahçesi. Açık ki ölüm yeri burası değil. Hiç kan yok. Beyaz bir erkek, otuzuna merdiven dayamış, çıplak. Kimliği bilinmiyor. Ölümünden önce işkence görmüş gibi görünüyor. Her iki omuz da yerinden çıkmış gibi ve muhtemelen kalçası ve dizleri de öyle. Saçının bazı yerleri eksik. Yüzüstü yatıyor, bu yüzden yaralarının hepsini görme şansımız olmadı. Ölüm nedeninin boğazındaki derin kesik olduğunu tahmin ediyorum. Öyle görünüyor ki ceset bu: raya atılmadan önce yıkanmış.” Carol bahçe kapısında, soğuk bir sesle anlattıklarını bitirdi. Tony’ye baktı. Sözlerinin yarattığı tek değişiklik Tony’nin dudaklarının gerilmesiydi. “Hazır mısınız?” diye sordu.</p>

  <p class="block_2">Tony başını sallayarak derin bir soluk aldı. “Ne kadar hazır olabilirsem o kadar” dedi.</p>

  <p class="block_2">Brandon “Lütfen kordonun dışında kal, Tony” dedi. SOCO’ların hâlâ yapacak çok işi var ve olay yerindeki izleri silmemize ihtiyaçları yok.”</p>

  <p class="block_2">Carol kapıyı açtı ve iki adama girmeleri için işaret etti. Tony onun söylediklerinin içerideki görüntüye kendisini hazırladığını düşünmüşse bile, bir kez bakması hazır olmadığını anlamasına yetmişti. Kanın doğal olmayan biçimde yokluğuyla daha tuhaflaşan tuhaf bir görüntüydü bu. Mantık, bu kadar her tarafı kırılmış bir cesedin kan gölünün içinde bir ada, Bloddy Marry’deki bir buz gibi görünmesi gerektiğini haykırıyordu. Tony cenaze töreni dışında bu kadar temiz bir ceset görmemişti. Ama mermer bir heykel gibi duracağına, bu ceset insan görüntüsünün bir parodisi gibi bükülmüş, ipler kesildiğinde düşen her yanı kopuk bir kukla gibi duruyordu.</p>

  <p class="block_2">İki adam bahçeden içeriye girdiklerinde polis fotoğrafçısı fotoğraf çekmeyi bırakıp John Brandon’ı başıyla selamladı. Brandon önündeki görüntüden etkilenmemiş gibi, “Tamam, Harry” dedi. Kimse ceketinin ceplerindeki ellerini yumruk yaptığını göremezdi.</p>

  <p class="block_2">“Bütün çekimleri yaptım, Bay Brandon. Yalnızca yakın çekimler kaldı” dedi fotoğrafçı. “Çok fazla yara ve bere var. Hepsini çektiğimden emin olmak istiyorum.”</p>

  <p class="block_2">Brandon, “Aferin sana” dedi.</p>

  <p class="block_2">Carol arkalarından ekledi, “Harry, işini bitirdikten sonra yakın çevrede park etmiş bütün otomobillerin fotoğraflarını çekebilir misin?”</p>

  <p class="block_2">Fotoğrafçı kaşlarını kaldırdı. “Hepsini mi?”</p>

  <p class="block_2">Carol, “Hepsini” diye teyit etti.</p>

  <p class="block_2">Homurdanan fotoğrafçı başka bir şey söyleme fırsatı bulamadan Brandon, “İyi bir fikir, Carol” diye onu onayladı. “Adamın olay yerinden yaya ya da kurbanın otomobiliyle uzaklaşmış olma ihtimali her zaman geçerli. Daha sonra almak üzere kendi otomobilini burada bırakmış olabilir. Fotoğraflar da bir polisin not defterinden daha sağlam bir kanıttır.”</p>

  <p class="block_2">Fotoğrafçı hızlı bir soluk alarak cesede geri döndü. Kısa konuşma Tony’ye alt üst olan midesini denetleme şansı vermişti. Cesede bir adım yaklaşarak bir insanı bu hale getiren zihni biraz da olsa anlamaya çalıştı, içinden, “Aklından ne geçiyor?” dedi. “Bu senin için ne anlama geliyor? Bu yaralanmış bedenle senin isteklerin arasında neler olup bitiyor? Bu tür konularda uzman olduğumu sanırdım ama sen başka bir şeysin, değil mi? Gerçekten özelsin. Hilkat garibesinden de hilkat garibesin. Hakkında kitaplar yazılanlardan biri olacaksın. Büyük oyuna hoş geldin.”</p>

  <p class="block_2">Rahatsız edecek derecede karmaşık bir zihne hayran olmaya çok yaklaştığını fark eden Tony kendini gerçekler üzerinde yoğunlaşmaya zorladı. Boğazdaki derin kesik adamın başının neredeyse kopmasına neden olmuş, baş ensede sallanırmış gibi bir yana yatmıştı. Tony derin bir soluk alarak, “Sentinel Time hepsinin boğazlarının kesilmesi sonucunda öldüğünü yazdı, doğru mu?” diye sordu.</p>

  <p class="block_2">Carol, “Evet” dedi. “Canlıyken hepsi işkence görmüş an her olayda boğaz kesikleri ölümcül olmuş.”</p>

  <p class="block_2">“Hepsinde de bu kadar derin mi?”</p>

  <p class="block_2">Carol başını şüpheyle iki yana salladı. “Ben yalnızca ikinci vakayı tümüyle biliyorum ve o da bunun kadar korkunçtu. Ama öbür iki cesedin fotoğraflarını gördüm, sonuncusu bunun kadar kötüydü.”</p>

  <p class="block_2">Tony, Allah’a şükür ders kitabı kadar tanınabilir bir şey diye düşündü. Birkaç adım gerileyerek çevreye bakındı. Ceset dışında burayı herhangi bir pub’ın arka bahçesinden ayıran bir özellik yoktu. Çöp bidonları duvara dizilmişti, büyük tekerlekli konteynerlerin kapakları sıkıca kapalıydı. Yok olduğu apaçık belli bir şey yoktu, ceset dışında bırakılmış belirgin bir şey yoktu.</p>

  <p class="block_2">Brandon boğazını temizledi. “Peki, her şey burada denetim altında görünüyor, Carol. Gidip basınla konuşsam iyi olacak. Buraya geldiğimde Penny Burgess’in seni kolundan tutmaya çalıştığını gördüm. Şu anda herkese saldırdığına hiç şüphem yok. Daha sonra merkezde görüşürüz. Büroma uğra. Dr. Hill’in işin içine katılması konusunda seninle konuşmak istiyorum. Tony, seni Carol’ın yetenekli ellerine teslim ediyorum. Burada işiniz bitince belki Carol’la bir toplantı yaparsınız, böylece vaka dosyalarının üzerinden geçebilirsiniz.”</p>

  <p class="block_2">Tony başını salladı. “İyi görünüyor. Teşekkürler, John.”</p>

  <p class="block_2">“Görüşürüz. Ve tekrar teşekkürler.” Brandon bunu söyledikten sonra uzaklaştı, kapıyı arkasından kapattı.</p>

  <p class="block_2">Carol, “Demek profil çıkarıyorsunuz” dedi.</p>

  <p class="block_2">Tony temkinle, “Deniyorum” cevabını verdi.</p>

  <p class="block_2">Carol kuru bir sesle, “Kodamanların sonunda doğruyu görmelerine şükürler olsun” dedi. “Elimizde bir dizi cinayetler katili olduğunu hiç kabul etmeyeceklerini düşünmeye başlamıştım.”</p>

  <p class="block_2">Tony, “Siz de ben de” dedi. “Birinciden sonra endişe ettim ama ikinciden sonra emin oldum.”</p>

  <p class="block_2">“Sanırım bunu onlara söyleyecek yetkiniz yok. Kahrolası bürokrasi.”</p>

  <p class="block_2">“Hassas bir nokta. Ulusal bir bölüm kurduğumuz zaman bile, tek tek polis bölümlerinin bize gelmesi için gene de beklemek zorunda kalacağımızdan şüphe ediyorum.”</p>

  <p class="block_2">Carol’ın yanıtı, ardına kadar açılan kapının gıcırtısıyla yarıda kaldı. Her ikisi de kapıya doğru döndü. Kapı ağzında Tony’nin şimdiye kadar gördüğü en iri insanlardan biri duruyordu. Bira göbeği omuzlarından bir iki santim daha genişti. Gözleri etli suratından haşlanmış Bektaşi üzümü gibi pörtlemişti. Başkomiser Ton Cross’un takma adının kaynağı. Çizgi adaşınınki gibi inanılmaz derecede küçük olan ağzı aşağıya eğik bir çizgiydi. Fare rengi saçı keşiş kepi biçimindeki kelini çerçeveliyordu. Carol acayip görüntüye, “Buyurun efendim” diye selam verdi.</p>

  <p class="block_2">Soluk kaşlar hoşnutsuzlukla çatıldı. Kaşlarının arasındaki derin çizgilere bakılacak olursa bu sık sık yaptığı bir şeydi. Tombul ve kısa parmağını Tony’ye uzatarak, “Sen de kimsin?” diye sordu. Tony otomatik olarak yenmiş tırnağı fark etti. Cevap verme fırsatı bulamadan Carol araya girdi. “Efendim, bu bey İçişleri’nden Dr. Tony Hill. Suçlu Profili Ulusal Merkezi fizibilite araştırmasının sorumlusu. Dr. Hill, sizi Müfettiş Tom Cross’la tanıştırayım. Cinayet soruşturmalarımızdan genel olarak sorumludur.”</p>

  <p class="block_2">Carol’ın tanıştırmasının ikinci yarısı Cross’un cevabiyi kesildi. “Sen burada ne yapıyorsun, kadın? Burası bir cinayet mahalli. Hiçbir tanıdık Tom, Dick ya da İçişleri kalem oynatıcısını buraya sokmaman gerek.”</p>

  <p class="block_2">Carol gözlerini bir an kapadı. Sonra neşeli tonu Tony’yi şaşırtan bir sesle, “Efendim, Dr. Hill’i Bay Brandon getirdi. Bay Brandon, Dr. Hill’in katilimizin profilini çıkarmada bize yardım edebileceğini düşünüyor.”</p>

  <p class="block_2">“Ne demek katil? Size kaç kere söylemem gerekecek? Bradfield’da serbest dolaşan bir dizi cinayetler katili yok. Bir grup kopya cinayete kurban giden eşcinsel var. Hızlı mezuniyetin problemi ne biliyor musun?” diye sordu Cross, Carol’a doğru saldırgan bir tavırla eğilmişti.</p>

  <p class="block_2">Carol tatlı bir dille, “Bana söyleyeceğinize eminim, efendim” dedi.</p>

  <p class="block_2">Cross, bir sineğin uçtuğunu duyan ama göremeyen bir köpeğin haline benzer bir biçimde bir an durdu. Sonra, “Hepiniz başarı için umutsuzca çabalıyorsunuz. Parıltı ve manşet istiyorsunuz. Doğru dürüst polislik yapmanın zahmetine katlanamıyorsunuz. Üç cinayet soruşturması üzerinde sıkı çalışamadığınız için az çalışmak ve basında daha fazla yer almak için hepsini tek bir kişinin yaptığını söylüyorsunuz. Ve sen” diye ekledi Tony’ye dönerek. “Hemen olay yerinden uzaklaşabilirsin. İhtiyacımız olan en son şey yüreği kanayan liberallerin, çocukken oyuncak ayı almasına izin verilmeyen zavallı bir genci aradığımızı söylemesi. Haydutları siz yakalamıyorsunuz, bu polisin işi.”</p>

  <p class="block_2">Tony gülümsedi. “Size tümüyle katılıyorum, Müfettiş. Ama Başkomiser Yardımcınız polisin daha etkili çalışmasına yardım edebileceğimi düşünüyor.”</p>

  <p class="block_2">Cross bu uygarlık tuzağına düşmeyecek kadar yaşlıydı. “bu teşkilattaki en etkili ekibin başındayım” dedi. “Ve Allahın belası bir doktorun bir avuç katil ibneyi nasıl yakalayacağımı söylemesine hiç ihtiyacım yok.” Tekrar Carol’a döndü. “Doktor Hill’e çıkışa kadar eşlik edin, Detektif.” Unvanı bir hakaret gibi kullanmayı başarmıştı. “Bunu yaptıktan sonra buraya geri dönün ve son katilimizle ilgili bulduklarınızı bana anlatın.”</p>

  <p class="block_2">“Çok iyi, efendim. Ha, bu arada, Bay Brandon’ın yanına gidebilirsiniz. Ön tarafta küçük bir basın toplantısı yapıyor.” Bu kez sesinin tatlılığına bir miktar sertlik karışmıştı.</p>

  <p class="block_2">Cross bahçede, açıkta yatan cesede şöyle bir baktı. “Peki, nasılsa bu bir yere gitmeyecek, değil mi?” dedi. “Tamam, Detektif. Bay Brandon Ve basınla işim biter bitmez bir rapor bekliyorum.” Dönerek, geldiği kadar gürültülü bir biçimde uzaklaştı.</p>

  <p class="block_2">Carol bir elini Tony’nin dirseğine koyarak onu kapıdan geçirdi. Dar sokakta ona eşlik ederken kulağına, “Bunu görmeye değer” diye mırıldandı.</p>

  <p class="block_2">Yarım düzine muhabir sarı plastik kordonun arkasındaki Penny Burgess’a katılmıştı. John Brandon yüzü muhabirlere dönük olarak duruyordu. Yaklaştıkça muhabirlerin Brandon’a sordukları karmakarışık soruları duymaya başladılar. Cross, Brandon’ın omzunun yanında duran bir polisi iterek, “Birer birer, baylar bayanlar. Hepiniz duydunuz” diye bağırırken Tony’yle Carol da geride durdular.</p>

  <p class="block_2">Brandon hafifçe Cross’a döndü, yüzü ifadesizdi. “Teşekkürler, Müfettiş Cross.”</p>

  <p class="block_2">Penny Burgess, “Bradfield’da serbestçe dolaşan bir dizi cinayetler katili mi var?” diye sordu, sesi uğursuz bir kuş çığlığı gibi anlık sessizliği böldü.</p>

  <p class="block_2">Cross, “Bir neden yok...” diye başladı.</p>

  <p class="block_2">Brandon buz gibi bir sesle onun sözünü kesti. “Bunu bana bırak, Tom” dedi. “Biraz önce dediğim gibi, bu öğleden sonra yirmi dokuz otuz yaşlarında beyaz bir erkek cesedi bulduk. Yüzde yüz emin olmak için henüz erken ama bu cinayetin son dokuz ayda Bradfield’da işlenen daha önceki üç cinayetle ilgisi olabilir.”</p>

  <p class="block_2">Teybini öne doğru uzatmış genç bir adam, “Yani bu cinayetleri tek bir dizi cinayetler katilinin işi olarak mı değerlendiriyorsunuz?” diye sordu.</p>

  <p class="block_2">“Bu dört cinayetten de tek bir kişinin sorumlu olma olasılığını inceliyoruz, evet.”</p>

  <p class="block_2">Cross birilerine yumruk atmak istermiş gibi bakıyordu. Ellerini iki yanında yumruk yapmıştı, kaşları o kadar aşağıya inmişti ki görüş açısı biraz sınırlıymış gibi görünüyordu. “Bu aşamada bu yalnızca bir olasılık ama” dedi.</p>

  <p class="block_2">Penny gene muhalefetin başını çekti. “Bu sizin soruşturmaya yaklaşımınızı nasıl etkileyecek, Bay Brandon?”</p>

  <p class="block_2">“Bugün itibarıyla daha önceki üç cinayeti tek bir büyük ekibe vereceğiz. Var olan bilgileri analiz etmek için İçişleri Bakanlığı’nın Soruşturma Sistemi’nin bilgisayarını tam kapasitesini kullanacağız ve bununla yeni ipuçları bulacağımıza güveniyoruz” dedi Brandon. Asık suratı sesindeki iyimserliği yalanlıyordu.</p>

  <p class="block_2">Carol ağzının içinde, “Devam et” diye mırıldandı.</p>

  <p class="block_2">Arka taraftan öfkeli bir ses, “Biraz geç kalmadınız mı? Bu dizi cinayetler katili olduğunu kabul etmediğiniz için katil rahatça işini görmedi mi?” diye sordu.</p>

  <p class="block_2">Brandon omuzlarını dikleştirip sert sert baktı. “Biz polisiz, gaipten haber alan insanlar değiliz. Kanıtlar olmadan teori oluşturmayız. Bu katili en kısa zamanda adalete teslim etmek için elimizden geleni yapacağımıza emin olabilirsiniz.”</p>

  <p class="block_2">“Psikolojik profilci kullanacak mısınız?” Gene Penny Burgess’dı. Tom Cross, Tony’ye saf nefretle dolu bir bakış fırlattı.</p>

  <p class="block_2">Brandon gülümsedi. “Şimdilik bu kadar, baylar ve bayanlar. Teşkilatın basın bürosundan daha sonra bir açıklama yapılacak. Şimdi bizi mazur görürseniz yapacak çok işimiz var.” Balolarına doğru iyiliksever bir tarzda başını salladıktan sonra dönüp Cross’u dirseğinden sıkıca tuttu. Sokağa doğru yürürlerken Cross’un sırtı öfkeden dimdikti. Carol ile Tony birkaç adım arkalarından gittiler. Yürürlerken Penny Burgess’in sesi onları durdurdu. “Detektif Jordan, bu yeni oğlan kim?”</p>

  <p class="block_2">Carol, “Allahım, bu kadın hiçbir şeyi kaçırmıyor” diye mırıldandı.</p>

  <p class="block_2">Tony, “Öyleyse onun yoluna çıkmamam daha iyi” dedi. “Birinci sayfada çıkmam ciddi bir sağlık tehlikesi olabilir.”</p>

  <p class="block_2">Carol birden durdu. “Yani katil seni hedef seçebilir mi?”</p>

  <p class="block_2">Tony sırıttı. “Hayır. Ben, başkomiseriniz felç geçirebilir demek istemiştim.”</p>

  <p class="block_2">Onun gülümsemesine karşı konulmaz bir karşılık verme isteği duydu Carol. Bu adam şimdiye dek karşılaştığı hiçbir İçişleri işgüzarına benzemiyordu. Espri anlayışına sahip olmakla kalmıyordu, aynı zamanda açıksözlüydü. Yakından incelendiğinde arkadaşı Lucy’nin “biraz arzu edilir” dediği sınıflamaya kesinlikle uyuyordu. Uzun süredir işte karşılaştığı ilk ilginç erkek olma belirtileri gösteriyordu. Sözlerinin aleyhinde kullanılmaması için sesinin olabildiğince kayıtsız çıkmasını becererek, “Haklı olabilirsiniz” dedi.</p>

  <p class="block_2">Tam sokağın köşesine gelmişlerdi ki Tom Cross’un Brandon’ın üstüne vardığını gördüler. “Bakın efendim, söyledikleriniz bu gösteri başladığından beri onlara söylediğim her şeyle çelişti.”</p>

  <p class="block_2">Brandon soğuk bir tavırla, “Farklı bir yaklaşımın zamanı geldi, Tom” dedi.</p>

  <p class="block_2">“Öyleyse neden o kalabalığın önünde beni aptal yerine koymak yerine benimle daha önce konuşmadınız? Kendi adamlarımın önünde olmasından ise hiç söz etmiyorum.” Cross kavga etmek istermiş gibi öne eğildi. Elini Brandon’ın göğsüne saplamak istermiş gibi işaret parmağını havada tutuyordu. Ama kariyer hırsı galip geldi ve eli yanına düştü.</p>

  <p class="block_2">“Büroma gelmenizi sağlasam ve farklı bir yaklaşım şeydim, olur muydu sizce?” Brandon’ın sesindeki yumuşaklığa altında çelik gibi bir sertlik vardı ve Cross bunu fark etti. Alt çenesi aşağıya düştü. “Yine de sonunda operasyon kararları benim sorumluluğumda” dedi. Tony, onun kavgacı görüntüsünün altında, hâlâ gücü elinde tutan yetişkinlere gücenmiş küçük saldırgan bir oğlan çocuğu olduğunu düşündü.</p>

  <p class="block_2">“Ama ipler benim elimde ve parayı da yöneten benim. Politik kararları ben veririm ve şu anda da senin yetkini etkileyen bir karar verdim. Bundan böyle bu, tek bir büyük olay soruşturması. Anlaşıldı mı, Tom? Yoksa meseleyi daha fazla uzlaşmak mı istiyorsun?” Carol, John Brandon’ın yağlı direği bu kadar hızlı tırmandığını ilk kez gözleriyle görüyordu. Sesindeki tehdit hiç de kuru sıkı değildi. Amaçlarına ulaşmak için gereken neyse yapmaya hazırdı belli ki ve kazanmaya alışkın bir insanın tüm güveniyle hareket ediyordu. Tom Cross’un gidebileceği bir yer kalmamıştı.</p>

  <p class="block_2">Cross, Carol’a saldırdı. “Yapacak daha iyi bir işiniz yok mu, Detektif?”</p>

  <p class="block_2">“Raporumu vermek için bekliyorum efendim” dedi Carol “Bana basın toplantısından sonra sizi beklememi söylemiştiniz.”</p>

  <p class="block_2">Brandon, Tony’ye yaklaşması için işaret ederek, “Bundan önce... Tom, seni Dr. Tony Hill ile tanıştırayım” dedi.</p>

  <p class="block_2">Cross küçük bir çocuk gibi suratını asarak, “Tanıştık” cevabını verdi.</p>

  <p class="block_2">“Dr. Hill bu soruşturmada bizimle işbirliği yapmayı kabul etti. Dizi cinayet saldırganlarının profilini çıkarma konusunda ülkedeki herkesten daha fazla deneyimi var. Bizimle çalıştığını gizli tutmayı da kabul etti.”</p>

  <p class="block_2">Tony diplomatik bir şekilde gülümsedi. “Doğru. İstediğin en son şey soruşturmanızın bir gösteriye dönüşmesi. Bu orospu çocuğunu yakaladığımız zaman işin bütün onurunun ekibinize gitmesini istiyorum. Kaldı ki işi yapan zaten sizlersiniz.”</p>

  <p class="block_2">Cross, “Bu noktada haklısınız” diye mırıldandı. “Ayak altında dolaşmanızı, işimizi engellemenizi istemiyorum.”</p>

  <p class="block_2">Brandon, “Hiçbirimiz bunu istemiyoruz” dedi. “Bu yüzden Carol’dan Tony ile bizim aramızda irtibat subayı görevini üstlenmesini istedim.”</p>

  <p class="block_2">Cross, “Böyle bir zamanda kıdemli bir memurumu kaybetme lüksüne sahip değilim” diye karşı çıktı.</p>

  <p class="block_2">Brandon, “Onu kaybetmiyorsun ki” dedi. “Bütün vakalar hakkında benzersiz bir üst görüşe sahip bir memur kazanıyorsun. Bu çok yararlı olabilir, Tom.” Saatine baktı. “Gitsem iyi olacak. Şef bu konuda bir brifing istiyor. Beni bilgilendir, Tom.” Brandon el salladıktan sonra caddeye çıkarak gözden kayboldu.</p>

  <p class="block_2">Cross cebinden bir paket sigara çıkarıp bir tane yaktı. “Senin sorunun ne biliyor musun, Detektif?” dedi. “Olmak istediğin kadar akıllı değilsin. Çizginin dışına bir adım çıkarsan bütün geleceğini karartırım.” Sigarasından derin bir nefes çekip dumanı Carol’a doğru üflemek için öne eğildi. Ama duman Carol’a gelmeden rüzgârın etkisiyle dağılınca bütün çabası boşa gitti. İğrenmiş gibi bakan Cross arkasını dönüp olay yerine doğru gitmeye başladı.</p>

  <p class="block_2">Carol, “Bu işte her tür insanla karşılaşabilirsin” dedi.</p>

  <p class="block_2">Tony, “Hiç değilse artık rüzgârın hangi yönden estiğini biliyorum” cevabını verdi. Konuşurken yüzüne bir yağmur damlası düştü.</p>

  <p class="block_2">Carol, “Hay Allah” dedi. “Tam da zamanıydı. Bakın, yarın buluşabilir miyiz? Ben bu gece dosyaları alır ve önceden incelerim. Böylece size de aktarabilirim.”</p>

  <p class="block_2">“İyi. Büromda, saat on uygun mu?”</p>

  <p class="block_2">“Mükemmel. Sizi nasıl bulacağım?”</p>

  <p class="block_2">Tony, Carol’a adresi tarif etti, sonra kadının geçitte hızla yürümesini izledi. İlginç bir kadın. Çekici de, birçok erkek bunu itiraf eder doğrusu, içinde karmaşık olmayan cevaplar aramayı istediği zamanlar olmuştu. Ama kendine Carol Jordan bir kadını çekici bulma iznini vermeyeli uzun zaman olmuş.</p>

  <p class="block_2">Carol sonunda merkeze döndüğünde saat yediyi geçiyordu John Brandon’ın dâhili numarasını çevirdiği zaman onu hâlâ masasında bulunca hoş bir şaşkınlık yaşadı. Brandon, “Yukarıya gel” dedi ona.</p>

  <p class="block_2">Carol sekreterinin kapısından içeriye girip Brandon’ın kahve makinesinden iki fincana sıcak kahve koymuş olduğunu görünce daha da şaşırdı. Brandon, “Süt ve şeker ister misin?” diye sordu.</p>

  <p class="block_2">Carol, “ikisini de istemem” dedi. “Bu hiç beklenmedik bir keyif.”</p>

  <p class="block_2">Brandon, “Beş yıl önce sigarayı bıraktım” diye itiraf etti. “Şimdi beni ayakta tutan şey kafein. İçeri gel.”</p>

  <p class="block_2">İçi merakla dolan Carol büroya girdi. Daha önce burayı adımını bile atmamıştı. Dekor her zamanki krem rengi boya, Cross’un bürosuna benzer mobilyalardan oluşmuştu. Cross’kinden tek farkı burada ahşabın pırıl pırıl parlıyor olması, üzerinde çizikler, sigara yanıkları ve sıcak fincanların bıraktığı izlerin olmamasıydı. Birçok üst düzey polisin aksine Brando duvarlarını polis fotoğrafları ya da çerçeveli takdirnameleri doldurmamıştı. Tam tersine yüzyıl başında yapılmış Bradfiel manzara resimlerinden yarım düzine kadar reprodüksiyon seçmişti. Renkli ama kasvetli, çoğunlukla yağmurlu manzaralar yedinci kat penceresinden görülen manzarayı yansıtıyordu Odada beklentiye uygun tek eşya, Brandon’ın karısıyla çocuklarının masanın üzerinde duran fotoğraflarıydı. Bu bile stüdyo da poz verilerek çekilmiş bir fotoğraf değil, bir teknede tatil sırasında çekilmiş bir fotoğrafın büyütülmüşüydü. Çıkarsama Brandon, geleneksel bir polis izlenimi vermeye çalışsa da aslında çok daha karmaşık ve düşünceli bir insandı.</p>

  <p class="block_2">Brandon, Carol’a eliyle masasının önündeki iskemleleri gösterdi, kendi de birine oturdu. Lafı uzatmadan konuya girdi. Şunu açıkça belirtmek istiyorum. Müfettiş Cross’a rapor veriyorsun. Bu operasyonun başında o var. Ne var ki senin ve Dr. Hill’in raporlarının bir kopyasını görmek istiyorum, kâğıda dökmeye hazır olmadığınız her tür teoriyi de bilmek istiyorum. Bu dengeleyici rolünü oynayabileceğine inanıyor musun?”</p>

  <p class="block_2">Carol’ın kaşları kalktı. “Bunu öğrenmenin tek bir yolu var, efendim” dedi.</p>

  <p class="block_2">Brandon’ın dudakları gülümser gibi büzüldü. Dürüstlüğü her zaman tercih etmişti. “Tamam. Herkesin dosyasına rahatça girebilmeni sağlayacağım. Bir sorun çıkarsa, senden ve Dr. Hill’den bilgi saklamaya çalışan biri olursa, sorumlusu kim olursa olsun bunu öğrenmek istiyorum. Sabah ekiple kendim konuşacağım, herkesin oyunun yeni kurallarından haberdar olmasını sağlayacağım. Benden istediğin bir şey var mı?”</p>

  <p class="block_2">Carol usançla, günde gene on iki saatlik çalışma diye düşündü. Meydan okumayı sevmek iyiydi. Ama bu kez bu sevgi tam bir mücadele olacak gibi görünüyordu.</p>

  <p class="block_12">*</p>

  <p class="block_2">Tony ön kapıyı arkasından kapattı. Evrak çantasını yere bırakıp duvara yaslandı. İstediği şeyi elde etmişti. Artık bir zekâ savaşıydı bu, onun içgörülerine karşı katilin zekâsı. Bu suçların yarattığı modelde doğrudan katilin kalbine giden labirentimsi bir yol vardı. Yanlış yönlendiren gölgelerden kurtularak, tehlikeli alanlardan kaçınmaya çalışarak bir şekilde bu yolda yürüyecekti.</p>

  <p class="block_2">Duvardan çekildi, birden kendini çok yorgun hissetmişti. Mutfağa giderken yolda kravatını çıkarıp gömleğinin düğmelerini açtı. Soğuk bir biradan sonra, önceki üç cinayetin basında çıkan haberlerini inceleyebilirdi. Bir kutu Boddingtons almak için tam buzdolabını açmıştı ki telefon çaldı. Tony buzdolabının kapısını kapayarak, elinde soğuk birayla paralel telefonu açtı. “Alo” dedi.</p>

  <p class="block_2">Ses, “Anthony” dedi.</p>

  <p class="block_2">Tony zorlukla yutkundu. “İyi bir zamanda aramadın” diyerek hattan gelen boğuk sesi soğuk bir tavırla susturdu. Kutuyu tezgâhın üzerine koyarak bir eliyle telefonun kablosunu çekti.</p>

  <p class="block_2">“Elde edilmesi zoru mu oymuyorsun? Eh, peki, bu da eğlencenin bir parçası, değil mi? Benden kaçmaya çalışan tavrını iyileştirdiğimi sanıyordum. Bütün bunları geride bıraktığını sanmıştım. Daha sonra beni arayacağını söylemen yeter, senden istediğim tek şey bu.” Ses kışkırtıcıydı, alttan alta bir kahkaha seziliyordu.</p>

  <p class="block_2">Tony, “Elde edilmesi zoru oynamıyorum” dedi. “Gerçekten de uygun bir zaman değil.” içinde yakıcı bir öfkenin yükseldiğini hissedebiliyordu.</p>

  <p class="block_2">“Bu sana bağlı. Sen erkeksin. Patron sensin. Tabii bu kez farklı olmasını istemiyorsun. Benimle birlikte sürüklenebilirsin.” Ses onu kışkırtıyordu. “Kaldı ki bu yalnızca seninle benim aramda. İki yetişkin insanın rızası öyle derler ya.”</p>

  <p class="block_2">Tony, “Demek ki şu an hayır demeye hakkım yok, öyle mi? Yoksa bu hakka yalnızca kadınlar mı sahip?” derken içindeki öfkenin sesine yansıdığını fark etti.</p>

  <p class="block_2">“Allahım, Anthony, öfkelendiğin zaman sesin o kadar seksi oluyor ki” dedi ses.</p>

  <p class="block_2">Afallayan Tony telefonu kulağından uzaklaştırarak başka bir gezegene aitmiş gibi baktı. Bazen ağızdan çıkan sözcükleri dinleyenin kulağına aynı biçimde gelip gelmediğini merak ediyordu. Arayan kişiye yansıtamadığı klinik bir yabancılıkla telefonu parmakları bembeyaz olacak kadar sıktığını fark etti. Biraz an sonra almacı tekrar kulağına götürdü. Kadın, “Sesini duymak bile beni heyecanlandırıyor, Anthony” diyordu. “Şu anda üstümde ne var, ne yapıyorum bilmek ister misin?” Ses baştan çıkarıcıydı, nefes alıp vermesi başta olduğundan daha net duyuluyordu.</p>

  <p class="block_2">“Bak, zor bir gün geçirdim, yapacak çok işim var ve küçük oyunlarımızdan ne kadar hoşlansam da bu gece böyle bir ruh halinde değilim.” Heyecanlanan Tony, en yakın çıkışı arıyormuş gibi mutfağı umarsızca inceledi.</p>

  <p class="block_2">“Sesin çok gergin çıkıyor, sevgilim. Bırak da bu gerginliği yok edeyim. Haydi oynayalım. Beni bir rahatlama tekniği olay düşün. Sonrasında daha iyi çalışacağını biliyorsun. Sana şimdiye kadar yaşadığın en iyi zamanı yaşatacağımı biliyorsun. Senin gibi bir sap, benim gibi bir seks kraliçesiyle yan yana gelince, yapamayacağımız hiçbir şey yok. Başlangıç olarak sana şimdiye kadar paylaştığımız en açık saçık, en seksi, en mükemmel telefon konuşmasını yaşatacağım.”</p>

  <p class="block_2">Birden Tony’nin içindeki öfke barajda bir zayıf nokta bularak patladı. “Bu gece olmaz” diye bağırarak telefonu öyle bir sertlikle kapadı ki bira kutusu yerinden fırladı. Üstteki üçgen delikten köpükler fışkırdı. Tony iğrenerek bira kutusuna baktı. Kutuyu alıp lavaboya fırlattı. Kutu paslanmaz çelikte takırdayarak bir o yana bir bu yana yuvarlandı. Tony başını öne eğip ellerini yüzüne kaparken bira köpürerek döküldü. Bu gece, başka birinin kâbusunun derinliklerine eğilmeye çalışırken, telefon konuşmalarının her zamanki kaçınılmaz sonucu olarak kendi kusurlarıyla yüzleşmeyi kesinlikle istemiyordu. Telefon tekrar çaldı ama Tony hareket etmeden durdu, gözlerini sımsıkı kapatmıştı. Telesekreter devreye girince arayan kapattı. Tony öç alır gibi, “Orospu” dedi. “Orospu.”</p>
</body>
</html>
