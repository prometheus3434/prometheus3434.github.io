<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_26" id="calibre_pb_26"> </p>

  <h1 class="block_31">12</h1>

  <p class="block_22"> </p>

  <p class="block_21">BACKUP.007; DOSYA AŞK.012” ADLI 3,5 İNÇLİK DİSKETTEN</p>

  <p class="block_21">Bütün herkes sokağa dökülmüş, Paskalca Yortusu’nda hâlâ borcunu ödüyor olacakları Noel hediyeleri alıyordu, aptallar. Ben inimdeydim, unutulmaz bir Noel yaşamak için çalışıyordum. Gareth’ın bu dünyadaki son Noel’i olsa da her ayrıntının kafasına video kasetimdeki kadar kazınacağından emindim.</p>

  <p class="block_21">Yapabileceğim bütün dikkat ve özenle karşılaşmamızı ayarlamıştım. Orospunun gelişi, Adam ve Paul’le yaptığım gibi onu evde yakalama şansını kaçırdığım anlamına geliyordu. Alternatif planlar yapmak zorundaydım.</p>

  <p class="block_21">Ona bir davetiye gönderdim. Noel arifesini ailesiyle ya da orospuyla geçireceğini tahmin ederek 23 Aralık’ı seçtim. Karşı koyamayacağını ve orospuya göstermeye cesaret edemeyeceğini bildiğim kelimeler kullandım. Son cümlede, “Davetiyeyle girilir” yazıyordu. Akıllıca bir cümle. Yani aramızdaki ilişkinin tek kanıtını yanında getirmesi gerekiyordu.</p>

  <p class="block_21">Davetiyenin arkasındaki adreste, önceden denetleme zahmetine girerse, Bradfield ile Yorkshire Dales arasındaki yaylalarda terk edilmiş bir kulübe vardı, Start Hill Çiftliği ve inime göre şehrin karşı yakasındaydı. Kulübenin Noel’de kiraya verilmesini bekliyordum. Ama Gareth’a bu kadar zaman vermeye hiç niyetim yoktu.</p>

  <p class="block_21">Tipik bir Noel akşamıydı. Kemik beyazı yeni ay, bir kokteyl saatindeki mücevher parçaları gibi parıldayan yıldızlar, kırağı kaplı ot ve çalılar. Tatil kulübesine ve birkaç çiftliğe giden tek şeritli patika yolun kenarında durdum. Uzaktan, Bradfield’a masalsı bir kurdele gibi uzanan çift şeritli yolu görebiliyordum.</p>

  <p class="block_21">Flaşörlerimi açarak cipten indim ve kaputu açtım, ihtiyacım olan şeyleri elimin altına koyduktan sonra ön kanada yaslanıp bekledim. Dondurucu bir soğuk vardı ama aldırmadım. İyi hesap yapmıştım. Ancak beş dakika beklemiştim ki, dik yokuşu tırmanan bir motor sesi duydum. Işıklar aşağıdaki virajda görününce üşümüş ve kaygılı görünerek deli gibi elimi salladım.</p>

  <p class="block_21">Gareth’ın eski Escort’u aniden önümde durdu. Kapıyı açıp dışarı çıkarken ona doğru birkaç tereddütlü adım attım. “Bir sorun mu var?” diye sordu. “Korkarım otomobiller hakkında pek bir şey bilmiyorum ama belki sizi gideceğiniz yere kadar...”</p>

  <p class="block_21">Gülümsedim. “Durduğunuz için teşekkür ederim” dedim Bana yaklaşırken yüzünde beni tanıdığını belirten en küçük bir belirti yoktu. Bundan dolayı ondan nefret ettim.</p>

  <p class="block_21">Cipe doğru gerileyerek kaputun yanına gittim. “Büyük sorun değil” dedim. “Yalnızca üç ele ihtiyacım var. Bu parçayı tutabilirseniz ben de bu somunu sıkarım...” Motoru gösterdim. Gareth kaputa doğru eğildi. İngiliz anahtarını alarak kafasına indirdim.</p>

  <p class="block_21">Beş dakika içinde Gareth kendi otomobilinin bagajında bir hindiden daha sıkı olarak doldurulmuştu. Otomobilinin anahtarlarını cüzdanını ve ona gönderdiğim davetiyeyi almıştım. Şehirden geçerek çiftliğe gittim ve baygın cesedini özen göstermeden kiler merdivenine bıraktım. O sırada daha fazlasını yapacak zamanım yoktu, çünkü cipe geri dönmem gerekiyordu.</p>

  <p class="block_21">Gareth’ın otomobilini Bradfield merkezinde bıraktım, Temple Fields’da, Crompton Gardens’ın arka sokağında. Kimse bana dikkat etmedi. Hepsi de eğlenmekle meşguldü. Tren istasyonuna yürümek yalnızca on dakika sürdü.</p>

  <p class="block_21">Yirmi dakikalık bir tren yolculuğundan ve on beş dakika çevik adımlarla yürüyüşten sonra cipime geri döndüm. Dikkatle cipin yanına yaklaştım. Hiç hayat belirtisi, birinin çevrede olduğuna dair bir işaret yoktu. Islıkla “Hark The Herald Angels Sing”i çalarak Stan Hill Çiftliği’ne geri döndüm.</p>

  <p class="block_21">Kilerin ışığını yaktığım zaman Gareth’ın koyu renk gözleri bana öfkeyle parladı. Bundan hoşlandım. Adam ve Paul’un hastalıklı paniğinden sonra biraz cesareti olan bir erkek görmek canlılık veriyordu. Ağzındaki tıkacın ardından çıkan boğuk ses bir yalvarmadan çok öfkeli bir homurtuya benziyordu.</p>

  <p class="block_21">Üzerine eğilerek alnındaki saçları geriye ittim. Başta silkinerek geriye çekildi, sonra sakinleşti ve duruldu, gözlerinde hesap vardı. “Bu daha iyi” dedim. “Mücadeleye hiç gerek yok, direnmeye hiç gerek yok. “</p>

  <p class="block_21">Gareth başını salladı, sonra homurdanarak gözleriyle tıkacı işaret etti Yanına çömelip ameliyat bandının köşesini tuttum. Sıkıca kavrar hale gelince tek bir hızlı hareketle bandı çekip çıkardım. Yavaş yavaş yapmaktan daha az acı verirdi bu.</p>

  <p class="block_21">Gareth çenesini oynattı, kuru dudaklarını yaladı. Bana öfkeyle baktı. “Lanet bir parti” dedi hırlar gibi, sesi biraz titrekti.</p>

  <p class="block_21">“Tam olarak bunu hak ettin” dedim.</p>

  <p class="block_21">“Bunu hangi cehennemden çıkarıyorsun?” diye sordu.</p>

  <p class="block_21">“Bana umut verdin. Ama o orospuyla çıktın. Ve bunu gizli tutmaya çalıştın.”</p>

  <p class="block_21">Gözlerinde ışık yandı. “Sen...” diye söze başladı.</p>

  <p class="block_21">“Haklısın” diyerek sözünü kestim. “Artık neden burada olduğunu biliyorsun.” Sesim taş döşeme kadar soğuktu. Birden ayağa kalkarak malzemelerimi koyduğum tezgâhın yanına gittim.</p>

  <p class="block_21">Gareth gene konuşmaya başlamıştı ama onun sesine kulaklarımı tıkadım. Avukatların ne kadar ikna edici olabileceğini biliyordum ve tatlı sözlerle yapacağımdan vazgeçecek değildim. Fermuarlı torbayı açtım ve kloroformlu pamuğu çıkardım. Gareth’a dönerek yanına diz çöktüm. Bir elimle saçını sıkıca kavradım, öbür elimle de pamuğu ağzıyla burnuna tuttum. Gareth o kadar şiddetle mücadele etti ki, bayılmadan önce elimde epeyce saç kaldı. İyi ki lastik eldivenlerimi giymiştim, yoksa saçları elimi keserdi. Kanımın onunkine karışması istediğim en son şeydi.</p>

  <p class="block_21">Bayılınca giysilerini keserek çıkardım. Judas iskemlesinin kayışını göğsünün çevresine koltuk altlarından bağladım. Tavan kirişlerinden birine bir kasnak tutturmuştum. Kancayı da kayışa taktım. Gareth’ın vücudunu rüzgâra kapılmış ökseotu gibi sallanana kadar kasnakla birlikte yukarıya kaldırdım. Havada asılı kalınca, kelepçeleri çıkarmak ve onu Noel ağacıma bağlamak birkaç dakikalık bir işti.</p>

  <p class="block_21">Duvara bir St. Andrews Haçı şeklinde iki kalas cıvatalamış ve üstünü mavi Norveç ladininin dikenli dallarıyla kaplatmıştım. Haçın her iki koluna deri şeritler takmıştım. Bu şeritleri Gareth’ın ayak bileklerine bağladım. Gareth’ın yumruklarını açıp ellerini açık olarak bantladım. Son olarak kancayı söktüm ve ağırlığı bilek kayışlarının taşımasına bıraktım. Vücudu endişe verecek biçimde kendini salmıştı, bir an yeterince güçlü kayışlar takmadığımdan kaygı duydum. Ağaca sürtünen deri bir süre ses çıkardı, sonra sesi Gareth duvarda şehit düşmüş bir havari gibi asılıydı.</p>

  <p class="block_21">Çekicimi çıkarıp bu iş için seçtiğim soğuk keskileri biledim. Noel gecesine kadar birlikte olacaktık. Kırk sekiz saatimizin her anının tadını çıkarmaya kararlıydım.</p>
</body>
</html>
