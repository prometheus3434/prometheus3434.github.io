<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_27" id="calibre_pb_17">***</p>

  <p class="block_25">Gazete okurlarına gelince, onlar yeterince kanlı olduğu takdirde her şeyden hoşlanırlar. Ama duyarlı zihinler daha fazlasını gerektirir.</p>

  <p class="block_4"> </p>

  <p class="block_2">Tony Carol’ı otomobiline kadar geçirdikten sonra kampusu geçerek markete gitti ve bir akşam gazetesi aldı. Becerikli Andy’nin istediği popülerlikse sonunda bunu elde etmişti. Bradfield Evening’in <span class="text_">Sentinel Times’ın</span> sayfalarını korku ve kınama doldurmuştu. Kesin söylemek gerekirse beş sayfasını. 1, 2, 3, 24 ve 25. sayfalar ve editör köşesi İbne Katili’ne ayrılmıştı. Takma addan yola çıkarak bir yargıya varılabilirse polis şimdiden bir bakanlar kurulu gibi bilgi sızdırıyordu.</p>

  <p class="block_2">Tony bürosuna geri dönerken kendi kendine, “Sen İbne Katili adını istemezdin, değil mi, Andy?” dedi. Masasında gazeteyi okudu. Penny Burgess kazanmıştı. Ön sayfa İBNE KATİLİ GENE VURDU diye bas bas bağırıyordu. Daha küçük manşette POLİS DİZİ CİNAYETLER KATİLİNİN KENTTE DOLAŞTIĞINI KABUL ETTİ yazıyordu. Altında Damien Connolly’nin cesedinin nasıl bulunduğunun hikâyesi ve bir resmi geçitte çekilen fotoğrafı vardı. İkinci ve üçüncü sayfalarda daha önceki üç olayın sansasyonel özeti ve taslak bir harita bulunuyordu. Tony orta sayfaya geçerken, “Çöpsüz üzüm” diye mırıldandı. İBNE KATİLİ CANAVAR, GAY’LERİ DEHŞETE DÜŞÜRDÜ başlığı okura <span class="text_">Sentinel Times’ın</span> kimin risk altında olduğuna karar verdiğini anlatıyordu. Gazete Bradfield’ın gay topluluğuna yayılan isteri üzerinde yoğunlaşmıştı, okurların önyargılarını güçlendirecek kadar tuhaf görünen kafe, bar ve kulüplerin fotoğrafları vardı.</p>

  <p class="block_2">Tony, “Ah oğlum” dedi. “Bundan gerçekten nefret edeceksin, Andy.” Editörün yazısını okumaya başladı.</p>

  <p class="block_12">*</p>

  <p class="block_2">“Sonunda” diye okudu, “polis bir süredir çoğu insanın inandığı şeyi kabul etti. Bradfield’da serbestçe dolaşan dizi cinayetler katili var, hedefi sık sık şehrin gay barlarına giden genç, bekâr erkekler.</p>

  <p class="block_2">Polisin eşcinselleri dikkat etmeleri için daha önceden uyarmaması iyi olmadı. Sokak ticareti ve rahat seksin alacakaranlık dünyasında bu yırtıcı canavarın istekli kurbanlar bulması zor değil. Polisin sessizliği katil işini yalnızca daha da kolaylaştırmış olabilir.</p>

  <p class="block_2">Polisin açıklama yapma isteksizliği gay topluluğunda var olan polis kuşkusunu herhalde daha da artırdı ve yetkililerin gay’lerin hayatlarına toplumun öbür üyelerinden daha az değer verdiğinden korkmalarına neden oldu.</p>

  <p class="block_2">Polisin Yorkshire Canisi’ne ilgisini yoğunlaştırması için fahişeler değil “masum” kadınların öldürülmesi nasıl gerektiyse, Bradfield Büyükşehir Polisi’nin İbne Katili’ni ciddiye alması için de bir polis memurunun öldürülmesi gerektiğini söylemek yanlış olmaz.</p>

  <p class="block_2">Bunlara rağmen gay topluluğunu polisle işbirliğine çağırıyoruz. Polisin bu korkunç cinayetleri ciddiyetle ve Bradfield’ın eşcinsellerinin kaygılarını dikkate alarak soruşturmasını istiyoruz. Bu sapık katil ne kadar kısa sürede yakalanırsa, hepimiz o kadar güvende olacağız.”</p>

  <p class="block_12">*</p>

  <p class="block_2">Tony pencere pervazındaki sarmaşığa, “Her zamanki kendini haklı görme, küstahlık ve gerçekçi olmayan talepler karışımı” dedi. Yazıları masasının üstüne yaydı. Küçük teybini açıp konuşmaya başladı.</p>

  <p class="block_2"><span class="text_">“Bradfield Evening Sentine Times,</span> 27 Şubat. Sonunda Becerikli Andy amacına ulaştı. Bunun onun için ne kadar önemli olduğunu merak ediyorum. Dizi cinayetler katillerinin profilini çıkarmanın ilkelerinden biri de, popülerlik özlemi çekmeleridir. Ama bu kez bunu çok fazla önemsediğinden emin değilim, ilk iki cinayetten sonra hiç mesaj gelmedi, iki cinayet de cesetlerin bulunmasından sonra fazla dikkat çekmemişti. Bir gazete aracılığıyla polisi üçüncü cesede yönlendiren bir mesaj olmasına rağmen bu notta daha önceki cinayetler üstlenilmiyordu.</p>

  <p class="block_2">Detektif Carol Jordan not ve video kaset için alternatif bir açıklama getirene kadar çözememiştim. Jordan yönlendirme olmadan cesedin bulunmadan bir süre orada kalacağını söyledi. Yani Becerikli Andy manşete çıkıp panik yaratmaya kafasını takmamış olabilir ama hâlâ onun eseri olduğu anlaşılır durumdalarken cesetlerin bulunmasını istediği açık.” İçini çekerek teybi kapattı. Yıllar önce akademik çevreden uzaklaşmasına karşın eğitiminden kaçamıyordu. Sürecin her aşaması kaydedilmeliydi. Bu soruşturmanın makaleler, hatta bir kitap için malzeme sağlaması olasılığı Tony’nin karşı koyamayacağı bir şeydi.</p>

  <p class="block_2">Çiçeğe, “Ben bir yamyamım” dedi. “Bazen ben bile kendimden iğreniyorum.” Gazete kupürlerini topladı ve basın dosyasına koydu. Kutuları açtı ve içindeki belge yığınlarını çıkardı. Carol hepsini düzgün biçimde etiketlendirmişti. Tony, okunabilir büyük harflerle yazılmış olduklarını fark etti. Yazıya alışkın bir kadın.</p>

  <p class="block_2">Her kurban için bir patoloji raporu ve bir ön otopsi raporu vardı. Tanık ifadeleri üç gruba ayrılıyordu: Geçmiş (kurban), Tanık (olay yeri) ve Çeşitli. Geçmiş (kurban) dosyalarını seçen Tony, bilgisayarının durduğu masanın yanındaki tekerlekli iskemleye oturdu. Bradfield’a geldiği zaman, üniversite ona kendi bilgisayar sistemlerine bağlantılı bir terminal önermişti. Tony kendi bilgisayarıyla yeterince rahattı. Yeni protokoller öğrenmekle zaman kaybetmek istemediğinden bu öneriyi geri çevirmişti. Şimdi ona geceleri uyku uyutmayan endişeler listesine bir de veri güvenliği eklemek zorunda kalmadığına memnundu.</p>

  <p class="block_2">Tony kurbanları karşılaştırılabilmesini sağlayan programı açtı ve uzun veri girme işine başladı.</p>

  <p class="block_12">*</p>

  <p class="block_2">Scargill Sokağı’ndaki karakolda beş dakika geçirdikten sonra Carol dosdoğru eve gitmiş olmayı diledi. Soruşturma sürecinde kendine ayrılan büroya gitmek için ana detektif odasından geçmesi gerekiyordu. Masaların üzerini akşam gazeteleri kaplamıştı.. Gazetelerin siyah manşetleri onunla alay ediyordu. Odanın ortasında Bob Stansfield birkaç detektifle birlikte ayaktaydı, geçerken Carol’a seslendi. “İyi doktor çoktan mesaiyi bitirdi, değil mi?”</p>

  <p class="block_2">“İyi doktor, gördüğüm kadarıyla söylüyorum Bob, patronlarımıza fazla mesai konusunda ders verebilir” dedi Carol. Daha keskin bir cevap bulamadığına üzülmüştü. Daha sonra duşta aklına gelirdi elbette. Öte yandan belki çok yıkıcı bir şey söylememekle iyi etmişti. Üstündeki işin yarattığının ötesinde bir yabancılaşma yaratmamak daha iyi. Durup gülümsedi. “Yeni bir şey var mı?” diye sordu.</p>

  <p class="block_2">Stanfield, “Tamam çocuklar, siz devam edin” diyerek astlarının yanından uzaklaştı. Carol’ın yanına geldi. “Fazla bir şey yok. HOLMES ekibi son sürat çalışıyor. Her şeyi bilgisayara yüklüyor ve bağlantı kurmaya çalışıyorlar. Cross bütün zanlıları içeri almamızı emretti. İçlerinden birinin aradığımız adam olduğunu düşünüyor.”</p>

  <p class="block_2">Carol başını iki yana salladı. “Boşa kürek çekmek.”</p>

  <p class="block_2">“Bunu sen söyledin. Bu orospu çocuğunun sabıkası yok buna bahse girerim. Ama Kevin bu gece farklı bir şey denemek için ekibini çıkaracak” diye ekleyerek son sigarasını yaktı. Paketi yakınlardaki bir çöp kutusuna atarken yüzünde iğrenmiş gibi bir ifade vardı. “Yakında bir şey bulamazsak, nikotin tüketimimi karşılamak için maaşıma zam istemek zorunda kalacağım.”</p>

  <p class="block_2">“Ben de o kadar çok kahve içiyorum ki midem berbat oldu” dedi Carol. “Peki Kevin’in düşüncesi ne?” İyi iş yaptın. Önce destekleme, sonra soru. Meslektaşlarından bilgi alma yönteminin şüphelileri sorguya çekme kurallarına bu kadar benzemesi komikti.</p>

  <p class="block_2">“Kevin sadomazo ünü olan kulüp ve pub’lara giderek inceleyecek gizli bir ekip kurdu.” Stansfield homurdandı. “Bugün bütün gün trafikteki motorcuların deri pantolonlarını aldılar.”</p>

  <p class="block_2">Carol, “Denemeye değer” dedi.</p>

  <p class="block_2">“Evet, umalım ki Kevin’ın adamları arasında Damien Conolly gizli eşcinseller olmasın. Bir grup ibne detektife sonunda kendi kelepçelerinin takılması istediğimiz en son şey.”</p>

  <p class="block_2">Carol bu yorumu bir cevapla onurlandırmayı reddederek bürosuna geçti Kapıya elini uzattığı anda Cross’un sesi odada yankılandı. “Detektif Jordan. Buraya gelin.”</p>

  <p class="block_2">Carol gözlerini kapayıp üçe kadar saydı. Neşeli bir sesle, “Geliyorum, efendim” diyerek salonu boydan boya geçip Cross’un geçici bürosuna gitti. Cross orada tek bir gün bile geçirmemişti ama odada onun varlığının her tür işareti vardı. Sigara dumanı kaplıydı. Yarı içilmiş plastik kahve bardakları pencere pervazına konmuştu ve masanın üstü sigara izmaritleriyle doluydu. Duvarda kız resimleri olan bir takvim bile asılıydı: Cinsiyetçiliğin reklam sanayiinde hâlâ canlı olduğunun bir kanıtı. Hangi votkanın alınacağına karar vermek için süpermarketlere gidenlerin kadınlar olduğunu hâlâ anlamamışlar mıydı?</p>

  <p class="block_2">Kapıyı hava gelmesi için biraz aralık bırakan Carol, Cross’un bürosuna girip, “Buyurun efendim” dedi.</p>

  <p class="block_2">“Harika Çocuk neler buldu?”</p>

  <p class="block_2">Carol neşeli bir sesle, “Sonuçlara varmak için henüz çok erken, efendim” dedi. “Ona götürdüğüm bütün raporları okumak zorunda.”</p>

  <p class="block_2">Cross homurdandı. “Ah, tamam, onun Allah’ın belası bir profesör olduğunu unutmuşum.” Sözcükleri alayla tükürür gibi söylemişti. “Her şey yazılı, ha? Kevin, Connolly işinde bir şeyler yapıyor, onlara yetişmek zorunda kalacaksın. Başka bir şey var mıydı, detektif?” Sanki Carol bürosuna zorla girmiş gibi konuşuyordu.</p>

  <p class="block_2">“Dr. Hill’in bir önerisi var, efendim. Connolly’nin cesedindeki yanık izleri hakkında. HOLMES ekibinde birinin istatistiksel bir model analizi yapıp yapamayacağını merak ediyor»</p>

  <p class="block_2">“İstatistiksel model analizi de neymiş?” dedi Cross ve sigarasını kahve bardağının içine attı.</p>

  <p class="block_2">“Sanırım demek istiyor ki...”</p>

  <p class="block_2">Cross, “Boş ver, boş ver” diye sözünü kesti. “İstediğin şey, yapabilecek biri var mı bak bakalım.”</p>

  <p class="block_2">“Evet, efendim. Ha, efendim. Burada yapamazsak, kardeşim bilgisayar uzmanıdır. Bizim için bu işi yapabileceğinden eminim.</p>

  <p class="block_2">Cross, Carol’a baktı, ilk kez ifadesi anlaşılmazdı. Sonra tekrar eski haline büründü. “İyi. Devam et. Bay Brandon sana tam yetki verdi zaten.”</p>

  <p class="block_2">Carol tekrar HOLMES odasına doğru giderken, sorumluluğu başka birine bırakmak böyle oluyormuş diye düşündü. Detektif Dave Woolcut’la yaptığı beş dakikalık konuşmanın sonucunda şüphelerinde haklı çıktığını gördü. HOLMES ekibinde Tony’nin istediği analizi yapacak ne program ne de uzmanlık vardı. Carol kantine Kevin Matthews’u aramaya giderken, Michael’ın konuyu gizli tutabileceğini umdu. Teknolojik gelişmeler konusunda sessiz kalmak, bu denli dikkat çekmiş bir cinayet araştırması hakkında dedikodu yapmak isteğine karşı koymaktan çok farklıydı. Michael onu hayal kırıklığına uğratırsa, Carol Personel Bölümü dışında bir geleceğe elveda demek zorunda kalırdı.</p>

  <p class="block_2">Kevin tek başına masada oturmuş kahve içiyordu, boşalmış patates kızartması tabağı yanındaydı. Carol onun karşısındaki iskemleye oturdu. “Sana katılmamın bir sakıncası var mı?”</p>

  <p class="block_2">Kevin, “Konuğum ol” dedi. Başını kaldırıp ona hafifçe sırıtarak alnına düşen buklelerini geriye itti. “Nasıl gidiyor?”</p>

  <p class="block_2">“Herhalde Bob ve senin işinden çok daha kolay.”</p>

  <p class="block_2">“Peki şu İçişleri’nden gelen bilim adamı nasıl?”</p>

  <p class="block_2">Carol bir an düşündü. “Temkinli. Hızlı, keskin bir zekâsı a ukala değil ve işimizi nasıl yapacağımızı söylemek ister gibi bir hali yok. Onu çalışırken izlemek gerçekten ilginç, işe farklı bir açıdan bakıyor.”</p>

  <p class="block_2">Kevin, “Ne demek istiyorsun?” diye sordu. Gerçekten ilgilenmiş görünüyordu.</p>

  <p class="block_2">“Biz bir suça baktığımızda fiziksel izler, ipuçları, bize konuşmak isteyeceğimiz kişileri ve bakmak isteyeceğimiz yerleri gösteren şeyleri görürüz. O bir suça baktığında ise bunlarla hiç ilgilenmiyor. Kimin yaptığını çıkarabilmek için fiziksel ipuçlarının neden bu şekilde olduğunu öğrenmek istiyor. Sanki biz bilgiyi ileriye gitmek için kullanıyoruz da, o geriye gitmek için kullanıyor. Bu sana bir şey anlatıyor mu?”</p>

  <p class="block_2">Kevin kaşlarını çattı. “Sanırım. Sence bu işi kıvırabilir mi?”</p>

  <p class="block_2">Carol omuz silkti. “Bir şey söylemek için henüz erken ama evet, ilk izlenimlerime dayanarak bir şey önereceğini söyleyebilirim.”</p>

  <p class="block_2">Kevin sırıttı. “Soruşturmaya mı bir şey önerecek, sana mı?”</p>

  <p class="block_2">Carol, “Kapa çeneni, Kevin” dedi. İşte hep karşısına çıkan bu imadan usanmıştı. “Bazılarının aksine ben asla kendi kapıma pislemem.”</p>

  <p class="block_2">Kevin bir an rahatsız olmuş gibi durdu. “Yalnızca şaka yapıyordum Carol, gerçekten.”</p>

  <p class="block_2">“Şakaların komik olması gerekir.”</p>

  <p class="block_2">“Tamam, tamam, affedersin. Onunla çalışmak nasıl bir Şey? Hoş herif mi, yoksa değil mi?”</p>

  <p class="block_2">Carol sözcüklerini tartarak dikkatle konuştu. “Çalışma hayatını psikopatların zihinlerine girerek geçirdiğini düşünürsek, çok normal görünüyor. Onda biraz... kapalı bir yan var.</p>

  <p class="block_2">Mesafe koyuyor. Fazla şey ele vermiyor. Ama bana kadın bir polis gibi değil de eşiti gibi davranıyor. O bizim tarafımızda. Kevin ve bu da önemli bir şey. Başka her şeyden çok işin yapılmasıyla ilgilenen o işkoliklerden biri sanırım. İşin yapılmasından söz etmişken, Temel Reis, Connolly hakkında bir şey duyduğunu söylüyor.”</p>

  <p class="block_2">Kevin içini çekti. “Ne kadar önemli bilmiyorum. Komşulardan biri işten eve altıya on kala gelmiş. Zamanı iyi biliyor çünkü trafik haberleri otomobil radyosunda yeni başlamış. Connolly evinin araba yolunda otomobilinin kaputunun üzerinde tulum varmış. Komşu, otomobili tamir etmiş olması gerektiğini söylüyor, hep edermiş. Komşusu, otomobilinden inip eve girerken Damien otomobilini geri geri garaja sokuyormuş. Aynı komşu bir saat sonra squash oynamak için evden çıktığında Connolly’nin otomobilinin sokakta park edilmiş olduğunu görmüş. Biraz şaşırmış, çünkü Connolly otomobilini hiç dışarıda bırakmazmış, özellikle de karanlık bastıktan sonra, Connolly’nin garajında ışık yandığını da fark etmiş. Hepsi bu kadar.”</p>

  <p class="block_2">Carol, “Garaj eve dâhil mi?” diye sordu.</p>

  <p class="block_2">“Hayır ama bitişik ve garajdan mutfağa açılan bir kapı var.</p>

  <p class="block_2">“Öyleyse evin içinde tuzağa düştü gibi görünüyor.”</p>

  <p class="block_2">Kevin omzunu silkti. “Kim bilir? Hiçbir boğuşma izi yok. Evi alt üst eden SOCO’lardan biriyle konuştum, adam soluğumuzu tutmamamızı söyledi.”</p>

  <p class="block_2">“İlk ikisi gibi.”</p>

  <p class="block_2">“Bob da böyle dedi.” Kevin iskemlesini geriye itti. “Ben gitsem iyi olacak. Bu gece kente ineceğiz.”</p>

  <p class="block_2">Carol, “Daha sonra sana rastlayabilirim” dedi. “Dr. Hill cesetlerin bırakıldığı saatlerde olay yerlerinde bir tur atmak istiyor.”</p>

  <p class="block_2">Kevin ayağa kalktı. “Onun yabancı erkeklerle konuşmasına izin verme.”</p>

  <p class="block_12">*</p>

  <p class="block_2">Tony mikrodalga fırından plastik lazanya kabını çıkardı ve mutfaktaki kahvaltı tezgâhına oturdu. Dört, kurban hakkında bulabildiği bütün verileri girmiş, sonra dosyaları bir diskete kaydetmişti Böylece Carol’ın gelmesini beklerken evde de çalışabilirdi Tramvay durağına gelir gelmez açlıktan öldüğünü farketti. Sonra sabahki mısır gevreğinden başka bütün gün hiç bir şey yemediğini hatırladı. Öyle bir konsantrasyonla çalışıyordu ki farkına bile varmamıştı. Açlığı tuhaf biçimde hoşuna gitti. Demek ki kendisinin farkına varmayacak kadar işin içine girmişti Uzun deneyimlerden sonra insanın kendisini unuttuğu zaman başka insanlara yönetebildiği, başkalarının kendine özgü mantığına, farklı duygularına kilitlendiği zaman en iyi işin çıktığını öğrenmişti.</p>

  <p class="block_2">Yemeğe keyifle saldırdı, bilgisayarının başına geçip kurban profillerine devam edebilmek için olanca hızıyla yedi. Telefon çaldığında tabakta hâlâ biraz yemek vardı. Tony hiç düşünmeden telefonu açtı. “Alo” dedi neşeyle.</p>

  <p class="block_2">Ses, “Anthony” dedi. Tony çatalı elinden düşürdü, tezgâhın üzeri makarna oldu.</p>

  <p class="block_2">“Angelica” dedi. Bu sesle kendi dünyasına geri dönmüştü. Tatlı boğuk ses, “Bugün daha mı sosyaliz?” diye sordu.</p>

  <p class="block_2">“Dün kendimi antisosyal hissetmiyordum. Yapmam gereken işler vardı. Sen de beni işlerden uzaklaştırıyorsun.” Tony neden kendini açıklama zahmetine katlandığını merak etti.</p>

  <p class="block_2">“Eh, benim de amacım bu zaten” dedi kadın. “Ama seni özledim, Anthony. Senin için öyle deli oluyorum ki, beni eski bir çorap gibi bir kenara attığın zaman bütün keyfim kaçıyor.”</p>

  <p class="block_2">Tony, “Bunu bana neden yapıyorsun?” diye sordu. Bu soruyu daha önce de sormuştu ama Angelica her zaman cevaplamamanın bir yolunu bulmuştu.</p>

  <p class="block_2">Ses, “Çünkü beni hak ediyorsun” dedi. “Çünkü seni dünyadaki herkesten çok istiyorum. Ve çünkü hayatında seni mutlu edecek başka kimsen yok.”</p>

  <p class="block_2">Aynı eski hikâye. Soruya cevap vermemenin yolları. Bu gece Tony cevap istiyordu, iltifat değil. “Bunu düşünmene neden olan nedir?” diye sordu.</p>

  <p class="block_2">Ses hafifçe kıkırdadı. “Seni tahmin edebileceğinden daha iyi tanıyorum. Anthony, daha fazla yalnız olmak zorunda değilsin.”</p>

  <p class="block_2">“Ya yalnızlıktan hoşlanıyorsam? İstediğim için yalnız olduğumu varsaymak mümkün değil mi?”</p>

  <p class="block_2">“Bana mutlu bir oğlan gibi görünmedin. Bazı günler dünyadaki her şeyden çok bir kucağa ihtiyacın varmış gibi duruyorsun. Bazı günler birkaç saatten fazla uyuyamamış gibi duruyorsun. Anthony, ben sana huzur getirebilirim. Kadınlar daha önce seni incitmiş, ikimiz de bunu biliyoruz. Ama ben incitmeyeceğim. Canının acımasını önleyebilirim. Bebek gibi uyuturum, bunu biliyorsun. İstediğim tek şey seni mutlu etmek.” Ses yumuşak, avutucuydu.</p>

  <p class="block_2">Tony içini çekti. Keşke... “Buna inanmak zor” diye kekeledi. Bu konuşmaların en başından itibaren bir parçası telefonu, bu usta işkencecinin suratına kapatmak istiyordu. Ama içindeki bilim adamı kadının söyleyeceklerini duymak istiyordu. İçindeki yaralı adam da iyileşmeye ihtiyaç duyduğunu ve bunun da bir iyileşme yöntemi olduğunu bilecek kadar kendini tanıyordu. Kendisine daha önce verdiği kadınla fazla samimi olmama kararını hatırlattı, böylece zamanı geldiğinde acı çekmeden uzaklaşabilirdi.</p>

  <p class="block_2">“Ama denememe izin veriyorsun.” Ses o kadar özgüvenle çıkıyordu ki. Üzerindeki gücünden emindi.</p>

  <p class="block_2">Tony, “Dinliyorum, değil mi? Katılıyorum. Henüz telefonu kapamadım” diyerek sesine yapay bir sıcaklık ekledi zorla.</p>

  <p class="block_2">“Neden şimdi kapamıyorsun? Neden telefonu kapayıp yatak odana gitmiyor ve oradaki paraleli açmıyorsun? Böylece daha rahat oluruz.</p>

  <p class="block_2">Tony göğsünde soğuk bir korku hissetti. Soruyu profesyonel bir çerçeveye sokmak için çabaladı. “Bunu nereden biliyorsun?” değil ama “Yatak odamda bir telefon olduğunu düşünmenin nedeni nedir?”</p>

  <p class="block_2">Bir sessizlik oldu, o kadar kısaydı ki Tony bunu hayal etmediğinden emin olamadı. “Yalnızca tahmin ettim” dedi ses. “Yatağının başucunda bir telefon duran erkeklerdensin.”</p>

  <p class="block_2">Tony, “İyi tahmin” dedi. “Tamam. Telefonu kapayıp yatak odasındaki açacağım.” Ahizeyi yerine koyup koşarak çalışma odasına gitti ve telesekreteri çalıştırdı. Sonra telefonu tekrar kaldırdı. “Merhaba, işte açtım” dedi.</p>

  <p class="block_2">“Rahat mı oturuyoruz? Öyleyse başlayabilirim.” Gene kısık, seksi kıkırdama. “Bu gece gerçekten eğleneceğiz. Bu gece senin için hazırladıklarımı duyana kadar bekle. Ah, Anthony.” Ses neredeyse fısıltıya dönüşmüştü. “Seni hayal edip duruyorum. Ellerinin vücudumda dolaştığını, parmaklarının tenimde gezindiğini düşünüyorum.”</p>

  <p class="block_2">Tony, “Üzerinde ne var?” diye sordu. Bunun standart bir soru olduğunu biliyordu.</p>

  <p class="block_2">“Ne giymiş olmamı isterdin? Çok geniş bir gardırobum var.</p>

  <p class="block_2">Tony, “Balıkçı giysileri, tütü ve yağmurluk” deme isteğini bastırarak yutkundu ve bunun yerine, “İpek. İpekten ne kadar hoşlandığımı biliyorsun” dedi.</p>

  <p class="block_2">“Bu yüzden cildimi seviyorsun. Kendimi mükemmel tutmak için çok zahmete katlanıyorum. Ama yalnızca senin için. Cildimin bir kısmını ipekle kapladım. Bir çift siyah ipek Fransız külot ve simsiyah ipek kaşkorse var üstümde. Ah, ipeğin vücuduma değmesini seviyorum. Ah, Anthony. İpek meme uçlarıma hafifçe sürtünüyor, tıpkı parmaklarının sürtüneceği gibi. Ah, meme uçlarım kaya gibi sert, seninle birlikte şişti.”</p>

  <p class="block_2">Tony istememesine rağmen bir ilgi duymaya başladı Kadın iyiydi, buna şüphe yoktu. Seks hatlarında işittiği kadınların çoğunun sesi sıkıntılı çıkardı, cevapları klişeydi ve öngörülebilirdi. Konuşmaları içinde bilimsel ilgiden başka bir şey uyandırmamıştı. Ama Angelica farklıydı. En önemlisi, sesi gerçekten samimi çıkıyordu.</p>

  <p class="block_2">Angelica yavaşça inledi. “Allahım, ıslağım” dedi soluk soluğa. “Ama henüz bana dokunamazsın, beklemen gerek. Sırt üstü yat, iyi çocuk. Ah, seni soymak isterdim. Ellerim gömleğinin altına giriyor, parmaklarını göğsünde geziniyor, okşuyor dokunuyor, parmaklarımın altında göğüs uçlarını hissediyorum. Allahım, harikasın” diye içini çekti.</p>

  <p class="block_2">Tony kadının sesindeki incelikten hoşlanarak, “Güzel” dedi.</p>

  <p class="block_2">“Bu yalnızca başlangıç. Şimdi üzerindeyim gömleğinin düğmelerini açıyorum. Üzerine abanıyorum, ipeğin altındaki meme uçlarım göğsüne sürtünüyor. Ah, Anthony” Zevkle inledi. “Beni görmeyi gerçekten istiyorsun, değil mi? Altımda kaya kadar sertsin. Ah, içime girmeni bekleyemiyorum.”</p>

  <p class="block_2">Bu sözler Tony’yi dondurdu. Pantolonunun içinde hissettiği ereksiyon kar tanesi gibi yok oldu. Gene aynı şey. “Herhalde seni hayal kırıklığına uğratacağım” dedi, sesi çatlak çıkmıştı.</p>

  <p class="block_2">Gene o seksi kıkırdama. “Hiç yolu yok. Hayal ettiğimden daha iyisin. Ah, Anthony, dokun bana. Bana yapmak istediklerini anlat.”</p>

  <p class="block_2">Tony söyleyecek söz bulamadı.</p>

  <p class="block_2">“Utangaç olma, Anthony. Aramızda hiçbir sır yok, yapamayacağımız hiçbir şey yok. Gözlerini kapat, bırak duygulanıp aksın. Göğüslerime dokun, devam et, meme uçlarımı em, ye beni, sıcak, ıslak ağzını bütün vücudumda hissedeyim.”</p>

  <p class="block_2">Tony inledi. Bu bilimsel açıdan bile katlanabileceğinden fazlasıydı.</p>

  <p class="block_2">Angelica’nın sesi artık soluk soluğaydı, sanki Tony’yi gereken sözleri kendisini uyarmıştı. “Doğru, ah Allahım! Anthony, harika. Ahahah” diye inledi. “Bak, sana ıslandığımı söylemiştim. Parmağını içime sok. Ah Allahım, harika. Bırak... bırak, oh Allahım, bırak da sana geleyim.” Tony telefonda bir fermuarın açıldığını duydu. “Angelica” diye söze başladı. Her zaman olduğu gibi gene konuşamamış, sesi yaralı bir kuş gibi kontrol dışına çıkmıştı.</p>

  <p class="block_2">“Ah, Anthony, çok güzelsin. Gördüğüm en güzel kamış bu bırak tadına varayım...” Emme sesleri çıkardı.</p>

  <p class="block_2">Ani bir utanç ve öfke dalgasıyla Tony’nin yüzüne kan yürüdü. Telefonu kapayarak hemen kablosunu çekti. Allahım, ne tür bir erkek telefonda bile durumu idare edemezdi? Ne tür bir bilim adamı nesnel veri toplama uygulamasından kendi hasta başarısızlıklarını ayıramazdı?</p>

  <p class="block_2">En kötüsü de kendi davranışını tanımıştı. Kaç kez bir tecavüzcü, kundakçı ya da katilin karşısına oturup, kendilerine kazanamadıkları noktaya kadar olayları anlatmalarını gözlemişti. Tıpkı onun gibi kendilerini kapatmışlardı. Bir telefonun kablosunu çekemezlerdi ama gene de kapatmışlardı. Tabii ki sonunda doğru terapiyle duvarda bir gedik açmışlar ve onları oraya getiren şeyle yüz yüze gelmeyi başarmışlardı. İyileşmeye doğru ilk adımdı bu. Tony’nin bir parçası, Angelica’nın psikoloji teorisi ve uygulaması hakkında yeterince şey bilmesi ve engellerini yıkarak bu cinsel ve duygusal sakatlığa neden olan şeyle yüz yüze gelene kadar ısrar etmesi için dua ediyordu.</p>

  <p class="block_2">Ama öbür parçası da onun bir daha aramamasını umut ediyordu. “Acı yoksa kazanım da yok”a boş ver. O yalnızca acı olmasın istiyordu.</p>

  <p class="block_12">*</p>

  <p class="block_2">John Brandon son ekmek lokmasıyla tabağını sıyırdı ve karısına gülümsedi. “Eline sağlık, Maggie” dedi.</p>

  <p class="block_2">Oğlu Andy ağzı kuzu eti ve köriyle dolu olarak, “Mmmm” diye ona katıldı.</p>

  <p class="block_2">Brandon iskemlesinde kıpırdadı. “Sizin için sakince yoksa bir saatliğine Scargill Sokağı’na uğramak istiyorum, görelim bakalım işler nasıl gidiyor?”</p>

  <p class="block_2">Maggie hafiften dalga geçerek, “Siz üst düzey memurların akşamları çalışmak zorunda olmadığını sanırdım” dedi. “Sıradan polislerin başlarında dikilmenizden hoşlanmadığını san yordum.”</p>

  <p class="block_2">Brandon suçlu suçlu baktı. “Biliyorum. Ama çocukların neler yaptığına bir bakmak istiyorum.”</p>

  <p class="block_2">Maggie başını iki yana salladı, yüzünde teslim olmuş bir gülümseme vardı. “Bütün gece televizyonun karşısında suspus oturacağına gidip aklındakini yapmanı tercih ederim.”</p>

  <p class="block_2">Karen yerinden sıçradı. “Baba, kente gidiyorsan beni Laura’lara bırakabilir misin? Tarih ödevimiz üzerinde çalışırdık.”</p>

  <p class="block_2">Andy homurdandı. “Craig McDonald’ı nasıl elde edeceğiniz üzerinde çalışırdınız daha doğrusu.”</p>

  <p class="block_2">Karen, “Sen bir şeyden anlamazsın” diye hırladı. “Olur mu baba?”</p>

  <p class="block_2">Brandon masadan kalktı. “Ancak şimdi hazırsan. Dönüşte de seni alırım.”</p>

  <p class="block_2">Karen, “Ama baba” diye sızlandı. “Bir saatliğine gittiğini söylemiştin. İstediğimiz her şeyi yapmamız için yeterli bir süre değil bu.”</p>

  <p class="block_2">Kahkaha atma sırası Maggie Brandon’a gelmişti. “Babanız dokuz buçuktan önce dönerse öğle yemeğine skoçlu kek yapacağım.”</p>

  <p class="block_2">Karen bir annesine bir babasına baktı, on dört yaşındaki yüzünden kaygı okunuyordu. “Baba” dedi. “Beni dokuzda alabilir misin?”</p>

  <p class="block_2">Brandon sırıttı. “Neden kendimi sıkıştırılmış hissediyorum.”</p>

  <p class="block_2">Brandon, HOLMES odasına vardığında saat yedi buçuğu buluyordu. Bu kadar geç saatte bile bütün bilgisayarlar meşguldü. Klavyede yazan parmaklardan çıkan ses birkaç masada yapılan sessiz konuşmaları bastırıyordu. Detektif Dave Woolcott bilgi toplayıcılardan birinin yanına oturmuştu, adam ona ekrandaki bir ayrıntıyı gösteriyordu. Brandon içeriye girdiğinde kimse başını kaldırmadı.</p>

  <p class="block_2">Brandon, Woolcott’ın arkasına geçerek bilgisayarın başındaki polisle konuşması bitene kadar bekledi. İç çekişini bastırdı. Emekliliği düşünmeye başlamanın zamanıydı. Sırf bobiler ona genç geldiği için değil, detektifler bile artık ona büyük gelmiyordu. Woolcott’ın “Eşleştirmeye çalış Harry, referansları karşılaştır” dediğini duydu. Bilgisayarın başındaki genç, başını sallayıp ekrana bakmaya devam etti.</p>

  <p class="block_2">Brandon, “İyi akşamlar, Dave” dedi.</p>

  <p class="block_2">Woolcott iskemlesinde hemen arkaya döndü. Yeni gelenin kim olduğunu anlayınca ayağa fırladı. “İyi akşamlar, efendim.”</p>

  <p class="block_2">“Eve dönüyordum, uğrayıp neler yaptığınıza bir bakayım dedim” diye yalan söyledi Brandon.</p>

  <p class="block_2">“Şey, efendim, daha ilk günler. Önümüzdeki birkaç gün yirmi dört saat çalışan ekiplerimiz olacak, Connolly ve öbür olaylarla ilgili bütün ayrıntıları getirecekler. İhbar hatlarıyla ilgilenen ekiple de irtibattayım. Çoğu her zamanki intikam ve paranoya ama Çavuş Lascelles mesajları önem sırasına dizme işinde oldukça aşama kaydetti.”</p>

  <p class="block_2">“Önemli bir şey var mı?”</p>

  <p class="block_2">Woolcott farkında olmadan saçının döküldüğü bölgeyi kaşıdı. İkinci eşi bu hareketin dökülmeye neden olduğunu iddia ediyordu. “Ufak tefek şeyler. Söz konusu olan zamanda en az iki gece Temple Fields’da olan birkaç kişinin adını aldık. Cinayetlerin işlendiği zamanlarda düzenli olarak görülen otomobilleri araştırıyoruz. Neyse ki ikinci cinayetten sonra Detektif Jordan birine gay köyü çevresindeki otomobil plakalarını aldırttı. Uzun bir iş efendim, ama bulacağız.”</p>

  <p class="block_2">Brandon, oradaysa bulursunuz, diye düşündü. Bunun HOLMES ekiplerinin işi olduğu konusunda sonuna kadar direten kendisiydi. Ama bu katil şimdiye kadar gördüğü ya da olduğu hiç kimseye benzemiyordu. Bu katil dikkatliydi.</p>

  <p class="block_2">Brandon bilgisayarlar hakkında çok şey bilmezdi. Ama bir atasözü çok iyi uyuyordu: Çöp girerse çöp çıkar. Kendi adamlarına Temizlik Bölümü’ne verilmesi gereken bir işi vermemiş olması için dua etti.</p>

  <p class="block_12">*</p>

  <p class="block_2">Carol’ın gözleri birden açıldı, kalbi çarpıyordu. Rüyasında ağır bir kiler kapısı kapanarak onu soğuk, nemli ve penceresiz duvarların ardında tutsak bırakmıştı. Uykulu uykulu Nelson’u bedeninin tanıdık ağırlığının ayağının üzerinde olmadığını fark etmesi biraz zaman aldı. Ayak sesleri, masanın üstüne fırlatılan anahtar şakırtısı duydu. Nelson’un girip çıkması için aralık bırakılan kapıdan hafif bir ışık süzülüyordu. Homurdanarak yana dönüp saate baktı. Onu on geçiyor. Michael gürültü yaparak onu yirmi dakika daha uyumaktan yoksun bırakmıştı.</p>

  <p class="block_2">Carol zorlukla yataktan çıkıp ağır bornozunu giydi. Yatak odasının kapısını açtı ve kardeşiyle paylaştığı üçüncü kattaki dairenin büyük kısmını kaplayan geniş odaya girdi. Farklı yüksekliklerde yarım düzine yerden aydınlatma, odaya sıcak ve güzel bir ışık veriyordu. Nelson parke döşemede hafifçe sıçrayarak mutfak kapısında belirdi. Sonra çömeldi ve yerçekimine meydan okur gibi bir sıçrayışla ince uzun hoparlöre hafifçe değerek sarı ahşap kitaplığın üstüne kondu. Oradan Carol’a “Bahse girerim sen bunu yapamazsın” dercesine kibirle baktı.</p>

  <p class="block_2">Oda hayli büyüktü. Bir tarafta üzerine örtüler atılmış üç ikili kanepe ve alçak bir sehpa vardı. Bunların tam karşısında Rennie Mackintosh tarzı altı iskemleli bir yemek masası duruyordu. Kanepelerin yakınında siyah bir altlık üzerinde televizyon ve video vardı. Arka duvarın yaklaşık yarısı kitap, video kaset ve CD dolu raflarla kaplanmıştı.</p>

  <p class="block_2">Duvarlar, beş kemerli penceresi şehre bakan tuğla kaplı duvar dışında mat griye boyalıydı. Carol, aşağıdaki Duke of Waterfold kanalının kenarını görene kadar odada yürüdü. Şehir ışıkları ucuz bir kuyumcu vitrini gibi parlıyordu. “Michael” diye seslendi Carol.</p>

  <p class="block_2">Kardeşi şaşırmış görünerek mutfaktan başını uzattı. “Evde olduğunu bilmiyordum” dedi. “Seni uyandırdım mı?”</p>

  <p class="block_2">“Zaten kalkacaktım, işe dönmem gerekiyor. Su ısıtıcısı çalışıyor mu?” Mutfağa geçerek yüksek bir taburenin üstüne tünedi.</p>

  <p class="block_2">Michael çayı hazırladı ve kendisine domates, siyah zeytin, soğan ve ton balıklı sandviç hazırlamaya başladı.</p>

  <p class="block_2">“Yer misin?” diye sordu.</p>

  <p class="block_2">Carol, “Birini yiyebilirim” diye itiraf etti. “Londra nasıldı?”</p>

  <p class="block_2">Michael omzunu silkti. “Bilirsin. Yaptığımız işi beğendiler ama dün bitiremedik.”</p>

  <p class="block_2">Carol yüzünü astı. <span class="text_">“Sentinel Times’ın</span> dizi cinayetler katiliyle ilgili yazdığı yazı gibi konuştun. Şu anda tam olarak ne yapıyorsun? Teknoloji konusunda kara cahil birine açıklayabileceğin bir iş mi?”</p>

  <p class="block_2">Michael sırıttı. “Bundan sonraki patlama video kasetlerle aynı kalitede bilgisayar oyunları olacak. Gerçek şeyleri filme alıp bilgisayara aktaracak ve üzerinde oynayarak bir film kadar gerçek bir oyun üreteceğiz. Bir düşün, bilgisayarda oyun oynuyorsun ama bütün karakterler tanıdığın insanlar. Kahraman sensin ama yalnızca hayalinde değil.”</p>

  <p class="block_2">Carol, “Şimdi ilgimi çektin” dedi.</p>

  <p class="block_2">“Tamam. Oyunu bilgisayara yüklediğin zaman bir tarayıcıyla kendi fotoğraflarını ve oyunda yer almalarını istediğin kişileri tarıyorsun. Bilgisayar bu bilgiyi okuyor ve ekran görüntülerine çeviriyor. Yani Barbar Konan yerine Carol Jordan geçiyor. En iyi arkadaşlarını ya da şehvet duyduğun kişileri oyunda sana eşlik etmeleri için seçebilirsin. Hoşlanmadığın kişileri kötü adamlar yaparsın. Yani Mel Gibson, Dennis Quaid ve Martin Amis gibi arkadaşlar edinebilir ve Saddam Hüseyin, Margaret Thatcher ve Temel Reis gibi düşmanlarla savaşabilirsin.” Michael sandviçin içini doldururken heyecanla açıklama yapıyordu. Sandviçleri tabağa koydu ve birlikte oturma odasına geçerek, kanalı izlerken sandviçlerini yediler.</p>

  <p class="block_2">“Anladın mı?” diye sordu Michael.</p>

  <p class="block_2">Carol, “Yeterince” dedi. “Yani bu programı çalıştırdıktan sonra insanları uzlaşmacı konumlara sokmak için kullanabilirsin. Seks filmleri gibi.”</p>

  <p class="block_2">Michael kaşlarını çattı. “Teorik olarak. Ortalama bilgisayarcılar nereden başlayacaklarını bile bilemezler. Ne yaptığını bilmen gerekir, ayrıca bilgisayarında doğru dürüst bir kalite elde etmek için gerçekten çok pahalı donanımlar da gerekir.”</p>

  <p class="block_2">Carol samimiyetle, “Bunun için Allah’a şükürler olsun” dedi. “Şantajcılar ve boyalı basın için bir Frankenstein yarattığını düşünmeye başlıyordum.”</p>

  <p class="block_2">Michael, “Hiç şansım yok” dedi. “Her neyse, yakından analiz etmek gerek. Peki senden ne haber? Soruşturma nasıl gidiyor?”</p>

  <p class="block_2">Carol omzunu silkti. “Doğrusunu söylemek gerekirse birkaç süpermene ihtiyacım var.”</p>

  <p class="block_2">“Senin profilci nasıl? İşlerini biraz kolayladı mı?”</p>

  <p class="block_2">“Tony Hill mi? Sayılır. Temel Reis ortalıkta ekşimiş suratla dolaşıyor. Ama onu yapıcı bir hale getireceğimizi umuyorum Onunla bir toplantı yaptık, kafasından fikirler fışkırıyor. İyi bir adam, üstelik birlikte çalışmak zor değil.”</p>

  <p class="block_2">Michael sırıttı. “Bu rahatlatıcı bir değişiklik olmalı.”</p>

  <p class="block_2">“Dalga mı geçiyorsun?”</p>

  <p class="block_2">“Peki tipin mi?”</p>

  <p class="block_2">Carol ekmeğinin kabuğunu kopararak Michael’a attı.</p>

  <p class="block_2">“Birlikte çalıştığım cinsiyet ayrımcısı domuzlar kadar kötüsün, bir tipim olsaydı ve Tony Hill de bu tipe uysaydı bile işle eğlenceyi birbirine karıştırmadığımı bilirsin.”</p>

  <p class="block_2">Michael kuru bir sesle, “Çok çalışıp boş zamanlarında uyuduğunu düşünürsek ömür boyu bekâr kalacaksın demektir.” Diye cevap verdi. “Demek çok muhteşem, öyle mi?”</p>

  <p class="block_2">Carol, “Fark etmedim” dedi. “Onun da benim kadın olduğumu fark ettiğinden şüpheliyim. Adam tam bir işkolik. Aslında bu gece tekrar işe gitmemin nedeni de o. Cesetlerin bırakıldığı saatlerde olay yerlerinde olmak istiyor.”</p>

  <p class="block_2">Michael, “Tekrar dışarı çıkacak olman ne kötü” dedi. “Birlikte televizyon izleyip şarap içmeyeli aylar oldu. Artık birbirimizi o kadar az görüyoruz ki, evli bile olabilirdik.” Carol üzüntüyle gülümsedi. “Başarının bedeli, ha?”</p>

  <p class="block_2">“Sanırım.” Michael ayağa kalktı. “Peki, tamam, eğer çalışmaya gidiyorsan ben de yatmadan önce birkaç saat çalışabilirim.</p>

  <p class="block_2">“Gitmeden önce... bir iyilik istiyorum.”</p>

  <p class="block_2">Michael tekrar oturdu. “Ütü yapmakla ilgili bir şey olmadığı sürece.”</p>

  <p class="block_2">“İstatistiksel model analizi hakkında ne biliyorsun?”</p>

  <p class="block_2">Michael kaşlarını çattı. “Fazla şey bilmiyorum. Master’ımı yaparken parttime çalıştığım dönemde bu işi biraz yapmıştım ama şu anda hangi aşamada bilmiyorum. Neden? Bakmak istediğin bir şey mi var?”</p>

  <p class="block_2">Carol başını salladı. “Biraz pis bir iş korkarım.” Damien Connolly’nin cesedinde sadistçe yapılmış izleri anlattı. “Tony Hill bunun bir tür bir mesaj olabileceğini düşünüyor.”</p>

  <p class="block_2">“Tamam, bir bakarım. Bu alanda en son programları bilen birini tanıyorum. Bununla oynamak için bana biraz zaman ayıracağından eminim.”</p>

  <p class="block_2">Carol, “Kimseye bir şey söylemek yok ama” dedi.</p>

  <p class="block_2">Michael hakarete uğramış gibi baktı. “Elbette söylemem. Sen beni ne sanıyorsun? Bak, senin eline geçmektense o katilin eline düşmeyi tercih ederim. Ağzımı kapalı tutacağım. Yarın bana malzemeyi getirirsen elimden geleni yaparım, tamam mı? “</p>

  <p class="block_2">Carol öne eğilip kardeşinin san saçlarını karıştırdı, “Teşekkür ederim.”</p>

  <p class="block_2">Michael onu kucakladı. “Bu gerçekten tuhaf bir iş ha, küçük kardeşim. Dikkatli ol, ha? Buranın kirasını tek başıma ödeyemeyeceğimi biliyorsun.”</p>

  <p class="block_2">Carol içindeki sesi duymazdan gelerek, “Ben her dikkatliyimdir” dedi. “Hep hayatta kalırım.”</p>
</body>
</html>
