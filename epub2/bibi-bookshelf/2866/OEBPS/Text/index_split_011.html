<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_28" id="calibre_pb_15"> </p>

  <p class="block_22"> </p>

  <h1 class="block_31">3</h1>

  <p class="block_22"> </p>

  <p class="block_21">“BACKUP.007; DOSYA AŞK.003” ADLİ 3,5 İNÇLİK DİSKETTEN”</p>

  <p class="block_21">Komşularım sabah işe gitmek üzere çıktıklarında, Alman çoban köpeğini arka bahçede serbest bırakırlar. Gün boyunca köpek huzursuzca bir aşağı bir yukarı dolaşır, işini gerçekten seven bir gardiyanın işgüzarlığıyla betonu arşınlar. Tüylü, alacalı siyah renkli, iri bir köpektir. Bahçeye ne zaman biri girse, genizden rahatsız edici bir kakafoniyle havlar. Çöpçüler kamyonlarına konteynerleri boşaltmak için arka bahçeye girdiklerinde köpek isterikleşir, arka ayakları üzerinde durarak pençelerini umarsızca ağır tahta kapıya batırır. Arkadaki yatak odamın penceresinden onu izlemiştim. Boyu neredeyse kadardı. Gerçekten mükemmel.</p>

  <p class="block_21">Ertesi Pazartesi sabahı birkaç kilo et satın alıp küçük küpler halin kestim, tıpkı en iyi yemek tariflerinde söyledikleri gibi. Sonra her et parçasına doktorumun bana yazdığı sakinleştiricilerden şırınga ettim. Bu sakinleştiriciyi hiçbir zaman istemedim ve kesinlikle kullanamadım ama bir gün işe yarayacağını düşünmüyor da değildim.</p>

  <p class="block_21">Arka kapıdan çıkıp neşeyle köpeğin havlamasını dinledim. Neşeli olma lüksüm vardı: Son kez bu havlamaya tahammül etmek zorunda kalacaktım. Elimi et kâsesine daldırarak soğuk, kaygan etleri hissettim. Sonra duvarın üzerinden bir avuç dolusu et attım. İçeri girdim, yıkandım ve üst katta bilgisayarın yanındaki gözetleme noktama geri döndüm. Darkseed’in o çok iyi bildiğim gotik ve uğursuz yeraltı dünyasıyla heyecanımı rahatlatan ortamını seçtim. Ama oyuna gömülmek yerine birkaç dakikada bir pencereden dışarıya bakmaktan kendimi alamadım. Bir süre sonra köpek dilini dışarı çıkararak yere yığıldı. Oyundan çıkıp dürbünü elime aldım. Soluk alıyor gibi görünüyordu ama hareket etmiyordu.</p>

  <p class="block_21">Alt kata koşarak daha önce hazırladığım çantayı kaptım ve cipe atladım. Cipin arka kapısı komşu bahçe kapısıyla aynı seviyeye gelene kadar geri geri gittim. Motoru stop ettim. Sessizlik. Kol demirini alırken hissettiğim tatmini engelleyemiyordum. Yan evin bahçe kapısını zorlayarak açmak birkaç dakika aldı. Kapı açılırken köpeğin hareket etmediğini görebiliyordum. Çantamı açıp köpeğin yanına çömeldim Dilini ağzının içine ittim ve ameliyat bandıyla ağzını bantladım. Ön ve arka ayaklarını bağladım ve köpeği cipe kadar sürükledim. Ağırdı ama ben de kendime iyi bakmıştım, bu yüzden onu arka koltuğa koymak çok zor olmadı.</p>

  <p class="block_21">Çiftliğe vardığımız zaman yumuşak horultularla soluk alıyordu ama hiçbir bilinç işareti yoktu, gözkapaklarını kaldırdığım zaman bile Köpeği orada bıraktığım el arabasına koydum, kulübeye götürüp merdivenin başında bıraktım. Işıkları yaktım ve köpeği patates çuvalı gibi yemliğe koydum, sonra bıçaklarımı incelemeye koyuldum. Duvara mıknatıslı bant takmıştım, her biri profesyonellik derecesinde keskinleştirilmiş bıçaklar bu mıknatısa diziliydi. Satır, doğrama bıçağı, oyma bıçağı, parçalama bıçağı ve zanaat bıçağı. Zanaat bıçağını seçtim, köpeğin ayaklarındaki bandı kestim ve köpeği yüzükoyun yatırdım. Yemlikte hareketsiz durması için karın kısmını bağladım, işte o zaman bir sorun olduğunu fark ettim.</p>

  <p class="block_21">Son birkaç dakika içinde köpek soluk almamaya başlamıştı. Babımı göğsüne dayayarak kalbi atıyor mu diye dinledim ama artık çok geçti. Anlaşılan dozu yanlış hesaplamış ve çok fazla vermiştim. Deliye döndüm, kabul etmeliyim. Köpeğin ölümü aletimi bilimsel olarak test etmemi etkilemezdi ama onun acı çektiğini görmeyi dört gözle bekliyordum: Ardı arkası kesilmez havlamalarının beni uyandırdığı zamanların küçük bir intikamı, özellikle de zor bir gece vardiyasından sonra uyanmışsam. Ama köpek bir an bile acı çekmeden ölmüştü. En son hatırladığı şey birkaç kilo biftekti. Mutlu ölmesi beni memnun etmedi.</p>

  <p class="block_21">Hepsi bu kadar da değildi. Çok geçmeden bir sorunla daha karşı karşıya olduğumu keşfettim. Bağladığım ipler insan bilekleri için uygundu. Ama köpeğin uzuvlarının serbestçe salınmasını önleyecek elleri ve ayakları yoktu.</p>

  <p class="block_21">Uzun süre tereddüt geçinmedim. Çok iyi bir çözüm değildi ama amacıma uyuyordu. Kilerde yaptığım onarım ve değişikliklerden geriye kalan çiviler vardı. Köpeğin sol ön patisini dikkatle tahtadaki bir boşluğa yerleştirdim. Kemikler arasındaki boşluğu buldum ve bir çekiç darbesiyle çiviyi patisine soktum. İpi çivinin altına sıkıştırdım ve ucundan asıldım. Uzun süre bu biçimde durabilirdi.</p>

  <p class="block_21">Öbür ayaklarını da beş dakika içinde sabitledim. Köpek sağlam biçimde bağlanır bağlanmaz işe başlayabilirdim. Tümüyle bilimsel bir deney olmayacağını bilsem de, heyecanımın boğazımda yumru haline gelene kadar yükseldiğini hissediyordum. Neredeyse bilinçli olarak düşünmeden elim tezgâhın koluna uzandı. Kolu inceledim yabancı bir el gibi tuhaf bir uzaklık hissettim. Dişlileri okşadım, elimi tekerleğin üzerinde gezdirdim ve sonunda kolun üstüne koydun. Makine yağının kokusu hâlâ duyulabiliyordu, belli belirsiz boya ve deney asistanımın köpek kokusuyla birleşmişti. Derin bir soluk alarak beklentiyle ürperdim ve yavaş yavaş kolu çevirmeye başladım.</p>

  <p class="block_24">***</p>

  <p class="block_29"> </p>

  <p class="block_25">Cinayet işleyen herkesin çok yanlış bir düşünce tarzı ve yanlış ilkeleri olması gerektiği iddiası her zaman doğru değildir.</p>

  <p class="block_4"> </p>

  <p class="block_2">Don Merrick pantolonunun fermuarını açtı. Bir rahatlama iç çekişiyle kaslarını gevşetti ve patlama derecesinde dolmuş idrar torbasını boşalttı. Arkasındaki kapı açıldı. Kocaman bir el omzuna konduğunda aldığı keyif birden sona erdi. “Çavuş Merrick. İşte görmek istediğim adam” diye gürledi Tom Cross. Merrick başladığı işi bitiremeyeceğini anladı.</p>

  <p class="block_2">“Günaydın, efendim” diyerek erkekliğini dikkatle sallayıp pantolonunun içine tıktı.</p>

  <p class="block_2">Cross, erkekler arasındaki sohbet samimiyetiyle, “Senin amir yeni görevinden sana söz etti mi?” dedi.</p>

  <p class="block_2">“Söz etti, evet efendim.” Merrick özlemle kapıya baktı. Ama hiç kaçış yolu yoktu. Cross’un eli hâlâ omzundayken olamazdı.</p>

  <p class="block_2">Cross, “Müfettişlik sınavlarına girmeyi planladığını duydum” dedi.</p>

  <p class="block_2">Merrick’in midesi kasıldı. “Doğru, efendim.”</p>

  <p class="block_2">“Öyleyse bulabileceğin bütün yüksek yerlerdeki dostlara ihtiyacın olacak, ha, dostum?”</p>

  <p class="block_2">Merrick gülümser gibi göründüğünü umarak dudaklarını zorla araladı. “Siz öyle diyorsanız efendim.”</p>

  <p class="block_2">“İyi bir polis memurunun özelliklerine sahipsin, Merrick. Kime sadık kalacağını bildiğin sürece. Detektif Jordan’ın önümüzdeki birkaç hafta çok meşgul bir bayan olacağını biliyorum. Beni her şeyden haberdar etmeye zamanı olmayabilir.” Cross imalı bir şekilde baktı. “Bütün gelişmelerden beni haberdar, edeceğine güveniyorum. Beni anlıyor musun, evlat?”</p>

  <p class="block_2">Merrick başını salladı. “Evet, efendim.”</p>

  <p class="block_2">Cross elini indirerek kapıya yöneldi. Açarken geriye dönüp, “Özellikle de doktor dostumuzla fazla haşır neşir olmaya başlarsa” dedi.</p>

  <p class="block_2">Kapı Cross’un arkasından küt diye kapandı. Merrick lavaboya gidip ellerini sıcak suyun altında hararetle ovuştururken alçak sesle, “Allah kahretsin” dedi.</p>

  <p class="block_12">*</p>

  <p class="block_2">Tony saat sekizden beri masasında oturuyordu. Şimdiye kadar bütün yaptığı, düşünülen proje için tasarladığı Suç Analiz Raporu formunun fotokopilerini çıkarmak olmuştu. FBI’ın Şiddet İçeren Suçları Kavrama Programı anket formuna dayanılarak hazırlanan bu form, suçun her özelliğinin, kurbandan adli tıp bulgularına kadar standart bir sınıflamasını oluşturmayı amaçlıyordu. Tony formları dalgınca karıştırdıktan sonra gazete kupürlerini düzenlemeye başladı. Carol polis dosyalarını getirene kadar yapabileceği fazla bir şey olmadığını söyleyerek tembelliğine bir bahane uydurmuştu. Ama bu yalnızca bir bahaneydi.</p>

  <p class="block_2">İşin doğrusu, dikkatini toplayamamasının iyi bir nedeni vardı. Telefondaki kadın hâlâ kafasındaydı. Gizemli kadın. Başta kendini zayıf hissetmiş, onun oyunlarına dâhil olmak istememişti. Tıpkı hastalarım gibi, diye düşündü alayla. Herkesin bir düzeyde terapiye katılmaya isteksiz olduğu düsturunu kim bilir kaç kez söylemişti? İlk günlerde telefonu kaç kez kapadığını hatırlamıyordu. Ama kadın ısrar etmiş, Tony rahatlamaya başlayana, hatta katılana kadar sabırla ikna edici sözler söylemişti.</p>

  <p class="block_2">Tony’nin dengesini tam olarak bozmuştu. Gerçi kadın saldırmamıştı ama ilk andan itibaren onun Aşil topuğunun nerede olduğunu biliyordu sanki. Fantezi bir sevgilide arzu edilebilecek her şeye sahipti. Tony için asıl önemli soru, bir yabancıyla pornografik telefon konuşmaları yapmayı kabul ettiği için kendisinin patetik mi olduğu, yoksa neye ihtiyacı olduğunu anladığı için bu kadar uyumlu davrandığından dolayı kendisini tebrik mi etmesi gerektiğiydi. Ama henüz telefon konuşmalarına bağımlı olmasa da bu tehlikeye karşı koyamama riskine atıldığı korkusundan kaçamıyordu. Normal bir cinsel ilişkiyi sürdüremediği için durumunu daha da kötüleştiren bir işe mi girişiyordu, yoksa iyileşme yolunda mı ilerliyordu? Hangisinin doğru olduğunu sınamanın tek yolu, fanteziden gerçekliğe geçmekti. Ama Tony bunun için hâlâ çok beceriksizdi. Şimdilik, kendisini bir erkek gibi hissedecek kadar içindeki şeytanları yatıştırmayı esrarengiz bir yabancıyla yetirmek zorundaydı.</p>

  <p class="block_2">Tony içini çekerek kahve kupasını eline aldı. Kahve soğumuştu ama o gene de içti. İstememesine rağmen konuşmaları zihninden geçirmekten kendini alamıyordu. Sanki uykunun Bradfield katili gibi ele geçmez olduğu geç saatlerde yeterince kafasından geçirmemiş gibi. Kadının sesi kulaklarında çınlıyordu: Bir trende başka birinin walkman’i gibi kaçınılmaz bir şeydi. Duygularını kapayıp telefonları işinde kullandığı entelektüel nesnellikle ele almayı denedi. Yapması gereken tek şey hastalarının sapık fantezilerini incelediği zaman yaptığı gibi kendisini dış etkenlere kapatmasıydı. İçindeki yankıları kabul etmeyi reddetmeyi yeterince yaşamıştı.</p>

  <p class="block_2">Sesi sustur. Analiz et. Kimdi bu kadın? Onu harekete geçiren neydi? Belki kendisi gibi kadın da karışık zihinleri araştırmayı seviyordu yalnızca. Bu hiç değilse engellerini nasıl aştığını açıklardı. Bu kadın kesinlikle seks hatlarında çalışan kadınlardan farklı bir varlıktı. Tony, İçişleri’ndeki bu araştırmaya başlamadan önce bu hatlarla ilgili bir araştırma yapmıştı. İlgilendiği hüküm giymiş saldırganların önemli bir kısmı bu telefon hatlarının müdavimi olduğunu itiraf etmişti. Böylece cinsel fantezilerini ne kadar tuhaf, müstehcen ya sapıkça olursa olsun, arayanları olabildiğince hatta tutmaya çalışan ücretli kadınların kulaklarına açıklayabiliyorlardı. Tony, sırf satışa sunulanı denemek için bu hatlara kendi de telefon etmiş, bazı görüşmelerindeki bilgileri kullanarak iğrenme duygusunun, kar güdüsüne ya da hayatını kazanma zorunluluğuna galip gelmeden önce ne kadar ileriye gidebileceğini görmeye çalışmıştı.</p>

  <p class="block_2">Son olarak bu hatlarda çalışan bazı kadınlarla görüşmeler yapmıştı. Hepsinin ortak yanı, bazıları bunu müşterileri hor görerek süslemeye çalışsa da taciz edildikleri ve aşağılandıkları duygusuydu. Tony bazı sonuçlara varmıştı ama yazısında bütün sonuçları yayınlamamıştı. Bazıları çok sıradışı olduğu için dışarıda kalmıştı, bazılarını da kendi iç dünyasını çok fazla yansıtacağından korktuğu için koymamıştı. Bu sonuçların arasında, karşı cinsle açık saçık konuşmalar için seks hattını aramış bir erkeğin tepkisinin aynı durumdaki bir kadının tepkisinden tümüyle farklı olacağı da vardı. Bu erkeklerin büyük kısmı telefonu hemen kapamak ya da Telecom’a haber vermek yerine ya eğleniyor ya da cinsel olarak uyarılıyorlardı. Her iki durumda daha çok konuşmak istiyorlardı.</p>

  <p class="block_2">Şimdi Tony’nin anlaması gereken tek şey, seks hattında çalışan kadınların aksine bu kadının neden bir yabancıyla telefon seksini bu kadar cazip bulduğuydu. Kadının onun için yarattığı cinsel oyun alanını keşfetme isteği kadar güçlü olan entelektüel merakını da tatmin etmesi gerekiyordu. Belki buluşma önermeyi düşünebilirdi. Düşüncelerini daha ileri götüremeden telefon çaldı. Tony elini otomatik olarak telefona uzatırken durdu. Sabırsızlıkla, “Ah, Allah aşkına” diye mırıldanarak başını iki yana salladı. Telefonu kaldırıp, “Tony Hill” dedi.</p>

  <p class="block_2">“Dr. Hill, ben Carol Jordan.”</p>

  <p class="block_2">Tony hiçbir şey söylemedi, arayanın esrarengiz kadın olmaması onu rahatlatmıştı.</p>

  <p class="block_2">“Detektif Jordan. Bradfield polisinden.” Carol sessizlik karşısında konuşmak zorunda kalmıştı.</p>

  <p class="block_2">“Merhaba, evet, affedersiniz. Yalnızca... masamda bir yer açmaya çalışıyordum.” diye kekeledi Tony. Sol bacağı trendeki bir çay fincanı gibi titremeye başlamıştı.</p>

  <p class="block_2">“Gerçekten özür dilerim ama yarın onda gelemeyeceğim. Brandon bütün ekibi brifinge çağırdı ve bunu kaçırırsam iyi olmaz”</p>

  <p class="block_2">Tony, “Hayır, tabii anlıyorum” dedi. Serbest eliyle bir kalem alıp bilinçaltından bir fulya resmi çiziktirmeye başlamıştı. “Ekibin bir parçası değilmiş görüntüsü vermeden aracı rolü oynamanız yeterince güç olacak. Anlayışla karşılarım.”</p>

  <p class="block_2">“Teşekkürler. Bakın, bu brifingin çok uzun süreceğini sanmam. En kısa zamanda gelirim. Muhtemelen on bir civarında, eğer programınıza uygunsa tabii.”</p>

  <p class="block_2">Tony, “İyi olur” dedi. Birlikte çalışmaya oturmadan önce uzun süre düşünmek zorunda kalmayacağını anlayarak rahatlamıştı “Yarın hiç toplantım yok, yani size uyarım. Beni engellemiş olmazsınız.”</p>

  <p class="block_2">“Tamam. Öyleyse yarın görüşürüz.”</p>

  <p class="block_12">*</p>

  <p class="block_2">Carol telefonu kapadı. Şimdiye kadar iyi gitmişti. En azından Tony Hill, bağlantı kurduğu uzmanlar gibi profesyonel egosunun esiriymiş gibi görünmüyordu. Ve birçok erkeğin tersine onun potansiyel sıkıntısını anlamış, ona patronluk taslamadan anlayış göstermiş ve sorunlarını en aza indirecek biçimde hareket etmeyi memnuniyetle kabul etmişti. Carol sabırsızlıkla Tony’ye karşı hissettiği çekimin anısını zihninden attı. Bugünlerde duygusal bir ilişkiye ne zamanı ne de eğilimi vardı. Erkek kardeşiyle aynı evi paylaşmak ve birkaç yakın arkadaşına zaman ayırmak, ayırabileceği bütün enerjisini silip süpürüyordu. Kaldı ki son ilişkisinin sona ermesi özgüvenine o kadar büyük bir darbe indirmişti ki, yeni bir ilişkiye kolay kolay giremezdi.</p>

  <p class="block_2">Londra’daki bir cerrahla olan ilişkisi, üç yıl önce Met’ten Bradfield’a taşındıktan sonra sona ermişti. Rob’a göre dondurucu kuzeye taşınmak Carol’ın kararıydı. Birlikte olmak için otoyollarda gidip gelmek de ona düşüyordu. Rob’un, tek özelliği Carol olan bir kente gitmek için değerli iş dışı zamanını BMW’siyle gereksiz kilometreler yaparak geçirmeye hiç niyeti yoktu. Kaldı ki hemşireler çok daha az eleştireldi ve geç saatlere kadar çalışmayı da vardiya işini de polisler kadar iyi hatta onlardan daha iyi anlıyorlardı. Rob’un yalnızca kendini düşünmesi Carol’ı sarsmıştı. Rob’u sevmek için harcadığı duygu ve enerji konusunda kendini aldatılmış hissediyordu. Tony Hill çekici ve hakkında söylenenler doğruysa akıllı ve sezgili olabilirdi ama Carol yüreğini tekrar riske atma niyetinde değildi. Özellikle de bir meslektaşıyla. Ona aklından çıkarmak zor geliyorsa, bunun nedeni olayla ilgili olarak ondan öğrenebileceklerinden heyecan duymasıydı, ondan hoşlanması değil.</p>

  <p class="block_2">Carol bir elini saçında gezdirip esnedi. Son yirmi dört saatte tam tamına elli yedi dakikadır evindeydi. Bunun yirmi dakikasını uykusuzluğa karşı yararsız bir önlem olarak duşun altında geçirmişti. Akşamın büyük kısmını ekibiyle birlikte Temple Fields’daki sinirli ev sakinleri, işçiler ve bar müdavimleriyle yararsız görüşmeler yaparak geçirmişti. Erkeklerin tepkileri, işbirliğine asla girmemekten tacize kadar değişmişti. Carol buna hiç şaşırmadı. Bölge çelişkili duygularla kaynıyordu.</p>

  <p class="block_2">Bir yandan gay’ler bölgenin polisle dolu olmasını istemiyordu, çünkü bu nakit akışı için kötü olurdu. Öte yandan gay hakları savunucuları, polis artık bir dizi gay cinayetleri katilinin serbestçe dolaştığını kabul ettiğine göre, doğru dürüst koruma istiyorlardı. Bir grup müşteri sorguya çekilmekten dehşet duydu, çünkü gay hayatlarını karıları, arkadaşları, meslektaşlar ve ana babalarından gizliyorlardı. Diğer bir grup mutlulukla maço erkeği oynuyor, bir manyak tarafından öldürülecekleri bir duruma asla düşmeyeceklerini söyleyerek övünüyorlardı. Gene başka bir grup ayrıntılarla ilgileniyordu, Carol’a göre bir erkek denetimden çıktığı zaman yaşanabileceklere karşı gizliden gizliye müstehcen bir heyecan duyuyorlardı. Bir avuç lezbiyen ayrılıkçı da neşelerini gizlemeden hedefin erkekler olduğunu söylüyordu. Bir tanesi Carol’a hırlar gibi, “Belki şimdi Yorkshire Canavarı avında erkekler bekâr kadınların sokağa çıkmaması gerektiğini söylediği zaman neden bu kadar öfkelendiğimizi anlarlar” demişti.</p>

  <p class="block_2">Bütün bunlardan tükenen Carol merkeze dönerek var olan soruşturmaların dosyalarını incelemeye başlamıştı. Cinayet bölümü odası tuhaf bir biçimde sessizdi, çünkü detektiflerin çoğu ya Temple Fields’daki soruşturmayı sürdürüyordu ya da birkaç saatlik arada içki, cinsel yaşam ve uyku keyfi sürüyordu. Carol öbür iki cinayet soruşturmasını yürütenlerle biraz konuşmuş, öbür polisler ertesi sabah masalarında bulmaları koşuluyla dosyaları almasına gönülsüzce de olsa izin vermişlerdi. Bu tam Carol’ın beklediği cevaptı. Yüzeysel olarak işbirlikçi ama aslında ona daha da fazla sorun yaratmak üzere hesaplanmış bir hareket.</p>

  <p class="block_2">Carol büro kapısından içeriye girdiği zaman biriken kâğıtların kalınlığı onu afallattı. Yığınlar dolusu görüşme raporları, adli tıp ve patoloji raporları, dosyalar dolusu fotoğraflar. Allah aşkına Tom Cross neden daha önceki cinayetlerde HOLMES bilgisayar sistemini kullanmaya karar vermemişti? En azından bütün malzemeye bilgisayarda dizini ve çapraz referansları yapılmış olarak ulaşabilirdi. Yapması gereken tek şey, HOLMES dizin hazırlayıcılardan birini Tony’ye gereken malzemenin çıkışını alması için ikna etmek olurdu. Homurdanarak kapısını kapadı ve boş koridorlardan geçerek üniformalı çavuşun bürosuna gitti. Brandon’ın herkesin onunla işbirliği yapması emrinin geçerliliğini sınama zamanı gelmişti. Yardımcı biri olmadan asla bu işi yapamazdı.</p>

  <p class="block_2">Bir polis memurunun homurdanarak yardım etmesi durumunda bile malzemeye ulaşmak büyük bir mücadele oldu. Carol soruşturma raporlarını inceleyerek önemli görünen her şeyi çıkarıp fotokopide çoğaltması için memura verdi. Bu durumda bile Tony ve kendisi için göz korkutucu bir malzeme yığını kalmıştı. Yardımcısı saat altıda gittiği zaman Carol yorgunlukla fotokopileri birkaç karton kutuya koydu ve otomobiline taşıdı. Bütün kurbanların ve olay yerlerinin fotoğraflarını almış, aldıklarını yerine koymak için bir form doldurmuştu.</p>

  <p class="block_2">Ancak o zaman eve dönebildi. Evde bile dinlenmesi mümkün değildi. Nelson kapının ardında onu bekliyor, bedenini bileklerine sürüp miyavlayarak hemen mutfağa gitmeye ve mama açmaya zorluyordu. Carol onun önüne yemek kabını bıraktığı zaman Nelson kaşlarını çatarak şüpheyle önündeki yemeğe baktı. Sonra açlık Carol’ı cezalandırma isteğine üstün geldi ve hiç duraklamadan koca kâseyi mideye indirdi. Carol duşa giderken yorgun bir tavırla, “Beni özlediğini görmek ne güzel” dedi. Duştan çıktığında Nelson onu affetmeye çoktan karar vermişti. Çevresinde dolanarak çevir sesi gibi gırladı gardıroptan seçip yatağın üstüne koyduğu her giysinin üzerine oturdu.</p>

  <p class="block_2">Carol onun altından siyah jean’ini alırken, “Gerçekten çok kötüsün” diye homurdandı. Nelson hayranlığını sürdürdü, miyavlaması hiç azalmadı. Carol pantolonu giyince gardırop aynasındaki görüntüsünü bir süre izledi. Katharine Hammett markaydı ama Carol buna Kensington Church Caddesi’ndeki bir ikinci el mağazasında yalnızca 20 sterlin ödemişti. Sevdiği ama detektif maaşıyla bile alamadığı marka giysiler için yılda iki kez bu dükkâna giderdi. Krem rengi keten gömlek French Connection marka, gri kardigan ise erkek giysileri satan bir mağazalar zincirindendi. Carol kardiganın üzerinden birkaç siyah kedi tüyünü alarak Nelson’a kınar gibi baktı. “Seni sevdiği mi biliyorsun. Yalnızca seni giymek istemiyorum” dedi.</p>

  <p class="block_2">Kapı ağzından bir erkek sesi, “Sana cevap verse şok geçirirdin” dedi.</p>

  <p class="block_2">Carol kardeşine bakmak için döndü. Üzerinde şortu vardı Karışık sarı saçları ve uykulu gözleriyle kapının kenarına dayanmıştı. Yüzü Carol’ınkine çok benziyordu, sanki biri bir tarayıcıyla onun bir fotoğrafını bilgisayara yüklemiş ve kadınsı özelliklerini erkeksi özelliklere çevirmişti. “Seni uyandırmadım, değil mi?” diye sordu Carol.</p>

  <p class="block_2">“Hayır. Bugün Londra’ya gitmem gerekiyor. Paralı herif gelecek.” Kardeşi esnedi.</p>

  <p class="block_2">Carol “Amerikalılar mı?” diye sorarken çömeldi ve kedinin kulaklarının arkasını kaşıdı. Nelson hemen sırt üstü yuvarlanarak karnını okşatmaya hazır hale getirdi.</p>

  <p class="block_2">“Doğru. Şimdiye kadar neler yaptığımızı tam olarak görmek istiyorlar. Carl’a şu anda hiçbir şeyin etkileyici görünmediğini söyleyip duruyorum ama Carl onların paralarını deliğe atmamak için güvence istediklerini söylüyor.”</p>

  <p class="block_2">Carol, Nelson’un kürkünü okşayarak, “Yazılım işinin keyifli yanları” dedi.</p>

  <p class="block_2">Michael alaycı bir tonla “Yazılım işinin öncü kısmı, lütfen” dedi. “Ya sen nasılsın? Cinayet fabrikasında neler oluyor? Dün gece haberlerde bir ceset daha bulduğunuzu duydum.”</p>

  <p class="block_2">“Öyle görünüyor. Hiç değilse tanrılar bir dizi cinayetler katilinin serbest dolaştığını sonunda kabul etti. Bizimle çalışması için bir psikolojik profilci de getirdi.”</p>

  <p class="block_2">Michael ıslık çaldı. “Vay canına, Bradfield polisi yirminci yüzyıla giriyor. Temel Reis bunu nasıl karşıladı?”</p>

  <p class="block_2">Carol suratını astı. “Gözünün keskin bir kürdanla karıştırılmasından hoşlanacağı kadar hoşlandı. Tam bir zaman kaybı olduğunu düşünüyor.” Carol bunları Tom Cross’un Bradfield aksanını taklit ederek söylemişti. “Profilcinin irtibat subayı olarak atandığımda ise tam bir şok yaşadı.”</p>

  <p class="block_2">Michael başını salladı, yüzünde alaycı bir ifade vardı. “Bir taşla iki kuş.”</p>

  <p class="block_2">Carol sırıttı. “Evet, cesedimi çiğnemeleri gerekir.” Ayağa kalktı. Nelson küçük bir protesto miyavlamasında bulundu. Carol içini çekerek kapıya doğru yürüdü. “Çalışmaya gidiyorum, Nelson. Düşüncelerimi cesetlerden uzaklaştırdığın için teşekkür ederim” dedi.</p>

  <p class="block_2">Michael onun geçmesi için kenara çekildi ve Carol’ı kucakladı. “Kimseyi tutuklama” dedi.</p>

  <p class="block_2">Carol homurdandı. “Polislik yapmanın ne demek olduğunu kavradığını sanmıyorum.”</p>

  <p class="block_2">Direksiyona geçtiği sırada kediyi de Michael’ı da unutmuştu. Gene katile geri dönmüştü.</p>

  <p class="block_2">Birkaç saat ve geceki cinayet ekibi raporları yığınından sonra ev Ithaca’daki yaz tatili kadar uzak bir anı olarak görünüyordu. Carol iskemlesinden kendini zorlayarak kalktı, belgeleri kapıp ana detektif bürosuna geçti.</p>

  <p class="block_2">Carol geldiğinde oturacak yer kalmamıştı. Normalde başka karakollarda görevli olan detektifler kalabalıkta kendilerine iyi bir yer bulmaya çalışıyorlardı. Kendi ekibinden birkaç polis ona yer açmak için kenara çekildi, biri iskemlesini sundu. Odanın öbür tarafından bir ses duyulabilir bir biçimde “Allah’ın belası kahverengi burun” dedi. Carol konuşan kişiyi görememişti ama ekibinden biri olmadığını biliyordu. Kendisine iskemle veren polise gülümseyerek başını iki yana salladı ve suratını asarak selam veren Don Merrick’in yanına, masanın kenarına tünedi. Saat dokuz yirmi dokuzdu. Oda ucuz sigara kahve ve ıslak palto kokuyordu.</p>

  <p class="block_2">Öbür detektiflerden biri Carol’ın gözlerini yakaladı ve ona doğru yaklaşmaya başladı. Ama konuşma fırsatı bulamadan kapı açıldı ve Tom Cross’la John Brandon içeri girdi. Müfettiş içeri girerken rahatsız edici derecede iyi kalpli görünüyordu. Ekipler otomatik olarak önünde ikiye ayrılarak Brandon’la birlikte odanın sonundaki beyaz tahtanın yanına gitmesi için yer açtılar.</p>

  <p class="block_2">Cross güler yüzle, “Günaydın, baylar” dedi. Bir an düşündükten sonra “Ve bayanlar” diye ekledi. “Elimizde dört çözülmemiş cinayet olduğunu bilmeyen kimse yok burada. İlk üç cesedin kimliğini tespit ettik: Adam Scott, Paul Gibbs ve Gareth Finnegan. Şimdiye kadar dördüncü kurbanda hiçbir ilerleme kaydedemedik. Çocuklar laboratuvarda ceset üzerinde çalışıp duruyor, fotoğrafı basına verdiğimizde atları ürkütmeyecek bir surat yaratmaya uğraşıyorlar.”</p>

  <p class="block_2">Cross derin bir soluk aldı. İfadesi daha da iyi kalpli bir görüntüye büründü. “Hepinizin bildiği gibi, kanıt öncesinde teori oluşturmaktan yana olan biri değilim. Bu cinayetlerin birbiriyle bağlantılı olduğunu resmi olarak kabul etmek istemedim, çünkü medyanın isterisi bizi zor duruma sokardı. Bu sabahki gazetelere bakarsak, bunda da haklıydım.” Detektiflerin elindeki gazeteleri gösterdi.</p>

  <p class="block_2">“Ne var ki, bu son cinayet karşısında stratejimizi değiştirmek zorunda kalacağız. Dün öğleden sonra dört cinayet soruşturmasını tek bir büyük soruşturma halinde birleştirdik.”</p>

  <p class="block_2">Destek mırıltıları duyuldu. Don Merrick öne doğru eğilip Carol’ın kulağına, “Ezgisini müzik kutusundan daha sık değiştiriyor” diye mırıldandı.</p>

  <p class="block_2">Carol başını salladı. “Keşke çoraplarını da bu kadar sık değiştirse.”</p>

  <p class="block_2">Cross onların bulunduğu yöne doğru baktı. Yorumları duymuş olamazdı ama Carol’ın dudaklarının oynadığını görmek yeterli bir bahaneydi. Sert bir sesle, “Susun” dedi. “Henüz bitirmedim. Şimdi, buranın bizim ve karakolun normal faaliyetleri için fazla küçük olduğunu görmek fazla detektiflik yeteneği gerektirmiyor, bu yüzden bu sabah burada işimiz biter bitmez bu operasyonu Scargill Sokağı’ndaki eski karakola aktaracağız. Bazılarınız orasının altı ay önce depo haline getirildiğini hatırlıyordur. Gece temizlik işçileri, bilgisayarcılar ve Telecom mühendisleri orayı geçici bir çalışma yeri haline getirmek için uğraştı.”</p>

  <p class="block_2">Bir homurtudur başladı. Scargill Sokağı’ndaki Victorya tarzı eski bina kapatıldığı zaman kimse gözyaşı dökmemişti. Kasvetli, rahatsız, park yeri yetersiz, kadınlara ayrı tuvaleti olmayan binanın yıkılıp yeniden yapılması planlanıyordu. Her zamanki gibi bütçede projeyi gerçekleştirecek yeterli para yoktu. Cross şikâyetleri susturarak, “Biliyorum, biliyorum” dedi. “Ama hepimiz tek bir çatı altında olacağız, yani gözüm üstünüzde olabilecek. Soruşturmanın genel sorumluluğu bende rapor vereceğiniz iki detektif var Bob Stansfield ve Kevin Mathews. Birazdan görevlerinizi açıklayacaklar. Detektif Jordan Bay Brandon’ın bir girişiminde zaten görevli.” Cross bir an durdu. “Eminim hepiniz onunla işbirliği yapmak istersiniz.”</p>

  <p class="block_2">Carol başını dikleştirerek çevresine bakındı. Görebildi suratlarda genellikle açık bir alaycılık vardı. Bazı kafalar doğru çevrildi. Bakışlarında hiçbir sıcaklık yoktu. Profil çıkarma işini destekleyebilecek olanlar bile asıl işin çocuklardan biri yerine bir kadına verilmesine içerlemişlerdi.</p>

  <p class="block_2">“Yani Bob, Detektif Jordan’ın Paul Gibbs ve Adam Scott dosyalarına yönelik sorumluluklarını devralacak, Kevin de dünkü ceset ve Gareth Finnegan dosyalarıyla ilgilenecek, HOLMES ekibi devreye girdi, araştırmacıların getirdiği verileri işlemeye başlayacaklar. Detektif Dave Woolcott, kendisini burada çavuş olduğu dönemden hatırlayanlarınız vardır, HOLMES ekibinden sorumlu soruşturma yöneticisi olacak. Sözü size bırakıyorum, Bay Brandon.” Cross geriye çekilerek Brandon’a eliyle öne geçmesini işaret etti. Bu hareketi naziklik ile küstahlık arasındaki sınırın tam kenarındaydı.</p>

  <p class="block_2">Brandon odaya bakmak için bir an durdu. Hiç bu kadar önemli bir konuşma yapmak zorunda kalmamıştı. Odadaki detektiflerin çoğunun kafası karışmıştı. Birçoğu aylardır daha önceki cinayetler üzerinde çalışıyordu ama kayda değer bir ilerleme gösterememişlerdi. Tom Cross’un motivasyon gücü efsaneviydi ama o bile zor bir mücadeleyle karşı karşıyaydı, cinayetlerin birbiriyle bağlantılı olduğunu daha önce inatla kabul etmemesi yalnızca bir nedendi. Tom Cross’u kendi oyununun da yenme vakti gelmişti. Pervasızlık hiçbir zaman Brandon’un güçlü bir özelliği olmamıştı ama bütün sabah pratik yapmıştı. Duşta, aynanın karşısında, yumurtasını yerken, karakola gelirken otomobilde. Brandon bir elini pantolon cebine sokarak parmaklarını çaprazladı.</p>

  <p class="block_2">“Büyük ihtimalle bu mesleğimizin en zor görevi. Farkındasınızdır, bu adam yalnızca Bradfield’da çalışıyor. Bir açıdan buna memnunum, çünkü buradakilerden daha iyi detektifler görmedim. Biri bu orospu çocuğunu enseleyecekse, bu sizler olacaksınız Amirlerinizden yüzde yüz destek göreceksiniz, istediğiniz bütün kaynaklar, politikacılar hoşlansın ya da hoşlanmasın verilecek.” Brandon’ın sözleri odada mırıltılarla onaylandı.</p>

  <p class="block_2">“İşi birkaç yönden takip edeceğiz. Hepiniz İçişleri’nin saldırgan profili çıkarmak için bir bölüm kurmayı planladığını biliyorsunuz. Peki, biz kobay olacağız. Dr. Tony Hill, İçişleri için bu proje konusunda araştırma yapan kişi, bizimle birlikte çalışmayı kabul etti. Şimdi, profil çıkarmanın saçmalık olduğunu düşünenleriniz olduğunu biliyorum. Ama hoşunuza gitsin ya da gitmesin profil çıkarma geleceğimizin bir parçası. Bu adamla işbirliği yapar ve birlikte çalışırsak, bu bölümün istediğimiz gibi sonuçlanmasını sağlayabiliriz. Ona kötü davranırsak üstümüze büyük bir yük binebilir. Buradaki herkes bunu anladı mı?”</p>

  <p class="block_2">Brandon odaya ciddi bir suratla baktı, bu arada Tom Cross’u da kaçırmadı. Onaylar coşkuludan belli belirsize kadar farklılık gösterdi. “Birbirimizi anladığımıza memnun oldum. Dr. Hill’in görevi ona verdiğimiz kanıtları değerlendirerek soruşturmalarımıza yardımcı olması için katilin bir profilini çıkarmak. Detektif Carol Jordan’ı cinayet bölümüyle Dr. Hill arasında aracı olmak üzere görevlendirdim. Detektif Jordan, ayağa kalkabilir misiniz?”</p>

  <p class="block_2">Şaşıran Carol kalkarken dosyalarını düşündü. Don Merrick hemen dizlerinin üzerine çökerek düşen kâğıtları topladı. “Detektif Jordan’ı tanımayan öbür bölümlerdeki polisler için, Bayan Jordan bu kişi.” Carol, güzel bir fikir Brandon, diye düşündü. Sanki içlerinden seçim yapması gereken bir ordu kadın detektif varmış gibi.</p>

  <p class="block_2">“Detektif Jordan bu soruşturmada her tür bilgiye rahatlıkla ulaşabilmek. Onun tüm gelişmelerden haberdar edilmesini istiyorum. Umut verici bir ipucu bulan herkes bu konuyu kendi detektifi ya da Müfettiş Cross’un yanı sıra onunla da paylaşmalı. Detektif Jordan’ın her tür isteği acil olarak görülmeli. Birinizin Detektif Jordan ya da Dr. Hill’i soruşturmanın dışında tutmaya çalıştığını duyarsam, gözünün yaşına bakmam. Aynı şey soruşturmanın bu boyutunu medyaya sızdıranlar için de geçerlidir. Öyleyse düşünün. Mesleğinizin bundan sonrasında üniformanızı tekrar giyip yağmur altında Bradfield sokaklarında dolaşmak için dayanılmaz bir arzu duymuyorsanız, ona yardım etmek için elinizden gelen her şeyi yapacaksınız. Bu bir yarış değil. Hepimiz aynı taraftayız. Dr. Hill burada katili yakalamak için bulunmuyor. Bu sizin...”</p>

  <p class="block_2">Brandon cümlesini yarıda kesti. Kimse kapının açıldığını fark etmemişti ama iletişim odası çavuşunun sözleri herkesin ilgisini silah sesinden daha hızlı çekti. “Rahatsız ettiğim için özür dilerim, efendim” dedi çavuş, sesi bastırılmış bir duyguyla kısıktı. “Dünkü kurbanın kimliğini tespit ettik. Efendim, bizimkilerden biri.”</p>

  <p class="block_22"> </p>

  <h1 class="block_31" id="sigil_toc_id_1">4</h1>

  <p class="block_22"> </p>

  <p class="block_21">BACKUP007; DOSYA AŞK.004” ADLI 3,5 İNÇLİK DİSKETTEN</p>

  <p class="block_21">“Geleceği görmüştüm, işe yarıyor” diyen Amerikalı bir gazeteciydi. Ne demek istediğini biliyorum. Köpekten sonra Adam’ın hiçbir soruna neden olmayacağını biliyordum.</p>

  <p class="block_21">Haftanın geri kalanını gerginlik içinde geçirdim. Hatta sakinleştiricilerden bir tane denemek bile içimden geldi ama bu isteğe karşı koydum. Zayıflığa teslim olunacak zaman değildi. Kaldı ki kendimi tümüyle kontrol etmek zorundaydım. Yıllarca uyguladığım özdisiplin karşılığını verdi. Meslektaşlarımdan birinin işteki davranışlarımda alışılmadık bir şey olduğunu fark ettiklerinden kuşkuluyum. Genellikle gönüllü katıldığım hafta sonu mesaisine katılmamam dışında tabii.</p>

  <p class="block_21">Pazartesi sabahı hazırlığımın doruğundaydım. Tam bir mükemmel katil adayı olmuştum. Hava bile benden yanaydı. Serin, berrak bir sonbahar sabahıydı, işe gidenlerin bile dudaklarında gülümseme yaratan günlerden. Saat sekize biraz kala Adam’ın evinin önünden otomobille geçtim. Ev giriş katında garajı olan üç katlı yeni bir evdi. Adam’ın yatak odası perdeleri kapalıydı, süt şişesi hâlâ kapıda duruyordu, posta kutusundan Daily Mail’ın yarısı görünüyordu. Birkaç sokak ötedeki dükkânların önüne park edip yaya olarak geri döndüm. Yatak odasının perdeleri açılmıştı, süt şişesi ve gazete ortalıkta yoktu. Sokağın sonunda karşı taraftaki küçük parka girip bir banka oturdum.</p>

  <p class="block_21">Kendi Daily Mail’imi açtım ve Adam’ın da benim görmeden baktığım yazıları okuduğunu hayal ettim. Konumumu değiştirerek gazeteyi aşağıya indirmeden ön kapısını görebileceğim biçimde oturdum. Kapı tam sekiz yirmide açıldı ve Adam dışarıya çıktı. Rahat bir tavırla gazetemi katladım, bankın yanındaki çöp kutusuna attım ve onun arkasından yürümeye başladım.</p>

  <p class="block_21">Tramvay istasyonu on dakikadan daha kısa mesafedeydi ve Adam kalabalık platform üzerinde yürürken tam arkasına geçmiştim. Birkaç dakika sonra tramvay istasyona girdi, Adam da yolcularla birlikte öne doğru hareket etti. Ben biraz geride kaldım ve aramıza birkaç kişinin girmesine izin verdim: İşi şansa bırakmıyordum.</p>

  <p class="block_21">Ben içeri girerken Adam başını kaldırmıştı. Bunun nedeni biliyordum. Gözleri karşılaşınca Adam el salladı ve yol boyu kimseye aldırmadan sohbet edebilmek için kalabalığı yara yara ilerledi. Onun öne doğru eğilmesini izledim. Yüzündeki her ifadeyi, ince kaslı vücudunun her açısını, her hareketini biliyordum. Saçları, sesinde hâlâ ıslak olan küçük bukleleri, pembe ve tıraştan parlayan cildi ve Aramis kolonyasının kokusu. Konuşurken bir şeye yüksek sesle güldü, ben de midemin kasıldığını hissettim. İhanet kasılması Nasıl yapabilirdi? Onunla konuşan ben olmalıydım, yüzünü aydınlatmalı, güzel dudaklarını gülümsetmeliydim. Amacımın sağlamlığı sarsılsaydı bile, ikisinin Pazartesi sabahı karşılaşmalarından zevk almalarını görmek kararlılığımı tekrar granit haline getirirdi.</p>

  <p class="block_21">Her zamanki gibi Adam, Woolmarket Meydanı’nda tramvaydan indi. Birkaç metre arkasından gidiyordum. Çok yakında yoksun kalacağı sevgilisine el salladı. Hemen başımı çevirerek tramvay saatlerini okuyor gibi yaptım. Beni fark etmesi, onu izlediğimi anlaması şu an istediğim en son şeydi. Ona birkaç saniye tanıdıktan sonra peşinden gittim. Solda Beliwether Sokağı’nda girdi. Koyu renk saçları m kaldırımdaki mağaza elemanlarının ve büro memurlarının arasında görebiliyordum. Adam sağda dar bir geçide girdi, ben de Crown Plaza’dan çıkarak çalıştığı Inland Revenue binasına girdiğini gördüm. Bunun yalnızca herhangi bir Pazartesi olmasından mutluluk duyarak plazayı, metal ve cam işhanını geçerek yeni restore edilen Viktoryen alışveriş merkezine girdim.</p>

  <p class="block_21">Öldürmek için zamanım vardı. Bu düşünce dudaklarıma bir gülümseme yerleştirdi.</p>

  <p class="block_21">Merkez Kütüphanesi’nde bazı araştırmalar yapmaya gittim. Yeni bir şey yoktu, bu yüzden eskiden beri favorim olan Killing for Company’de karar kıldım. Dennis Nilsen’in olayı beni hem büyük hem de tiksindirir. Hiç kimse yokluklarını bile fark etmeden on beş genç erkeği öldürdü. Kimse evsiz ve yurtsuzları avlayan bir gay dizi cinayetleri katili olduğunun farkında değildi. Nilsen onlara arkadaş oldu, onları evine götürdü, içki verdi ama onlarla ancak ölümde mükemmelleştikleri zaman haşır neşir olabildi. O zaman, ancak o zaman onları kucakladı, onlarla sevişti, sevdi. Bu hastalık. Adamlar bunu hak etmek için hiçbir şey yapmamışlardı. İhanet etmemişlerdi.</p>

  <p class="block_21">Nilsen’in yaptığı tek hata, cesetlerden kurtulmasında oldu. Sanki bilinçaltından yakalanmak istiyordu. Cesetleri doğramak ve pişirmek iyiydi ama tuvalete atıp sifonu çekmek? Onun kadar akıllı bir insanın atık borularının bu kadar büyük hacimleri kaldıramayacağını düşünmesi gerekirdi. Neden köpeklerine et yapmadığını hiç anlamamıştandır.</p>

  <p class="block_21">Ama başkalarının hatalarından ders çıkarmak için hiçbir zaman geç değildir. Katillerin kırdığı potlar beni şaşırtmaktan hiç alıkoymaz Polisin ve adli tıp doktorlarının nasıl hareket ettiklerini ve gerekli önlemleri aldıklarını anlamak için fazla akıllı olmaya gerek yok, özellikle de hayatlarını katil yakalamaya çalışarak kazanan insanlar görevşinaslıkla işlerinin niteliği hakkında ayrıntılı metinler yazmış oldukları için. Öte yandan, ancak başarısızlıkları duyarız. Hiçbir zaman yetersizlik kataloglarında yer almayacağımı biliyordum. Çok iyi planlamış, her riski en aza indirmiş ve getireceği yararlarla dengelemiştim. Tek belge bu günlük olur, ki son nefesimi vermeden önce yazıcının mürekkebini görmeyecek o da. Pişmanlık duyduğum tek nokta, eleştirileri okumak için burada olamayacağım.</p>

  <p class="block_21">Adam’ın işten beşe çeyrek koladan önce ayrıldığını hiç görmemiş olsam da, saat dörtte nöbet yerime geri döndüm. Woolmarket Meydanı’ndaki Burger King’in pencere kenarına oturup Adam’ın bürosunun bulunduğu dar geçidin girişini gözetledim. Adam her zamanki gibi 4’47’de bürodan çıkıp tramvay durağına gitti. Yüksek platformda bekleyen insanların arasına karışarak uzaktan tramvayın sesini duyunca kendi kendime gülümsedim. Tramvay yolculuğunun keyfini çıkar, Adam. Bu son yolculuğun olacak.</p>
</body>
</html>
