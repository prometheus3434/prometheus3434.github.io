<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_27" id="calibre_pb_32">***</p>

  <p class="block_29"> </p>

  <p class="block_25">Böyle iğrenç yenilikler yaratmadan da eski boğaz kesme yöntemlerini kullanamazlar mı?</p>

  <p class="block_4"> </p>

  <p class="block_2">Dairesinin kapısını arkasından kaparken Carol’ı bir gürültü karşıladı. Kanepelerden birine oturmuş olan Michael televizyondaki rugby maçından gözünü ayırmadı bile; “Merhaba kardeşim” dedi. “Zorlu maç. On dakika sonra tümüyle seninim.”</p>

  <p class="block_2">Carol ekrana baktı. İngiliz ve İskoç renklerindeki formaları çamur içindeki iri kıyım adamlar sahaya yayılmışlardı. “Çok yüksek teknoloji” diye mırıldandı. “Bir duş yapmam gerek.”</p>

  <p class="block_2">On beş dakika sonra kardeşler bir şişe içkiyi paylaşıyorlardı. Michael, “Senin için bazı bilgisayar çıkışları getirdim” dedi.</p>

  <p class="block_2">Carol doğruldu. “Önemli bir şey var mı?”</p>

  <p class="block_2">Michael omzunu silkti. “Senin için neyin önemli olduğunu bilmiyorum. Katiliniz işaretleri yapmak için beş farklı biçimde cisim kullanmış, işaretleri beş ayrı model halinde ayırdım. Bir kalp ve bazı belli belirsiz harflere benziyorlar. A, D, G ve P. Senin için bir anlam ifade ediyor mu?”</p>

  <p class="block_2">Carol istemeden ürperdi. “Ah, evet. Çok şey ifade ediyor. Çıkışları yanında getirdin mi?”</p>

  <p class="block_2">Michael başını salladı. “Evrak çantamda.”</p>

  <p class="block_2">“Biraz bakayım. Bu arada sen de biraz beynini çalıştırır mısın?”</p>

  <p class="block_2">Michael içkisini bitirerek bardağını tekrar doldurdu. “Bilmiyorum. Benim paramı verebilecek misin?”</p>

  <p class="block_2">“Serbest olduğum ilk hafta sonu istediğin otelde yemek, yatak ve kahvaltı.”</p>

  <p class="block_2">Michael suratını astı. “Hızına bakılırsa bu otele gitmeden emekli maaşımı almış olurum. Peki bir ay ütülerimi yapmaya ne dersin? “</p>

  <p class="block_2">“On beş gün.”</p>

  <p class="block_2">“Üç hafta.”</p>

  <p class="block_2">“Olmuş bil.” Carol elini uzattı, Michael da sıktı.</p>

  <p class="block_2">“Peki ne bilmek istiyorsun kardeşim?”</p>

  <p class="block_2">Carol katilin video kasetleri bilgisayarla değiştirmesi hakkındaki teorisini anlattı. Kaygıyla, “Ne diyorsun?” diye sordu.</p>

  <p class="block_2">“Yapılabilecek bir şey” dedi Michael. “Buna hiç şüphe yok. Teknoloji mevcut, programı kullanmak da zor değil. Tek elimle bile yapabilirim. Ama sen çok ciddi bir paradan söz ediyorsan. Bir video kartı için üç yüz, Reel Magic kartı için dört yüz, doğru dürüst bir video dijitizer için üç ile beş arası, artı çok iyi bir tarayıcı için bin papel diyelim. Ama asıl önemlisi yazılım. Gerçekten kaliteli bir şey için tek bir yazılım paketi var: Vicom 3D Commander. Bu bizde var, yaklaşık dört bin pound’a mal oldu ve bu da altı ay önceydi. En son versiyonu için de sekiz yüz daha verdik. Kullanma kitapları tuğla kadar ağır.”</p>

  <p class="block_2">“Yani fazla kişinin sahip olabileceği bir yazılım değil.”</p>

  <p class="block_2">Michael yüzünü astı. “Kesinlikle değil. Çok pahalı bir set. Bizim gibi profesyoneller, video üretim stüdyoları ve çok ciddi meraklılar yalnızca.”</p>

  <p class="block_2">“Piyasada ne kadar kolay bulunabilir? Tezgâhtan alınabilir mi?” diye sordu Carol.</p>

  <p class="block_2">“Pek değil. Biz doğrudan Vicom’la ilişki kurduk, çünkü bu kadar para verirken tam bir eğitim vermelerini istiyorduk. Bazı özel yerler bunları satıyor ama ellerinde çok fazla yoktur. Ama postayla sipariş verilebilir. Birçok bilgisayar programı böyle alınır.”</p>

  <p class="block_2">“Sözünü ettiğin diğer şeyler, birçok insanın alabileceği türden şeyler mi?”</p>

  <p class="block_2">“Her yerde bulunabilir. Video işine yüzde iki üç sızmayla, belki tarayıcıda yüzde on beştir. Ama adamını yakalama planlıyorsan, senin yerinde olsam işe Vicom’la başlardım.”</p>

  <p class="block_2">“Satış kayıtlarına bakmamıza izin verirler mi sence?”</p>

  <p class="block_2">Michael suratını astı. “Tahmin gücün benimki kadar iyi. Sen rakip değilsin ve bu bir cinayet soruşturması. Asla bilemezsin, işbirliği yapmaktan mutluluk duyabilirler. Kaldı ki bu adam onların programını kullanıyorlarsa, işbirliği yapmamaları kötü reklam olur. İlişki kurduğumuz kişinin adını bulabilirim. Satış müdürleriydi. İskoç bir herif. Hangisinin adı hangisinin soyadı olduğunu söyleyemeyeceğin şu isimlerden. Grant Cameron, Campbell Elliott... Dur aklıma gelecek...”</p>

  <p class="block_2">Michael ajandasına bakarken Carol da içkileri tazeledi ve taşan köpükleri yaladı. Son zamanlarda hayatında fazla keyif yoktu. Ama teorisinden yola çıkarak bazı ipuçları bulabilirse her şey değişirdi.</p>

  <p class="block_2">Michael, “Buldum” diye bağırdı. “Fraser Duncan. Pazartesi sabahı onu ara ve benim adımı ver. Hücuma geçme zamanı, kardeş.”</p>

  <p class="block_2">Carol samimiyetle, “Yanılmıyorsun” dedi. “İnan bana, bunu hak ettim.”</p>

  <p class="block_12">*</p>

  <p class="block_2">Kevin Matthews büyük yatakta sereserpe uzanmıştı, yanındaki kadına gülümsüyordu. “Mımmm” diye mırıldandı. “Bu çok hoştu.”</p>

  <p class="block_2">Penny Burgess parmaklarını Kevin’in göğsündeki kılların üzerinde gezdirerek, “Evde yemek pişirmekten iyidir” dedi.</p>

  <p class="block_2">Kevin kıkırdadı. “Birazcık iyi.” Penny’nin daha önce koyduğu votka ve koladan kalana uzandı.</p>

  <p class="block_2">Penny, “Bu gece kurtulabildiğine şaşırdım” diyerek göğüs uçları onunkine değecek kadar öne eğildi.</p>

  <p class="block_2">“Son zamanlarda o kadar çok fazla mesai yaptım ki, karım beni evde beklemekten vazgeçti.”</p>

  <p class="block_2">Penny vücudunun üst kısmını Kevin’a bastırarak onun soluğunu kesti. “Lynn’i kast etmemiştim” dedi. “İşten söz ediyordum. “</p>

  <p class="block_2">Kevin onun bileklerini tutarak yatağa devirdi. Sonunda soluk soluğa kıkırdayarak yan yana yattıklarında, “Doğrusunu söylemek gerekirse yapacak fazla iş yoktu” dedi.</p>

  <p class="block_2">Penny inanmadan homurdandı. “Ya, öyle mi? Dün gece Carol Jordan beş numaralı cesedi buldu, zanlı ülkeden kaçmaya çalışırken gözaltına alındı ve bana yapacak fazla iş yoktu diyorsun Haydi, Kevin, konuştuğun kişi benim.”</p>

  <p class="block_2">Kevin soylu bir tavırla, “Yanlış anladın, sevgilim” dedi. “Sen ve geriye kalan bütün medya mensupları.” Penny’ye dersini verme şansını fazla sık bulmuyordu ve bundan en iyi biçimde yararlanmaya kararlıydı.</p>

  <p class="block_2">“Ne demek istiyorsun?” Penny bir dirseğinin üzerinde doğrularak farkında olmadan yorganın altından vücudunu çıkardı. Artık eğlence olmaktan çıkmış, işe dönüşmüştü.</p>

  <p class="block_2">“Birincisi. Carol’ın dün gece bulduğu ceset dizi cinayetler katilinin kurbanlarından biri değildi. Taklit bir işti. Otopsi raporu bunu kuşkuya yer bırakmayacak biçimde kanıtladı. Bir seks cinayeti daha. Merkez, Asayiş Şubesi’nin yardımıyla bir iki gün içinde konuyu çözer.” Sesindeki memnuniyet çok belirgindi.</p>

  <p class="block_2">Penny kendini tutarak sıkılı dişlerinin ardından tatlı tatlı, “Sonra?” diye sordu.</p>

  <p class="block_2">“Sonra ne, sevgilim?”</p>

  <p class="block_2">“Bu birincisiydi, ikincisi de olmalı.”</p>

  <p class="block_2">Kevin öylesine bilmiş bir tavırla gülümsedi ki, Penny düzgün bir alternatifini bulur bulmaz adamı kapı önüne koymaya karar verdi. “Ha, evet, ikincisi. Stevie McConnell katil değil.”</p>

  <p class="block_2">Penny ilk kez söyleyecek bir şey bulamadı. Bilgi kendi başına şok ediciydi. Ama daha da şok edici olan bunu bilen Kevin’ın bir şey söylememiş olmasıydı. Sessiz kalmış ve cahil budala gibi görünmesine neden olacak bir yazı yayınlamasına izin vermişti. “Gerçekten mi?” dedi, yatılı okuldan ayrıldığından ve sokak ağzıyla konuşmaya karar verdiğinden beri kullanmadığı mükemmel bir aksanla konuşmuştu.</p>

  <p class="block_2">“Doğru. Bunu en başından beri biliyorduk.” Kevin yastıkların üzerine yatarak Penny’nin bakışlarındaki salt nefreti neyse ki farkına varmadı.</p>

  <p class="block_2">Penny diksiyon öğretmeninin ondan gurur duyacağı bir tonla, “Peki bu sabah mahkemedeki pantomim neyin nesiydi?” diye sordu.</p>

  <p class="block_2">Kevin yılışık yılışık gülümsedi. “Şey, çoğumuz McConnell’ın adamımız olmadığına zaten karar vermiştik. Ama Brandon onu takip ettirdi, ülkeden çıkmaya çalışırken yakalandı, bu yüzden onu gözaltına almak zorundaydık. Bu arada McConnell’ın bizim İbne Katili olmadığı kesinleşmeye başladı. Artı, Tony Hill’in hazırladığı profili de uymuyor.”</p>

  <p class="block_2">Penny sert bir sesle, “Bunu duyduğuma inanamıyorum” dedi.</p>

  <p class="block_2">Kevin sonunda her şeyin yolunda gitmediğini anladı. “Ne? Bir sorun mu var, sevgilim?”</p>

  <p class="block_2">Penny her hecenin üstüne basa basa, “Yalnızca küçük bir sorun” dedi. “Suçsuz bir insanı gözaltına almakla kalmayıp bir de basının bu adamın büyük ihtimalle İbne Katili olduğu varsayımını yayınlamasına izin verdiğinizi mi söylüyorsun?”</p>

  <p class="block_2">Kevin doğrularak içkisinden bir yudum aldı ve Penny’nin saçlarını okşamak için elini uzattı. Penny şiddetle geri çekildi. Kevin ukala bir tavırla, “O kadar da abartılacak bir şey değil” dedi. “Adam içerideyken kimse linç etmek için evine saldıramaz. Ayrıca dünyaya satır arasında adamı yakaladığımızı söylemekle gerçek katili bize varlığını belli etmeye kışkırtacağını söyledik sanırım.”</p>

  <p class="block_2">Penny, “Yani onu tekrar cinayet işlemeye mi yöneltmek istiyorsunuz?” diye sordu. Sesi giderek yükseliyordu.</p>

  <p class="block_2">Kevin öfkelenerek, “Elbette hayır” dedi. “Ben ilişkiye geçmek dedim. Gareth Finnegan’ı öldürdükten sonra yaptığı gibi.”</p>

  <p class="block_2">Penny, “Allahım” dedi. “Kevin, nasıl burada oturup cezaevindeyken Stevie McConnell’ın başına kötü bir şey gelmeyeceğini söyleyebiliyorsun?”</p>

  <p class="block_12">*</p>

  <p class="block_2">Penny Burgess ile Kevin Matthews, Stevie McConnell’ın gözaltı süresinin uzatılmasının haklılığını tartışadursunlar, Kraliyet Barleigh Cezaevi’nin C Kanadı’nda üç erkek sırayla Stevie McConnell’a cezaevinde adi suçluların başına ne geldiğini gösteriyorlardı. Sahanlığın sonunda bir gardiyan McConnell’ın çığlıklarına ve yalvarmalarına aldırmadan duruyor, işitme aygıtı kapatılmış sağır bir insan gibi duymazdan geliyordu. Bradfield’ın tepelerinde ise acımasız bir katil, dünyaya cezaevindeki kişinin mükemmel işlenmiş dört seri cezalandırmadan sorumlu olmadığını göstermeye yardımcı olacak işkence aletinin son rötuşlarını tamamlıyordu.</p>

  <p class="block_12">*</p>

  <p class="block_2">HOLMES odası normal bir faaliyet günündeydi, operatörler ekrana bakıyor, tuşlara basıyordu. Carol, Dave Woolcott’u bürosunda patates kızartması ve balık yerken buldu. Carol içeriye girdiğinde Dave başını kaldırıp hafifçe gülümsedi. “Bu gece çalışmadığını sanıyordum” dedi.</p>

  <p class="block_2">“Hâlâ serbest kalmayı umuyorum. Kardeşim, film başlamadan önce sinemaya ulaşabilirsem bana bir kova patlamış mısır almaya söz verdi. Sana yalnızca uğrayıp bir şey vermek istedim.” Dave’in masasına iki plastik torba bıraktı. İçinden bir dolu bilgisayar dergisi döküldü.</p>

  <p class="block_2">“Bir teorim var” dedi. “Şey, daha çok bir sezgi.” Carol katilin video kasetleri bilgisayara aktararak fantezilerine göre değiştirdiği düşüncesini üçüncü kez anlattı.</p>

  <p class="block_2">Dave onu dikkatle dinledi, Carol’ın fikrini özümsedikçe başını salladı. “Hoşuma gitti” dedi yalnızca. “O profili birkaç kez okudum ve Dr. Hill’in katilin cinayetlerin kasetlerini alarak harekete geçmemesi hakkında söylediklerini katıyorum. Hiç anlamlı değil. Ama senin fikrin anlamlı geliyor. Peki benden ne yapmamı istiyorsun?”</p>

  <p class="block_2">“Michael, eğer haklıysak, Vicom 3D Commander alıcılarını tespit etmenin bizi katile götüreceğini düşünüyor. Ben o kadar emin değilim. Katilin çalıştığı şirkette bu yazılımın olması ve katilin değişiklikleri orada yapması ihtimali de var Ama güvenliği sağlamak için bütün tarama ve dijital işlemleri evde yapması gerekir. Yani video dijitizer ve video kartları satanları incelemek de iyi olur diye düşündüm. Bunları dergilerdeki ilanlar aracılığıyla bulabiliriz, çünkü hemen tüm bilgisayar malzemeleri posta siparişiyle yapılıyor. Yerel bilgisayar kulüpleriyle de bağlantıya geçebiliriz. Bu işe ayıracak adamın varsa tabii.”</p>

  <p class="block_2">Dave içini çekti. “Hayal kurmaya devam et Carol.” Bir dergiyi eline alıp sayfalarını karıştırdı. “Sanırım bu gece ve yarın bir liste çıkarabilirim. Pazartesi sabahı ilk iş olarak birkaç memuru bu işe gönderirim. Operatörler veriyi girecek zaman bulabilirse, bilmiyorum ama bunun yapılmasına çalışacağım. Tamam mı?”</p>

  <p class="block_2">Carol sırıttı. “Sen bir yıldızsın Dave.”</p>

  <p class="block_2">“Ben lanet bir azizim Carol. En küçük çocuğum henüz görmediğim iki diş çıkardı.”</p>

  <p class="block_2">Carol isteksizce, “Kalıp, dergileri taramana yardım edebilirim” dedi.</p>

  <p class="block_2">“Haydi, yaylan. Gidip eğlen. Birimizin keyif çatmasının zamanı geldi. Hangi filme gideceksin?”</p>

  <p class="block_2">Carol suratını astı. “Cumartesi Özel programı, iki film bir arada: İnsan Avı ve Kuzuların Sessizliği”</p>

  <p class="block_2">Otomobiline giderken Dave’in kahkahası kulaklarında çınlıyordu.</p>

  <p class="block_12">*</p>

  <p class="block_2">Uzun çığlık midesinden gelmişti sanki. Hızla giden bir tren gibi orgazm olurken Tony muhteşem bir rahatlama hissetti. “Ah, Allahım” diye inledi.</p>

  <p class="block_2">Angelica soluk soluğa, “Ah, evet, evet” dedi. “Gene geliyorum, gene, ah, Tony, Tony...” Sesi hıçkırıklarla kesildi.</p>

  <p class="block_2">Tony yatağında sırtüstü yattı, göğsü inip çıkıyordu, ter ve seks kokusu ağırlığınca üstüne çökmüştü. Sanki birden ağırlığını hissetmeyeceği kadar uzun zamandır taşıdığı bir yükten kurtulmuş gibi hissetti. İyileşme de böyle miydi, bu ışık ve renk duygusu, bu geçmişi bir kömür çuvalı gibi bırakma duygusu? Üstlerindeki yükleri attıklarında hastaları da böyle mi hissediyordu?</p>

  <p class="block_2">Kulaklarında kesik kesik solumalar vardı. Birkaç dakika sonra Angelica, “Vay canına. Vay canına. Bu yaşadığım en iyi orgazmdı. Beni sevme tarzını çok seviyorum.”</p>

  <p class="block_2">Tony ilk kez samimi olarak, “Benim için de iyiydi” dedi. Bu tuhaf terapi ve cinsel oyun bileşimine başladıklarından beri ilk kez ereksiyon sorunu çekmemişti. En başından itibaren kaya gibi sert olmuştu. Duyguda azalma, utanma yok. Yıllardır ilk kez sorunsuz bir seks yaşamıştı. Tamam, Angelica odada yanında değildi ama bu doğru yönde dev bir adımdı.</p>

  <p class="block_2">Angelica, “En tatlı müziği yapıyoruz” dedi. “Kimse beni senin uyardığın gibi uyarmamıştı.”</p>

  <p class="block_2">Tony tereddütle, “Bunu sık sık yapıyor musun?” diye sordu. Angelica seksi, boğuk sesiyle kıkırdadı. “Sen ilk değilsin.”</p>

  <p class="block_2">“Bunu ben de biliyorum. Sen tam bir uzmansın.” Tony pek de samimiyetsiz olmayarak iltifat etti. Onun için mükemmel bir terapistti, hiç değilse bu kadarı kesinlikle doğruydu.</p>

  <p class="block_2">“Paylaşmaya izin verdiğim erkekler konusunda çok seçiciyim. Sunduklarımı herkes takdir etmez” diye ekledi Angelica.</p>

  <p class="block_2">“Bunun keyfini çıkarmadıkları için çok tuhaf olmalılar. Ben çıkardığımı biliyorum.”</p>

  <p class="block_2">“Buna memnun oldum, Anthony. Ne kadar memnun olduğumu bilemezsin. Şimdi gitmem gerek.” Ses tonu Tony’nin konuşmaların sonunda bekler olduğu resmî bir tona bürünmüştü. “Bu gece gerçekten özeldi. Yakında görüşürüz. “</p>

  <p class="block_2">Telefon kesildi. Tony telefonu kapatıp gerindi. B Angelica’yla, hayatında ilk kez boğulma hissi duymadan koruyucu bir sahiplenme hissetmişti. Büyükannesinin onu sevdiğini ve önem verdiğini biliyordu ama onlarınki göstermelik bir aileydi ve büyükannesinin sevgisi onunkinden çok kendisinin ihtiyaçlarını gidermeye yönelik pratik bir sevgiydi. Geçmişte ilişki kurduğu kadınlar büyükannesinin duygusal hayaleti olmuştu, şimdi bunu kavrıyordu. Angelica’yla bunu kırmayı umut edebilirdi.</p>

  <p class="block_2">Cinsel yaşamı, kısmen vücudu olgunlaşmakta isteksiz olduğu gibi yaşıtlarının çoğundan daha geç başlamıştı. On yedi yaşına kadar sınıftaki en küçük oğlandı, cinsellikten kendisinden daha çok korkar görünen on üç on dört yaşındakilerle çıkmaya mahkûmdu. Sonra birden boy attı. Üniversiteye gittiğinde tek kişilik bir yatakta beceriksiz hareketlerle bakirliğini kaybetti, fitilli yatak örtüsüne sürtünmeden kaynaklanan tahrişler günler boyu sürdü. En nihayet bakireliğinden kurtulduğuna sevinen kız arkadaşı bir süre sonra onu bıraktı.</p>

  <p class="block_2">Üniversitede deneyimini geliştiremeyecek kadar utangaç ve çalışkandı. Sonra doktorasına başladığı zaman üniversitedeki genç bir felsefe öğrencisine tutuldu. Akıllı ve ilginç olduğu için kızın ilgisini çekmişti. Patricia modern bir kadın olduğunu hiç saklamamıştı, tıpkı ilişkilerini çarşafın üstünde tutkusuz performansı yüzünden bitirdiğini saklamadığı gibi. “Bunu kabul et, sevgilim” demişti, “beynin muhteşem olabilir ama düzüşün sıfır düzeyini hak ediyor ancak.”</p>

  <p class="block_2">Ondan sonra yokuş aşağı gitti. Tony’nin ilişki kurduğu son iki kadın onun mükemmel bir beyefendi olduğunu, asla yatak için baskı kurmadığını düşündüler. Onu yatağa götürüp ne kadar ender gelebildiğini keşfedene kadar. Tony bir kadını, kadın ne yaparsa yapsın sertleşemediğine ikna etmenin ne kadar uzun süre önce keşfetmişti. Yüksek sesle, “Egolarının ezilmesi canlarına tak etti” dedi.</p>

  <p class="block_2">Belki şimdi sonunda geçmişiyle yüzleşmenin ve ileriye gitmenin bir yolunu bulmuştu. Angelica’yla bu geceki gibi birkaç gece daha yaşarsa, belki ama belki gerçeğini denemeye hazır olurdu Angelica’nın hizmetinin bunu da kapsayıp kapsamadığını merak etti. Belki de birkaç imada bulunmayı düşünmeye başlamalıydı.</p>

  <p class="block_12">*</p>

  <p class="block_2">Brandon masasındaki kâğıdı okuyarak uykulu gözlerini ovuşturdu. Dave Woolcott’la birlikte akşamı yarım düzine raporu inceleyerek geçirmişlerdi. Raporlar, Dave’in HOLMES bilgisayarından gelen bağıntılara cevap olarak adamlarına verdiği emirler sonucu gelmişti. Katili ortaya çıkarmak için küçük bir ipucu bulma çabalarına rağmen ikisinin de ipucu olarak değerlendirebileceği bir şey yoktu ortada.</p>

  <p class="block_2">Dave, “Belki Carol’ın düşüncesi işe yarar” diyerek esnedi.</p>

  <p class="block_2">Brandon, “Başka her şeyi denedik” dedi, sesi yüzü kadar depresifti. “Bunu da araştırmak göz çıkarmaz.”</p>

  <p class="block_2">Dave, “Carol, işini iyi yapıyor” dedi. “Bugünlerden birinde dükkânı o yönetecek.” Sesinde hiçbir acılık yoktu, yalnızca yorgun bir hayranlık vardı. Ağzı ayrılacakmış gibi esnedi.</p>

  <p class="block_2">“Evine git Dave. Marion’u son kez ne zaman uyanıkken gördün.”</p>

  <p class="block_2">Dave homurdandı. “Bir de siz başlamayın efendim. Zaten sızmak üzereyim, yapacak fazla bir şey yok. Yarın gelip bu bilgisayar satıcıları listesini bitiririm.”</p>

  <p class="block_2">“Tamam ama çok erken gelme, duydun mu? Ailene bir iyilik yap. Onlarla kahvaltı et.” Brandon kendi öğüdünü tutmadan önce tanık ifadeleri ve polislerin izlenimlerinin üzerinden bir kez daha geçmek istiyordu. Onlara ilk ciddi ipucunu verecek bir şeyin orada olmadığına bir türlü inanamıyordu.</p>

  <p class="block_2">Yarısına gelmişken yığının geri kalanını inceleyecek isteği olmadığını fark etti. Maggie’nin sıcak vücuduna sarılma düşüncesi çok çekiciydi.</p>

  <p class="block_2">Brandon içini çekerek bir sonraki kâğıdı eline aldı. İnlemesini telefonunun ısrarlı çalışı kesti, içini çekerek “Brandon” dedi.</p>

  <p class="block_2">“Çavuş Murray, efendim, ön masadan. Sizi rahatsız ettiğim için özür dilerim efendim ama şu an karakolda hiç detektif yok. Önemli olan şu, burada bir bey var, sanırım sizinle konuşmak istiyor. Damien Connolly’nin bir komşusu efendim.”</p>

  <p class="block_2">Brandon iskemlesinden kalkmıştı bile. “Hemen geliyorum” dedi.</p>

  <p class="block_2">Ön masadaki adam, duvarın kenarındaki tahta sırada oturuyordu. Başı önünde, çenesinde birkaç günlük bir sakal. Brandon tezgâhın arkasından yanına gelirken başını kaldırdı. Brandon onun otuzuna merdiven dayadığını tahmin etti. Güneş yanığı ten, göz altında morluklar. Pahalı ama zarif takım elbisesine gömleğinin açık üst düğmesinin altından sarkan ipek kravatına bakılırsa bir tür işadamıydı. Hangi günde ve hangi şehirde olduğunu unutacak kadar çok seyahat eden bir insan gibi gözleri kızarmıştı. Kendisinden daha yorgun duran birini görmek Brandon’a taze bir enerji aşıladı. Neşeyle, “Bay Harding” dedi. “Ben John Brandon, Damien Connolly vakasından sorumlu başkomiser yardımcısı.”</p>

  <p class="block_2">Adam başını salladı. “Terry Harding. Damien’den birkaç ev aşağıda oturuyorum.”</p>

  <p class="block_2">“Çavuş bize bir bilgi verebileceğinizi söyledi.”</p>

  <p class="block_2">Terry Harding, “Doğru” dedi. Sesinde büyük bir yorgunluk vardı. “Öldürüldüğü gece Damien’ın garajından bir yabancının otomobille çıktığını gördüm.”</p>
</body>
</html>
