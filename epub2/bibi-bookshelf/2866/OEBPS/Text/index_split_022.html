<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_27" id="calibre_pb_27">***</p>

  <p class="block_29"> </p>

  <p class="block_25">Çok az insan, insansever ya da yurtsever ilkelerle cinayet işler... Katillerin büyük kısmına gelince, onlar hiç de doğru olmayan karakterlerdir.</p>

  <p class="block_4"> </p>

  <p class="block_2">Dört detektif, eskiden Tom Cross’un bürosu olan odada, John Brandon müfettişin açığa alınmasının resmi açıklamasını yaparken taş gibi yüzle durdular. Bazen Brandon gene çocuklardan biri olmayı, kendi konumunu zayıflatır görünmeden nedenlerini açıklayabilmeyi istiyordu. “Yapmamız gereken şey bunu bir kenara bırakıp soruşturmayı ilerletmek” dedi. “Şimdi, McConnell’ın durumu nedir?”</p>

  <p class="block_2">Kevin koltuğunda öne doğru eğildi. “Emrettiğiniz gibi yaptım efendim. Gece yarısından hemen önce serbest bırakıldı, o saatten beri arkasında bir ekip var. Şu ana kadar çizgi dışı bir şey yapmadı. Dosdoğru eve gitti, ışıklara bakılırsa hemen yattı. Bu sabah sekizde kalktı ve işe gitti. Jimnastik salonuna yeni üye gibi görünen bir polis koydum, bir polis de sokakta.”</p>

  <p class="block_2">“Bunlara devam et Kevin. Başka bir şey var mı? Dave, bilgisayarından ilginç bir şey çıktı mı?”</p>

  <p class="block_2">“Birçok otomobil plakası ve daha önce eşcinsellere saldırılarda bulunmuş insanları takip ediyoruz. Don Merrick’in Rusya’da tatil rezervasyonu yaptırmış insanların seyahat acentelerinden aldığı isimlerle bu listeyi karşılaştırıyoruz. Profil elimize gelince bazı şüpheliler ortaya çıkabilir ama şu an bir şey yok efendim.”</p>

  <p class="block_2">Carol araya girdi. “Bazı jimnastik dernekleri Rusya’ya gitmiş ya da Rus takımlarına karşı yarışmış olan üyelerinin listesini vereceklerini söylediler.”</p>

  <p class="block_2">Dave suratını astı. “Ah, ne harika, yeni lanet listeler” dedi.</p>

  <p class="block_2">Stansfield, “Deri işinde bir haber kaynağım var” dedi. “İngiltere’deki en büyük ithalatçı. Ona deri parçasını sordum ve geyik derisi olduğu için büyük ihtimalle sıradan işçi ceketi olmadığını söyledi. Önemli kişiler giyermiş ama iktidarda olanlar değil. Bilirsiniz. Başkomiser gibi biri.” Sırıttı. “Ya da yağlı direğin yarısındaki resmi bir memur. Başkan vekili. Geminin ile İkinci kaptanı. Bu tür insanlar.”</p>

  <p class="block_2">Dave sırıttı. “HOLMES’a eski KGB ajanlarına göz atmalarını söyledim.”</p>

  <p class="block_2">Brandon bir şey söylemek üzere ağzını açtı ama telefonu çalışıyla söyleyecekleri yarıda kaldı. Telefonu açıp, “Brandon” dedi. Yüzünde bütün ifade yok oldu, sanki tabut taşıyormuş gibi donuk bir hal aldı. “Evet efendim, hemen geliyorum.” Telefonu yavaşça kapatıp ayağa kalktı. “Emniyet Müdürü akşam gazetesinin bu haberi nasıl aldığını öğrenmek istiyor.” Kapının yanında durdu, bir eli kapı kolundaydı. “Kirli çamaşırlarımızı Bayan Burgess’ın lavabosunda yıkayan adamın ibret olsun diye onu cezalandırmam için dua edeceğinden eminim.” Carol’a şöyle bir baktı. “Ya da kadının.”</p>

  <p class="block_12">*</p>

  <p class="block_2">Tony büro kapısını arkasından kapattı ve proje sekreterine mutlulukla el sallayıp gülümsedi. “Öğle yemeğine çıkıyorum, Claire. Herhalde Temple Fields’daki Cafe Genet’ye giderim. Detektif Jordan üçte gelecek ama o saate kadar dönmüş olurum. Tamam mı?”</p>

  <p class="block_2">“Gazetecilerden gelen telefonlara cevap vermeyeceğinize emin misiniz?” diye arkasından seslendi Carol.</p>

  <p class="block_2">Tony büroda geri geri yürümeye devam etti. “Hangi gazeteciler?” diye sordu.</p>

  <p class="block_2">“Birincisi, <span class="text_">Sentinel Times</span>’dan Penny Burgess. Ben geldiğimden beri yarım saatte bir arıyor. Son bir saatte de bütün ulusal gazetelerden ve Bradfield Radyosu’ndan aradılar.”</p>

  <p class="block_2">Tony şaşırarak kaşlarını çattı. “Neden?” diye sordu. “Ne istediklerini söylediler mi?”</p>

  <p class="block_2">Claire, kampüsteki gazete bayisinden aldığı <span class="text_">Sentinel Times’ı</span> kaldırdı. “Ben psikolog değilim Tony ama bununla ilgili olabileceğini düşünüyorum.”</p>

  <p class="block_2">Tony yürümesini kesti. Bürosundan bile başlıkları okuyabiliyor ve ön sayfadaki kendi fotoğrafını görebiliyordu. Mıknatısın çektiği demir gibi gazeteye yaklaştı. Artık Penny Burgess’ın her iki yazıdaki adını okuyabiliyordu. Kaba bir biçimde “Alabilir miyim?” diyerek gazeteye uzandı.</p>

  <p class="block_2">Claire gazeteyi bırakıp onun tepkisini gözledi. Patronunu severdi ama Tony’nin akşam gazetesinde teşhir edilmesinden rahatsız olmasından zevk alacak kadar insandı. Tony ön sayfayı hızla geçerek kendisi hakkındaki yazıyı aradı. Giderek artan bir dehşet duygusuyla okudu:</p>

  <p class="block_12">*</p>

  <p class="block_2">Dr. Hill, İbne Katili’nin çarpık zihnine girmek için gereken donanıma sahip. İki üniversite diplomasının ve topluma terör estirmiş kriminal sapıklarla doğrudan ilgilenmenin getirdiği zengin deneyimin yanı sıra inatçılığıyla da ünlü.</p>

  <p class="block_12">*</p>

  <p class="block_2">Bir meslektaşı, “Tony işiyle evlidir. Bunun için yaşar. İbne Katili’ni yakalayacak biri varsa o da Tony Hill’dir” dedi.</p>

  <p class="block_2">“Artık yalnızca an meselesi, buna inanıyorum. Tony dinlenmek bilmez. Bu orospu çocuğu enselenene kadar vazgeçmez.</p>

  <p class="block_2">Tony’nin üstün bir zekâsı var. Bu dizi cinayetler katillerinin IQ’su yüksek olabilir ama iş gözaltından çıkmaya geldiğinde asla çok zekice davranmazlar.”</p>

  <p class="block_12">*</p>

  <p class="block_2">Tony, “Aman Allahım” dedi. Kendisine saygı duyan hiçbir meslektaşının bu tür sözler söylemeyecek olması bir yana, yazı Becerikli Andy’yi düelloya davet etmekten farksızdı. Bir meydan okuma gibiydi. Becerikli Andy’nin buna bir cevap yolu bulacağından emindi Tony. Gazeteyi masaya bırakarak suratını astı.</p>

  <p class="block_2">Sekreteri anlayışla, “Biraz çizmeyi aşmış” dedi.</p>

  <p class="block_2">Tony öfkeyle, “Bırak çizmeyi aşmışlığı, lanet bir sorumsuzluk” karşılığını verdi. “Ah, ne saçmalık. Ben yemeğe çıkıyorum. Emniyet Müdür Yardımcısı ararsa bugün uğramayacağım.” Tekrar kapıdan çıktı.</p>

  <p class="block_2">“Ya Detektif Jordan? Ya o ararsa?”</p>

  <p class="block_2">“Ona ülkeden ayrıldığımı söyleyebilirsin.” Kapıyı açarak sustu. “Hayır, yalnızca şaka yapıyordum. Ona toplantımız için buraya geleceğimi söyle.”</p>

  <p class="block_2">Asansörü beklerken hiçbir tecrübesinin onu bir katille dolaysız temasa hazırlamadığını fark etti. Bu kendi başına çözmesi gereken bir sorundu.</p>

  <p class="block_12">*</p>

  <p class="block_2">Kevin Matthews içkisini bitirerek barmene işaret etti. İnatçı bir tavırla Carol ve Merrick’e, “Bu göstermelik bir şey olsa bile gene de bu lanet deri parçasına ulaşması gerekirdi, değil mi’” diye sordu. “Aynı şey mi?”</p>

  <p class="block_2">Merrick başını salladı. “Bu kez kahve içeceğim Kevin” dedi Carol. “Bize bir menü de getirt, olur mu? Doktorla uzun bir görüşme yapacağım gibi bir his var içimde, onun da yemek yemeyi unutmak gibi kötü bir alışkanlığı var.”</p>

  <p class="block_2">Kevin içkileri söyledikten sonra Carol’a döndü. Ona terfi kazandırmış olan ısrarla, “Ama haklıyım, değil mi? Deriyi bu biçimde bırakmak için, yalnızca ulaşmakla kalmaz, ne kadar sıradışı bir şey olduğunu da bilmesi gerekir.”</p>

  <p class="block_2">Carol, “Katılıyorum” dedi.</p>

  <p class="block_2">“Yani nereden geldiğini bulmaya çalışmak zaman kaybı değil, öyle mi?”</p>

  <p class="block_2">Carol sabırla, “Zaman kaybı olduğunu söylemedim” dedi. “Şimdi Tom Cross’la neler olduğunu anlatacak mısın, yoksa katilimiz gibi yapıp işkence aletini getirmek zorunda mı kalacağım? “</p>

  <p class="block_2">Kevin neler olduğunu anlatırken Merrick’in ilgisi dağıldı. Hikâyeyi defalarca dinlemişti. Bara yaslanarak müşterileri inceledi Sackville Arms, Scargill Sokağı karakoluna en yakın pub değildi ama Yorkshire’den Tetleys ve Manchester’dan Boddington satıyordu, bunlar da kaçınılmaz olarak yerel polise hitap ediyordu. Pub, Temple Fields’ın dış çevresindeydi bu da Scargill Sokağı’nın açık olduğu dönemde bölge polisleri için ayrıca çekici bir noktaydı. Çünkü küçük hırsızlar ya da fahişeler teşkilattaki özel bağlantılarının kulağına burada rahatça bir eyler fısıldayabilirlerdi. Ne var ki Scargill Sokağı terk edildikten sonraki birkaç ay içinde pub biraz değişmişti. Müdavimler orayı kendi başlarına kullanmaya alışmıştı ve polislerle geri kalan müşteriler arasında açıkça belli olan bir mesafe vardı. Pub’ı yeni kaynaklar bulmak için kullanan polisler soğuk bir tepkiyle karşılaşmıştı. Serbestçe dolaşan bir katil varken bile kimse bilgi verme alışkanlığına dönmek istemiyordu.</p>

  <p class="block_2">Merrick polis gözleriyle salonu taradı, içki içenleri sınıflandırdı. Fahişe, satıcı, kiralık oğlan, pezevenk, zengin, yoksul, dilenci, eşcinsel. Carol’ın sesi bu incelemeyi bozdu. “Sen ne düşünüyorsun, Don?”</p>

  <p class="block_2">“Affedersiniz bayan, çok uzaklardaydım. Ne hakkında ne düşünüyorum?”</p>

  <p class="block_2">“Asayiş Şubesi’nin kızlarına güvenmek zorunda kalmak yerine kendi ekibimizi kurmanın zamanı geldi. Evlere o kadar çok girip çıktılar ki, bana yağmur yağdığını söyleseler dışarıya çıkıp kontrol ederdim.”</p>

  <p class="block_2">Merrick, “Fahişeleri boş verin” dedi. “Eşcinsel topluluğun nasıl olduğunu iyice öğrenmemiz gerek. Cehennem Deliği’ne giden, eşcinselliğini saklamayan çocukları kastetmiyorum. Gizleyenleri söylüyorum. Övünmeyenler. Onlar bu adama daha önce rastlamış olabilirler. Demek istiyorum ki, bu tür katiller hakkında bütün okuduklarıma bakarak, bazen ilk seferinde gerçekten öldürmezler, bırakırlar. Yorkshire Canavarı’nın yaptığı gibi. Yani denetimden çıkmış bir şiddete maruz kalan korkmuş, ortaya çıkmayan bir adam var belki. Bu da işin başlangıcı olabilir.”</p>

  <p class="block_2">Kevin, “Ve Tanrı biliyor ya, bizim de bir başlangıca ihtiyacımız var” dedi. “Ama bağlantıların nasıl kurulduğunu bilmesek, nasıl bağlantı kurabiliriz?”</p>

  <p class="block_2">Carol düşünceli bir tavırla, “Kuşkun varsa bir polise sor” dedi.</p>

  <p class="block_2">Kevin, “Ne yap?” diye sordu.</p>

  <p class="block_2">“Teşkilat’ta eşcinsel polisler var. Onlar kendilerini gizlemeyi iyi biliyor olmalılar. Bize anlatabilirler.”</p>

  <p class="block_2">Kevin inatla karşı çıktı. “Bu soruyu cevaplandırmaz. Sessiz kalmakla bu kadar uğraşmışlarsa kim olduklarını nasıl bilebiliriz?”</p>

  <p class="block_2">“Met’te gay ve lezbiyen polislerin kurduğu bir dernek var. Neden onlarla temasa geçip gizli tutulacağını söyleyerek yardımlarını istemiyoruz? Birilerinin Bradfield’da bağlantısı olmalı.”</p>

  <p class="block_2">Merrick, Carol’a hayranlıkla, Kevin sıkıntıyla baktı. Her ikisi de sessizce Detektif Jordan’ın nasıl her soruya bir cevap bulabildiğini merak ediyorlardı.</p>

  <p class="block_12">*</p>

  <p class="block_2">Tom Cross sigarasını aşağı yukarı oynatarak, yüzünde sinsi bir tatmin ifadesiyle <span class="text_">Sentinel Times’ın</span> baş sayfasına baktı. Bayan Burgess, bir gece önceki konuşmada denetimi elinde tuttuğunu düşünmüş olabilirdi ama Tom Cross böyle olmadığını biliyordu. Kedinin fareyle oynaması gibi oynamıştı onunla ve kız da tam ondan beklediği biçimde davranmıştı. Hayır, Sezar’ın hakki Sezar’a. Kız beklediğinden de iyi iş çıkarmıştı. Konu Dr. Lanet Hill’i bulma konusunda polisin <span class="text_">Sentinel Times</span> karşısında tökezlemesi hakkındaki o satır müthişti.</p>

  <p class="block_2">Bugün Bradfield polis teşkilatında birçok öfkeli adam olacaktı Bu da Tom Cross’un Penny Burgess ile oyununun öç kısmıydı. Ama başka biri daha kızacaktı. Bugünkü gazeteleri okuduğunda katil öfkeden deliye dönecekti.</p>

  <p class="block_2">Tom Cross sigarasını söndürüp çayından bir yudum aldı. Gazetesini katladı ve önündeki masaya koyduktan sonra kafe penceresinden dışarı baktı. Bir sigara daha yaktı. İbne Katili’ni kışkırtmaya kararlıydı. Kışkırtılınca dikkatsiz davranmaya, hatalar yapmaya başlardı. Stevie McConnell böyle davrandığında da Tom Cross onu hazır durumda bekliyor olacaktı. Denetimi elinde tutan o orospu çocuklarına bir katil yakalamak nasıl olurmuş gösterecekti.</p>

  <p class="block_2">Tony ona üç kala bürosuna döndü. Bu durumda bile Carol’dan erken gelememişti. Dış büronun kapısını açar açmaz Claire, “Detektif Jordan geldi” dedi. Başıyla Tony’nin bürosunu işaret etti. “Orada bekliyor. Senin döneceğini söyledim.”</p>

  <p class="block_2">Tony’nin gülümsemesi sıkıntılıydı. Kapı kolunu sıkı sıkı tutarken gözlerini de sıkıca kapadı ve derin bir soluk aldı. Yüzüne hoş geldin gülümsemesi olduğunu umut ettiği bir ifade yerleştirerek kapıyı açtı ve bürosuna girdi. Carol kapı sesini duyunca dışarı baktığı pencereden başını çevirdi ve Tony’ye soğuk, inceleyici bir bakışla baktı. Tony kapıyı arkasından kapattı ve kapıya yaslandı.</p>

  <p class="block_2">Carol, “Ayakkabısından daha derin bir çamura basmış bir adam gibi görünüyorsun” yorumunu yaptı.</p>

  <p class="block_2">Tony ironiden daha öte bir ifadeyle, “Öyleyse ilerleme kaydetmişim” karşılığını verdi. “Genellikle boyumu aşacak derinlikte bir çamura basmışım gibi hissederim.”</p>

  <p class="block_2">Carol ona doğru bir adım attı. Söyleyeceklerini prova etmişti. “Benim yanımda böyle hissetmene hiç gerek yok. Dün gece... şey, sen pek samimi değildin, ben de işaretleri yanlış değerlendirmişim. Lütfen her şeyi unutup aramızda asıl önemli olana yoğunlaşabilir miyiz?”</p>

  <p class="block_2">Tony bir terapist kadar kişisellikten uzak bir sesle, “Nedir bu?” diye sordu. Konuşması daha çok sohbet havasındaydı.</p>

  <p class="block_2">“Bu katili enselemek için birlikte çalışmak.”</p>

  <p class="block_2">Tony kapıdan uzaklaşarak koltuğunun güvenliğine gitti, masayı ikisinin arasında tutmaya özen gösteriyordu. “Benim için de iyi olur.” Çarpık bir gülümsemeyle baktı. “İnan ban profesyonel ilişkide bütün diğer ilişkilerde olduğumdan daha iyiyimdir. Bunu şanslı bir kaçış olarak değerlendir.”</p>

  <p class="block_2">Carol masanın öbür tarafına geçerek bir iskemle çekti. Bacak bacak üstüne atarak ellerini kucağında kavuşturdu. “O halde şu profile bir bakalım.”</p>

  <p class="block_2">Tony sakin bir tavırla, “Yabancıymışız gibi davranmana gerek yok” dedi. “Sana saygı duyuyorum ve işin yeniliklerine bu kadar açık olmana hayranım. Bak, dün... dün gece olanlardan önce işin ötesine geçen bir arkadaşlık kuruyor gibiydik. Bu o kadar kötü bir şey mi? Tekrar bu yönde anlaşamaz mıyız?”</p>

  <p class="block_2">Carol omzunu silkti. “Zayıflığını ortaya koyduktan sonra arkadaş olmak kolay değil.”</p>

  <p class="block_2">“Birine onu çekici bulduğunu göstermenin ille de zayıflık olduğunu düşünmüyorum.”</p>

  <p class="block_2">Carol, “Kendimi aptal gibi hissediyorum” dedi. Kendini neden böyle açığa vurduğundan emin değildi. “Senden bir şey beklemeye hiç hakkım yoktu. Şimdi kendime kızıyorum.”</p>

  <p class="block_2">Tony, “Ve de bana” dedi. Bu konuşma düşündüğünden daha az sarsıcı geçiyordu. Danışmanlık tekniklerini unutmadığını düşündü rahatlayarak.</p>

  <p class="block_2">Carol, “Daha çok kendime” dedi. “Ama bununla baş edebilirim. Benim için önemli olan işin yapılması.”</p>

  <p class="block_2">“Benim için de. Yapmaya çalıştığım şeyi anlayan bir polis bulmak benim için ender görülen bir şey.” Masasının üstündeki kâğıtları topladı. “Carol... Bu seninle ilgili değil, biliyorsun. Benimle ilgili. Çözmem gereken sorunlarım var.”</p>

  <p class="block_2">Carol ona uzun uzun ve sertçe baktı. Tony onun gözlerinizi ifadeyi okuyamadığını fark edince içinden bir panik duygusu geldi geçti. Carol’ın ne hissettiğini hiç bilmiyordu. Carol, “Söylediklerini anlıyorum” dedi, sesi soğuktu. “Sorunlardan söz etmişken” diye ekledi, “yapacak bir işimiz yok mu?”</p>

  <p class="block_12">*</p>

  <p class="block_2">Carol, Tony’nin bürosunda dizi katilin profiliyle tek başına oturuyordu. Tony yandaki odada sekreteriyle çalışırken Carol’ı orada bırakmıştı. Brandon’ın yalnızca birkaç gün önce onu kaçırmasından beri yığılmış yazışmalar Tony’yi bekliyordu. Carol bütün meslek hayatında bir rapordan bu kadar etkilendiğini hatırlamıyordu. Polisliğin geleceği buysa kesinlikle bunun bir parçası olmak istiyordu. Sonunda asıl metnin bitimine geldi ve ayrı bir yaprağa geçti.</p>

  <p class="block_4"> </p>

  <p class="block_2">Üzerinde durulması gereken noktalar:</p>

  <ol class="list_">
    <li class="block_34">Kurbanlardan biri bir arkadaş/akrabasına istenmeyen eşcinsel yaklaşıma maruz kaldığını söylemiş mi? Eğer söylemişse ne zaman, nerede ve kimin tarafından?</li>

    <li class="block_34">Katil kurbanını uzun süre araştırıyor. Kurbanlarıyla ilk karşılaşması muhtemelen cinayetten uzun bir süre günler değil haftalar önce gerçekleşiyor. Onlarla nerede tanışıyor? Kuru temizlemeci, ayakkabı tamircisi, sandviçlerini aldıkları yer, lastik ve egzoz bakımı yaptırdıkları yer gibi sıradan bir yer olabilir. Hepsinin tramvay yoluna yakın oturduğunu düşünürsek, kurbanların işe gidip gelmek ya da akşamları çıkmak için düzenli olarak tramvayı kullanıp kullanmadıklarını öğrenmemiz gerektiğini düşünüyorum. Banka hesapları, kredi kartı ve meslektaş, kız arkadaş ve aile üyelerinden bulgular toplayarak derinlemesine araştırma yapılmasını öneriyorum. Bu zanlının bulunmasını kolaylaştırabilir.</li>

    <li class="block_34">Kurbanların söz konusu geceyi özel bir nedenle boş tuttuklarını gösteren bir belirti var mı? Gareth Finnegan kız arkadaşına bu konuda yalan söyledi -öbürleri de söyledi mi?</li>

    <li class="block_34">Cinayetleri nerede işliyor? Evinde olması olanaksız çünkü tutuklanma olasılığını hesaplamıştır ve evinde kanıt bırakmamak için her tür önlemi alacaktır. Bu vakalar da kullanıldığını tahmin ettiğimiz işkence aletlerini yapması ve kullanması için yeterince büyük bir yer olmalı. Terk edilmiş bir garaj ya da gece boş kalan bir sanayi birimi olabilir. Hemen hemen kesin olarak Bradfield’da yaşadığını düşünürsek, rahatlıkla ulaşabildiği terkedilmiş bir köy mülkü olabilir.</li>

    <li class="block_34">Kendi aletini yapabilmesi için işkence aletleri hakkında bir yerden bilgi edinmiş olmalıdır. Kitapçıları ve kütüphaneleri işkence üzerine kitaplar soran ya da ısmarlayan bir müşterileri var mı diye soruşturmak yararlı olabilir.</li>
  </ol>

  <p class="block_35"> </p>

  <p class="block_2">Carol birkaç sayfa daha karıştırarak, ilk okuduğunda kendisine önemli gelen birkaç paragrafı tekrar okudu. Tony’nin, verdiği dosya yığınlarını bu kadar çabuk sindirmiş olmasını takdir etmemek zordu. Yalnızca bu kadar da değil, Carol’ın zihninde, yakalamaya çalıştığı adamın biraz silik de olsa ilk kez bir portresini yaratan kilit noktaları da çıkarmıştı.</p>

  <p class="block_2">Ama profil kafasında başka sorular da doğuruyordu. Bu sorulardan hiç değilse biri Tony’nin aklına hiç gelmemişti. Baştan bir kenara bıraktığı için mi değinmemiş olduğunu merak etti. Her iki durumda da Carol’ın bilmesi gerekiyordu. Ve bir saldırı gibi görünmeyecek biçimde sormanın bir yolunu bulacaktı.</p>

  <p class="block_4"> </p>

  <p class="block_22"> </p>

  <h1 class="block_31" id="sigil_toc_id_4">13</h1>

  <p class="block_22"> </p>

  <p class="block_21">BACKUP.007; DOSYA AŞK.013” ADLI 3,5 İNÇLİK DİSKETTEN</p>

  <p class="block_21">Gareth’ı oyalamaktan nefret ettim ama küçük bir hata yüzünden onu bırakmak zorunda kaldım. Otomobilinde şirketinin yakın müşterilerine gönderdiği birkaç Noel kartı bulmuştum, kartlar bütün ortaklar tarafından imzalanmıştı. Birinin içine dolmakalem ve şablon seti kullanarak Gareth’ın kanıyla büyük harflerle, “BÜTÜN OKURLARINIZA MUTLU NOELLER. ÖZEL NOEL HEDİYENİZ CARLTON PARK’TA ORKESTRA YERİNİN ARKASINDAKİ ÇALILIKTA SİZİ BEKLİYOR. NOEL BABADAN SELAMLAR” yazdım. Kanla yazı yazmak kolay değildi. Sürekli pıhtılaşıyordu, yani birkaç harften sonra temizlemek zorundaydım. Neyse ki mürekkep sıkıntısı yoktu.</p>

  <p class="block_2"><span class="text_1">Bradfield Evening Sentinel Times’ın</span> <i class="calibre1">yazı işleri müdürüne bir Jiffy torbası gönderdim ve kartı birkaç hafta önce çektiğim video kasetle birlikte içine koydum. Gareth’la yapacaklarımı planladığım zaman bu kasetleri çekmeye başlamıştım. Çalışma tarzımı biraz değiştirmeye karar vermiştim. Temple Fields artık riskliydi. İbneler farkında olamayacak kadar sarhoş ya da uçmuş olsalar da polis gözünü dört açmış olmalıydı. Ama Carlton Park’ın doğal bitki örtüsü son derece tehlikesizdi.</i></p>

  <p class="block_21">Yağmurlu bir Pazar sabahı erken saatte, kimseler ortada yokken video kameramla birlikte Carlton Park’a gitmiştim. Dökme demir orkestra platformuyla işe başladım. Çevresinde dolaşarak her açıdan kameraya çektim. BEST bürosundaki birinin orayı tanıması uzun sürmezdi. Kaldı ki Carlton Park şehir sınırları içindeki en büyük parktır ve Nisan’dan Eylül’e kadar her Pazar orada konser verilir. Kamerayı kasten omzumda değil göğüs seviyesinde tuttum. Doğru yükseklik tahminlerinin bu açıdan yapıldığını okumuştum. Adli tıpçılar bu videodan bir sonuca varacaklarsa, bunun yanlış sonuç olmasını istiyordum.</p>

  <p class="block_21">Orkestra yerini arkamda bırakarak çalılıklara doğru giden patikada yürüdüm. Cesedi bırakmayı düşündüğüm genel alanı taradıktan sonra film çekmeyi bıraktım. Cipime geri dönerken kimseyi görmedim. Bu da iyi oldu, çünkü Noel mesajımı alınca haber müdürünün yüzünün ne hale geleceğini düşünürken yüzümde geniş bir sırıtma belirmişti.</p>

  <p class="block_21">Mesaj iki başka işlev daha görecekti. Gareth’ın kimliğini saptamak için gereken süreyi kısaltacaktı, reklam makinesinin her zaman yavaş olan haber süresinden beslenmesini kolaylaştıracaktı. İkincisi polise tam bir av verecek, kimin Noel kartlarına ulaşmış olduğu öğrenmeye yöneltecekti.</p>

  <p class="block_21">Polis, Gareth’la bağlantısı olan birinin ondan kurtulmaya karar verdiği ve cesedi eşcinsellerin dolaştığı bir bölgeye bırakarak öbür cinayetlerle bağlantılı süsü vermeye çalıştığı sonucuna bile varabilirdi. Hayal kırıklığına uğramış ve öfkeli bir müşterinin yapacağı türden bir şey. Gerçekten şansım varsa, orospuya bile hayli zor saatler yaşatabilirlerdi.</p>

  <p class="block_21">Şehir merkezine giderek ana postaneden paketi yolladım. Armağan alanların son dakika paniği nedeniyle hiç dikkat çekmiyordum. Bir şişe şampanya almak için bir dükkânın önünde durdum. Çalışırken normal olarak içki içmem ama bu özel bir durumdu.</p>

  <p class="block_21">Geri döndüğümde Gareth yarı baygındı, anlaşılma? sözler mırıldanıyordu. Merdivenden inerken neşeyle, “Noel Baba geri döndü” dedim. Şampanyanın mantarını çıkarıp iki bardağa şampanya koydum. Birini Gareth’ın yanına götürdüm ve ayak ucuma basarak önüne düşmüş başını hafifçe kaldırdım. Bardağı dudaklarına tutup eğdim. “Bundan hoşlanacaksın” dedim. “Dom Perignon.”</p>

  <p class="block_21">Gareth’ın gözleri birden açıldı. Bir an şaşkınlıkla baktı, sonra hatırlayarak bana sırf nefret dolu bir bakışla baktı. Ama şampanyaya karşı koyamadı. Açgözlülükle içkiyi içti, tadını çıkarmamıştı bile. Sonra gözlerinde tuhaf bir tatmin duygusuyla yüzüme baktı.</p>

  <p class="block_21">Öfkeyle, “Sana boşuna içki verdim” dedim. “Hayattaki bütün güzel şeyler gibi.” Geri çekilerek yüzüne bardağı fırlattım. Bardak burnunda parçalanarak yanaklarında kesikler oluşturdu. Doris Teyze’nin geri dönmeyeceğine memnun olmuştum. Yirmi beşinci evlilik yıldönümü armağanı olarak ince kristal bardak takımı vardı ve Doris korkarak bunları hiç kullanmamıştı. Korkusunda haklıydı.</p>

  <p class="block_21">Gareth başını iki yana salladı. “Sen şeytansın” dedi. “Tam bir şeytan. “</p>

  <p class="block_21">Yumuşak bir sesle, “Hayır, değilim” dedim. “Ben adaletim. Adaleti hatırlıyor musun? Adaleti korumak senin görevin.”</p>

  <p class="block_21">“Sapık şeytan orospu çocuğu” dedi.</p>

  <p class="block_21">Bu kadar cesaretinin kalmasına inanamıyordum. Ona patronun kim olduğunu göstermenin zamanı gelmişti. Ellerini birkaç keskiyle haça çivilemiştim bile. Ellerinin çevresinde siyah ve koyulaşmış kan vardı. Sıra şimdi ayaklarına gelmişti.</p>

  <p class="block_21">Tezgâhtan aletlerimi seçtiğimi görünce Gareth sonunda kendine geldi. Umutsuzca, “Buna hiç gerek yok” dedi. “Lütfen. Hâlâ beni bırakma şansın var. Seni asla bulamazlar. Nerede olduğumuzu bilmiyorum. Senin kim olduğunu, nerede oturduğunu, hayatını nasıl kazandığını bilmiyorum. Bradfield’dan gidebilirsin, seni asla bulamazlar.”</p>

  <p class="block_21">Bir adım daha yaklaştım. Gözlerinde yaşlar birikti ve yanağındaki kandan akarak yere düştü. Canını yakmış olmalılar ama Gareth kılını bile kıpırdatmadı. “Lütfen” diye fısıldadı. “Çok geç değil henüz. O adamları öldürdüysen bile. Onları öldüren sen miydin?”</p>

  <p class="block_21">Akıllıydı, bunu kabul etmem gerek. Fazla akıllı. Kendisine biraz daha acı kazandırmıştı. Dönüp keskiyle çekici tezgâha bıraktım. Başka düşüncelerim olduğunu düşünsün daha iyi. Geceyi ona insaf edeceğime inanarak geçirsin. Bu Noel’i daha da tatlı hale getirecekti.</p>

  <p class="block_21">Kiler kapısını arkamdan kapatıp üst kattaki yatak odasına gittim. Elimde kaset ve şampanya şişesinin en lezzetli kısmı vardı. Yaşadığım en iyi Noel’i geçiriyordum. Bütün o çaresiz umut yıllarını, bu yıl annemin öbür çocuklar gibi bana hediye almasına dua ettiğim yılları hatırladım. Ama annemin yaptığı tek şey beni hayal kırıklığıma uğratmak olmuştu. Şimdi bana özlediğim şeyi verebilecek tek kişinin kendim olduğunu anlamıştım. Hayatımda ilk kez başkalarının yaşadığı türden, sürprizler, doyum ve cinsellik dolu bir Noel yaşayabilirdim.</p>
</body>
</html>
