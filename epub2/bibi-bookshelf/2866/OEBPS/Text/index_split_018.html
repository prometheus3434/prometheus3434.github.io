<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_26" id="calibre_pb_23"> </p>

  <h1 class="block_31">10</h1>

  <p class="block_22"> </p>

  <p class="block_21">“BACKUP.007; DOSYA AŞK.010”ADLI3,5 İNÇLİKDİSKETTEN</p>

  <p class="block_21">Bir insanın bir şeye doğal bir eğilimi olduğunu keşfetmesi ille de körü körüne bu eğilimin peşinden gitmesi anlamına gelmez kuşkusu? Paul’un cesedini bu kez Temple Fields’daki dar sokakta karanlık bir kapı ağzına bırakırken yeni hedefimin kim olacağına çoktan karar vermiştim bile. Ama Paul’le paylaştığım bu kadar muhteşem, deneyimden sonra bile aynı şeyi Gareth’la tekrarlamaya hiç niyetim yoktu.</p>

  <p class="block_21">Üçüncü kez şansımı deneyecektim. Gareth’ın cinsel düşgiicü yüksek bir adam olduğunu biliyordum. Paul’un acınası performansını bilgisayar ortamına aktarırken bile Gareth yüzünden, kendimde keşfettiğim olağanüstü yeteneği mükemmelleştirmek için asla fırsat bulamayacağıma yanıyordum. Elimin altındaki kaynaklarla hiç görmediğim tarzda filmler üretmiştim. Tam bir porno işi. Bunları pazarlayabilsem bir servet elde ederdim. Böyle bir pazarın olduğunu biliyorum. Birçok insan Paul’un Judas iskemlesinde ölüm spazmları çekerken beni düzmesini izlemek için çok para verirdi. Adam’a yaptıklarıma gelince... Diyelim ki kimse böyle bir altmış dokuz görmemiştir.</p>

  <p class="block_21">Bir minnet gösterisi olarak Adam’in birkaç hafta önce gömüldüğü mezarlığa gittim. Cenaze yerel televizyon haberlerinde gösterilmişti, ben de videoya kaydederek mezarın nerede olduğunu tam olarak öğrenmek için görüntüleri gözden geçirmiştim. Karanlık bastıktan sonra mezarlığa gittim ve yirmi dakika içinde Adam’ın mezarını buldum. Yanımda getirdiğim kırmızı sprey boyayı çıkardım ve gri granit taşın bir kenarına “OTUZBİRCİ”, öbür tarafına “İBNE” yazdım. Bu da polise oyalanmaları için bir şey verirdi.</p>

  <p class="block_21">Ertesi akşam Gareth’ın aylıklı ortak olduğu hukuk şirketinden çıkmasını beklerken Bradfield Evening Sentinel Times’ın abartısıyla zaman geçirdim. Bu kez ön sayfada yer alıyordum.</p>

  <p class="block_4"> </p>

  <p class="block_36">EŞCİNSEL KATİL TEKRAR SALDIRDI</p>

  <p class="block_4"> </p>

  <p class="block_21">Bu sabah Bradfield’ın eşcinsel mahallesinde çıplak bir erkeğin organları kesilmiş cesedi bulundu.</p>

  <p class="block_21">Kurban, ünlü Temple Field bölgesindeki Kanal Sokağının dışınla bir ara sokakta bulunan gay kulübü Shadowsland’in yancın çıkışına bırakılmıştı.</p>

  <p class="block_21">İki ay içinde eşcinsellerin bölgesinde ikinci kez çıplak bir erkek cesedi bulunuyor.</p>

  <p class="block_21">Şimdi bölge sakinleri sapık bir dizi cinayetler katilinin şehrin eşcinsel topluluğunu hedef aldığından korkuyor.</p>

  <p class="block_21">Korkunç olay gece kulübünün sahibi Danny Surtees’in (37) muhasebecisiyle buluşmak üzere kulübe gelmesiyle ortaya çıktı.</p>

  <p class="block_21">Surtees, “Kulübe hep yandaki yangın çıkışından girerim. Otomobilimi ara sokağa park ederim. Bu sabah kapının önünde birkaç siyah çöp torbasıyla örtülü bir şey yolu tıkamıştı.</p>

  <p class="block_21">Kapının ağzından çekmek için torbaları tuttuğum zaman altında bir ceset olduğunu gördüm.</p>

  <p class="block_21">Ağır yaraları vardı. Hayatta olmasının imkânı yoktu. Hayatım boyunca bu konuda kâbuslar göreceğim.”</p>

  <p class="block_21">Bay Surtees, gece üçte kulübü kilitlerken kapı ağzında bir şey olmadığını söyledi.</p>

  <p class="block_21">Otuzlarında olduğu söylenen kurbanın kimliği henüz tespit edilemedi. Polis kurbanın beyaz, orta boylu, biraz yapılı, ense uzunluğunda koyu kahverengi saçlı ve ela gözlü olduğunu açıkladı. Apandisit ameliyatından kalma eski bir ameliyat izi de var.</p>

  <p class="block_21">Bir polis sözcüsü, “Kurbanın başka bir yerde öldürüldüğünü ve cesedin gece üçle sabah sekiz arasında sokağa bırakıldığını tahmin ediyoruz” dedi.</p>

  <p class="block_21">“Dün gece Temple Fields’da bulunan herkesi bize başvurmaya çağırıyoruz Bütün bilgiler büyük bir gizlilik içinde değerlendirilecektir.</p>

  <p class="block_21">Soruşturmanın bu aşamasında iki ay önce öldürülen Adam Scott’la bu cinayeti birbirine bağlayacak bir kanıt yok.</p>

  <p class="block_21">Bradfield Gay ve Lezbiyen Merkezi’nde tam gün çalışan Carl Fellowes, “Polis iki cinayet arasında bir bağlantı olmadığını söylüyor. Şehrin eşcinsel topluluğu adına beni hangisi daha çok kaygılandırıyor bilmiyorum -eşcinselleri öldüren bir manyak olduğu mu, yoksa iki manyak olduğu düşüncesi mi?” dedi.</p>

  <p class="block_21">Gülmem mi ağlamam mı gerek bilemedim. Ama bir şey açıktı Bu vakada polislerin yüzümü kara çıkarmayacakları kesindi. İzlerimi örterken belli ki iyi iş çıkarmıştım.</p>

  <p class="block_21">Gazeteyi katladım, kapuçinomu bitirdim ve hesap faturasını imzaladım. Gareth artık her an bürodan çıkıp kalabalık sokaklardan tramvay istasyonuna yürüyebilirdi. Hazır olmak istiyordum. Bu gece onun için gerçekten özel bir şey planlamıştım ve evde yalnız olduğundan emin olmak istiyordum.</p>

  <p class="block_24">***</p>

  <p class="block_29"> </p>

  <p class="block_25">Genel olarak dünyanın, beyler, kana susamış bir zihni var. Bir cinayette istedikleri tek şey fışkıran kan. Bol bol kan akması onlar için yeterli. Ama aydınlanmış uzmanın zevki daha rafinedir.</p>

  <p class="block_4"> </p>

  <p class="block_2">Penny Burgess buzdolabındaki şişeden bardağına Californian Chardonnay koydu ve BBC yerel haberlerini dinlemek için oturma odasına döndü. Kaygı verici yeni bir olay yok diye düşündü rahatlayarak. Silahlı bir soygun, sabah ilk iş olarak bununla uğraşabilirdi. Polis dizi eşcinsel cinayetleriyle ilgili olarak bir adamı sorguluyordu ama henüz bir suçlama yoktu. Penny şarabını yudumlayarak bir sigara yaktı.</p>

  <p class="block_2">Çok yakında harekete geçmek zorunda olduklarını düşündü. Sabah ya adamı bir şeyle suçlamaları ya da bırakmaları gerekiyordu. Şimdiye kadar kimse şüphelinin kimliğini sezmiş değildi, bu da çok ilginçti. Herkes polisteki kişisel bağlantılarına güveniyordu. Ama ilk kez sızan bilgi yoktu. Penny sabah mahkeme listesine bakmaya karar verdi. Polisin şüpheliyi suçlamak için zararsız bir şey bulma şansı vardı, böylece bir yandan dizi cinayetler suçlamasında bulunmak için gereken kanıtı ararken şüpheliyi ellerinde tutabilirlerdi.</p>

  <p class="block_2">Haberlerden sonra hava durumu başlarken telefon çaldı. Penny kanepenin yanındaki sehpaya uzanarak telefonu açtı. “Alo” dedi.</p>

  <p class="block_2">“Penny. Ben Kevin.”</p>

  <p class="block_2">Oturup sigarasını kül tablasına bastırırken hoppala, diye düşündü Penny. Ama söylediği tek şey, “Kevin, adamım. Nasıl gidiyor?” oldu. Çantasında kalem ve defter aradı.</p>

  <p class="block_2">Detektif dikkatle, “Seni ilgilendirebilecek bir şey var” dedi.</p>

  <p class="block_2">Penny imalı bir şekilde, “İlk kez olmayacak bu” dedi. Evli Kevin Matthews’la zaman zaman cinsel ilişki kurması, ona Bradfield Büyükşehir Polisi’nde bir iç casustan daha fazlasını sağlamıştı. Kevin, Penny’nin şimdiye kadar birlikte olduğu en iyi âşıklardan biriydi. Penny keşke Katolik suçluluk duygusu daha sık yenebilsem diye düşündü.</p>

  <p class="block_2">Kevin, “Bu ciddi” diye karşı çıktı.</p>

  <p class="block_2">“Ben de öyleyim, mankafa.”</p>

  <p class="block_2">“Dinle, bu bilgiyi istiyor musun istemiyor musun?”</p>

  <p class="block_2">“Kesinlikle. Özellikle de İbne Cinayetleri için ki adamın adıysa.”</p>

  <p class="block_2">Karşıdakinin derin bir soluk aldığını duydu. “Biliyorsun bunu söyleyemem. Her şeyin bir sınırı var.”</p>

  <p class="block_2">Penny içini çekti. İlişkilerinin özeti buydu işte. “Tamam peki bana ne söyleyebilirsin?”</p>

  <p class="block_2">“Temel Reis’e görevden el çektirildi.”</p>

  <p class="block_2">“Olayın başından alındı mı?” diye sordu Penny. Zihni deli gibi çalışıyordu. “Tom Cross mu? El çektirmek mi?”</p>

  <p class="block_2">“İşten alındı, Pen. Disiplin cezasıyla eve gönderildi.”</p>

  <p class="block_2">“Kim tarafından?” Allahım, bu müthiş bir hikâyeydi. Temel Reis Cross bu kez ne yapmıştı? Bir anlık panik hissetti. Ya zanlının adını rakiplerine verirken yakalanmışsa? Kevin’ın verdiği cevabı neredeyse kaçıracaktı.</p>

  <p class="block_2">“John Brandon.”</p>

  <p class="block_2">“Ne cehenneme böyle bir iş yaptı?”</p>

  <p class="block_2">Kevin, “Kimse nedenini söylemiyor” dedi. “Ama Brandon’ı görmeden önce yaptığı son şey zanlımızın evinde bir arama yapmak olmuştu.”</p>

  <p class="block_2">Penny, “Yasal bir arama mı?” diye kurcaladı.</p>

  <p class="block_2">Kevin dikkatle, “Bildiğim kadarıyla PACE’den kaynaklanan gerekçeleri vardı” dedi.</p>

  <p class="block_2">“Peki neler oluyor, Kevin? Temel Reis oraya kanıt mı bırakmış?”</p>

  <p class="block_2">“Bilmiyorum, Pen. Bak, gitmem gerek. Başka bir şey duyarsam seni ararım. Tamam mı?”</p>

  <p class="block_2">“Tamam. Teşekkürler, Kev. Sen bir yıldızsın, bunu biliyorsun”</p>

  <p class="block_2">“Evet, tabii. Yakında ararım.”</p>

  <p class="block_2">Hat kesildi. Penny telefonu yerine koyarak ayağa fırladı. Yatak odasına koşarken yolda geceliğini çıkardı. Beş dakika sonra dairesinden yeraltındaki garaja giden iki kat merdiveni koşarak iniyordu. Otomobilde haritasına bakarak adresi kontrol etti, sonra kapı ağzında söyleyeceklerini zihninden prova ederek yola koyuldu.</p>

  <p class="block_12">*</p>

  <p class="block_2">Ondan kaçan Tony oldu. Vücudu hemen ondan uzaklaştı.</p>

  <p class="block_2">Aralarında büyüyen gerilimi hafifletmek için Carol, “Affedersin, yalnızca bir kucaklamaya ihtiyacın varmış gibi duruyordun” dedi.</p>

  <p class="block_2">Tony hemen, “Bunda bir yanlış yok ki” cevabını verdi. “Grup terapisinde bunu sürekli yaparız.”</p>

  <p class="block_2">Bir an öylece durdular, birbirlerine bakmıyorlardı. Sonra Carol, Tony’nin yanına giderek kolunu tutup onu üniversitenin avlusuna yöneltti. “Peki profile ne zaman bakabileceğim?”</p>

  <p class="block_2">Konuşma artık güvenli bir zemindeydi ama Carol gene de ona fazlasıyla yakındı. Tony içindeki gerilimi hissedebiliyordu, sanki soğuk bir el göğsünü sıkıyordu. Kendini sakin, normal bir ses tonuyla konuşmaya zorladı. “Birkaç saat daha üstünde çalışmaya ihtiyacım var, sabah hemen iş başına geçeceğim. Öğleden sonra sana bir taslak hazırlamış olurum. Saat üç nasıl?”</p>

  <p class="block_2">“İyi. Bak, sen çalışırken yanında olmamın bir sakıncası var mı? Bazı ifadeleri tekrar okuyabilirim ve Scargill Sokağı’na dönersem huzurum iyice kaçacak.”</p>

  <p class="block_2">Tony tereddütlü görünüyordu. “Olabilir” dedi.</p>

  <p class="block_2">Carol, “Söz veriyorum seni taciz etmeyeceğim, Dr. Hill” diyerek ona takıldı.</p>

  <p class="block_2">Tony parmaklarını hayal kırıklığına uğramış gibi silkeleyerek, “Allah kahretsin” dedi. Şuna da bak, diye düşündü alayla. İnsan kopyası bütün hareketlerinden ne kadar da eminsin. “Doğrusunu istersen öyle değil. Tereddüt ettim, çünkü çalışırken odada birinin olmasına alışkın değilim.”</p>

  <p class="block_2">“Orada olduğumu fark etmeyeceksin bile.”</p>

  <p class="block_2">Tony, “Bundan epey kuşkuluyum” dedi. Carol bunu bir iltifat olarak yorumlayabilirdi ama Tony gerçeği biliyordu.</p>

  <p class="block_12">*</p>

  <p class="block_2">Penny, güney Bradfield’ın en seçkin sokaklarından birindeki Tudor taklidi müstakil evin zilini çaldı. Bir müfettişin maaşıyla bile Tom Cross’un yanına bile yaklaşamaması gereken bir ev olmalıydı. Ama Temel Reis’in şanslılık açısından ünü birkaç yıl önce bahiste beş sıfırlı bir çek kazanınca iyice artmıştı. Bundan sonra verilen parti polis mitolojisine geçti. Ama artık şansını kaybetmiş görünüyordu.</p>

  <p class="block_2">Koridorda bir ışık yandı, kapıya doğru biri yaklaştı. Camdan yalnızca biçimsiz bir gölge görülüyordu. Penny kilitte anahtarın çevrilme sesini duyduğu sırada içinden <span class="text_">“On Üçüncü Cuma, Halloween’le</span> bir arada” dedi. Kapı kuşkuyla biraz aralandı, Penny kapının arkasındaki kişiye gülümsemek için başını uzattı.</p>

  <p class="block_2">“Başkomiser Cross” dedi, soluğundan çıkan buhar kapıdan gelen sigara dumanına karışıyordu. “Penny Burges, <span class="text_">Sentinel Times.”</span></p>

  <p class="block_2">Cross, “Kim olduğunu biliyorum” diye hırladı, bu üç sözcükten bile içkili olduğu anlaşılıyordu. “Gecenin bu saatinde burada ne işin var?”</p>

  <p class="block_2">Penny, “İşte küçük bir sorun yaşadığınızı duydum” diye denedi.</p>

  <p class="block_2">“Yanlış duymuşsun, bayan. Şimdi, çek arabanı.”</p>

  <p class="block_2">“Bakın, yarın bu haber bütün medyaya yayılacak. Kuşatma altında kalacaksınız. <span class="text_">Sentinel Times</span> her zaman sizi destekledi, Bay Cross. Bütün soruşturma boyunca sizin tarafınızdaydık. Görevden el çektirilmişseniz okurlarımızın sizin yorumunuzu öğrenmeye hakkı var.” Kapı hâlâ açıktı. Kapı suratına kapanmadan bu kadarını söylemeyi başarmışsa, ağzından işe yarar bir şeyler alma şansı var demekti.</p>

  <p class="block_2">“Vakadan alındığımı düşünmenin nedeni nedir?” diye sordu Cross küstahça.</p>

  <p class="block_2">“El çektirildiğinizi duydum. Nedenini bilmiyorum ve bu yüzden hikâyenin sizin tarafınızdan anlatılmasını istiyorum, resmi yorumu duymadan önce.”</p>

  <p class="block_2">Cross homurdandı, bektaşiüzümü gözleri daha da pörtlemiş gibi duruyordu. “Söyleyecek bir şeyim yok” dedi, her hecede homurdanmıştı.</p>

  <p class="block_2">“Kayıt dışı bir şey de mi? Teşkilatta yaptıklarınızdan sonra kenara çekilip ününüzü parçalamalarına izin mi vereceksiniz?”</p>

  <p class="block_2">Cross kapıyı biraz daha açarak sokağa doğru baktı. “Tek başına mısın?” diye sordu.</p>

  <p class="block_2">“Haber masası bile benim burada olduğumu bilmiyor. Biraz önce duydum.”</p>

  <p class="block_2">“Bir dakikalığına içeri girsen iyi olacak.”</p>

  <p class="block_2">Penny eşikten Laura Ashley kataloğundan fırlamış gibi duran bir hole girdi. Holün sonunda aralık bir kapı vardı, o kadar uzaktan bile televizyon sesleri duyulabiliyordu. Cross onu aksi yöne, büyük bir oturma odasına sürükledi. Işıkları açtığı zaman Penny’nin gözleri bir giyim mağazasındakinden daha çok desenle bozulur gibi oldu. Perdeler, halılar, kilimler, duvar kâğıdı ve yer minderlerinin tek ortak yanı, hepsinin yeşil ve krem tonlarında oluşuydu. “Ne hoş bir oda” dedi Penny.</p>

  <p class="block_2">“Öyle mi düşünüyorsun. Bense lanet bir yer olduğunu düşünüyorum. Karım bunun paranın satın alabileceği en iyisi olduğunu söylüyor, ki işittiğim tek iddia bu” diye homurdandı Cross. İçki dolabının yanına gitti. Kendisine bir taraftan sert bir içki koyduktan sonra aklına gelmiş gibi “Sen istemezsin, otomobil kullanacaksın” dedi.</p>

  <p class="block_2">Penny sesine zoraki bir sıcaklık katmaya çalışarak “Doğru” cevabını verdi. “Yolda sizin çocuklara rastlama şansını göze alamam.”</p>

  <p class="block_2">Cross başını aç bir kaplumbağa gibi öne uzatarak, “Bu orospu çocuklarının neden bana işten el çektirdiklerini mi öğrenmek istiyorsun?” diye sordu öfkeyle.</p>

  <p class="block_2">Penny not defterini çıkarmaya cesaret edemeden salladı.</p>

  <p class="block_2">“Çünkü doğru dürüst bir polis yerine lanet bir doktorun sözünü dinlemeyi tercih ediyorlar, nedeni bu.”</p>

  <p class="block_2">Penny köpek olsaydı, kulakları hemen dikilmişti. Ama nazik bir şekilde kaşını kaldırmakla yetindi. “Bir doktor mu” diye sordu.</p>

  <p class="block_2">“O dallamayı işimizi yapması için getirdiler. Adam içeri tıktığımız herifin masum olduğunu söylüyor, bu da kanıtlara göre saçma. Şimdi, ben tam yirmi yıllık polisim ve içgüdülerime güvenirim. O orospu çocuğunu ele geçirdik, bunu hissediyorum. Yapmam gereken tek şey lanet parçaları tamamlayana kadar onu parmaklıkların ardında tutmaya çalışmaktı.” Cross içkisini başına dikip boş kadehi sertçe dolaba koydu. “Ve onlar da bana işten el çektirme cesaretini gösterdiler”</p>

  <p class="block_2">Kanıt üretme o halde. Penny esrarengiz doktor hakkında daha çok şey öğrenmek istiyordu ama önce Cross’un ateşinin sönmesini beklemenin daha doğru olacağını sezdi. “Ne yaptığınızı söylediler?” diye sordu.</p>

  <p class="block_2">Cross karaftan bardağına hatırı sayılır miktarda içki koyarken, “Ben yanlış bir şey yapmadım” dedi. “Lanet olası Brandon’ın sorunu, o masanın başında o kadar uzun süredir oturuyor ki, işin ne olduğunu unutmuş. İçgüdü, iş bu demektir. İçgüdü ve sıkı çalışma” Lanet bir sosyal hizmet uzmanı gibi lanet kavramlarla dolu bir kafanın kahrolası fikirlerine teslim olmak değil.”</p>

  <p class="block_2">Penny, “Peki bu adam kim?” diye sordu.</p>

  <p class="block_2">“Dr. Tony, kahrolası Hill. Lanet olası İçişleri’nden. Bir fildişi kulede oturuyor ve bize haydutları nasıl yakalayacağımızı söylüyor. Ben nükleer fizikten ne kadar anlarsam o da polislikten o kadar anlıyor. Ama iyi doktor, herifi bırakalım diyor, Brandon evet efendim, hayır efendim, diyor. Sırf buna katılmadığım için kıçıma tekmeyi yedim.” Cross viskisini yudumladı, yüzü öfke ve alkolden kıpkırmızı olmuştu. “Şu ana kadar şansı yaver gitmiş mankafa bir zorbayla değil de kahrolası bir dâhiyle karşı karşıyayız sanırsın. Adının önünde lanet ‘doktor’ yazan akıllı piçlerin pisliği bu şekilde yakalamasına ihtiyacımız yok. Yaptığımız tek şey, adama yeni canice fikirler vermek olur.”</p>

  <p class="block_2">Penny, “Öyleyse soruşturmanın gidişatını beğenmiyorsunuz diyebilir miyiz?” diye sordu.</p>

  <p class="block_2">Cross homurdandı. “Bu da bir söyleme biçimi. Şuraya yazıyorum, bu küçük dallamayı tekrar sokaklara salarlarsa bir ceset daha buluruz.”</p>

  <p class="block_12">*</p>

  <p class="block_2">Carol’ın sözüne sadık olması Tony’yi şaşırttı. Tony bilgisayarında çalışırken Carol da onun masasına oturarak ifade yığınını inceledi. Rahatsız olmak bir yana, Tony onun varlığını şaşırtıcı biçimde yatıştırıcı buldu. Profile kaldığı yerden devam etmekte hiç güçlük çekmedi.</p>

  <p class="block_12">*</p>

  <p class="block_2">Bir eğlence treni gibi, her biri ardından gelen kaçınılmaz düşüklüğü telafi etmek için daha büyük olmak zorundadır. Bu noktada tırmanışın üç önemli işareti vardır. Boğazdaki kesikler giderek derinleşmiş ve düzgünleşmiştir. Cinsel organların kesilmesi o bölgedeki birkaç ufak kesikten tam bir hadım etmeye kadar gitmiştir. Isırıklar ve ardından söz konusu bölgedeki kesikler sayı ve derinlik olarak artmıştır. Gene de izlerini örtme konusunda denetimi yeterince elinde tutmayı başarmıştır.</p>

  <p class="block_2">Uyguladığı işkence düzeyinin artıp artmadığını, tahmin etmek zor, çünkü her durumda farklı işkence teknikleri kullanıyor gibi. Ama bu farklı tekniklerin itkisine ihtiyaç duyması da kendi içinde bir tırmanma.</p>

  <p class="block_4"> </p>

  <p class="block_2">Patoloğun raporuna bakılırsa olayların sıralanması şu biçimde gelişmiş gibi görünüyor:</p>

  <ol class="list_">
    <li class="block_34">Bileklerde kelepçe ve bağ kullanarak bağlama.</li>

    <li class="block_34">Isırma ve emme gibi cinsel davranışlar da dâhil olmak üzere işkence.</li>

    <li class="block_34">Boğazdaki ölümcül kesik.</li>

    <li class="block_34">Ölüm sonrası cinsel organların kesilmesi.</li>
  </ol>

  <p class="block_4"> </p>

  <p class="block_2">Bunlar bize katil hakkında ne anlatır?</p>

  <ol class="list_">
    <li class="block_34">Karmaşık ve hayli gelişmiş fantezileri var, bunları işkence yöntemleriyle uyguluyor.</li>

    <li class="block_34">Cinayetleri işlediği bir yer var. Eylemlerinin neden olduğu kan ve diğer vücut sıvıları normal bir ev ortamında hemen temizlenemeyecek miktarda. Öbür dikkatli davranışları göz önüne alındığında bu daha fazla risk almak olurdu. Bulunduğu yerde, cinayetlerden sonra temizlenmek için hemen hemen kesin olarak bir donanıma sahip. Kilitli bir garaj, güvenli ama muhtemelen suyu ve elektriği olan bir bina aramamız gerekir. Terk edilmiş bir yerde de olabilir, böylece kurbanlarının çığlıklarının duyulması riski olmaz. (Hemen hemen kesin olarak işkence sırasında ağızdaki tıkaçları çıkarıyor. Çığlıkları ve yalvarmaları duymak istiyor.)</li>

    <li class="block_34">İşkenceye karşı saplantısı var ve kendi işkence aletlerini yapabilecek beceriye sahip. Boğaz ve cinsel organların tereddütle kesilmelerine bakılacak olursa tıp ya da kasaplık becerisi yok gibi görünüyor.</li>
  </ol>

  <p class="block_4"> </p>

  <p class="block_2">Tony başını ekrandan çevirerek ve Carol’a şöyle bir göz attı. Carol kendini okumaya kaptırmıştı, gözlerinin arasında tanıdık kaş çatma çizgisi görülüyordu. Kadının önerdiği belli olan şeyden kaçmakla aptallık mı yapıyordu? İşinin yarattığı gerilimi, bir sosyopatın zihnine girmenin getirdiği iniş çıkışları onunla ilişki kuran herkesten çok anlardı. Carol akıllı ve duyarlıydı ve kendini ilişkiye mesleğine verdiği kadar veriyorsa, sorunlarını onu cezalandıracak bir sopa olarak kullanmaktan çok çözecek kadar güçlü olabilirdi.</p>

  <p class="block_2">Birden üzerindeki gözlerin farkına varan Carol başını kaldırdı ve Tony’ye yorgun bir gülümsemeyle baktı. Tony o anda kararını verdi. Hiç yolu yok. Başka birinin rehine olarak tutmasına izin vermeden de kafasındaki saçmalıkla ilgili sorunları vardı. Carol ona daha fazla yaklaşmayacak kadar akıllıydı. “İyi gidiyor mu?” diye sordu Carol.</p>

  <p class="block_2">Tony, “Onu hissetmeye başlıyorum” itirafında bulundu.</p>

  <p class="block_2">“Çok hoş bir yer değildir herhalde” dedi Carol.</p>

  <p class="block_2">“Hayır ama bunun için para alıyorum.”</p>

  <p class="block_2">Carol başını salladı. “Sanırım tatmin edici. Peki heyecan da veriyor mu?”</p>

  <p class="block_2">Tony alayla gülümsedi. “Bunu söyleyebiliriz. Bazen bunun beni onlar kadar sapık yapıp yapmadığını merak ediyorum.”</p>

  <p class="block_2">Carol güldü. “Sen de ben de. En iyi hırsız yakalayıcılarının haydutların zihinlerine girenler olduğunu söylerler. Yani yaptığım işte en iyisi olacaksam, bir haydut gibi düşünmem gerekir. Ama bu demek değil ki onların yaptığını yapmak istiyorum.”</p>

  <p class="block_2">Bu sözlerden tuhaf bir biçimde rahatlayan Tony gözlerini tekrar ekrana çevirdi.</p>

  <p class="block_12">*</p>

  <p class="block_2">Katilin kurbanlarıyla birlikte geçirdiği zaman da bazı ipuçları veriyor. Dört olaydan üçünde katil akşamın erken saatlerinde ilişki kurmuş ve ertesi gece geç saatlerde cesetleri atmış görünüyor. İlginçtir, üçüncü olayda kurbana çok daha fazla zaman ayırmış, belli ki iki günün büyük kısmında onu canlı tutmayı başarmış. Bu Noel’de işlenen cinayet.</p>

  <p class="block_2">Normalde hayat koşulları nedeniyle kurbanları uzun süre ayıramazken, bu koşullar Noel süresince değişmiş olabilir. Bunlar büyük ihtimalle evle değil işle ilgili koşullardır, ancak Noel’de ailesinin yanına yalnız giderek ona kurbanıyla geçireceği zamanı kazandıran biriyle birlikte olması da muhtemeldir. Bir diğer olasılık da Gareth Finnegan’la geçirdiği uzun zamanın kendisi için tuhaf bir Noel hediyesi, daha önceki “iş”inin iyi performansı yüzünden bir ödül olmasıdır.</p>

  <p class="block_2">Cinayetlerle cesetlerin atılması arasındaki kısa zaman aralıkları, işkence ve cinayetler sırasında önemli ölçüde içki ya da uyuşturucu kullanmadığını düşündürüyor. Bagajda canlı ya da ölü bir ceset varken trafik kurallarına uymaması nedeniyle polis tarafından durdurulma riskine giremezdi. Ayrıca kurbanlarının otomobillerini kullanmış gibi görünmesine karşın, kendi aracının olduğu da açık. Aracının yeni ve iyi durumda olma olasılığı yüksek, çünkü normal polis kontrolünde durdurulma lüksüne sahip değil.</p>

  <p class="block_12">*</p>

  <p class="block_2">Tony bilgisayarında “kaydet” tuşuna bastı ve tatmin olmuş bir gülümsemeyle arkasına yaslandı. Burada durabilirdi. Yarın sabah, Becerikli Andy’de bulmayı beklediği karakteristikler listesini ve polislerin olası hareket yöntemleri için önerilerini tamamlardı.</p>

  <p class="block_2">Carol, “Bitti mi?” diye sordu.</p>

  <p class="block_2">Tony ona bakmak için döndü, Carol önündeki dosyaları kapamıştı. “Bitirdiğini anlayamadım” dedi.</p>

  <p class="block_2">“On dakika önce bitirdim. Uçuşan parmaklarını rahatsız etmek istemedim.”</p>

  <p class="block_2">Tony başkalarının onu, kendisinin incelediği biçimde incelemesinden nefret ediyordu. Kendi incelemesinde hastanın yerinde olma düşüncesi, ter içinde uyandığı o kâbuslardan biriydi. “Bugünlük bu kadar yeter” diyerek dosyayı diskete aktardı ve disketi cebine koydu.</p>

  <p class="block_2">Carol, “Seni eve götüreyim” dedi.</p>

  <p class="block_2">Tony ayağa kalkarak, “Teşekkür ederim” karşılığını verdi. “Otomobili kent merkezine getirmiyorum. Doğrusunu söylemek gerekirse otomobil kullanmaktan fazla hoşlanmam.”</p>

  <p class="block_2">“Seni suçlayamam. Şehir trafiği berbat.”</p>

  <p class="block_2">Carol, Tony’nin evinin önünde durduğunda, “Bir fincan çay içme şansım var mı? Tuvalete gitmekten ise hiç söz etmek istemiyorum.”</p>

  <p class="block_2">Tony ısıtıcıyı açarken Carol da banyoyu kullanmak için yukarıya çıktı. Aşağı inerken telesekreterde kendi sesini duydu. Merdivenin başında durarak Tony’yi gözetledi. Tony masaya yaslanmış, elinde kalem kâğıt mesajları dinliyordu. Onun yüzünün ve vücut hatlarının giderek tanıdıklaştığını düşündü Carol. Kendi sesi sona erdi ve makineden bip sesi çıktı. Başka bir ses, “Merhaba, Tony, ben Pete” dedi. “Önümüzdeki Perşembe Bradfield’da olmam gerek. Çarşamba akşamı yatak ve bira şansım var mı? Bu arada, İbne Katili soruşturmasına dâhil olduğun için tebrikler. Umarım orospu çocuğunu yakalarsın.” Bip. “Anthony, sevgilim. Nerelerdesin? Burada yatmış seni özlüyorum. Bitirilmemiş bir işimiz var, sevgili çocuk.”</p>

  <p class="block_2">Tony sesi duyunca doğrulup telesekretere baktı. Ses boğuk, seksi, sıcaktı. “Düşünsene sen...” Tony’nin eli uzanarak makineyi birden kapattı.</p>

  <p class="block_2">Carol acıyla, biriyle ilişkisi yokmuş bir de, diye düşündü. Yürümeye başladı. “Çayı boş ver. Yarın görüşürüz” dedi. Sesi buz gibi soğuktu.</p>

  <p class="block_2">Tony hemen arkasına döndü, gözlerinde panik vardı. Göründüğü gibi değil” dedi hiç düşünmeden. “Bu kadınla hiç tanışmadım”</p>

  <p class="block_2">Carol kapı ağzında dönerek koridorda yürümeye başladı. Kilidi açmaya çalışırken Tony soğuk bir sesle konuştu. “Sana doğruyu söylüyorum, Carol. Seni hiç ilgilendirmediği halde. “</p>

  <p class="block_2">Carol hafifçe döndü, bir yerlerden bir gülümseme bularak dudaklarına yerleştirdi ve “Çok haklısın. Beni hiç ilgilendirmez. Yarın görüşürüz, Tony” dedi.</p>

  <p class="block_2">Kapının kapanma sesi Tony’nin başında bir çekiç sesi yankılandı. Duvara yaslanırken acı acı, “Allah’a şükür psikologsun” dedi. “Sıradan biri yüzüne gözüne bulaştırabilirdi. İşini çocuk oyuncağına çevirmeyi gerçekten iyi biliyorsun değil Hill?”</p>
</body>
</html>
