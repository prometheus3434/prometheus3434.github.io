<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_27" id="calibre_pb_16">***</p>

  <p class="block_29"> </p>

  <p class="block_30"><i class="calibre1">Aslında ondan “hoşlanmıştım” ve boğazına ilmeği geçirmeye kararlıydım</i><span class="text_1">.</span></p>

  <p class="block_4"> </p>

  <p class="block_2">Damien Connolly, kentin güney tarafında F Bölümü karakolunda yerel enformasyon memuru olarak vardiyasına gelmediği zaman, nöbetçi çavuş fazla meraklanmadı. Connolly teşkilattaki en iyi organizatörlerden biri ve eğitimli bir HOLMES memuru olsa da, zamanlamasının iyi olmamasıyla ünlüydü. Haftada en az iki kez, vardiyasının başlamasından rahat bir on dakika sonra karakolun kapısından apar topar içeriye girerdi. Ama gelmesi gereken saatten yarım saat sonra da görünmeyince Çavuş Claire Bonner hafif bir rahatsızlık hissetti. Connolly’de bile on beş dakika geç kalacaksa telefon etmesi gerektiğini hatırlayacak sağduyu vardı. Hele merkezin bütün HOLMES memurlarının dizi cinayetler soruşturmasında çalışmasını istediği bugünlerde.</p>

  <p class="block_2">Çavuş Bonner içini çekerek dosyada Connolly’nin ev numarasını bulup çevirdi. Telefon çaldı çaldı, ta ki otomatik olarak kapanana kadar. Bonner kaygı duymaya başlamıştı. Connolly iş dışında yalnız biriydi. Çavuş Bonner’in çevresindeki herkesten daha sessiz ve belki daha düşünceliydi, karakolun sosyal yaşamına katıldığında arada hep bir mesafe bırakırdı. Bonner’ın bildiği kadarıyla Connolly’nin yatağında uyuyakalacağı bir kız arkadaşı yoktu. Ailesi Glasgow’daydı, yani arayabileceği bir akrabası yoktu. Çavuş Bonner belleğini zorladı. Dün vardiya ertesi olduğu için işe gelmemişti. Bir gece önceki vardiyadan çıktıklarında Connolly kendisi ve yarım düzine polisle birlikte kahvaltı etmişti. Eski Austin Healey otomobilini onarmak dışında boş zamanında planı olup olmadığı konusunda bir şey söylememişti.</p>

  <p class="block_2">Çavuş Bonner kontrol odasına gidip ekip arkadaşına hasta da yaralı olup olmadığına bakması için bir devriye aracını Connolly’nin evine göndermesini söyledi. “Garaja bakmalarını söyle, baksınlar bakalım Allah’ın belası otomobilin altında mı kalmış” diye ekledi masasına dönerken.</p>

  <p class="block_2">Denetim bürosu çavuşu bürosuna geldiğinde saat sekizi geçiyordu. “Çocuklar Connolly’nin evine bakmışlar. Kapıyı açan olmamış. Çevreyi iyice kolaçan etmişler, bütün perdeler açıkmış Kapıda süt şişesi varmış. Anladıkları kadarıyla hiçbir hayat belirtisi yokmuş. Görebildikleri tek bir tuhaf şey varmış. Otomobili sokakta park edilmiş, bu da onun yapacağı bir şey değil. Sana söylemem gerekmez, o otomobile gözü gibi bakar.”</p>

  <p class="block_2">Çavuş Bonner kaşlarını çattı. “Belki biri ona uğradı. Bir akrabası ya da kız arkadaşı. Belki onların otomobilini garaja koymalarına izin verdi.”</p>

  <p class="block_2">Denetim bürosu çavuşu başını iki yana salladı. “Hayır. Çocuklar garaj penceresinden bakmışlar, boşmuş. Sütü de unutma.”</p>

  <p class="block_2">Çavuş Bonner omuz silkti. “Öyleyse yapabileceğimiz fazla bir şey yok, değil mi?”</p>

  <p class="block_2">“Şey, yirmi bir yaşının üstünde. Kayıp listesine girmeyecek kadar akıllı olduğunu sanırdım ama sessizler için ne derler bilirsin.”</p>

  <p class="block_2">Çavuş Bonner içini çekti. “Ortaya çıktığı zaman ona yapacağımı bilirim. Bu arada, Joey Smith’e onun vardiyasına bakmasını söyledim.”</p>

  <p class="block_2">Denetim bürosu çavuşu gözlerini yukarıya dikti. “Günü nasıl harika hale getireceğini gerçekten biliyorsun değil mi? Başka birini seçemez miydin? Smith alfabeyi bile beceremez.”</p>

  <p class="block_2">Çavuş Bonner cevap veremeden kapı vuruldu. “Evet” diye seslendi. “İçeriye girin.”</p>

  <p class="block_2">Denetim Bürosu’ndan bir polis memuru tereddüt ederek içeri girdi. Hasta gibi duruyordu. “Skip” dedi, bu tek sözcükte bile sesindeki endişe belliydi. “Şuna bir baksanız iyi olacak diye düşündüm.” Çabucak makineden alınırken kenarı yırtılmış bir faks uzattı.</p>

  <p class="block_2">Yaklaşan Denetim Bürosu çavuşu kâğıdı alıp göz attı. Aniden derin bir soluk aldı, sonra gözlerini bir an kapadı. Hiçbir şey söylemeden faksı Çavuş Bonner’a uzattı.</p>

  <p class="block_2"><span class="text_1">Başta Bonner yalnızca siyah ve beyaz bir fotoğraf gördü Bir an zihni onu otomatik olarak dehşetten koruduğu için neden birinin ondan önce davranıp Connolly hakkında kayıp raporu verdiğini merak etti. Sonra gözleri kâğıt üzerindeki işaretleri harflere dönüştürdü.</span> <i class="calibre1">“Bütün karakollara acil faks. Bu kimliği belirsiz kurban dün öğleden sonra Temple Fields’daki Queen of Hearts pub’ının arka bahçesinde bulundu. Fotoğraf daha sonra gönderilecek. Lütfen çoğaltıp sergileyin. Bütün bilgiler Detektif Ken Matthews, Scargill Sokağı Detektiflik Odası, dâhili no. 2456’ya iletilebilir.”</i></p>

  <p class="block_2">Çavuş Bonner öbür iki polis memuruna boş boş baktı. “Hiç şüphe yok, değil mi?”</p>

  <p class="block_2">Polis memuru yere baktı, rengi solmuştu. “Sanmıyorum, efendim” dedi. “Bu Connolly. Demek istiyorum ki, benzerlik denilebilecek bir şey değil, bu kesinlikle o.”</p>

  <p class="block_2">Denetim Bürosu çavuşu faksı aldı. “Hemen Detektif Matthews’u bulacağım” dedi.</p>

  <p class="block_2">Çavuş Bonner iskemlesini geriye iterek ayağa kalktı. “Morga gitsem iyi olacak. En kısa zamanda resmi kimlik tespitine ihtiyaçları var.”</p>

  <p class="block_12">*</p>

  <p class="block_2">Tony ciddi bir ifadeyle, “Bu tümüyle yeni bir oyun” dedi. Carol, “Çıtayı kesinlikle yükseltiyor” yorumunu yaptı.</p>

  <p class="block_2">Tony hafifçe, “Benim kendime sorduğum soru, Becerikli Andy’nin bize bir bobi verdiğini bilip bilmediği” diyerek şehrin çatılarına bakmak için iskemlesini pencereye doğru döndürdü.</p>

  <p class="block_2">“Affedersin?”</p>

  <p class="block_2">Tony özür diler gibi gülümseyerek, “Hayır, özür dilemesi gereken benim Onlara hep böyle derim. Böylece kişiselleşir.”</p>

  <p class="block_2">Carol’a dönmek için iskemleyi tekrar çevirdi. “Bu seni rahatsız eder mi?”</p>

  <p class="block_2">Carol başını iki yana salladı. “Karakoldaki takma adlardan daha iyi”</p>

  <p class="block_2">Tony kaşlarını kaldırarak, “Hangisi?” diye sordu.</p>

  <p class="block_2">Carol hoşuna gitmediği belli bir tavırla, “İbne Katili” dedi.</p>

  <p class="block_2">Tony kayıtsız bir tavırla, “Bu birçok soru gerektirir” cevabını verdi. “Ama korku ve öfkeleriyle başa çıkmalarına yardımcı oluyorsa herhalde kötü bir şey değil.”</p>

  <p class="block_2">“Bundan hoşlanmıyorum. Ona İbne Katili demek bana kişisel gelmiyor.”</p>

  <p class="block_2">“Sana kişisel gelen nedir? Sizden birini almış olması mı?”</p>

  <p class="block_2">“Zaten öyle hissediyordum. İkinci cinayetten, yani benim ilgilendiğim cinayetten sonra bir dizi cinayetler katiliyle uğraştığımıza emin olmuştum. İşte o zaman benim için kişisel oldu. Bu orospu çocuğunu enselemek istiyorum. Buna ihtiyacım var. Mesleki olarak, kişisel olarak, her neyse.” Carol’ın sesindeki soğuk ateşlilik Tony’ye güven verdi. Bu kadın, işini yapmak için ihtiyaç duyduğu her şeyi elde etmesini sağlamak için ona yardımcı olacak kişiydi. Sesinin tonu ve seçtiği sözcükler hesaplanmış bir meydan okumaydı üstelik Tony’nin onun hakkında ne düşündüğüne hiç aldırmayacağını gösteriyordu. Tam da böyle bir kadına ihtiyacı vardı. En azından mesleki olarak.</p>

  <p class="block_2">Tony, “Sen de ben de” dedi. “Birlikte bunu başarabiliriz. Ama ancak birlikte olursak. Biliyorsun, doğrudan bir profil çıkarmaya dâhil olduğum ilk iş bir dizi kundakçılık suçlusuydu. Yarım düzine büyük yangından sonra bunu nasıl yaptığını, neden yaptığını ve onun için ne anlama geldiğini biliyordum. Ne tür bir deli orospu çocuğu olduğunu biliyordum ama ona bir ya da surat veremiyordum. Bir süre bu beni deliye döndürdü. Sonra bunun benim işim olmadığını kavradım. Bu senin işin. Benim yapabileceğim tek şey, sana doğru yönü göstermek.”</p>

  <p class="block_2">Carol üzüntüyle gülümsedi. “Göstermen yeter, av köpeği gibi peşine düşerim” dedi. “Damien Connolly’nin bobi olduğunu bilip bilmediğini merak ediyorum derken ne kastediyordun?”</p>

  <p class="block_2">Tony bir elini saçında gezdirerek punk’larınki gibi “Tamam. Bu konuda iki senaryomuz var. Becerikli Andy, Damien Connolly’nin bobi olduğunu bilmiyor olabilir. Bir rastlantıdan, meslektaşları için özellikle tatsız bir rastlantıdan başka bir şey olmayabilir ama gene de bir rastlantıdır. Ama ben bu senaryoya bayılmıyorum, çünkü bildiğim çok az şeye dayanarak bunların rastgele seçilmiş kurbanlar olmadığı yorumunu yapıyorum. Onun kurbanlarını dikkatle seçtiğini, ayrıntıyla planlar yaptığını düşünüyorum. Buna katılıyor musun?”</p>

  <p class="block_2">Carol, “İşi şansa bırakmıyor, bu çok açık” dedi.</p>

  <p class="block_2">“Doğru. Alternatifi de şu, Becerikli Andy dördüncü kurbanının bir polis olduğunu çok iyi biliyor. Bu da kendi içinde iki olasılığa götürüyor bizi. Bir: Becerikli Andy bir polis öldürdüğünü biliyordu ama bu onun için cinayetin anlamını tamamen geçersiz kılıyor. Diğer bir deyişle, Damien Connolly, Andy’nin kurbanlarında aradığı bütün öbür ölçütlere uyuyordu ve ister bir bobi ister bir otobüs şoförü olsun bu nedenle ölecekti.</p>

  <p class="block_2">“Öbür senaryo ise benim en çok sevdiğim varsayım. Damien’in bir polis olması, Becerikli Andy’nin onu dördüncü kurbanı olarak seçme nedeninin en önemli parçası.”</p>

  <p class="block_2">Carol, “Yani burnunu içimize mi sokuyor?” diye sordu.</p>

  <p class="block_2">Kafası hızlı çalıştığı için Allah’a şükürler olsun. Böylece iş çok daha basitleşecekti. Güzel olduğu kadar akıllı da olduğuna bakılırsa, merdiveni bu kadar hızlı çıkmakla iyi iş yapmıştı. İki özellik de öbürü olmadan terfii daha çok kolaylaştırırdı. Tony “Bu kesinlikle bir olasılık” dedi. “Ama ben asıl olarak gösteriş olduğunu düşünüyorum. Sanırım Müfettiş Cross’un varlığını kabul etmemesine kızmaya başladı. Kendisine göre yaptığı işte çok başarılı En iyisi. Ve onayı hak ediyor. Bu onay isteği de polisin bu cinayetlerin ardında yalnızca tek bir saldırgan olduğu kabul etmeyi reddetmesiyle engelleniyor. Tamam, ikinci kurbandan sonra <span class="text_">Sentinel Times</span> bir dizi cinayetler katili üzerinde varsayımlarda bulunmaya başladı ama polisin resmi kabulüyle aynı şey değil bu. Ben de üçüncü cinayetten sonra ateşe bilmeden benzin dökmüş olabilirim.”</p>

  <p class="block_2"><span class="text_">“Sentinel Times’daki</span> röportajını mı kastediyorsun?”</p>

  <p class="block_2">“Evet. İki ayrı katil olmasının mümkün olduğunu söylemem zanaatında usta olarak tanınmadığı için öfkelenmesine neden oldu.”</p>

  <p class="block_2">Carol, “Yüce Allahım” dedi. “Yani onu ciddiye alalım diye gidip bir polisin peşine düştü.”</p>

  <p class="block_2">“Bu bir olasılık. Kuşkusuz herhangi bir polis memuru olamaz. Ne demek istediğini polislere anlatmak Becerikli Andy için önemli olsa da gene de asıl önemli olan kişisel ölçütlerine uyacak bir kurban bulmasıydı.”</p>

  <p class="block_2">Carol kaşlarını çattı. “Yani Connolly’de öbür polislerden farklı bir şey mi vardı diyorsun?”</p>

  <p class="block_2">“Öyle görünüyor.”</p>

  <p class="block_2">Carol, “Belki cinsellikle ilgilidir” diye yüksek sesle düşündü. “Demek istiyorum ki, teşkilatta fazla gay yok. Olanlar da kendilerini yeterince iyi gizlerler.”</p>

  <p class="block_2">Tony gülerek ellerini pes eder gibi kaldırdı. “Veriler olmadan teori kurmayalım. Henüz Damien’in gay olup olmadığını bilmiyoruz. Ama Damien’in son zamanlarda hangi vardiyada Çalıştığını öğrenmek yararlı olabilir. Diyelim ki son iki ay. Bu bize hangi zamanlarda evde olduğu konusunda bir fikir verir, bu da komşularını sorguya çeken memurlara yardım edebilir. Ekipteki öbür memurlara vardiya dışı zamanlarda hep yalnız kalıp kalmadığını ya da otomobiliyle birilerini evine bırakıp bırakmadığını da sormalıyız. Hem erkek hem de bobi olarak Damien Connolly hakkında bilinmesi gereken her şeyi öğrenmeye ihyacımız var.”</p>

  <p class="block_2">Carol defterini çıkararak kendisine notlar karaladı. “Vardiyalar” diye mırıldandı.</p>

  <p class="block_2">“Bu bize Becerikli Andy hakkında bir şey daha söylüyor.” dedi Tony, bilincinin kenarına çıkan düşünceyi yakalamaya çalışıyordu.</p>

  <p class="block_2">Carol başını kaldırdı, gözleri tetikteydi. “Devam et” dedi Tony ifadesiz bir sesle, “Yaptığı işte çok, çok iyi” dedi “Bunu bir düşün. Bir polis memuru eğitimli bir gözlemcidir. En kalın kafalı polis bile çevresinde olan bitenin farkına ortalama bir insandan daha çok varır. Şimdi bana söylediklerinden anladığıma göre, Damien Connolly akıllı bir adamdı. Karakol için de çalışan bir polisti, yani birçok polis memurundan daha da bilgiliydi. Anladığım kadarıyla bu tür insanlar karakolun yürüyen ansiklopedileri gibi davranırlar. Dosya kartlarındaki bilinen bütün suçlular ve adli tıp raporları hakkında bütün yerel bilgi elinin altındadır ama bu işi yapan polis akıllı değilse sistem yararsız olur, değil mi?”</p>

  <p class="block_2">“Anlamışsın. Bu tür polisler yarım düzine sıradan polise eşdeğerdir. Ve Connolly de bütün açılardan en iyilerden biriydi.”</p>

  <p class="block_2">Tony arkasına yaslandı. “Yani Becerikli Andy, hiç kuşkulandırmadan Damien’in peşine takılmışsa, çok iyi olmalı. Bir düşün, Carol, biri seni düzenli olarak izlerse fark edersin, değil mi?”</p>

  <p class="block_2">Carol kuru bir sesle, “Umarım ederim” dedi. “Ama ben bir kadınım. Belki erkeklerden daha fazla tetikte olmamızda dolayı fark ederiz.”</p>

  <p class="block_2">Tony başını iki yana salladı. “Ben Damien kadar akıllı bir polisin çok profesyonel bir takip dışındakileri fark edeceğini düşünüyorum.”</p>

  <p class="block_2">Carol, “Yani teşkilattaki birini mi aramamız gerekiyor?”</p>

  <p class="block_2">Akla hiç gelmeyecek şeyi dillendirirken sesi yükselmişti.</p>

  <p class="block_2">“Bu bir olasılık. Bütün kanıtları görene kadar daha somut bir şey söyleyemem.” Carol’ın büro kapısına bıraktığı karton başıyla işaret ederek, “Hepsi bu kadar mı?” diye sordu.</p>

  <p class="block_2">“Bir kısmı. Otomobilde bir kutu ve bazı fotoğraflar var. Çok ciddi bir ayıklamadan sonra bunlar kaldı.”</p>

  <p class="block_2">Tony suratını astı. “Benden çok sen. Hadi gidip bakalım.”</p>

  <p class="block_2">Carol ayağa kalktı. “Neden ben gidip kalanları getirirken sen işe başlamıyorsun?”</p>

  <p class="block_2">“Önce fotoğraflara bakmak istiyorum, bu yüzden gelip sana yardım edeyim.”</p>

  <p class="block_2">Carol, “Teşekkürler” dedi.</p>

  <p class="block_2">Asansörde ayrı taraflarda durdular, ikisi de birbirinin fiziksel varlığının farkındaydı. Kapılar kapanırken, “Bu Bradfield aksanı değil” yorumunu yaptı. Carol Jordan’la başarılı bir çalışma çıkaracaksa, mesleki olduğu kadar kişisel olarak da onu harekete geçirenin ne olduğunu öğrenmesi gerekiyordu. Onun hakkında ne kadar çok şey öğrenirse o kadar iyiydi.</p>

  <p class="block_2">“Detektiflik işini bize bıraktığını sanıyordum.”</p>

  <p class="block_2">“Biz psikologlar en açık görüneni dile getirmekte çok iyiyizdir. Teşkilatta bizi eleştirenler böyle demez mi?”</p>

  <p class="block_2">“Pekâlâ tuş. Ben köken olarak Warwick’liyim. Sonra Manchester’da üniversite, ardından Met. Ya sen. Ben aksanlar konusunda çok iyi değilimdir ama kuzeyli olduğunu anlayabilirim, gerçi sen de Bradfieldlı gibi konuşmuyorsun.”</p>

  <p class="block_2">“Halifax’da doğup büyüdüm. Londra Üniversitesi, arkasından Oxford’da doktora. Sekiz yıl özel hastaneler. On sekiz ay önce İçişleri personel şefi bu fizibilite araştırmasını yapmamı istedi.” Tony alayla, kaz gelecek yerden tavuk esirgenmez, diye” düşündü. Aslında kim kimi sorguya çekiyordu?</p>

  <p class="block_2">Carol, “Yani ikimiz de buradan değiliz” dedi.</p>

  <p class="block_2">“Belki de John Brandon’ın seninle çalışmak için beni seçmesinin nedeni budur.”</p>

  <p class="block_2">Asansörün kapısı açılınca yeraltı parkından Carol’ın otomobilini bıraktığı ziyaretçi park yerine çıktılar. Tony bagajdan karton kutuyu aldı. “Göründüğünden daha güçlü olmalısın” dedi nefes nefese.</p>

  <p class="block_2">Carol fotoğraf dosyalarını alarak sırıttı. “Cluedo’da siyah kuşağım var” dedi. “Dinle, Tony, bu manyak teşkilattansa ne tür bir şey bulmayı beklerdin?”</p>

  <p class="block_2">“Bunu söylememem gerekirdi. Verilerden önce teori kuruyordum ve buna ağırlık vermeni istemiyorum, tamam mı Kayıtlara bakarak karar vereceğiz.”</p>

  <p class="block_2">“Tamam ama işaretleri ne olurdu?” diye ısrar etti Carol.</p>

  <p class="block_2">Tony ona cevap vermeden önce asansöre geri döndüler. “Polis ve adli tıp işlemlerini bildiğini gösteren davranışlar” dedi. “Ama bu tek başına bir şey kanıtlamaz. Bugünlerde o kadar çok gerçek suç kitapları ve televizyon detektif dizileri var ki, herkes bu tür bilgileri öğrenebilir. Bak, Carol, lütfen bunu kafandan çıkar. Zihnimizi açık tutmamız gerekiyor. Yoksa yapacağımız iş yararsız olur.”</p>

  <p class="block_2">Carol içini çekti. “Tamam. Ama kanıtları gördükten sonra hâlâ böyle düşünüyorsan bana da söyler misin? Çünkü küçük bir olasılıktan daha fazlaysa, soruşturmanın biçimini yeniden düşünmemiz gerekebilir.”</p>

  <p class="block_2">Tony, “Söz veriyorum” dedi. Asansör kapısı konuşmalarının sonuna nokta koyarmış gibi açıldı.</p>

  <p class="block_2">Büroya geri dönen Tony ilk fotoğraf kümesini dosyadan çıkardı. Carol, defterini eline alarak, “Başlamadan önce bana bunları nasıl inceleyeceğini anlatır mısın?” diye sordu.</p>

  <p class="block_2">“Önce bütün fotoğrafları inceleyeceğim, sonra bana şu ana kadar yapılan soruşturmayı anlatmanı isteyeceğim. Kâğıtları kendim de incelerim. Bundan sonra genellikle her kurbanın bir profilini çıkarırım. Elimize bu bilgileri alarak bir toplantı daha yaparız.” Tony formlarını çıkardı. “Sonra da yüksek tel üzerinde yürüyüp saldırganın bir profilini çıkarırım. Bu sana makul geliyor mu?”</p>

  <p class="block_2">“İyi görünüyor. Bütün bunlar ne kadar sürer?” Tony kaşlarını çattı. “Söylemesi zor. Birkaç gün olabilir. Ne var ki Becerikli Andy sekiz haftalık aralıklarla çalışıyor gibi görünüyor ve hızlanacağına dair bir belirti de yok. Bu kendi başına alışılmadık bir şey. Malzemeyi inceledikten sonra ne kadar denetimli olduğu hakkında daha iyi bir fikir edineceğim ama sanırım tekrar öldürmeden önce büyük ihtimalle arada boş bir süremiz olacak. Bunu söylemişken, bir sonraki kurbanını çoktan seçmiş olabilir, yani kaydettiğimiz ilerlemeyi basından çok iyi gizlememiz gerekiyor. Süreci hızlandırması için katalizör işlevi görmek, istediğimiz en son şey.”</p>

  <p class="block_2">Carol homurdandı. “Her zaman bu kadar iyimser misindir?”</p>

  <p class="block_2">“Olaylara bağlı. Ha, bir şey daha. Bir şüpheli yakalarsanız bu aşamada hakkında hiçbir şey öğrenmemeyi tercih ederim. Bilinçaltımın profili bildiklerime uyacak biçimde değiştirme tehlikesi var.”</p>

  <p class="block_2">Carol, “Çok şanslı olmamız gerekir” dedi. “O kadar kötü, öyle mi?”</p>

  <p class="block_2">“Gay’lere karşı taciz ya da şiddet içeren saldırılara uygun herkesi içeriye tıktık ama hiçbiri uzak bir olasılık gibi bile görünmüyor.”</p>

  <p class="block_2">Tony ona anlayışla baktıktan sonra Adam Scott’un cesedinin fotoğraflarını eline aldı ve yavaş yavaş incelemeye başladı. Eline kalemini aldı ve bloknotunu yakma getirdi. Carol’a baktı. “Kahve ister misin?” diye sordu. “Daha önce soracaktım ama konuştuğumuz konuya fazla dalmışım.”</p>

  <p class="block_2">Carol bu suça ortak olduğunu düşündü. Keyfinin kaynağı dizi cinayetler olduğu için hafif bir suçluluk duysa da sohbetten kendisi de hoşlanmıştı. Tony ile konuşmak, baş düşüncesi egosunu tatmin etmekten çok gerçeğe giden yolu bulmak olan, yargısız bir eşitle konuşmak gibiydi. Carol mesleğinde böyle 1 şeyi çok özlüyordu. “Ben de” diye itiraf etti. “Herhalde kahvenin gerekli olduğu noktaya doğru gidiyorum. Gidip kahve hazırlama mı ister misin?”</p>

  <p class="block_2">Tony, “Hayır, hayır” diye güldü. “Sen bunun için burada değilsin. Burada bekle, hemen dönerim. Kahveni nasıl içersin?”</p>

  <p class="block_2">“Sütsüz ve şekersiz. Tercihen iyi süzülmüş.”</p>

  <p class="block_2">Tony dosya dolabından büyük bir termos alıp içeri geçti. Beş dakika sonra dumanı tüten iki kahve kupası ve termosla geri döndü. Bir kupayı Carol’a vererek termosu işaret etti. “İçini doldurdum. Bu iş biraz zaman alabilir, istediğin zaman kahve alabilirsin.”</p>

  <p class="block_2">Carol minnetle kahvesinden bir yudum aldı. Alaylı bir romantizmle, “Benimle evlenir misin?” diye sordu.</p>

  <p class="block_2">Tony midesini kasan duyguyu gizlemek için tekrar güldü. En küçük flörtlere bile bu tepkiyi verirdi. “Birkaç gün sonra bunu sormayacaksın” diyerek dikkatini fotoğraflara yöneltti.</p>

  <p class="block_2">“Bir numaralı kurban, Adam Scott” dedi hafif bir sesle ve bloknotuna not aldı. Fotoğrafları teker teker inceledi, sonra başa geri döndü. Birinci fotoğrafta bir şehir meydanı, bir yanda yüksek Georgia stili evler, öbür yanda mağaza ve barlar, üçüncül tarafta da restoranlar bulunuyordu. Meydanın ortasında iki çapraz yolun kesiştiği bir park vardı. Parkın ortasında da süslü bir Viktorya Dönemi çeşmesi duruyordu. Park yüksek tuğla duvarla çevrilmişti. Parkın iki tarafında çalılar vardı. Ortam biraz salaştı, evlerin sıvaları kısmen dökülmüştü. Tony kendisini köşede durup manzarayı seyrederken hayal etti. Alkol ve fast food kokularına karışmış nemli şehir havasını kokladı ve gecenin içindeki sesleri işitti. Otomobil motorlarının devir sesleri, kaldırımlardaki yüksek topuk sesleri, zaman zaman rüzgârın taşıdığı kahkaha ve çığlıklar, sokak lambalarının ışığı yüzünden uyuyamayan sığırcık kuşlarının ötüşmesi. Sen nerede duruyordun, Andy? Parkı nereden gözledin? Ne gördün? Ne işittin? Ne hissettin? Neden burası?</p>

  <p class="block_2">İkinci fotoğrafta duvarın bir bölümü ve cadde tarafından görülen çalılar vardı. Fotoğraf Tony’nin duvarın üstündeki küçük demir kareleri görebileceği kadar netti. Savaş sırasında silah ve bomba yapmak için sökülen parmaklıklardan geriye bu küçük demirler kalmıştı. Çalıların bir bölgesinde kırık dallar ve ezilmiş yapraklar görülüyordu. Üçüncü fotoğraf yüzükoyun toprağa yatmış, kol ve bacakları tuhaf açılarla iki yana açılmış bir erkeğin cesedini gösteriyordu. Tony kendini Becerikli Andy’nin yerine koymaya çalışarak fotoğrafa daldı. Bunu yaparken kendini nasıl hissettin, Andy? Gururlu muydun? Korkuyor muydun? Coşkunun doruğunda mıydın? Arzu nesneni bırakırken bir pişmanlık yaşadın mı? Yarattığın bu görüntüyü, bu tuhaf tabloyu ne kadar süre izledin? Ayak sesleri hareket etmene neden oldu mu? Yoksa aldırmadın mı?</p>

  <p class="block_2">Tony başını kaldırdı. Carol onu izliyordu. Şaşırarak, ilk kez bir kadının gözlerinin üzerinde olmasından rahatsızlık duymadı. Belki de ilişkileri tam bir mesleki temelde olduğu ama doğrudan rekabet içermediği için. İçindeki gerilim biraz azaldı. “Cesedin bulunduğu yer. Burayı bana anlat.”</p>

  <p class="block_2">“Crompton Gardens. Temple Fields’in tam ortasında, burada gay köyü ve kırmızı noktalı bölge kesişir. Gece karanlık olur, çünkü faaliyetlerini sürdürmek için karanlığı tercih eden seks satıcıları sokak lambalarını kırarlar. Crompton Gardens’da çalıların ardında ve ağaç altındaki banklarda, han girişlerinde, evlerin bodrum katlarında bol bol seks yaşanır. Kira, fahişelik, sokaktan toplama. Gece ortalıkta gezenler var ama fark etseler bile alışılmadık bir şey görünce gidip bakan türde insanlar değiller.” Tony, Carol’ın anlattıklarını not etti.</p>

  <p class="block_2">“Hava nasıldı?” diye sordu.</p>

  <p class="block_2">“Gece kuru, gerçi toprak epey ıslaktı.”</p>

  <p class="block_2">Tony fotoğraflara geri döndü. Cesedin çeşitli açılardan fotoğrafı çekilmişti. Cesedin kaldırılmasından sonra ıslak zeminde yakın planda çekilmişti. Belirgin ayak izleri yoktu ama cesedin altında bazı siyah plastik parçaları vardı. Tony kalemin ucuyla bunları gösterdi. “Bunların ne olduğunu biliyor musun?”</p>

  <p class="block_2">“Bradfield Büyükşehir Belediyesi çöp torbaları. Standart boyut, daireler için... tekerlekli konteynerlerin uygun olmadığı yerler için. Bu boy son iki yıldır kullanılıyor. Önceden mi orada olduğunu, yoksa cesetle birlikte mi bırakıldığını gösteren bir işaret yok.”</p>

  <p class="block_2">Tony kaşlarını kaldırdı. “Dün öğleden sonradan itibaren birçok ayrıntıyı öğrenmiş görünüyorsun.”</p>

  <p class="block_2">Carol sırıttı. “Süper bir kadınmış gibi davranmak çok iyi olurdu ama öbür iki soruşturmayla ilgili araştırma yaptığımı itiraf etmek zorundayım. Amirim inanmasa bile ben bunların birbirleriyle bağlantılı olduğuna inanıyordum. Ve meslektaşlarımın hakkını yemek istemem, öbür iki soruşturmayı yürüten detektifler açık fikirli insanlar. Bilgileri zaman zaman incelememe itiraz etmediler. Bütün gece bilgilerin üzerinden geçmek yalnızca belleğimi yeniledi, hepsi bu.”</p>

  <p class="block_2">“Bütün gece ayakta mıydın?”</p>

  <p class="block_2">“Dediğim gibi, duruma bağlı. Bu öğleden sonra dört civarına kadar iyi olurum. Sonra uykusuzluk başıma vurur.”</p>

  <p class="block_2">Tony fotoğraflara geri dönerken, “Mesaj alındı ve anlaşıldı” cevabını verdi. Otopsiden sonraki resimlere geçti. Ceset beyaz bir kilim üzerine yatırılmıştı, gizli yaralar ilk kez görünüyordu. Tony yavaş yavaş fotoğrafları inceledi, bazen öncekilere geri döndü. Gözlerini kapadığı zaman Adam Scott’un el değmemiş vücudunun yavaş yavaş yabancı tomurcuklar gibi yara: ve berelere bürünmesini gözünün önünde canlandırabiliyordu. Bunları yapan elleri bile canlandırabiliyordu. Birkaç dakika sonra gözlerini açıp tekrar konuştu. “Boyundaki ve göğüsteki çürükler, patolog ne diyor?”</p>

  <p class="block_2">“Emme işaretleri. Aşk ısırıkları gibi.”</p>

  <p class="block_2">Bir baş aşkın yırtıcı, tuhaf parodisiyle alçalıyor. “Ya bu boyun ve göğüsteki bölgeler. Etin kesildiği üç yer?” diye sordu Tony.</p>

  <p class="block_2">“Ölüm sonrası kesilmiş. Belki et yemeyi seviyordur.”</p>

  <p class="block_2">Tony şüpheyle, “Belki” dedi. “Öbür dokularda çürük izi var mıydı, hatırlıyor musun?”</p>

  <p class="block_2">“Sanırım vardı.” Carol’ın şaşkınlığı sesine de yansımıştı.</p>

  <p class="block_2">Tony başını salladı. “Patoloğun raporunu inceleyeceğim. Akıllı bir adam, bizim Becerikli Andy. İlk söyleyeceğim şey, bunların hatıra olarak alınmadığı ya da yamyamlık belirtileri olmadığı Sanırım ısırık izleri vardı. Ama Becerikli Andy ısırık izlerinin onu enselemek için yeterli olduğunu bilecek kadar adli tıp dişçiliği hakkında bilgili. Bu yüzden çılgınlık geçince sakinleşti ve kanıtı ortadan kaldırdı. Cinsel organlardaki bu kesikler... ölüm öncesi mi sonrası mı?”</p>

  <p class="block_2">“Sonrası. Patolog bunların epeyi tereddütle yapılmış göründüğünü belirtiyor.”</p>

  <p class="block_2">Tony tatmin olmuş gibi hafifçe gülümsedi. “Patolog kol ve bacaklardaki travmaya neyin yol açtığını söyledi mi? Olay yerinde çekilmiş fotoğraflarda ceset kırık bir bebek gibi görünüyor.”</p>

  <p class="block_2">Carol içini çekti. “Resmi bir sonuca varmak istemedi. Kollarla bacaklar kırık ve omurga da çıkmış. Patolog dedi ki...” Carol sustu ve patoloğun konuşmasını taklit etti. “Bunu resmi olarak söylemiyorum ama bu tür şeyler İspanyol Engizisyonu birini işkence tezgâhına yatırdıktan sonra görülür”</p>

  <p class="block_2">“Tezgâh mı? Allah kahretsin, tam bir baş belası var elimizde Tamam. İkinci kurban. Paul Gibbs. Bu senin olayın, değil mi?” Tony, Adam Scott’un fotoğraflarını yerine koyarak ikinci dosyadakileri aldı. Aynı inceleme işlemlerini yineledi. “Peki birinciyle ilişkili noktaları nedir?” diye sordu.</p>

  <p class="block_2">“Bir dakika. Sana göstereceğim.” Carol kutulardan birini açarak yanında getirmeyi akıl ettiği büyük ölçekli bir harita çıkardı. Haritayı açıp yere yaydı. Tony masadan kalkarak yanına çömeldi. Carol hemen onun kokusunun farkına vardı. Şampuan kokusuyla karışmış kendi belli belirsiz, hayvansı kokusu. Erkeksi bir tıraş losyonu ya da kolonya kokusu yoktu, haritanın üzerindeki soluk renkli, kare biçimli ellerini, kısa, tombul parmaklarını, düzgün kesilmiş tırnaklarını ve parmaklarının bitimindeki birkaç kılı izledi. Rahatsız edici bir arzu duyduğunu fark etti şaşırarak. Yeniyetmeler gibisin diye kendini sertçe azarladı. Ödevi hakkında güzel şeyler söyleyen ilk öğretmenin hayranlık duyan bir yeniyetme gibi. Büyü artık Jordan.</p>

  <p class="block_2">Haritadaki yerleri gösterme bahanesiyle biraz geriye çekildi. “Crompton Garden burada” dedi. “Kanal Sokağı yarım mil kadar ötede, şurada. Queen of Hearts pub’ı da ikisinin ortasın da, şurada.”</p>

  <p class="block_2">Tony cinayet yerlerini kendi zihinsel haritasına yerleştirirken, “Becerikli Andy’nin bölgeyi iyi bildiğini varsayabilir miyiz?” diye sordu.</p>

  <p class="block_2">“Sanırım. Crompton Gardens cesedi bırakmak için çok belirgin bir yer ama öbür ikisi de Temple Fields’ı hayli iyi tanıdığını düşündürüyor.” Carol kalçalarının üzerine oturarak olay yerlerinin oluşturduğu kalıbın belirli bir yönden yaklaşıldığı gösterip göstermeyeceğini düşündü.</p>

  <p class="block_2">“Bu yerlere bakmam gerekiyor. Tercihen cesetlerin bırakıldığı saatlerde. Ne zaman bırakıldıklarını biliyor musun?” diye sordu Tony.</p>

  <p class="block_2">“Adam’ı bilmiyoruz. Tahmini ölüm saati gece yarısından bir saat önce ya da sonra. Paul vakasında kapının saat üçten hemen sonra temiz olduğunu biliyoruz. Gareth’ın ölüm saati cesedin bulunmasından önceki akşam yedi ile on arasında tahmin ediliyor. Damien olayında ise bahçe on bir buçukta temizdi.” diyen Carol bilgileri hatırlamak için gözlerini kapatmıştı.</p>

  <p class="block_2">Tony kendini onun yüzüne bakarken buldu, kapalı gözlerin neden olduğu özgürlüğe memnun olmuştu. Mavi gözlerinin parlaklığı olmadan da güzel sınıfına girdiğini görebiliyordu. Oval yüz geniş alın, soluk ve düzgün ten, gür sarı saçlar. Kararlı, güçlü bir ağız. Düşünceye daldığında kaşlarının arasında beliren çizgi. Tony’nin değerlendirmesi bir vaka kitabındaki fotoğraf kadar klinikti. Bütün normal erkeklerin çekici bulduğu bir kadınla karşı karşıya gelince içinde bir nokta kapanıyordu? Onu artık denetleyemediği, aşağılanmanın yattığı bir yere göreceği için mi bu ilk kıpırtılara engel olmaya çalışıyordu? Carol’ın gözleri açıldı, Tony’nin onu izlediğini görünce yüzünde bir şaşkınlık ifadesi belirdi.</p>

  <p class="block_2">Tony kulaklarının kızardığını hissederek tekrar haritaya döndü. Damdan düşer gibi, “Demek ki gece kuşu” dedi. “Bu gece mümkünse bölgeye bakmak isterim. Belki benimle dolaşacak birini bulup uyumaya gidebilirsin.”</p>

  <p class="block_2">Carol başını iki yana salladı. “Hayır. Buradan saat beş gibi çıkabilirsem eve gidip birkaç saat yatarım. Seni gece yarısında gelip alırım, birlikte gideriz. Olur mu?”</p>

  <p class="block_2">Tony ayağa kalkıp masasına geri dönerken, “Mükemmel” dedi. “Senin için sakıncası yoksa tabii.” Fotoğrafları eline alarak Becerikli Andy’nin gözlerinin ardına dönmeye zorladı kendini. “Bu adamı ne hale getirmiş böyle.”</p>

  <p class="block_2">“Paul bu biçimde dövülen tek kişi. Gareth’ın da yüzünde kesikler var ama bu kadar aşırı değil. Paul’un yüzü meyve sıkar gibi ezilmiş kırık burun, kırık diş, kırık elmacık kemiği, çıkık çene. Anal yaralar da korkunç. Kısmen bağırsakları çıkarılmış. Şiddetin derecesi müfettişin bunun farklı bir katilin işi olduğunu düşünmesinin nedenlerinden biri. Ayrıca öbür üçünün aksine bunun kol ve bacakları yerinden çıkmamış.”</p>

  <p class="block_2">“Gazetelerin, üstünün çöp torbalarıyla örtülü olduğunu söylediği bu mu?”</p>

  <p class="block_2">Carol başını salladı. “Adam’ın cesedinin altında bulunan plastik parçalarla aynı türden.”</p>

  <p class="block_2">Gareth Finnegan’a geçtiler. Tony, “Bunun üzerinde epeyce düşünmeliyim” dedi. “Andy tarzını en az iki açıdan değişmiş. Birincisi cesedi Temple Fields yerine Carlton Park’a bırakılmış. Burası da bir gay bölgesi ama bir sapma.” Tony birden sustu ve gülmeye başladı. “Bana da bak, neler diyorum. Sanki yaptığı her şey bir sapkınlık değilmiş gibi. İkincisi <span class="text_">Sentinel Times’a</span> gönderdiği mektup ve video kaset. Neden bu cesedin yerini söylemeye karar verdi de öbürleri için vermedi?”</p>

  <p class="block_2">Carol, “Ben de bunu düşünüyordum” dedi. “Bunun, bildirilmezse cesedin günlerce, hatta haftalarca orada kalabileceğiyle bir ilgisi var mı diye merak ediyordum.”</p>

  <p class="block_2">Tony kâğıda not aldı ve öbür eliyle Carol’a başparmağını kaldırdı. “Eldeki ve ayaktaki bu yaralar. Saçma görüneceğini biliyorum ama sanki çarmıha gerilmiş gibi görünüyor.”</p>

  <p class="block_2">“Patolog, Gareth konusunda da resmi bir açıklama yapmak istemedi. Ama eldeki yaralar, her iki omzun çıkmasıyla birleşince çarmıha gerilmeyi karşı çıkılması zor bir sonuç haline getiriyor, özellikle de bu cinayetin muhtemelen Noel Günü işlendiğini düşünürsek.” Carol ayağa kalkarak uykulu gözlerini ovuşturdu. Esnemesini önleyemedi. Küçük büroyu arşınlayarak kaslarını gevşetmek için omuzlarını oynattı. “Hasta orospu çocuğu” diye mırıldandı.</p>

  <p class="block_2">Tony, “Cinsel organlardaki kesikler de daha fazla şiddet içeriyor” dedi. “Bunu tümüyle hadım etmiş. Ölümcül yaralar, boğazın kesilmesi. Bu da daha derin.”</p>

  <p class="block_2">Carol esnerken duyulur duyulmaz bir biçimde, “Bu bize bir şey anlatıyor mu?” diye sordu.</p>

  <p class="block_2">“Sizin patolog gibi ben de henüz varsayımda bulunmak istemiyorum” dedi Tony. Son fotoğraf kümesine geçti. Carol ilk kez onun profesyonel maskesinin düştüğünü gördü. Tony’nin yüzünü dehşet kaplamıştı, gözleri büyümüş, alt dudağı aşağıya kaymıştı. Carol şaşırmadı. Damien Connolly’yi sırt üstü çevirdikleri zaman, uzun boylu rugby oyuncusu bir detektif neredeyse bayılmıştı. Deneyimli polis patoloğu bile bir an gözlerini kaçırmış, kusmamak için kendisiyle mücadele etmişti.</p>

  <p class="block_2">Ölümden sonra vücudun kasılması Damien Connolly’nin kol ve bacaklarını bir insan müsveddesi halinde dondurmuştu. Yerinden çıkmış eklemler çok tuhaf açılarda duruyordu. Ama çok daha kötüsü vardı. Penisi kesilmiş ve ağzına sokulmuştu, Gövdesi göğsünden kasığa kadar üç dört santim uzunluğunda, rastgele bir düzende yapılmış yanıklarla doluydu.</p>

  <p class="block_2">Tony, “Aman Allahım” dedi.</p>

  <p class="block_2">Carol acı bir sesle, “Bunda gerçekten iyice uzmanlaşmış değil mi?” diye sordu. “İşinden gurur duyuyor, öyle değil mi?”</p>

  <p class="block_2">Tony hiçbir şey söylemeden fotoğrafları öbürleri kadar yakından incelemek için kendini zorladı. Sonunda, “Carol” dedi, “bu yanık izlerini yapmak için ne kullandığı konusunda varsayım geliştiren oldu mu?”</p>

  <p class="block_2">“Hayır” dedi Carol.</p>

  <p class="block_2">“Tuhaf. Biçimler çok çeşitli. Rastgele bir cisim seçip kullanmış gibi görünmüyor. En az beş farklı biçim var. Bilgisayarda analiz yapabilen biri var mı? Burada gizli bir mesaj olup olmadığını anlamak için. Düzinelerce yanık var.”</p>

  <p class="block_2">Carol tekrar gözlerini ovuşturdu. “Bilmiyorum. Benimle bilgisayarın arası Galler Prensi’yle Prenses’in arası gibidir. Büroya döndüğümde sorarım. Poliste böyle bir analist yoksa bile kardeşime sorarım.”</p>

  <p class="block_2">“Kardeşine mi?”</p>

  <p class="block_2">“Michael bir bilgisayar dâhisidir. Oyun yazılımı işinde çalışıyor. Analiz edilecek, düzenlenecek ve bir oyuna dönüştürülecek bir model istiyorsan senin adamın Michael.”</p>

  <p class="block_2">“Peki ağzı sıkı mı?”</p>

  <p class="block_2">“Eğer olmasaydı bu işi yapamazdı. Milyonlarca sterlin, şirketinin başkalarından önce merdiveni tırmanmasına bağlı. İnan bana, ağzına nerede fermuar çekeceğini bilir.”</p>

  <p class="block_2">Tony gülümsedi. “Saldırgan görünmek istememiştim. “</p>

  <p class="block_2">“Görünmedin ki.”</p>

  <p class="block_2">Tony içini çekti. “En kısa zamanda çözmek için dua ediyorum. Becerikli Andy burada durmayacak. İşine o kadar âşık ki. Şu fotoğraflara bir bak. Bu orospu çocuğu sen onu yakalayana kadar kaçırmaya, işkenceye ve öldürmeye devam edecek. Carol bu adamın mesleği katillik.”</p>

  <p class="block_22"> </p>

  <h1 class="block_31" id="sigil_toc_id_2">5</h1>

  <p class="block_22"> </p>

  <p class="block_21">BACKUP.007,DOSYA AŞK.005” ADLI 3,5 İNÇLİK DİSKETTEN</p>

  <p class="block_21">Doğrudan bahçeye girip Adam’ın kapı zilini çaldım. Kapıcı açmadan önce yüzüme özür diler gibi olduğuna inandığım bir gülümseme yerleştirdim. Koridorda yürürken kafasının ve omuzlarının karaltısını görebiliyordum. Sonra kapı açıldı, yüz yüze geldik. Adam sorgular gibi hafiften gülümsedi. Sanki beni daha önce hayatında hiç görmemiş gibi.</p>

  <p class="block_21">“Sizi rahatsız ettiğim için özür dilerim” dedim. “Otomobilim bozuldu da, nerede paralı telefon olduğunu bilmiyorum, AA’yı aramak için telefonunuzu kullanabilir miyim? Telefonun parasını ödeyeceğim tabii...” Sesimin tonunu kasten yavaş yavaş azalttım.</p>

  <p class="block_21">Adam rahatlayarak gülümsedi, koyu renk gözleri köşelerde kırışıyordu. “Tabii olur. İçeriye girsene.” Geri çekilip beni içeri aldı. Koridoru gösterdi. “Çalışma odasında bir telefon var. Hemen sağda.”</p>

  <p class="block_21">Yavaşça koridorda yürüdüm, kulaklarım ön kapının arkamdan kapanma sesine dikilmişti. Kilit şakırtıyla gerine otururken Adam, “Kötü bir durum yok, değil mi?” diye sordu.</p>

  <p class="block_21">Sırt çantama uzanmak için kapı ağzında dururken, “Numaraya bakacağım yalnızca” dedim. Adam yürümeye devam etti. Mace spreyini çıkarırken benden yalnızca birkaç adım ötedeydi. Daha mükemmeli olamazdı. Spreyi tam suratına sıktım.</p>

  <p class="block_21">Adam acıyla bağırdı ve geri geri duvara yaslandı, elleriyle yüzünü kapatmıştı. Hızla harekete geçtim. Bir ayağımı bileklerinin arasına, ellerimi omuzlarına koydum. Soluk almaya çalışarak halının üstüne yüzükoyun çöktü. Bir saniye sonra üstüne çıkmış, bir bileğini sımsıkı tutup kolunu bükerek kelepçeyi geçirmiştim. Artık benimle boğuşuyordu, yüzünde gözyaşları vardı ama öbür kolunu da tutmayı başardım ve kelepçenin öbür yarısını geçirdim.</p>

  <p class="block_2"><i class="calibre1">Bacakları altımda çırpınıyordu ama sırtımdan plastik torbayı çıkarırken ağırlığımla yere yapışık tuttum. Torbayı açtım, içinden kloroforma batırılmış bir pet çıkardım ve burnuyla ağzına dayadım</i><span class="text_1">.</span></p>

  <p class="block_21">Hasta edici koku burun deliklerime dolarak hafiften başımı döndürdü. Kloroformun etkisinin geçmemiş olduğunu umut ettim. Şişe, bir kaç yıl önce birinci subayıyla geceyi geçirdiğim bir Sovyet gemisinin revirinden çaldığım günden beri duruyordu.</p>

  <p class="block_21">Adam soluk alışını engelleyen soğuk kompresi hissedince daha da sert mücadele etti ama birkaç dakika içinde bacakları amaçsız çırpınmasından vazgeçti. Tam emin olmak için biraz daha bekledikten sonra onu ters çevirip bacaklarını ameliyat bandıyla birbirine bağladım. Kloroformlu pedi torbaya geri koydum, ardından Adam’ın ağzına bant yapıştırdım.</p>

  <p class="block_21">Ayağa kalkıp derin bir soluk aldım. Buraya kadar çok iyiydi. Sonra lastik eldivenlerimi çıkarıp giydim. Fransız adli tıp uzman Edmond Locard’ın teorisini biliyordum. 1912’deki bir cinayet duruşmasında her temasın bir iz bıraktığını; bir suçlunun suç mahallinden her zaman bir şey aldığını ve geriye bir şey bıraktığını göstermişti. Bunu aklımda tutarak giysilerimi dikkatle seçmiştim. Adam’ın sıklıkla giydiğini gördüğüm Levi’s 501’lerden giymiştim. Üstüne V yakalı boy bir kriket kazağı almıştım: birkaç hafta önce Marks and Spencer’dan aldığını gördüğüm kazağın biraz büyüğü. Geride bırakacağım kazak ya da pantolon lifleri kaçınılmaz olarak Adam’ın kendi giysilerine uyacaktı.</p>

  <p class="block_21">Çalışma odasını gelişigüzel inceleyerek telesekreterinin önünde durdum. Tek kasetli eski tip makinelerdendi. Telesekreteri açıp kaseti aldım. Normal sesini hatırlamak hoş olurdu. Video kasetin sesindeki aynı rahatlığı vermeyeceğini biliyordum.</p>

  <p class="block_21">Garaja açılan kapı kilitliydi. Merdivenden yukarı çıkarak mutfak masasındaki bir iskemlenin arkasına asılı ceketini buldum. Anahtar demeti sol cebindeydi. Alt kata geri dönerek garaj kapısını açtım ve iki yıllık Ford Escort’un bagajını açtım. Sonra Adamın yanına geri döndüm. Adam kendine gelmişti tabii. Gözleri panik doluydu, bandın arkasından belli belirsiz homurtu sesleri çıkarıyordu. Kloroformu bir kez daha burnuna tutarken ona gülümsedim. Bu kez tabii ki etkili biçimde mücadele edemezdi.</p>

  <p class="block_21">Onu oturur pozisyona getirdikten sonra çalışma odasından bir iskemle aldım. Adam’ı iskemleye oturttum, iskemlenin üzerinden omuzuma alıp garaja götürdüm. Bagaja soktum ve arka kapıyı kapadım. Vücudunun hiçbir yeri görünmüyordu.</p>

  <p class="block_21">Saatime baktım. Altıyı biraz geçiyor. Komşuları Adam’ın garajından bir yabancının çıktığını fark etmesin diye karanlık basana kadar bir saat daha beklemem gerekiyordu. Bu zamanı evini karıştırarak geçirdim. Fotoğraflarda arkadaşlar, Noel’de bir aile yemeği vardı. Bu yaşama mükemmel uyum sağlardım. Bu kadar aptal olmasaydı her şeye sahip olabilirdik.</p>

  <p class="block_2"><i class="calibre1">Telefonun çalmasıyla dalgınlığımdan sıyrıldım. Bıraktım çalsın Mutfağa geçtim. Bir beze sıvı deterjan koyarak koridordaki boyayı temizledim. Kullandığım bezi sırt çantama koyduktan sonra elektrik süpürgesini çalıştırdım. Bütün holün üzerinden yavaşça ve dikkatle geçerek kalın Berberi halısının üzerindeki bütün boğuşma izlerini sildim. Elektrik süpürgesini garaja götürerek bir köşeye bıraktım, sanki hep orada duruyormuş gibi görünüyordu. Bütün izlerimi sildiğime emin olarak Adam’ın otomobiline bindim, uzaktan kumanda düğmesine bastım ve garaj kapısı açılırken motoru çalıştırdım</i><span class="text_1">.</span></p>

  <p class="block_21">Garaj kapısını arkamdan kapatıp uzaklaştım. Otomobilin arkasından bastırılmış gürültüler duyuyordum. Bir Wet, Wet, Wet kaseti bulana kadar torpido gözünü karıştırdım. Kaseti teybe koydum ve sesini açtım. Kent dışına çıkarken müzikle birlikte şarkı söyledim.</p>

  <p class="block_21">Adam’ın otomobilinin kır yolundan geçeceğinden endişe ediyordum ve haklıydım. Evden yaklaşık yarım mil kadar uzaklaştıktan sonra yol engebeli bir hal aldı. İçimi çekerek dışarıya çıktım ve el arabasını almaya gittim. Adam’ı el arabasına bindirmek için arka kapıyı açtığımda bana şaşkın şaşkın bakıyordu. Ama sessiz çığlıkları üzerimde hiç etki bırakmadı. Onu otomobilden dışarıya sürükleyip el arabasına koydum. Sürekli mücadele etmesi işleri daha da zorlaştırdığından, zor bir yarım mil oldu. Neyse ki Doris Teyze önde iki tekerleği olan doğru dürüst bir el arabası alacak uzak görüşlülüğe sahipti.</p>

  <p class="block_21">Çiftlik evine vardığımızda kilerin kapısını açtım. Aşağıdaki kiler karanlıktı. Adam’ın gözleri panikle açıldı. Yumuşak saçını okşayıp, “Zevk cennetine hoş geldin” dedim.</p>
</body>
</html>
