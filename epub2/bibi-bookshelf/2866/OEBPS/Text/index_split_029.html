<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_26" id="calibre_pb_34"> </p>

  <h1 class="block_31">17</h1>

  <p class="block_22"> </p>

  <p class="block_21">BACK UP.007; DOSYA AŞK.017” ADLI 3,5 İNÇLİK DİSKETTEN</p>

  <p class="block_21">Sackville Arms’da Çavuş Merrick’i gördüğüm zaman bayılacağımı sandım. Oraya sırf Scargill Sokağı’ndan detektiflerin takıldığını bildiğim için gitmiştim. Cinayet bölümündekilerin dedikodularını duymak istiyordum. Benim ve başarılarım hakkında duymak konuştuklarını istiyordum. Beklediğim en son şey tanıdık bir yüzün bana bakmasıydı.</p>

  <p class="block_21">Merrick’in içeri girdiğini gördüğüm zaman köşede dikkat çekmeden oturuyordum. Oradan çıkmayı düşündüm ama bunun dikkat çekebileceğine karar verdim, istediğim en son şey beni tanıması ve kendine özgü nedenlerle beni takip etmesiydi. Kaldı ki neden bir polisin öğle tatilimi berbat etmesine izin vereyim?</p>

  <p class="block_21">Ama beni görüp konuşmak için yanıma gelirse diye midemdeki yanmayı durduramıyordum. Ondan korkmuyordum ama dikkatini çekmek de istemiyordum. Neyse ki yanında iki meslektaşı vardı ve başkalarına dikkat etmeyecek kadar hararetle bir şey ‘muhtemelen bilselerdi beni tartışıyorlardı. Kadını gazetelerden tanıdım. Detektif Carol Jordan. Canlı haliyle daha güzel görünüyor, herhalde saçları hoş bir sarı tonunda olduğu için. Öbür adamı daha önce görmemiştim ama gelecekte kullanmak üzere suratını zihnime yerleştirdim. Havuç kırmızısı saç, soluk ten, çilsiz, çocuksu yüz hatları. Ve tabii Merrick, başı ve omuzları öbürlerinden yukarıda, başında bir tür şapka var. O şapkayı nereden bulduğunu merak ettim.</p>

  <p class="block_21">Merrick’den bazı diğer polislerden nefret ettiğim gibi nefret ediyordum, gerçi beni birkaç kez gözaltına almıştı ama. Bana öbürleri gibi aşağılayarak davranmadı. Beni gözaltına aldığı zaman alay etmedi. Ama beni bir nesne olarak gördüğünü, saygıya değer biri olmadığımı düşündüğünü biliyordum. Vücudumu denizcilere satmamın bir amacı olduğunu asla anlamadı. Ama o zaman yaptıklarım şimdi önemli değil. Şimdi farklıyım, kişiliğim değişti. Seaford’da olanlar sinemada izlediğim bir şey kadar küçük ve uzak geliyor şimdi.</p>

  <p class="block_21">Beni yakalamaya çalışan polislerin yanı başında olmak tuhaf bir biçimde heyecan vericiydi. Avcılarımdan yalnızca birkaç ötede olmak gerçekten içimi heyecanla doldurdu, avlarının farkında değillerdi. Olağanüstü bir şey olduğunu sezecek altıncı hislerim yoktu, Carol Jordan’ın bile. Kadınların sezgileri buraya kadar. Bunu bir tür test, avcılarımı yanıltma yeteneğimin bir ölçütü olarak gördüm. Beni yakalayabileceklerini düşünmeleri o kadar saçma, kadar düşünülemez bir şey ki.</p>

  <p class="block_2"><i class="calibre1">Bu karşılaşmadan sonra kendimi o kadar güçlü hissettim ki ertesi günkü gazeteler başıma balyoz gibi indi.</i> <span class="text_1">Sentinel Times’ın</span> <i class="calibre1">ilk baskısını bir mühendisin masasında gördüğüm zaman ana bilgisayar odasından çıkıyordum. İBNE KATİLİ SORUŞTURMASINDA BEŞİNCİ CESET yazısı bas bas bağırıyordu sanki.</i></p>

  <p class="block_21">Öfkelenip haykırmak, pencereden bir şeyler fırlatmak istedim. Buna nasıl cesaret edebilirler? Eserlerim o kadar bireysel ki, bir kopya cinayeti nasıl benim işlerimle karıştırabilirlerdi?</p>

  <p class="block_21">Kendi odama döndüğümde bastırılmış öfkeyle titriyordum. Mühendise gazeteye bakmak istediğimi söylemek isterdim ama konuşma konusunda kendime güvenmiyordum. En yakın gazete bayiine gidip bir gazete kapmak istedim. Ama bu bağışlanmaz bir hata olurdu. Başarının sırrı, dedim kendime, normal davranmaktı. Meslektaşlarımın hayatımda tuhaf bir şeyler olduğunu düşünmelerine yol açacak hiçbir şey yapmamak.</p>

  <p class="block_21">“Sabır” dedim kendime, “en önemli erdemdir.” Bu yüzden masama oturarak yeniden yazılması gereken bir yazılımla ilgilendim. Ama kendimi bu işe veremiyordum ve bu öğleden sonra maaşımı hak etmeyeceğimi biliyordum. Saat dörtte artık daha fazla tahammül edemedim. Telefonu kaparak, arayanlara Bradfield’ın Sesi’nde haberleri yayımlayan özel numarayı çevirdim.</p>

  <p class="block_21">Yazı haberlerdeki ilk başlıktı, olması gerektiği gibi. “Polisin öğleden sonraki açıklamasına göre sabah erken saatlerde Temple Fields bölgesinde bulunan erkek cesedi Bradfield’ın eşcinsel topluluğunu paniğe boğan dizi cinayetler katilinin beşinci kurbanı değil.” Sözcükler kafama dank edince öfkem yatıştı, içimdeki boşluk daha da arttı.</p>

  <p class="block_21">Daha fazla bekleyemeden telefonu kapadım. Sonunda doğruyu görmüşlerdi. Ama onların hataları yüzünden dört saat cehennem azabı yaşamıştım. Çektiğim her saatin karşılığında Dr. Hill’in çekeceklerine bir saat daha eklenecek diye kendi kendime yemin ettim.</p>

  <p class="block_21">Çünkü Bradfield polisi saçmalıkların en büyüğünü yapmıştı. Dr. Tony Hill, bütün suçların bana ait olduğunu bile anlamamış olan o aptal adam, dizi cinayetler katili soruşturmasına resmi polis danışmanı olarak atanmıştı. Zavallı aptallar. En iyi umutları buysa, belli ki hiç umutları yoktu.</p>

  <p class="block_24">***</p>

  <p class="block_29"> </p>

  <p class="block_25">Hiçbir düşman tanığın ortadan kaldırılmadığı, hiçbir artı kazancın elde edilmediği ve hiçbir öcün alınmadığı bir saf şehvet cinayetinde, acele etmenin mahvolmak anlamına geleceği açıktır.</p>

  <p class="block_4"> </p>

  <p class="block_2">Çektiği acı o kadar korkunçtu ki, Tony bir kâbus gördüğüne inanmak istiyordu. Ne kadar çok farklı acının olduğunu hiç bilmiyordu. Başındaki ağrı, boğazındaki keskinlik, omuzlarındaki bağırtan, acıyla burkan kırık ve kasıklarındaki kramplar. Başta acı bütün öbür duygularını engellemişti. Gözlerini sımsıkı kapamıştı, bildiği tek şey alnından ter akıttıracak kadar acı çektiğiydi.</p>

  <p class="block_2">Yavaş yavaş aşırı acıya katlanmayı öğrendi, ağırlığını bacağına verirse krampların yavaş yavaş dindiğini, omuzlarındaki yırtılma duygusunun azaldığını fark etti. İşkence daha katlanılabilir bir hale geldikçe, midesine yerleşen ve her an dışarı çıkmakla tehdit eden derin bir bulantı hissetti. Kim bilir ne kadar zamandır orada asılıydı.</p>

  <p class="block_2">Yavaşça, korkarak gözlerini açtı ve başını kaldırdı. Bu hareket omuzlarından ve boynundan bir spazm geçmesine neden oldu. Çevresine bakındı. Anında bakmamış olmayı diledi. Hemen nerede olduğunu anlamıştı. Oda aydınlıktı, tavana ve duvarlara konulmuş spot ışıkları beyaz boyalı bir odayı gösteriyordu. Oraya dökülmüş kan izleri olduğunu hemen anladığı koyu lekelerle kaplı kaba taştan bir zemini vardı. Karşısında üç ayaklı sehpa üzerinde bir video kamera duruyordu, yandaki kırmızı ışık odayı incelemesinin kaydedildiğini gösteriyordu. Karşı duvarda çeşitli bıçakların düzgünce yerleştirildiği mıknatıslı bir şerit vardı. Odanın bir köşesinde duran işkence aletlerini hemen tanıdı. Bir işkence tezgâhı, tanıdığı ama adını bilmediği bir tür tuhaf iskemle. Dinsel bir şey mi? Hıristiyanlığa özgü bir şey mi? İhanetle ilgili bir şey mi? Bir Judas iskemlesi, tamam, buydu. Duvarda kocaman tahta bir haç, sapık bir amaç için kullanılan kutsal bir alet gibi. Kuru dudaklarından hafif bir inleme kaçtı.</p>

  <p class="block_2">Şimdi en kötüsünü gördüğü için kendi durumunu kontrol etti. Çıplaktı, kilerin soğukluğunda tüyleri diken diken olmuştu. Elleri arkasından bağlıydı. Bileklerini kesen sert köşelere bakılırsa, tavana bağlandığı belli bir ip ya da zincirin tuttuğu bir kelepçeyle bağlanmıştı. Bu palamar vücudunun üst kısmını ileriye çıkartacak kadar gergindi, belinden iki büklüm olmasına neden oluyordu. Tony aşağı doğru kendini iterek vücudunu yana çevirmeyi. Göz ucuyla arkasından geçen güçlü bir naylon ip gördü. İp bir kasnağın içinden tavana, oradan gene bir kasnakla bir vince bağlanıyordu.</p>

  <p class="block_2">“Aman Allahım” diye inledi. Korkusu doğrulanır diye ayaklarına bakmaya korkuyordu ama gene de gözlerini aşağıya bakmaya zorladı. Korktuğu gibi her iki ayak bileği de deri kayışlarla bağlanmıştı. Kayışlar da ucunda büyük bir taş bulunan bir ipe bağlıydı. Gayrı ihtiyari bir korkuyla titreyerek kaslarını daha da gerdi. İşkenceyi biliyordu, hastalarını tedavi etmek için sadizm tarihini incelemişti. Ama en kötü anlarında bile böyle insanlık dışı bir yazgıya maruz kalacağını düşünmemişti.</p>

  <p class="block_2">Zihni çalışmaya başlamıştı bile. Tavana erişene kadar vinçle yukarıya çekilecekti. Kasları yırtılacak, eklemleri en son sınıra kadar zorlanacaktı. Sonra vincin ipi serbest bırakılarak birkaç ayak boyu düşecek ve frene basılacaktı. İşi bitirecek olan taşın ağırlığıydı, eklemlerini yırtarak çıkmış uzuvlarıyla sallanmaya bırakacaktı onu. Şansı yaver giderse şok ve acıyla bayılırdı. <span class="text_">Strappado</span>, İspanyol Engizisyonu’nun sanat düzeyine eriştirdiği bir alet. İşkencede yüksek teknolojiye hiç ihtiyaç yok.</p>

  <p class="block_2">Bu bilgilerin içinde yarattığı kör panikten kurtulma çabasıyla kendini olanları düşünmeye zorladı. Kapıdaki kadın, olaylar bununla başlamıştı. Kadını içeriye alırken Tony belli belirsiz bir tanıdıklık hissetmişti. Onu bir yerde gördüğünden emindi, ama bu kadar ayırt edici derecede çirkin birini görüp de hatırlamamasını aklı almıyordu. Kadını holden çalışma odasına sokmuştu. Sonra bir el gizlice ensesinden uzanarak yüzüne soğuk, bulantı veren bir pamuk koymadan önce belli belirsiz kimyasal bir koku duymuştu. Dizinin arkasına yediği bir tekmeyle yer düşmüştü. Mücadele etmişti ama kadın ağırlığınca üstüne oturmuşken, bayılmadan önce ancak bir dakika sürmüştü bu da.</p>

  <p class="block_2">Sonra hem aydınlık hem karanlık bir dünyaya geçmişti ayılmak için mücadele eder etmez yüzüne kapanarak kendisini tekrar bayıltan pamuğun farkındaydı yalnızca. Sonunda kendine gelene kadar. Becerikli Andy’nin işkence odasında. Birden aklına bir alıntı geldi. “Bir insan on beş gün sonra asılacağını bildiği zaman, efendim, zihnini harika bir biçimde yoğunlaştırır.” Kaçınılmaz olandan kaçmasını sağlayacak bir ipucu olduğunu biliyordu. Yapması gereken tek şey bu ipucunu bulmaktı.</p>

  <p class="block_2">Profilinde tamamen yanılmış mıydı? Onu kaçıran kadın Becerikli Andy miydi? Bu o muydu? Yoksa ustasına itaat eden bir işbirlikçi miydi yalnızca? Belleğindekileri tekrar inceleyerek bir şeyler yakalamaya çalıştı. Kadının görüntüsünü zihninde tekrar canlandırdı. Önce giysiler. Continental tarzda kesilmiş bej manto, tıpkı Carol’ınki gibi, açık önünden beyaz bir gömlek görünüyor. Üst düğmeleri büyük göğüslerini ve derin ayrığını gösterecek kadar açılmış. Blucin, spor ayakkabı. Spor ayakkabı. Kendisininkiyle aynı marka ve modeldi. Ama bunların hiçbiri önemli değil, dedi Tony kendine. Becerikli Andy’nin yakalanmamak için aldığı önlemlerin dış simgeleriydi yalnızca. Kadının giysileri öyle seçilmişti ki, bir iplik bırakmış olsa bile bunun önemi olmayacaktı, çünkü ya onun ya da Carol’ın giysilerinden geldiği sanılacaktı. Carol evine iplik bırakacak kadar sık gelmişti.</p>

  <p class="block_2">Kadının yüzünü de herhangi bir yere koyamadı. Bir kadına göre uzun boyluydu, kemikliydi de. Güçlü çenesi, çirkin burnu, geniş ağzı ve birbirinden tuhaf biçimde uzak gözleriyle annesi bile onu çekici olarak göremezdi. Ağır ama becerikli yapılmış makyajıyla bile temel malzemeyle yapabileceği fazla bir şey oktu. Tony onunla hiçbir zaman aynı odada olmadığından emindi, gerçi sokakta, tramvay istasyonunda ya da kampüste yanından geçmiş de olabilirdi.</p>

  <p class="block_2">Spor ayakkabılar. Nedense aklına hep spor ayakkabılar geliyordu. Keşke acı biraz dinse de doğru dürüst düşünebilse.</p>

  <p class="block_2">Tony bacaklarını dümdüz tutarak omuzlarına binen gerilimi azaltmaya çalıştı. Kazandığı bir santim yeterli değildi. Korkunç bir korkuya kapıldı gene ve gözyaşlarını gözlerini kırpıştırarak durdurdu.</p>

  <p class="block_2">Spor ayakkabılarda ne vardı? Tony bulabileceği bütün yoğunlaşma gücünü topladı ve kadının görüntüsünü tekrar canlandırdı. Yavaş yavaş ne olduğunu anladı. Ayaklar çok büyüktü. Bu boydaki bir kadına göre bile çok büyüktü. Bunu kavrar kavramaz Tony elleri de hatırladı. Önce siyah deri eldivenler sonra ince lastik eldivenler büyük ellerini, kalın ve güçlü parmaklarını gizlemişti. Onu buraya getiren kişi kadın olarak doğmamıştı.</p>

  <p class="block_12">*</p>

  <p class="block_2">Carol kapı ziline tekrar bastı. Hangi cehennemdeydi? Işıklar açık, perdeler çekiliydi. Belki pizza almak, mektup atmak, bir şişe şarap almak, video kaset kiralamak için dışarıya çıkmıştı. Carol içini çekerek arkasını döndü ve sokağın sonuna kadar yürüyerek Tony’nin sokağıyla arkasındaki evler arasındaki dar geçide yöneldi. Tony’nin arka bahçesine girdi. Evin eski sahibi duvarı yıkmış ve Tony’nin otomobilini koyduğunu söylediği beton bir alan hazırlamıştı.</p>

  <p class="block_2">Otomobil tam olarak olması gereken yerdeydi. Carol, “Ah, Allah kahretsin” diye yakındı. Otomobilin yanından geçerek eve yürüdü ve mutfak penceresinden içeriyi gözetledi. Açık kapıdan hole vuran ışık odaya soluk bir aydınlık vermişti. Hiç hayat belirtisi yok. Kirli bulaşıklar, boş şişeler yok.</p>

  <p class="block_2">Carol belki şansım yaver gider diyerek arka kapıyı denedi.</p>

  <p class="block_2">Boşuna. Otomobiline geri dönerken, “Kahrolası erkekler” diye homurdandı. “Beş dakika dostum, sonra işim bitecek” deyip sürücü koltuğuna geçti. On dakika daha geçti ama kimse gelmedi.</p>

  <p class="block_2">Carol motoru çalıştırıp yola çıktı. Sokağın sonunda yolun öbür tarafındaki pub’a şöyle bir göz attı. Denemeye değer diye düşündü. Sigara dumanı içinde, kalabalık odaları incelemek ve Tony Hill’in her neredeyse Farewell to Arms’da olmadığını keşfetmek üç dakikadan kısa sürdü.</p>

  <p class="block_2">Bir Pazar gecesi saat dokuzda yürüyerek gidebileceği nerede olabilirdi? Carol kendine, “Herhangi bir yerde” dedi. “Dünyadaki tek arkadaşı sen değilsin. Seni beklemiyordu, yarın buluşmak üzere aradın yalnızca.”</p>

  <p class="block_2">Vazgeçen Carol eve döndü. Daire boştu. Michael’ın bir fuarda tanıştığı bir kadınla yemeğe çıktığını hatırladı. Dünyaya boş verip yatmaya karar verdi. Ama önce Tony’nin telesekreterine mesaj bıraksa iyi olurdu. İki sabah haber vermeden evine giderse rahatsız olmaya başlayabilirdi. Telesekreter iki kez çaldıktan sonra devreye girdi ama Tony’nin mesajı çıkmadı, yalnızca sinyal sesinden sonra birkaç klik sesi duyuldu. “Merhaba, Tony” dedi Carol. “Telesekreter çalışıyor mu bilmiyorum, bu yüzden bu mesajı alıp almayacağını da bilmiyorum. Saat dokuzu yirmi geçiyor ve erken yatmak niyetindeyim. Sabah büroya gidip bilgisayar satıcıları işiyle uğraşacağım. Bay Brandon yarın saat üçte bir toplantı istiyor. Üçten önce gelebilirsen beni ara. Detektif odasında değilsem HOLMES odasında olurum.”</p>

  <p class="block_2">Kucağına Nelson’ı alıp, kendine sert bir içki koyan Carol önündeki işi düşündü. Becerikli Andy’nin kendi kasetini oluşturmak için ihtiyaç duyduğu malzeme ve programları satan bilgisayar şirketleri listesi çok uzundu. Carol, Dave’e yazılım şirketini bulana kadar işe başlamamasını söylemişti. Onların müşteri listesi daha kısa olurdu ve çapraz referans yapmak için Discovery programları vardı. Ancak bundan bir iş çıkarsa akşam çok zor bir araya getireceği Dave’in ekibini işe koşacaktı. Kediye, “Bulacağız, Nelson” dedi. “Umarım bu çabalar meyvesini verir.”</p>

  <p class="block_12">*</p>

  <p class="block_2">Taş üzerindeki yüksek topukların takırtısı acı hezeyanını peyniri kesen tel gibi kesiyordu. Her gün bir ses, bulunduğu yerle bir tehdide dönüşmüş. Gündüz mü gece mi olduğu ya da kaçırıldığından beri ne kadar zaman geçtiği hakkında hiç fikri yoktu. Ses arkadan yaklaşırken Tony kendini dikkat kesilmeye zorladı. Kadın aşağı iniyordu. Merdiven basamağında takıntı sustu. Tony alçak sesli bir kıkırdama duydu. Yavaşça, ağır adımlarla ses arkasından dolaştı. İncelendiğini hissediyordu Tony.</p>

  <p class="block_2">Kadın oyalanıyordu, görüş açısına gelene kadar Tony’nin çevresinden dolandı. Tony bir an onun vücudunun muhteşemliğinden afalladı. Boyundan aşağısı soft porno dergisine model olabilirdi. Bacaklarını ayırarak durdu kadın. Bol kırmızı ipek bir kimono giymişti, kimononun önü açık olduğundan meme başlarıyla kasığını açıkta bırakan olağanüstü kırmızı bir deri korse görülüyordu. Siyah çoraplı bacağının altında siyah yüksek topuklu ayakkabılar vardı. Kimononun altında bile Tony onun güçlü, kaslı kol ve omuzları olduğunu görebiliyordu. Asılı olduğu yerden bir arıkil yakı kadar erotikti.</p>

  <p class="block_2">Kadın sözcükleri yaya yaya, “Henüz keşfedemedin mi, <span class="text_">Anthony?”</span> diye sordu. Bastırılmış kahkahasının sıcaklığı sesinde belirgindi.</p>

  <p class="block_2">Adının tam olarak söylenmesi, Rubik’in bellek kübünde son dönüş oldu. Zihni hızla çalışan Tony, “Sanırım birkaç ağrı kesici söz konusu bile olamaz değil mi, Angelica?” dedi.</p>

  <p class="block_2">Gene kısık sesli kıkırdama. “Mizah duygunu kaybetmemiş olmana sevindim.”</p>

  <p class="block_2">“Hayır, yalnızca onurum. Bunu beklemiyordum, Angelica. Telefon konuşmalarımızda hiçbir şey aklında benim için bunun olduğunu düşünmeme yol açmadı.”</p>

  <p class="block_2">“Kim olduğum hakkında hiç fikrin yoktu, değil mi?” Angelica’nın sesindeki gururu anlamamak olanaksızdı.</p>

  <p class="block_2">“Evet ve hayır. Bu adamları öldüren kişinin sen olduğunu bilmiyordum. Ama bana gelmiş bir kadın olduğunu biliyordum.”</p>

  <p class="block_2">Angelica kaşlarını nasıl cevap vereceğini bilemiyormuş gibi çattı. Dönüp kamerayı kontrol etti. “Bunu anlamak geç kaldın. Telefonu suratıma kaç kez kapadığını biliyor musun?” Sesi öfkeliydi, incinmiş değil.</p>

  <p class="block_2">Tony tehlikeyi sezdi ve yumuşak sözcükler bulmaya çalıştı. “Çünkü bir sorunum vardı, senin yüzünden değil.”</p>

  <p class="block_2">Angelica, duvar boyunca uzanan taş sıranın yanına giderken, “Benimle sorunun vardı” dedi.</p>

  <p class="block_2">Tony tekrar denedi. “Tam tersi” dedi. “Kadınlarla ilişkilerimde hep sorun yaşadım. Bu yüzden başta nasıl davranacağımı bilmiyordum. Ama zaman içinde düzeldi. Düzeldiğini biliyorsun. Birlikte harika olduğumuzu biliyorsun. Sorunlarımı ardımda bıraktığımı düşünmeme sen neden oldun.” Angelica’nın sözlerinin ardındaki ironiyi fark etmemesi için dua etti.</p>

  <p class="block_2">Ama Angelica hiç de aptal değildi. Alaylı bir gülümsemeyle, “Bunu rahatlıkla söyleyebilirsin sanırım, Anthony” dedi.</p>

  <p class="block_2">“Benden akıllı çıktın. Katilin bir erkek olduğuna inanmıştım. Bunu düşünmem gerekirdi.”</p>

  <p class="block_2">Ona arkasını dönerek kameradaki kaseti değiştirdi. Sonra Tony’ye döndü ve, “Beni asla yakalayamazdın. Seni de ortadan kaldırınca artık kimse yakalayamaz.”</p>

  <p class="block_2">Tehdidi duymazdan gelen Tony konuşmasını sürdürdü, sesini sıcak ve düz tutmaya çalışıyordu. “Kadın olduğunu anlamam gerekirdi. Bu gizlilik, ayrıntılara dikkat, işini yaptıktan sonra temizliğe gösterdiğin özen. Bunların bir erkeğin değil kadın zihninin işaretleri olduğunu anlamadığım için aptal olmalıyım.”</p>

  <p class="block_2">Angelica dudak büktü. “Hepiniz aynısınız, siz psikologlar.” Sözcüğü müstehcenmiş gibi tükürerek söylemişti. “Hayal gücünüz çok dar.”</p>

  <p class="block_2">“Ama ben onlara benzemem, Angelica. Tamam, önemli bir hata yaptım ama bahse girerim seni herkesten daha iyi tanıyorum. Çünkü sen bana zihninin içini gösterdin. Yalnızca cinayetlerle de değil üstelik. Bana gerçek kadını, aşkı anlayan kadını gösterdin. Ama onlar anlamadılar, değil mi? Onlara bir erkeğin vücudunda bir kadın ruhuna sahip olduğunu söylediğinde sana inanmadılar. Ah, anlamış gibi yapmışlardır, sana üstünlük taslamışlar, aşağılamışlardır. Ama içlerinden seni hilkat garibesi gibi bir kenara attılar, değil mi? İnan bana, ben asla bunu yapmazdım.” Konuşmasının sonuna gelirken Tony’nin sesi çatallaştı, ağzı korku ve kloroformdan kurumuştu. Hiç değilse damarlarından geçen adrenalin bir analjezik görevi görüyordu.</p>

  <p class="block_2">Angelica kaba bir tavırla, “Benim hakkımda ne biliyorsun?” diye sordu, yüzündeki acı koket görüntüsüyle tam bir tezat oluşturuyordu.</p>

  <p class="block_2">Tony, Angelica’nın narsisizminin onunla gizli yanlarını paylaşmasını, Tony’nin gözündeki imajını duymaya ihtiyacı olduğunu gerekli kılacağını düşündü ve kumar oynayarak, “Konuşacaksak bir içeceğe ihtiyacım var” dedi. Hayatını kurtarma şansı varsa, onunla bir ilişki kurmak zorundaydı. Bir içki duvardaki ilk tuğla olabilirdi. Angelica’nın kendisini ne kadar nesne değil de birey olarak görmesini sağlarsa, şansı da o kadar artardı.</p>

  <p class="block_2">Angelica şüpheyle dudak büktü. Sonra uzun saçlarını havalandıran bir baş hareketiyle uzaklaşıp duvardaki lavaboya gitti. Musluğu açarak bir bardak arandı. “Bir bardak alacağım” diye mırıldanarak yanından geçti ve takırtılarla merdiveni tekrar çıktı.</p>

  <p class="block_2">Tony küçük zaferinin getirdiği rahatlamayı hissetti. Angelica otuz saniyeden kısa bir süre sonra döndü, elinde kalın beyaz bir kupa vardı. Lavaboya doğru yürürken Tony mutfağın yukarıda olduğunu tahmin etti. Angelica yüksek topuklarla yürümeyi iyi beceriyordu, adımları ölçülü ve dişiydi. Kaçırma ve öldürmenin gerilimi altında daha erkeksi tavırlara büründüğünden bu Tony’ye ilginç geldi. Terry Harding’in, Damien CQ evinden çıkan bir erkek gördüğüne inanmasının tek nedeni buydu.</p>

  <p class="block_2">Angelica kupayı doldurdu ve Tony’ye dikkatle yaklaştı. Saçlarını sımsıkı tuttu, başını acı verecek biçimde geriye çekti ve ağzına buz gibi suyu döktü. Suyun yarısı çenesinden aktı ama Tony de çok rahatladı. Angelica geriye çekilirken, “Teşekkürler” dedi boğuk bir sesle.</p>

  <p class="block_2">Angelica alayla, “İnsan konuğuna karşı her zaman nazik olmalı” dedi.</p>

  <p class="block_2">Tony, “Umarım bunu bir süre daha devam ettirirsin” karşılığını verdi. “Biliyorsun, sana hayranlık duyuyorum. Bir tarzın var.”</p>

  <p class="block_2">Angelica tekrar kaşlarını çattı. “Beni aldatmaya çalışma, Anthony. Böyle aptal iltifatlarla bir yere varamazsın.”</p>

  <p class="block_2">“Aptallık değil” diye karşı çıktı Tony. “Yaptığın şeylerin ayrıntılarına günlerimi, gecelerimi verdim. Zihninin içine o kadar çok girdim ki sana nasıl hayran olmam? Nasıl etkilenmem? Buraya getirdiğin diğerlerinin, kim olduğun, neler yapabileceğin hakkında hiçbir fikirleri yoktu.”</p>

  <p class="block_2">“Bu doğru, bunu rahatlıkla söyleyebilirim. Bebek gibiydiler, korkmuş, aptal bebekler” dedi hor görür bir tavırla. “Benim gibi bir kadının onlara neler yapabileceğini görmediler. Hain, şehvet düşkünü aptallardı.”</p>

  <p class="block_2">“Çünkü seni benim tanıdığım gibi tanımıyorlardı.”</p>

  <p class="block_2">“Sürekli bunu söyleyip duruyorsun. Kanıtla. Benim hakkımda her şeyi bildiğini kanıtla.”</p>

  <p class="block_2">Tony, onun zırhını indirdiğini düşündü. Yemek için şarkı söylemeyi boş ver, hayatın için konuş.</p>

  <p class="block_2">Psikolojinin gerçekten bir bilim mi yoksa saçmalık mı olduğunu keşfedeceği test yeriydi burası.</p>

  <p class="block_12">*</p>

  <p class="block_2">“Fraser Duncan. Merhaba, ben Bradfield polisinden Detektif Carol Jordan.” Carol unvanını tam olarak söylemeye hiç alışamamıştı. Biri ortaya çıkıp, “Hayır, değilsin Sonunda seni bulduk” diye bağıracakmış gibi geliyordu ona. Neyse ki bugün böyle bir şey olmadı.</p>

  <p class="block_2">“Evet.” Ses dikkatliydi, iki heceli kelime soru sorar gibi söylenmişti.</p>

  <p class="block_2">“Aslında yaptığımız bir araştırmada bize yardım edebileceğinizi kardeşim Michael Jordan önerdi.”</p>

  <p class="block_2">“Ha, öyle mi?” Ses biraz sıcaklaşmıştı. “Michael nasıl? Yazılımla mı uğraşıyor?”</p>

  <p class="block_2">Carol, “Kesinlikle bu onun en sevdiği oyuncak bence” dedi.</p>

  <p class="block_2">Fraser Duncan güldü. “Pahalı bir oyuncak, Detektif. Şimdi, sizin için ne yapabilirim?”</p>

  <p class="block_2">“Sizinle Vicom 3D Commander hakkında konuşmak istiyorum. Çok gizli tutulacak, bunu anlıyorsunuzdur. Önemli bir cinayet araştırması yapıyoruz ve teorilerimizden biri de katilimizin kendi kasetlerinde oynama yapmak, belki başka malzemeler aktarmak için sizin yazılımı kullandığı. Bu mümkün, değil mi?”</p>

  <p class="block_2">“Mümkünden de öte. Çok basittir.”</p>

  <p class="block_2">“Peki tüm müşterilerinizin kayıtlarını saklıyor musunuz?” diye sordu Carol.</p>

  <p class="block_2">“Saklarız. Bütün paketleri doğrudan satmıyoruz tabii ama Commander alan herkesin kayıtları bizden geçmek zorunda, çünkü bu onlara parasız müşteri hizmeti sağlıyor, yazılımı geliştirdikçe öncelikli olarak onlara gönderilmesini garantiliyor.” Duncan artık açılmıştı. “Müşteri veri tabanımıza girmek istediğinizi düşünüyorum, Detektif.”</p>

  <p class="block_2">“Gerçekten de öyle efendim. Bu bir cinayet soruşturması ve bu bilgi bizim için çok önemli olabilir. Tümüyle gizli tutulacağını bir kez daha belirtmek istiyorum. İşimiz biter bitmez verilerinizin sistemimizden silinmesiyle bizzat ilgileneceğim.” Carol yalvarır gibi konuşmamaya çalışıyordu.</p>

  <p class="block_2">Duncan tereddütle, “Bilmiyorum” dedi. “Sizin ve meslektaşlarınızın müşterilerimin kapısını çalması fikrinden hoşlandığımdan emin değilim.”</p>

  <p class="block_2">“Böyle olmayacak, Bay Duncan. Kesinlikle. Listeyi İçişleri Ana Soruşturma Sistemimize aktaracak ve oradaki bilgilerle çapraz eşleştirme yapacağız. Ancak bir bağlantı ortaya çıkarsa harekete geçeriz.”</p>

  <p class="block_2">Duncan birden, “Peşinde olduğunuz kişi dizi cinayetler katili mi?” diye sordu.</p>

  <p class="block_2">Carol bir an, ne duymak istiyor acaba, diye merak etti. Kumar oynayarak, “Evet” dedi.</p>

  <p class="block_2">“Sizi biraz sonra ararım, Detektif. Yalnızca söylediğiniz kişi olduğunuzdan emin olmak için.”</p>

  <p class="block_2">“Olur tabii.” Carol ona ana polis santralının telefonunu verdi. “Scargill Sokağı’ndaki HOLMES odasında olduğumu söyleyin.”</p>

  <p class="block_2">Beş dakika sabırsızlıkla geçti. Telefonun çalışı bitmeden Carol almacı kulağına götürmüştü bile. “Detektif Jordan.”</p>

  <p class="block_2">“Bana borcun var, kardeşim.”</p>

  <p class="block_2">“Michael”</p>

  <p class="block_2">“Fraser Duncan’a senin ne kadar saygın bir kişi olduğunu ve polis hakkında duyduklarına rağmen sana güvenebileceğini söyledim biraz önce.”</p>

  <p class="block_2">“Seni seviyorum, kardeşim. Şimdi telefonu kapa da adam beni arayabilsin”</p>

  <p class="block_2">Bir saat içinde Vicom’un verileri HOLMES bilgisayar ağına girmişti. Bunu sağlayan da Dave Woolcott ve modern teknolojinin mucizeleriydi. Veri kullanımının genel kurallarını kararlaştırdıktan sonra Carol, Fraser Duncan’ı Woolcott’a havale etmişti. “ASCII dosyaları”, “baud oranı” gibi yabancı ifadelerden oluşan konuşmayı anlamadan dinlemişti.</p>

  <p class="block_2">Dave terminallerden birinde çalışırken Carol da onun yanına oturdu. Dave, “Tamam” dedi. “Swansea’dan Bradfield’ın yirmi mil çapı içinde Discovery almış herkesi içeren listeyi aldık. Vicom’dan yazılım alanların listesini de aldık. Bu tuşa vuracağım ve bu menüden şu seçeneğe gireceğim. Şimdi arkamıza yaslanıp makinenin işini yapmasını bekleyebiliriz.”</p>

  <p class="block_2">İşkenceli bir dakika boyunca hiçbir şey olmadı. Sonra ekran silindi ve bir mesaj yanıp sönmeye başladı. “(2) eşleme bulundu. Eşlemelerin listesini ister misiniz?” Dave “evet” tuşuna basınca ekranda iki ad ve adres belirdi.</p>

  <p class="block_4"> </p>

  <p class="block_21">1: Philip Crozier, 21 Broughton Crag, Sheffield Road, Bradfield BX4 6JB</p>

  <p class="block_21">2: Christopher Thorpe (sınıflama ölçütü 1) I Angelica Thorpe (sınıflama ölçütü 2), 14 Gregory Sokağı, Moorside, Bradfield BX4 4LR</p>

  <p class="block_4"> </p>

  <p class="block_2">Carol ikinci seçeneği göstererek, “Bu ne anlama geliyor?” diye sordu.</p>

  <p class="block_2">“Discovery, Christopher Thorpe adına kayıtlı, yazılım da Angelica tarafından alınmış. Bu seçeneği kullanmakla makine adın yanı sıra adrese göre de eşleme yapıyor. Tamam, Carol, bir şey buldun. Bunun bir anlamı var mı yok mu göreceğiz?”</p>

  <p class="block_12">*</p>

  <p class="block_2">Penny Burgess, Malham Pavement’ın kaba kireçtaşında hızla yürüyordu. Gökyüzü ilkbaharın parlak mavi rengindeydi, otlar kahverengiden yeşile dönmeye başlamıştı. Zaman zaman kuşlar şarkı söylüyordu. Penny’nin gerçekten kendine geldiği iki durum vardı. Biri sıcak bir haberin peşinde koşmaktı. Öbürü de Yorkshire Dales ve Derbyshire Peak District’in yüksek ovalarında dolaşmaktı. Açık havada kendini kuşlar kadar özgür hissediyordu, bütün gerilim yok olmuştu. Bir saat önce yazı isteyen haber masası yok, gidilmesi gereken haber kaynakları yok, rakiplerinden ileride olmak, omzunun üzerinden geriye bakmak yok. Yalnızca gökyüzü, yüksekler, olağanüstü kireçtaşı manzara ve o.</p>

  <p class="block_2">Birden nedensiz yere aklına Stevie McConnell takıldı. Bir daha gökyüzünü göremeyecek, kırda dolaşamayacak ve mevsimlerin dönüşünü seyredemeyecekti. Allah’a şükür birine bu yoksunluğun bedelini ödetecek gücü vardı.</p>

  <p class="block_12">*</p>

  <p class="block_2">Philip Crozier’ın evi üç katlı modern, dar bir evdi, alt katında yalnızca dahili bir garaj bulunuyordu. Carol otomobilde oturarak evi iyice gözden geçirdi. Yan koltukta oturan genç polis memuru, “Girecek miyiz efendim?” diye sordu.</p>

  <p class="block_2">Carol bir an düşündü. İdeal olarak bilgisayarda çıkan adların sahiplerini sorgularken yanında Tony’nin olmasını isterdi. Evinden onu bulmaya çalışmıştı. Cevap yok. Claire onun henüz büroya gelmediğini söylemişti. Dokuz buçukta bir randevusu olduğu için şaşkındı. Carol evin çevresinde dolaştı ama bir gece önce bıraktığı gibiydi. Kadın arkadaşıyla eğleniyor, kararını verdi. Becerikli Andy’nin yakalanmasını kaçırması iyi olur diye düşündü kötü niyetle, sonra hemen bu çocuksu düşüncesinden pişman oldu. Tony olmazsa Don Merrick’in yanında olmasını isterdi. Ama Merrick, Discovery’nin tespitinden sonra soruşturmanın başka bir cephesinde çalışıyordu. Acil başka işi olmayan tek kişi polis memuru Morris’ti, o da henüz üçüncü ayını yaşıyordu.</p>

  <p class="block_2">Carol, “Evde olup olmadığını öğrenebiliriz” dedi. “Ama herhalde iştedir.”</p>

  <p class="block_2">Bahçe yoluna girdiler, Carol düzgün biçilmiş çimenlere ve evin kusursuz boyasına dikkatle baktı. Ev Tony’nin profiline hiç uymuyordu. Değeri ve konumu açısından, onların hayat tarzlarına imrenen birinin evinden çok kurbanların evine benziyordu. Carol zile bastıktan sonra geriye çekildi. Tam vazgeçip otomobile dönmek üzereydiler ki ayak sesleri duydu. Kapı açıldı ve gri eşofman altı, kırmızı tişört giymiş çıplak ayaklı, iri yarı siyah bir adam göründü. Terry Harding’in verdiği eşkâlden çok farklıydı. Carol’ın yüreği bir an durdu sanki, sonra kendine Crozier’in yazılımı ve Discovery’yi kullanabilecek tek kişi olmayabileceğini hatırlattı. Adam gene de sorgulanmaya değerdi. Adam, “Buyurun” dedi.</p>

  <p class="block_2">“Bay Crozier.”</p>

  <p class="block_2">“Benim. Siz kimsiniz?” Sesinde rahat, güçlü bir Bradfield aksanı vardı.</p>

  <p class="block_2">Carol kimliğini çıkararak kendini tanıttı, “içeriye girip biraz konuşabilir miyiz acaba?”</p>

  <p class="block_2">“Hangi konuda?”</p>

  <p class="block_2">“Adınız rutin araştırmalarda ortaya çıktı ve sizi listeden silmek için bazı sorular sormak istiyorum.”</p>

  <p class="block_2">Crozier kaşlarını çattı. “Ne tür araştırmalar?”</p>

  <p class="block_2">“İçeriye girebilirsek açıklarım efendim.”</p>

  <p class="block_2">“Hayır, orada durun, bu ne demek oluyor? İşimi bitirmeye çalışıyorum.”</p>

  <p class="block_2">Morris, Carol’ın yanına geçti. “Zorluk çıkarmanıza gerek yok efendim, yalnızca rutin bir kontrol.”</p>

  <p class="block_2">Carol soğuk bir sesle, “Bay Crozier zorluk çıkarmıyor” dedi. “Sizin yerinizde olsam ben de aynı biçimde davranırdım. Sizinkinin tanımına uyan bir araç bir olayda kullanılmış ve sizi soruşturmanın dışına çıkarmamız gerekiyor. Bu soruşturmayla bağlantılı olarak başka insanlarla da konuşuyoruz efendim. Fazla uzun sürmez.”</p>

  <p class="block_2">Crozier iç çekerek, “O halde tamam” dedi. “İçeri girseniz iyi olacak.”</p>

  <p class="block_2">Halı kaplı merdivenlerden açık plan mutfaklı oturma odasına girdiler. Oda pahalı ama minimalist bir tarzda döşenmişti. Adam iki deri ve ahşap koltuğu gösterdi, kendisi cilalı parke üzerinde duran deri mindere oturdu. Morris defterini çıkararak temiz bir sayfa açtı.</p>

  <p class="block_2">Carol, “Evde mi çalışıyorsunuz?” diye sordu.</p>

  <p class="block_2">“Doğru. Ben serbest çalışan animatörüm.”</p>

  <p class="block_2">Carol, “Çizgi filmler mi?” dedi.</p>

  <p class="block_2">“Çoğunlukla bilim animasyonları yaparım. Açık Üniversite kursunuz için atomların nasıl çarpıştığını gösteren bir şev istiyorsanız sizin adamınız benim. Peki bu iş nedir?”</p>

  <p class="block_2">“Bir Land Rover Discovery’niz var mı?”</p>

  <p class="block_2">“Doğru. Garajda.”</p>

  <p class="block_2">“Geçen Pazartesi gecesi otomobilinizi kullanıp kullanmadığınızı söyleyebilir misiniz?” Allahım, yalnızca bir hafta önce miydi?</p>

  <p class="block_2">“Söyleyebilirim. Kullanmıyordum. Boston, Massachusetts’deydim.”</p>

  <p class="block_2">Carol rutin sorular sorarak Crozier’ın tam olarak ne yaptığını öğrendi ve bu bilgilerle ne yapabileceğini kestirdi. Sonra ayağa kalktı. Kilit sorunun zamanı gelmişti ama bunu rahat bir tavırla söylemek çok önemliydi. “Yardımınız için teşekkür ederim, Bay Crozier. Bir şey daha siz burada yokken evinize giren biri var mı? Otomobilinizi ödünç alabilecek biri.”</p>

  <p class="block_2">Crozier başını iki yana salladı. “Tek başıma yaşıyorum. Bir kedim ve çiçeklerim bile yok, yani ben yokken kimsenin eve gelmesine gerek yok. Anahtarı olan tek kişi benim.”</p>

  <p class="block_2">“Bundan emin misiniz? Temizlikçi, sisteminizi kullanmak için gelen bir meslektaş.”</p>

  <p class="block_2">“Eminim. Kendi temizliğimi kendim yaparım. Tek başıma çalışırım. Birkaç ay önce kız arkadaşımdan ayrıldıktan sonra kilidi değiştirdim, tamam mı? Benim dışımda kimsede anahtar yok.” Crozier sinirlenmeye başlamıştı.</p>

  <p class="block_2">Carol ısrar etti. “Peki bilginiz dışında biri anahtarlarını ödünç alıp çoğaltmış olabilir mi?”</p>

  <p class="block_2">“Nasıl yapabilir ki? Anahtarlarımı ortalıkta bırakma alışkanlığım yok. Otomobil benim üzerime sigortalı, yani başka kimse kullanmadı şimdiye kadar.” Rahatsızlığının arttığı açıktı. “Bakın, üzerinde benim plakam olan bir otomobille bir suç işlenmişse, sahte plaka kullanıyordur, tamam mı?”</p>

  <p class="block_2">“Söylediğinizi doğru kabul ediyorum, Bay Crozier. Bana verilen bilginin yeterli olduğunu söyleyebilirim, bir daha sizi rahatsız etmeyeceğiz. Zamanınızı aldığımız için çok teşekkür ederim.”</p>

  <p class="block_2">Otomobile dönünce Carol, “Bana bir telefon bul. Dr. Hill’i tekrar aramak istiyorum. Tam ona gerçekten ihtiyacımız olduğunda çekip gittiğine inanamıyorum” dedi.</p>

  <p class="block_22"> </p>

  <h1 class="block_31" id="sigil_toc_id_5">18</h1>

  <p class="block_22"> </p>

  <p class="block_21">“BACK UP.007; DOSYA AŞK.O18”ADLI3,5İNÇLİK DİSKETTEN</p>

  <p class="block_21">Çok gülünç. Özel bir cezalandırma yapıp yapmadığımı bile söyleyemeyecek bir adam yakaladılar, beni yakalamak için onu kullanıyorlar. Ünlü birini, benim yeteneklerime denk bir hasmı işe alacak saygıyı bana göstermeleri gerekirdi en azından, benim çapımda biriyle hiç karşılaşmamış bir aptalı değil.</p>

  <p class="block_21">Bunun yerine beni aşağıladılar. Dr. Tony Hill, cinayetlerimin analizine dayanarak benim profilimi çıkaracakmış. Bu günlük yıllar sonra, doğal nedenlerle ölümümün ardından yayınlandığı zaman, tarihçiler onun profilini gerçekle karşılaştırabilecek ve sözde biliminin yanlılıklarına gülecekler.</p>

  <p class="block_21">Hill gerçeğe asla yaklaşamayacak. Kayıtlara geçmesi için bu gerçeği ben yazıyorum.</p>

  <p class="block_21">Seaford’un Yorkshire limanında doğdum. Burası bölgenin en işlek balıkçılık ve ticari doklarından biridir. Babam bir denizciydi, petrol tankerlerinde birinci subaydı. Bütün dünyayı dolaşır, sonra eve dönerdi. Ama annem, kötü bir anne olduğu kadar kötü bir eşti de. Evin her zaman karmakarışık, yemeklerin düzensiz ve yavan olduğunu şimdi görebiliyorum. Başarılı olduğu tek konu, paylaşabildikleri tek şey içkiydi. Ayyaşlar için bir Olimpiyat yapılsa, altın madalyayı bu ikisi alırdı.</p>

  <p class="block_21">Yedi yaşımdayken babam eve gelmeyi bıraktı. Annem beni iyi bir oğul olmamakla suçladı tabii. Onu benim evden kaçırdığımı söyledi. Artık evin erkeği sensin dedi. Ama ben onun beklentilerine uygun olamadım. Her zaman benim yapabileceğimden fazlasını ister ve övgü yerine hep suçlardı. Gardıropta birçok insanın mantosundan daha çok kilitli zaman geçirirdim.</p>

  <p class="block_21">Babamın maaşı olmayınca annem sosyal yardım kaynaklarına kalmıştı, bu da bırak yeterli içki almayı yaşamaya bile ancak yetiyordu. İnşaat derneği evi elimizden alınca bir süre Bradfield’daki akrabalarımızın yanına gittik ama annem onların hoşnutsuzluklarını kaldıramayınca tekrar Seaford’a geri döndük. Annem orada şehrin öbür parlak endüstrisinde, fahişelikte çalışmaya başladı. Oturduğumuz pis daire ve pansiyonlardan geçen iğrenç, sarhoş denizcilere alışmıştım. Kiramızı hep geç öder, mahkemeler kapımıza bindirmeden genellikle tüyerdik.</p>

  <p class="block_21">Hep tanık olduğum çirkin sevilmelerden nefret ederek büyüdüm ve evden olabildiğince uzak kalmayı tercih ettim, çoğunlukla doklarda uyurdum. Yiyecek alabileyim diye paralarını alabilmek için benden küçük çocukları döverdim. Taşındığımız kadar sık okul değiştirdiğim için okulda başarılı olamadım, gerçi aptal çocukların çoğundan daha çok şey biliyordum.</p>

  <p class="block_21">16 yaşına basar basmaz Seaford’u terk ettim. Benim için felaket değildi, sürekli taşındığımız için fazla arkadaş edinememiştim. Onlar gibi olmak istemeyecek kadar çok erkek tanımıştım ve kendimi onlardan farklı hissediyordum. Bradfield gibi büyük bir şehre taşınırsam istediğim şeyi elde etmenin daha kolay olacağını düşündüm. Annemin kuzenlerinden biri çalıştığı elektronik şirketinde bana bir iş buldu.</p>

  <p class="block_21">O dönemlerde kadın giysileri giymenin beni çok rahatlattığını keşfettim. Bir pansiyona taşınarak ne zaman istesem kadın gibi giyinmeye başladım, bu da beni çok rahatlattı. Akşam kurslarında bilgisayar öğrenmeye başladım ve sonunda çok iyi bir sertifika aldım. Tam o sıralarda anneme kardeşinden Seaford’da bir ev kaldı.</p>

  <p class="block_21">Tekrar Seaford’a dönerek bir işe girdim, yerel özel telefon şirketinin bilgisayar sisteminde çalışmaca başladım. Oraya dönmek istemiyordum aslında ama iş geri çevrilemeyecek kadar iyiydi. Asla annemin yanına gitmedim. Benim orada olduğumu bildiğini bile sanmam.</p>

  <p class="block_21">Seaford’un birkaç iyi yanından biri de, Hollanda’ca sık sık feribot kalkmasıdır. Her hafta sonu oraya giderdim, çünkü Amsterdam’da kadın gibi giyindiğim zaman kimse beni ayıplamıyordu. Orada birçok travesti ve transseksüelle tanıştım ve onlarla konuştukça onlar gibi olduğumu anladım. Bir erkeğin vücuduna bürünmüş bir kadındım ben. Bu da kızlara neden cinsel olarak hiç ilgi duymadığımı açıklıyordu. Erkekleri çekici bulmama karşın ibne olmadığımı biliyordum. Herkes ancak kadınla erkeğin birbirine mükemmel uyduğunu bilirken normal ilişki kurmuş gibi davranarak beni iğrendiriyordu erkekler.</p>

  <p class="block_21">Leeds’deki Jimmy’de doktora gittim, orada kuzeydeki bütün cinsiyet değişimi ameliyatları yapılır ama beni geri çevirdiler. Psikologları bütün erkekler gibi aptaldı. Ama Londra’da özel bir doktor buldum, o da bana ihtiyacım olan hormon tedavisini yaptı. Bütün bunlar olurken çalışmam mümkün değildi elbette. Doktor ameliyat olup kadın olduktan sonra başka bir işe girmem için bana iyi bir referans vereceğini söyledi.</p>

  <p class="block_21">Ameliyat için yurtdışına gitmem gerekiyordu ve bu sandığımdan çok daha pahalıydı. Anneme gidip bana ödünç para vermesi için evi ipotek etmesini istedim ama annem bana güldü geçti.</p>

  <p class="block_21">Böylece ondan öğrendiğim işi yaptım. Kendimi doklarda sattım. Denizcilerin bir travestiye bu kadar çok para vermeleri çok şaşırtıcı. Memeleri ve kamışı olan birini düşündükleri anda akılları başlarından gidiyordu. Ben öbür fahişelere benzemiyordum. İçkim, uyuşturucum, pezevengim yoktu. Ameliyat parasını biriktirene kadar bu işi sürdürdüm.</p>

  <p class="block_21">Seaford’a döndüğümde kendi annem bile beni tanımadı. Eve döneli birkaç gün olmuştu ki kazayla aşırı dozda içki içip hap aldı. Kimse buna şaşırmadı. Evet, Doktor, listeme onu da ekleyebilirsin.</p>

  <p class="block_21">Yeteneklerim, deneyimim ve referansımla Bradfield’daki telefon şirketinde sistem analisti olarak iş bulmakta zorluk çekmedim. Seaford’daki evin satışından gelen parayla Bradfield’da bir ev aldım ve hayatımı paylaşmaya lâyık bir erkek bulma işine giriştim.</p>

  <p class="block_21">Dr. Hill de bunların hiçbirini bilmeden beni anladığını sanıyor. Kısa bir süre sonra bütün bunları onunla paylaşacağım. Bunları kendisinin yazma şansının olmayacak oluşu ne kötü.</p>
</body>
</html>
