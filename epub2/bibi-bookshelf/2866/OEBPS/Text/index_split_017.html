<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_26" id="calibre_pb_22"> </p>

  <h1 class="block_31">8</h1>

  <p class="block_22"> </p>

  <p class="block_21">DOSYA ASK.008” ADLI 3,5 İNÇLİKDİSKETTEN</p>

  <p class="block_21">Paul’u tanımak, Adam’dan daha heyecan verici olmuştu nedense. Bunun bir nedeni de sanırım artık işler istediğim gibi gitmezse ne yapacağımı bilmemdi. Paul ona çok şey verebileceğimi anlamamış olsa, aşkımı reddetmiş olsa bile, Adam kadar ileri gidip başka biriyle ilişkimizin kaçınılmazlığına ihanet etmiş olsa bile, beni hak ettiğimin gerçekleşmesi kadar tatmin edecek alternatif bir senaryo olduğunu biliyordum.</p>

  <p class="block_21">Ama bu kez istediğim şeyi elde edeceğimden emindim. Şimdi anlıyorum ki Adam zayıftı ve olgun değildi. Paul böyle değildi, bunu rahatlıkla söyleyebilirdim. Birincisi, Adam gibi kentin yuppie kesiminde oturmayı seçmemişti. Paul, Aston Hey’de, şehrin güney kesiminde oturuyordu, yani öğretim üyelerinin ve alternatif terapistlerin çok sevdiği banliyöde. Paul’un evi pahalı olmayan sokaklardan birindeydi. Evi benimkine benziyordu, gerçi onun odaları benimkinden çok daha büyüktü. Benimkinin tersine önde küçük bir bahçesi vardı ve arka bahçesi benimkinin iki katıydı, çiçekler ve çalılarla süslenmişti. Yaz akşamlarında işten sonra hafif bir içki alarak oturmak için mükemmel bir yer.</p>

  <p class="block_21">Paul’le birlikte Aston Hey’de oturma, bu sessiz sokakların keyfini sürme, parkta birlikte yürüyerek, diğer çiftler gibi olma şansım vardı. Üstelik Paul ilginç bir iş yapıyordu Bradfield Bilim ve Teknoloji Enstitüsü’nde CAD programında uzman öğretim üyesiydi. Ortak çok şeyimiz vardı. Adam’dan öğrendiklerimi ona asla gösteremeyecek olmam çok kötüydü.</p>

  <p class="block_21">İpotek yaptırmamış olmanın önemli avantajlarından biri de bütün gelirimi dilediğimce kullanabilecek olmamdır. Benim yaşımda ve kendisine bağımlı kişiler olmayan biri için önemli bir gelir bu. Yani harika bir bilgisayar sistemi kurabilirim. Tek bir programın bile yaklaşık üç yüz sterlin tuttuğu düşünülürse beni sömüren kimsenin olmaması iyi olmuş. Yeni CD-ROM sistemim, dijital dönüştürücüm ve özel efekt programımla video kasetleri bilgisayarıma aktarmak bir günden daha az zaman aldı. Görmek istediğim her tür hikâyeyi anlatmak için görüntülerle oynayıp değiştirebilirdim. Sistemime yüklediğim diğer erotik kasetlere teşekkürler. Hayatında olamadığı ereksiyonu Alan’a vermeyi bile başardım. Sonunda onu düzebilecek, emebilecek, yumruklayabilecek ve aynı şeyi bana yaptığını izleyebilecektim. Ama bunları yapabileceğimi bilmek gene de onu kurtarmaya yetmemişti. Bilgisayarım ve düşgücüm bile, bana duyduğu arzu konusunda kendisine karşı dürüst olsaydı verebileceği neşe ve doyumu veremiyordu bana. Bu yüzden her gün tekrar tekrar ölmesi gerekiyordu Sürekli değişen son fantezi, ruh halime ve isteğime göre biçimleniyordu. Sonunda Adam fantezisini kurduğu her şeyi yapıyordu Benim duyduğum hazzı paylaşamaması ne kötü.</p>

  <p class="block_21">Mükemmel değildi ama en azından polisten daha çok eğleniyordum Okuduklarımdan bir sonuca ulaşamadıkları açıktı. Adam’ın ölümü ulusal medyada pek yer almamıştı, Bradfield Evening Sentinel Times bile beş gün sonra pes etti. Adam’ın kimliği dört gün sonra, kaygılı meslektaşlarının telefonlarına cevap alamayıp evde kimseyi bulamayınca yaptıkları kayıp ihbarı sonucunda belirlendi. Onların söyledikleriyle (sevilen, çok çalışan, iyiniyetli vb) ilgilenmiştim ve Adam’ın aptallığının beni onların arkadaşlığından yoksun bırakmasına bir anlık pişmanlık duydum. Sentinel Times muhabiri Adam’ın eski karısını bile bulmuştu: Yirmi birinci doğumgününde işleyip yirmi beşinci doğumgününde son verdiği bir hata. Kadının yorumları beni yüksek sesle güldürdü.</p>

  <p class="block_21">Adam Scott’un eski eşi Lisa Arnold (27) “Böyle bir şeyin Adam’ın başına geldiğine inanamıyorum” derken gözyaşlarıyla savaşıyordu.</p>

  <p class="block_21">“Dost canlısı, sosyal bir insandı. Ama çok içmezdi. Bu sapığın onu nasıl ele geçirdiğini anlayamıyorum.”</p>

  <p class="block_21">Tekrar evlenen ilkokul öğretmeni Lisa, “Crompton Gardens’da ne aradığını bilmiyorum” diye konuşmasına devam etti. “Biz evliyken hiçbir eşcinsel eğilimi yoktu. Cinsel hayatımız çok normaldi. En fazla biraz sıkıcıydı.</p>

  <p class="block_21">Çok genç yaşta evlendik. Adam’ın annesi onu, karısının kul köle olmasını bekleyecek biçimde yetiştirmişti ve bu ben olamazdım.</p>

  <p class="block_21">Sonra başka biriyle tanıştım ve Adam’a boşanmak istediğimi söyledim. Bu onu altüst etti ama sanırım daha çok gururu incindi.</p>

  <p class="block_21">Boşandıktan sonra onu görmedim ama yalnız yaşadığını duymuştum. Son üç yılda birkaç ilişki yaşadığını biliyorum ama bildiğim kadarıyla ciddi bir şey yoktu.</p>

  <p class="block_21">Ölmüş olduğu fikrine alışamıyorum. Birbirimizi incittiğimizi biliyorum ama gene de böyle öldürülmesi beni yıktı.”</p>

  <p class="block_21">Erkekleri bu kadar az anlıyorsa Lisa’nın ikinci evliliğinin sürme şansının fazla olduğunu sanmıyorum. Sıkıcı mı? Lisa, Adam’la seksin sıkıcı olmasının tek nedeniydi.</p>

  <p class="block_21">Peki bana sapık demesi? Onu bıraktıktan üç yıl sonra bile yabancılara hâlâ ondan söz edecek kadar sevgi dolu, çekici, yakışıklı bir erkeğe sırtını dönen oydu. Her şeyi biliyordum. Adam’ı dinlemiştim. Sapık olan biri varsa, o da Lisa’ydı.</p>

  <p class="block_24">***</p>

  <p class="block_25">Hiçbir acemi sanatçı büyük bir şehrin merkezinde gündüz vakti işlenen bir cinayet kadar cesur bir fikri algılayamaz. Emin olun bu işi ne bir beyefendi, ne bir fırıncı ne de bir baca temizleyicisi yapabilir. Kim olduğunu biliyorum.</p>

  <p class="block_4"> </p>

  <p class="block_2">Stevie McConnell umutsuz bir havayla ellerini saçlarında gezdirdi “Bakın, size kaç kez söylemem gerekiyor? Büyük bir adam gibi görünmeye çalışıyordum. Biriyle birlikte olmak istiyordum ve kendimi ilginç biriymiş gibi göstermeye çalışıyordum. Ne Paul Gibbs’i ne de Damien Connolly’yi tanırım. Hayatım boyunca ikisini de görmedim.”</p>

  <p class="block_2">Carol soğuk bir sesle, “Gareth Finnegan’ı tanıdığını kanıtlayabiliriz” dedi.</p>

  <p class="block_2">McConnell, “Tamam, Gareth’ı tanıdığımı kabul ediyorum. Jimnastik salonunun üyesiydi, onu hiç görmediğimi söyleyemem. Ama, Allah aşkına, bayan, adam bir avukattı. Şehirde binlerce insanı tanıyor olmalı” diyerek yumruğunu masaya indirdi.</p>

  <p class="block_2">Carol gözünü bile kırpmadı. “Peki ya Adam Scott” dedi.</p>

  <p class="block_2">McConnell usanmış bir tavırla, “Tamam, tamam” cevabını verdi. “Adam Scott iki yıl önce jimnastik salonunda bir aylık deneme üyesi oldu. Ama arkasını getirmedi. Ona birkaç kez bölgedeki pub’da rastladım, birlikte içtik, hepsi bu kadar. Birçok insanla içki içerim, bunu biliyorsunuz. Rahip değilim ben. Allahım, barda birlikte olduğum herkesi öldürseydim, siz orospu çocuklarının önümüzdeki yüzyıla kadar işi olurdu.”</p>

  <p class="block_2">“Paul Gibbs ve Damien Connolly’yi tanıdığını kanıtlayacağız. Bunu biliyorsun, değil mi?” diye araya girdi Merrick.</p>

  <p class="block_2">McConnell içini çekti. Ellerini yumruk yapmıştı, kollarındaki kaslar gergindi. “Bunu ancak uydurarak yapabilirsiniz, çünkü doğru olmayan bir şeyi kanıtlayamazsınız. Bana bir Birmingham Altılı etiketi yapıştıramazsınız, bunu biliyorsunuz. Bak, ben gerçekten, o kaçık orospu çocuğu olsaydım, size yardım etmek için çevrede dolaşır mıydım sanıyorsunuz? İlk sorun belirtisinde kirişi kırardım. Mantıklı olun biraz.”</p>

  <p class="block_2">Sıkılmış görünen Carol, “Ama Çavuş Merrick’in polis olduğunu o sırada bilmiyordun, değil mi? Peki bize Pazartesi gecesi başka bir yerde olduğunu kanıtla.”</p>

  <p class="block_2">McConnell arkasına yaslanıp tavana baktı. “Pazartesileri benim boş günümdür” dedi. “Dediğim gibi, evi paylaştığım çocuklar tatildeler, bu yüzden tek başına kalıyorum. Geç kalktım, mesajlar için süpermarkete uğradıktan sonra yüzmeye gittim. Saat altı gibi otoyoldan sinemaya gittim ve yeni bir Clint Eastwood filmi izledim.”</p>

  <p class="block_2">Birden iskemlede öne doğru atıldı. “Sinemadakiler bunu doğrulayacaklardır. Kredi kartıyla ödeme yaptım, sistemleri bilgisayarlı. Sinemada olduğumu kanıtlayabilirler” dedi zafer kazanmış bir edayla.</p>

  <p class="block_2">Carol alaycı bir tavırla, “Bilet aldığını kanıtlayabilirler” dedi. “Sinemayla Damien Connolly’nin evi arasındaki mesafe, trafik sıkışıklığını düşünsek bile otoyolda yarım saatten fazla değil.”</p>

  <p class="block_2">McConnell öfkeyle, “Size bütün filmi anlatabilirim, Allah aşkına” dedi.</p>

  <p class="block_2">Merrick yumuşak bir sesle, “Filmi başka bir zaman görmüş olabilirsin” cevabını verdi. “Sinemadan sonra nereye gittin?”</p>

  <p class="block_2">“Eve gittim. Kendime bir biftek ve sebze pişirdim. McConnell susup gözlerini masaya dikti. “Sonra saat on birde kente indim. Birkaç arkadaşımla içki içmek için.”</p>

  <p class="block_2">Carol öne eğildi, McConnell’ın isteksizliğini sezmişti “Kentte nereye?” diye sordu.</p>

  <p class="block_2">McConnell bir şey söylemedi.</p>

  <p class="block_2">Carol daha da eğildi, burnunun ucu adamın suratının hemen yanındaydı. Sesi sakin ama buz gibi soğuktu. “Suratınızı <span class="text_">Sentinel Times’ın</span> ön sayfasına bastırıp kentteki her pub’a bir ekip göndermek zorunda kalırsam bunu da yaparım, Bay McConnell. Kentte nereye?”</p>

  <p class="block_2">McConnell burnundan ağır ağır soludu. “Queen of Hearts” dedi.</p>

  <p class="block_2">Tatmin olan Carol arkasına yaslandı. Ayağa kalktı. “Sora 03.17’de ara verildi” diyerek teybi kapatmak için uzandı. McConnell’a baktı. “Geri döneceğiz Bay McConnell.”</p>

  <p class="block_2">Merrick’in ayağa kalktığını ve iki polisin kapıya doğru gittiğini gören McConnell, “Bir dakika” diye karşı çıktı. “Buradan ne zaman çıkacağım? Beni burada tutmaya hakkınız yok”</p>

  <p class="block_2">Carol kapı ağzında döndü, tatlı tatlı gülümseyerek, “Ah, her tür hakkım var, Bay McConnell. Saldırı nedeniyle gözaltına alındınız, bunu unutmayalım. Sizi suçlayacak bir şey düşünmek zorunda kalmadan önce hayatınızı berbatlaştırmak için yirmi dört saatim var.”</p>

  <p class="block_2">Merrick, Carol’ın arkasından geri geri çıkarken özür diler gibi gülümsedi. “Kusura bakma, Stevie” dedi. “Bayan haksız değil.”</p>

  <p class="block_2">Gözaltı çavuşuna McConnell’ı hücresine götürmesini söyleyen Carol’a yetişti. Birlikte çıkarlarken, “Ne düşünüyorsunuz efendim?” diye sordu.</p>

  <p class="block_2">Carol durup Merrick’i inceledi. Adamın yüzü solgun, gözleri ateşi varmış gibi parlaktı. “Sanırım eve gidip biraz uyumaya ihtiyacın var, Don. Çok kötü görünüyorsun.”</p>

  <p class="block_2">“Beni boş verin şimdi. Ya McConnell nasıl efendim?”</p>

  <p class="block_2">“Bakalım Bay Brandon ne diyecek.” Carol merdivene yöneldi, Merrick de peşinden gitti.</p>

  <p class="block_2">“Ama siz ne düşünüyorsunuz efendim?”</p>

  <p class="block_2">“Görünüş itibarıyla aradığımız adam olabilir. Pazartesi nerede olduğunu kanıtlayacak bir şey söyleyemiyor. Finnegan’ın gittiği jimnastik salonunu işletiyor. Adam Scott’u tanıyordu ve Pazartesi gecesi on birde Queen of Hearts’a gittiğini kendisi itiraf etti. Bir otomobile ceset sokup çıkaracak kadar güçlü bir adam. Huzuru bozmak ve yaralama olayın karışmaktan sabıkası bulunuyor. Ayrıca sadomazo eğilimleri var. Ama bütün bunlar ayrıntı. Bir arama emri çıkaracak bir neden bulduğumuzu hâlâ düşünmüyorum.” Carol durdu. “Ya sen, Don? Bu adam konusunda içinde bir sezgi var mı? “</p>

  <p class="block_2">Koridordan cinayet bölümüne yöneldiler. Merrick isteksizce, “Ondan hoşlandım galiba” dedi. “Bu cinayetleri işleyen orospu çocuğundan hoşlanacağımı düşünemiyorum. A sanırım bu aptalca bir tepki. Demek istiyorum ki, iki başlı bir insan değil, öyle mi? İşi yapmak için kurbanlarına yeterince yaklaşmasını sağlayacak bir özelliği olmalı. Yani <span class="text_">belki de</span> Stevie McConnell’dır.”</p>

  <p class="block_2">Carol detektif odasının kapısını açtı. Brandon ve Tony kahve ve sandviçleriyle orada bulmayı bekliyordu. O Carol, “Bay Brandon nereye gitti acaba?” diye sordu. Yorgunluk sesine bir bıkkınlık katmıştı.</p>

  <p class="block_2">Merrick, “Belki de ön masaya bir mesaj bırakmıştır” diye önerdi.</p>

  <p class="block_2">“Belki de en anlamlı şeyi yapıp eve gitmiştir. Peki, bu gecelik bu kadar, Don. McConnell biraz bekleyebilir. Sabah patronların ne diyeceğine bir bakalım. Belki de artık McConnell’ın Queen of Hearts’da olduğunu bildiğimiz için arama emri çıkarttırmayı deneyebiliriz. Şimdi, Jean beni seni yoldan çıkarmakla suçlamadan önce gözümün önünden çekil ve git yatağına yat. Biraz uyu. Seni öğleden önce görmek istemiyorum ve başın hâlâ kötüyse yataktan çıkma. Bu bir emirdir, Detektif Çavuş.”</p>

  <p class="block_2">Merrick sırıttı. “Evet, bayan. Görüşürüz.”</p>

  <p class="block_2">Carol, Merrick’in koridorda uzaklaşmasını izledi, hareketlerinin yavaşlığı onu kaygılandırıyordu. “Don” diye seslendi. Merrick merakla arkasına döndü. “Taksiye bin. Ben izin veriyorum. Vicdanımda yük olmanı istemem. Bu da bir emirdir.” Merrick sırıttı, başını salladı ve merdivende gözden kayboldu.</p>

  <p class="block_2">Carol içini çekerek detektif odasından geçici bürosuna geçti. Masasında hiç mesaj yoktu. Allah seni kahretsin Brandon, diye düşündü. Ve seni de kahretsin Tony Hill. Brandon hiç değilse McConnell’la sorgusu bitene kadar beklemeliydi. Tony de profil konuşmak üzere ne zaman buluşacaklarına dair bir not bırakabilirdi. İçinden küfürler savuran Carol, Merrick’in ardından binadan çıktı. Danışmaya geldiğinde nöbetçi polis, “Detektif Jordan” diye seslendi.</p>

  <p class="block_2">Carol arkasını döndü. “Ben Jordan’dan geriye kalanlarım.”</p>

  <p class="block_2">Bay Brandon sizin için bir mesaj bıraktı efendim.”</p>

  <p class="block_2">Carol masaya yaklaştı ve polisin kendisine yerdiği zarfı alarak içindeki kâğıdı çıkardı. “Carol” diye okudu, iş için Tony’yi aldım. Daha sonra eve bırakacağım. Lütfen bu sabah onda büromda ol. Çok çalıştığın için teşekkürler. John Brandon.”</p>

  <p class="block_2">Carol acı acı, “Harika” dedi. Polise yorgunlukla gülümsedi. “Bay Brandon’la Dr. Hill’in nereye gittiğini bilmiyorsun herhalde.”</p>

  <p class="block_2">Polis başını iki yana salladı. “Özür dilerim efendim. Söylemediler.”</p>

  <p class="block_2">Carol alayla, “Harika” diye mırıldandı. Bir an sırtımı döndüm, hemen oyunlarını oynamaya gittiler. Küçük bir iş gerçekten de. Otomobiline giderken, çok saçma diye düşündü. Kontak anahtarını çevirirken, “Bu oyunu üç kişi oynayabilir” dedi.</p>

  <p class="block_2">Tony son derginin de sayfalarını çevirdikten sonra yatağın başucunda duran kutuya koydu. “Sadomazoşizm her zaman bana belli belirsiz bir pislik duygusu verir” dedi.</p>

  <p class="block_2">Brandon da aynı fikirdeydi. McConnell’ın hard pornografi koleksiyonu, birbirlerine işkence edip mastürbasyon yapan kaslı gençlerin büyük renkli fotoğraflarıyla dolu dergilerden oluşuyordu. Birkaçı daha da rahatsız ediciydi, sadomazo giysiler içinde cinsel ilişkiye girmiş erkek çiftleri gösteriyordu. Brandon, Asayiş Bölümü’nde altı ay çalışırken bile daha pis örnekler görmemişti.</p>

  <p class="block_2">Stevie McConnell’ın odasında, yatakta oturuyorlardı. Carol’la Merrick sorguya gider gitmez, Brandon “McConnell’ın nerede yaşadığını görmenin yararı olabilir mi?” demişti.</p>

  <p class="block_2">Tony kalemi tekrar eline alarak bir kâğıda bir şeyler karalamaya başladı. “Adamın iç dünyası hakkında bazı fikirler verebilir. Ve katil oysa, onu cinayetlere bağlayan kanıtlar da olabilir. Cinayet silahlarını ya da benzer şeyleri kastetmiyorum. Ölenlerden alınan hatıra eşyaları düşünüyorum. Fotoğraflar, gazete kupürleri ve daha önce sözünü ettiğim şeyler. Ama bu akademik bir şey, değil mi? Bir arama emri alma şansı olmadığını söyledin.”</p>

  <p class="block_2">Brandon’ın melankolik yüzü tuhaf bir gülümsemeyle aydınlandı, neredeyse sırıttı. “Bir zanlı gözaltındayken kuralları biraz eğip bükebilirsin. Oyuna katılıyor musun?”</p>

  <p class="block_2">Tony sırıttı. “Bayıldım.” Brandon’ın arkasından hücreler bölümüne indi. Gözaltı çavuşu hemen okuduğu Stephen King romanını bırakarak ayağa fırladı.</p>

  <p class="block_2">Brandon, “Tamam, Çavuş” dedi. “Keşke benim de tek düşüncem birkaç tutuklu olsaydı, ben de kitap okurdum. McConnell’ın eşyalarına bir göz atmak istiyorum.”</p>

  <p class="block_2">Çavuş eşya dolabının kilidini açarak Brandon’a şeffaf plastik bir torba verdi. Torbanın içinde bir cüzdan, bir mendil ve bir anahtar demeti vardı. Brandon torbayı açarak anahtarları aldı. “Beni görmedin, tamam mı Çavuş? Birkaç saat sonra dönene kadar da görmeyeceksin, oldu mu?”</p>

  <p class="block_2">Çavuş sırıttı. “Burada yoksunuz efendim. Yoksa bunu fark ederdim.”</p>

  <p class="block_12">*</p>

  <p class="block_2">Yirmi dakika sonra Brandon, Range Rover’ını McConll’ın evinin önüne park ediyordu. “McConnell’ın evi paylaştığı iki adamın tatilde olduğunu söylemesi ne iyi oldu.” Torpido gözünden bir karton kutu çıkararak Tony’ye bir çift lastik eldiven verdi “Bunlara ihtiyacın olacak” diyerek kendi eline de eldiven taktı. “Bir arama emri alabilirsek, parmak izi ekibinin senle beni baş zanlı olarak ortaya çıkarması utanç verici olur.”</p>

  <p class="block_2">Brandon anahtarı kilide sokarken Tony, “Merak ettiğim bir şey var” dedi.</p>

  <p class="block_2">“Nedir?”</p>

  <p class="block_2">“Bu yasadışı bir arama, değil mi?”</p>

  <p class="block_2">Brandon kapıyı açıp koridora girerken, “Doğru” dedi. Elektrik düğmesini aradı ama bulduğu zaman yakmadı.</p>

  <p class="block_2">Tony onun ardından içeriye girerek kapıyı arkasından kapadı. Brandon ancak o zaman ışığı yaktı. Halı kaplı bir hol ve merdiven gördüler. Duvarlarda birkaç çerçeveli vücutçu posteri vardı “Yani bir kanıt bulursak mahkemede kabul görmeyebilir.”</p>

  <p class="block_2">Brandon, “Bu da doğru” dedi. “Ama bunun yolları var. Örneğin McConnell’ın yatağının altında kanlı bir bıçak bulursak, bıçak mucizevi bir biçimde mutfak masasının üstüne gider. Sonra savcıya gideriz, ev arkadaşlarının tatilde olduğu konusunda doğru söyleyip söylemediğini anlamak için McConnell’ın evine gittiğimizi ve pencereden baktığımızda Adam Scott, Paul Gibbs, Gareth Finnegan ve Damien Connolly’yi öldürmek için kullanıldığına inandığımız bir silah gördüğümüzü söyleriz.”</p>

  <p class="block_2">Tony eğlenerek başını iki yana salladı. “Kuralları eğip bükmek mi? Biz mi? Hayır efendim asla”</p>

  <p class="block_2">Brandon acıklı bir sesle, “Eğip bükme vardır, eğip bükme vardır” dedi. “Bazen işleri doğru yöne sokmak için biraz zorlamak gerekir.”</p>

  <p class="block_2">Tony ile Brandon evi oda oda dolaştılar. Brandon, Tony’nin yönteminden etkilenmişti. Tony bir odaya giriyor, odanın ortasında duruyor ve yavaş yavaş duvarları, mobilyaları, yer döşemelerini ve rafları inceliyordu. Hatta havayı bile kokluyor gibiydi. Sonra dolap ve çekmeceleri açıyor, yastıkları kaldırıyor, dergileri inceliyor, kitap, CD, kaset ve video raflarına bakıyor, dokunduğu her şeyi bir arkeologun dikkat ve kesinliğiyle ele alıyordu. Birkaç saniye içinde gördüğü ve dokunduğu her şeyi analiz etmiş, burada yaşayan insanın görüntüsü yavaş yavaş zihninde belirmeye başlamıştı. Sıvı içinde yavaş yavaş beliren bir fotoğraf gibi, aklında filizlenen Becerikli Andy’nin görüntüsüyle gördüklerini karşılaştırıyordu.</p>

  <p class="block_2">“Burada mıydın, Andy?” diye sordu içinden. “Burası sana uygun mu, senin gibi kokuyor mu? Bu videoları izler miydin? Ya bu CD’leri dinler miydin? Judy Garland ve Liza Minnelli mi? Pet Shop Boys mu? Sanmıyorum. Sen bayağı değilsin, bu kadarını biliyorum. Bu evde de bayağı ya da kadınsı hiçbir şey yok. Burası saldırgan biçimde erkeksi. Seksenlerin krom ve siyah modasıyla dekore edilmiş bir oturma odası. Ama normal bir erkeğin evi değil, öyle mi? Kadın dergileri yok, otomobil dergileri bile yok. Yalnızca sehpanın altında vücut geliştirme dergileri var. Şu duvarlara bir bak. Erkek bedenleri, yağlı ve parlak, oymalı tahta gibi kaslar. Burada oturan erkekler kim olduklarını biliyorlar, nelerden hoşlandıklarını biliyorlar. Sen olduğunu sanmıyorum, Andy. Sen denetimlisin Andy ama böyle bir denetim değil. Kendini saklamak bir şey, bu kadar tutarlı bir görüntü yansıtabilecek kadar güçlü olmak başka bir şey. Bunu biliyorum, ben uzmanım. Kimliğin burada oturanlar kadar güçlü olsaydı, yaptığın şeyleri yapmak zorunda kalmazdın değil mi? Kitaplara bak. Stephen King, Dean R. Koontz, Stephen Gallagher, Iain Banks. Arnold Schwarzenegger’in biyografisi. Mafya hakkında birkaç kitap. Yumuşak, zararsız bir şey yok ama sıradışı bir şey de yok. Bu kitapları okur muydun? Belki. Ama dizi cinayetler katillerini okumaktan hoşlanacağını biliyorum ve burada böyle bir kitap yok.”</p>

  <p class="block_2">Tony yavaşça kapıya doğru döndü. Brandon’ın orada durduğunu görmek küçük bir şok yarattı. Kendi araştırmasına öyle gömülmüştü ki, yanında biri olduğunu tümüyle unutmuştu. Kendine dikkat et Tony, diye uyardı kendini. Kendini ele verme”</p>

  <p class="block_2">Sessizce mutfağa geçtiler. Mutfak sadeydi ama elektrikli eşyaları tamamdı. Lavaboda kirli bir çorba kâsesi ve yarısına kadar soğuk çay dolu bir kupa vardı. Yarım raf dolusu yemek kitabı evde oturanların sağlıklı yiyecek takıntısı olduğunu gösteriyordu. Tony bakliyat kavanozlarıyla dolu dolabı açarken alayla “Ne güzel şeyler bunlar böyle” dedi. Çekmeceleri açarak mutfak bıçaklarına baktı. Bilenmekten bıçağı yıpranmış küçük bir sebze bıçağı, bir ekmek bıçağı, sapının rengi bulaşık makinesinde solmuş ucuz bir oyma bıçağı vardı. Tony içinden, “Bunlar senin aletlerin değil, Andy” dedi. “Sen işlevini doğru dürüst gören bıçakları seversin.”</p>

  <p class="block_2">Brandon’a danışmadan mutfaktan çıkıp üst kata geçti. Brandon onun başını ilk yatak odasına sokup çıkardığını gördü. Yanından geçerken burasının bir çiftin yatak odası olduğunu gördü. Sahanlıktaki kapıdan geçen Tony’yi izledi. McConnell’ın yatak odasında Tony tümüyle kendi dünyasına kapanmış gibi görünüyordu. Odada çam ağacından modern bir yatak, bir komodin ve gardırop vardı. Geniş pencere pervazında ağırlık aletleri duruyordu. Yüksek bir kitaplık ucuz bilimkurgu ve bir düzine eşcinsel romanıyla doluydu. Küçük bir masada bir oyun bilgisayarı ve bir televizyon monitörü duruyordu. Üstündeki rafta oyun kasetleri vardı. Tony, Mortal Kombat, Streetfighter H, Terminator 2, Doom ve ortak noktaları şiddet olan bir düzine başka oyun kasetine baktı.</p>

  <p class="block_2">“Bu sana daha uygun” diye mırıldandı. Komodinin önünde durarak bir çekmeceyi açtı. “Belki de sensindir” diye düşündü. “Belki oturma odasını öbür ikisine bıraktın. Burası senin tek sığınma yerinse? Burada ne bulmayı bekliyorum? Hatıra eşyalarını istiyorum, Andy. Yanına bir şey almak istersin, yoksa hafıza çok çabuk unutur. Hepimizin elle tutulur bir şeye ihtiyacı var. Kokusu hâlâ içinde olan ve gözlerimin önünde hologram gibi onun görüntüsünü canlandıran boş bir parfüm şişesi. İlk seviştiğimiz geceden kalan tiyatro programı. İyi anıları koru, kötüleri at. Benim için elinde ne var?”</p>

  <p class="block_2">İlk üç çekmecede hayal kırıklığı yaratacak derecede masum eşyalar vardı: İç çamaşırları, tişörtler, çoraplar, jogging takımları, şortlar. Tony en alttaki çekmeceyi açınca memnunlukla içini çekti. Çekmecede McConnell’ın sadomazo eşyaları vardı -kelepçeler, deri kayışları, kamış halkaları, kamçılar ve Brandon’a bir akıl hastanesinin laboratuvarında olmaları gerekiyormuş gibi gelen eşyalar vardı. Tony hepsini tek tek çıkarıp incelerken Brandon ürpererek omuzlarını titretti.</p>

  <p class="block_2">Tony yatağa oturup çevresine bakındı. Yavaşça, dikkatle bu odada yaşayan adamın portresini kafasında oluşturmaya çalıştı. “Şiddet yoluyla güç göstermekten hoşlanıyorsun” diye düşündü. “Cinsel deneyimlerde acıyı seviyorsun. Ama burada gizlilik yok. Dikkat ve ayrıntıyla plan yapan bir insan olduğunu gösteren hiçbir şey yok. Vücuduna tapıyorsun. Senin için bir tapınak vücudun. Başarılı oldun ve bundan gurur duyuyorsun. Toplumsal açıdan yetersiz değilsin. Bir evi iki kişiyle paylaşabiliyorsun ve özel hayatın konulunda takıntılı değilsin, çünkü kapında kilit yok. Cinsellik korkusunda bir sorun yaşamıyorsun ve önceden biraz tanıma koşuluyla kulüpten bir adam seçmek seni rahatsız etmiyor.”</p>

  <p class="block_2">Zihnindeki resmi oluşturma sürecini Brandon yarıda kesti. Heyecanla, “Şuna bir bak, Tony” dedi. Brandon bir ayakkabı kutusunda duran kâğıtları inceliyordu. Kâğıtların çoğu alındı belgeleri, elektrik faturaları, banka ve kredi kartı formlarıydı. Kutu neredeyse boşalmıştı ama şimdi Brandon’ın elinde ince bir kâğıt vardı.</p>

  <p class="block_2">Tony kâğıdı aldı. Bir tür resmi polis formuydu. Kaşlarını çattı. “Bu nedir?”</p>

  <p class="block_2">“Bir polis, otomobilini durdurduğu zaman yanında belgelerin yoksa yazılan ceza makbuzu. Belirli bir süre içinde makbuzu bir karakola götürmen gerek, polisler her şeyin yolunda olup olmadığını kontrol ederler. Polisin adına bak.”</p>

  <p class="block_2">Tony makbuza tekrar baktı. Başta karalanmış gibi görünen ad birden “Connolly” olarak anlam kazandı.</p>

  <p class="block_2">Brandon, “Onun numarasını biliyorum” dedi. “Adı çıkarmak pek mümkün değil.”</p>

  <p class="block_2">Tony, “Allah kahretsin” dedi.</p>

  <p class="block_2">“Damien Connolly onu küçük bir trafik suçundan dolayı bir denetim noktasında durdurmuş ve belgelerini istemiş olmalı” dedi Brandon.</p>

  <p class="block_2">Tony kaşlarını çattı. “Connolly’nin enformasyon polisi olduğunu sanıyordum. Neden trafik işine bakıyordu?”</p>

  <p class="block_2">Brandon, Tony’nin omzunun üzerinden makbuza baktı. “Yaklaşık iki yıl önceydi. O sırada Connolly anlaşılan enformasyonda çalışmıyordu. McConnell’ın yapmaması gereken bir şeyi yaptığını gördüğünde ya trafikteydi ya da devriye geziyordu.”</p>

  <p class="block_2">“Bunu tam olarak öğrenebilir miyiz?”</p>

  <p class="block_2">Brandon, “Çok kolay” dedi.</p>

  <p class="block_2">“Öyleyse işi çözdük, değil mi?”</p>

  <p class="block_2">Brandon şaşırmış görünüyordu. “Demek istiyorsun ki... bu onu ele veriyor mu sence? McConnell aradığımız adam mı?”</p>

  <p class="block_2">Tony aceleyle, “Hayır, hayır” dedi. “Hiç de değil. Bunun tek anlamı, bunu kanıtlayabilirsen McConnell’ın dört kurbandan üçünü tanıdığı gerekçesiyle resmi bir arama emri alabilirsin demek.”</p>

  <p class="block_2">Brandon içini çekerek, “Doğru” dedi. “Demek McConnell’ın katil olduğuna hâlâ ikna olmadın.”</p>

  <p class="block_2">Tony ayağa kalktı ve odayı arşınlamaya koyuldu. Halının üzerindeki gri, kırmızı, siyah ve beyaz geometrik şekiller ona yaşadığı tek migren ağrısını hatırlatıyordu. “Bunu bulmadan önce yanlış adamı yakaladığınız sonucuna varmıştım” dedi bir kaç dakika sonra. “Henüz oturup bir profil yazacak zamanım olmadı ama bu katilin nasıl biri olduğunu sezmeye başladığımı hissediyorum. Ve burada kafamdaki resme uyan fazla bir şey yok. Ama bu kadar rastlantı çok fazla. Burası büyük bir şehir. Stevie McConnell’ın dört kurbandan üçünü tanıdığını ya da en azından karşılaştığını biliyoruz. Kaç kişi bu durumda olabilir?”</p>

  <p class="block_2">Brandon, “Fazla değil” dedi.</p>

  <p class="block_2">“Gene de McConnell’ı katil olarak düşünemiyorum ama katilin onun tanıdığı biri, onun aracılığıyla Adam Scott ve Gareth Finnegan’la tanışan biri olması mümkün. Hatta belki o trafik cezası kesildiği zaman yanında olan biri ya da Damien’ı işaret ettiği biri. Bu tür şeyleri bilirsin: ‘O orospu çocuğu hızlı gittiğim için beni enseledi.’”</p>

  <p class="block_2">Brandon, sesinde bir hayal kırıklığıyla, “Gerçekten o olduğunu sanmıyorsun, değil mi?” diye sordu. “Zayıf bir olasılık sanırım. Kaldı ki evle cinayetler arasında bir bağlantı olduğunu gösterecek kanıt yok. Ama sen kendin de söyledin, cinayetleri büyük ihtimalle başka bir yerde işliyor. Hatıra eşyalarını orada tutuyor olabilir.”</p>

  <p class="block_2">Tony, “Sadece eşyaların yokluğu değil önemli olan” dedi. “Kabaca söylersem, John, dizi cinayet katilleri fantezilerini gerçeğe dönüştürmek için öldürür. Fantezilerini, onlara çevrelerindeki dünyadan daha gerçek göründüğü noktaya kadar geliştirirler. Burada McConnell’ın böyle bir kişilikte olduğunu gösteren bir şey yok. Elbette bir yığın porno dergi var. Ama bu yaştaki birçok bekâr erkek, cinsel tercihlerine bakılmaksızın böyle dergileri alıyor. Şiddet içeren bilgisayar oyunları var ama binlerce genç ve yetişkin erkekte de var. Stevie McConnell’ın bir sosyopat olmadığını düşündürecek birçok kanıt var. Çevrene bir bak, John. Bu evin her yanı normallik kokuyor. Mutfak takviminde yemek davetlerinin tarihleri var. Kitap rafındaki şu Noel kartlarına bak. Elli kart vardır herhalde. Tatil resimlerine bak. Yerlerin ve saç biçimlerinin değiştiğine bakılırsa belli ki dört beş yıldır aynı kişiyle birlikte. Stevie McConnell insanlarla ilişki kurmakta zorluk çeken birine benzemiyor. Tamam, ailesiyle ilgili bir şey yok gibi görünüyor ama birçok eşcinsel ailesiyle bağlarını koparmıştır. Ailesinin onun bir dizi cinayetin katili olmasına yol açacak berbatlıkta olduğu anlamına gelmez Üzgünüm, John. Başta emin değildim ama ne kadar çok şey görürsem bu adamın bizim katil olmadığına o kadar emin oluyorum. “</p>

  <p class="block_2">Brandon ayağa kalkarak makbuzu dikkatle bulduğu yere koydu. “Bunu söylemek bana üzüntü veriyor ama sanırım haklısın. Onu sorguya çektiğim zaman bizim adam olamayacak kadar sakin olduğunu düşünmüştüm.”</p>

  <p class="block_2">Tony başını iki yana salladı. “Bunun seni aldatmasına izin verme. Doğru adamı bulduğun zaman onun da sakin görünme şansı yüksek. Unutma, dikkatle planladığı bir şey bu. En iyisi olduğunu düşünmesine rağmen beklenmedik olayları da planlarına dâhil ediyor. Er ya da geç sorguya çıkarılmayı bekliyor. Bunun için hazır olacak. Mantıklı, hoş bir insan olacak. Aptal gibi durmayacak. Size yardımcı olacak ve detektiflerinizin alarm zillerini çaldırmayacak. Nerede olduğunu tam olarak kanıtlayamayacak. Büyük ihtimalle bir fahişeyle birlikte olduğunu ya da kendi başına bir futbol maçına gittiğini söyleyecek. Sonunda onu bırakacaksınız, çünkü diğer zanlılar yüzeysel olarak çok daha çekici gelecek.”</p>

  <p class="block_2">Brandon normalden daha da berbat görünmeyi başardı. “Teşekkürler, Tony. Beni gerçekten neşelendirdin. Peki ne öneriyorsun?”</p>

  <p class="block_2">Tony omzunu silkti. “Dediğim gibi, katili tanıyor olması bir olasılık. Kendi şüpheleri bile olabilir. Ben olsam ona biraz daha yüklenir, bildikleri konusunda biraz daha terletirdim. Ama ekibi geri çekmezdim. Bir arama emri çıkart. Doğru dürüst bir arama yaptır, döşemelerin altına, çatıya bakılsın. Ne bulabileceğini asla bilemezsin. Unutma, ben tamamen yanılıyor da olabilirim.”</p>

  <p class="block_2">Brandon saatine baktı. “Doğru. Gözaltı nöbetçisin görevi bitmeden bu anahtarları yerine koysam iyi olacak. Yolda seni evine bırakırım.”</p>

  <p class="block_2">Her şeyi buldukları gibi bıraktıklarından emin olmak son kez etrafı kontrol eden Brandon’la Tony, McConnell’ın evinden çıktılar. Range Rover’a yaklaşırlarken karanlığın içinden bir ses: “Günaydın beyler. Tutuklusunuz.” Carol sokak lambasının altına geçti. “Dr. Anthony Hill ve Emniyet Müdür Yardımcısı John Brandon, sizi zorla içeri girmekten gözaltına alıyorum. Konuşmak zorunda değilsiniz...” Bu noktada kıkırdamasını önleyemedi.</p>

  <p class="block_2">İlk sözü duyduğunda Brandon’ın kalbi duracak gibi olmuştu. “Allah canını almasın, Carol” diye onu protesto etti. “Bu tür oyunlar için fazla yaşlıyım ben.”</p>

  <p class="block_2">Carol kuru bir sesle, “Ama bu tür oyunlar için değil anladığım kadarıyla” diyerek başparmağını McConnell’ın evine doğrulttu. “İzinsiz arama ve bir siville birlikte. Neyse ki görev başında değilim efendim.”</p>

  <p class="block_2">Brandon usanmış bir tarzda gülümsedi. “Peki sen neden zanlının evinin çevresinde dolaşıyorsun?”</p>

  <p class="block_2">“Ben bir detektifim efendim. Sizinle Dr. Hill’i burada bulabileceğimi düşündüm. Şansımız nedir?”</p>

  <p class="block_2">“Dr. Hill olmadığını düşünüyor. Ya senin sorgu nasıl geçti?” diye sordu Brandon.</p>

  <p class="block_2">“Önerilerin gerçekten işe yaradı, Tony. McConnell, Damien Connolly’nin öldürüldüğü saatlerde nerede olduğunu kanıtlayamıyor. Yalnızca akşam bir saatinin hesabını verebiliyor, bu arada Damien çoktan ölmüş olabilir. Önemli olan o saatte nerede olduğu. Efendim, cesedin bırakıldığı pub’ta içki içiyormuş.”</p>

  <p class="block_2">Tony’nin kaşları kalktı, soluğunu tuttu. Brandon, Tony’ye döndü. “Eee?”</p>

  <p class="block_2">“Tam Becerikli Andy’nin yapabileceği bir şey. Gidip oranın müdavimi olup olmadığını öğrenin. Müdavimi değilse önemli bir bilgi olur.” Başka bir şey söyleyemeden uzun uzun esnemek zorunda kaldı. “Affedersiniz” dedi esneyerek, “gece kuşlarından değilimdir.”</p>

  <p class="block_2">Carol, “Seni evine götüreyim” dedi. “Sanırım Bay Brandon’ın karakola bırakması gereken bir şey var.”</p>

  <p class="block_2">Brandon saatine baktı. “İyi. Şuna on değil, on bir diyelim, Carol”</p>

  <p class="block_2">Carol “Sağolun efendim” dedi ve Tony için otomobilin kapısını açtı Tony art arda esnemesine engel olamadan koltuğa gömüldü.</p>

  <p class="block_2">Tony çenesi ayrılacakmış gibi esneyerek, “Gerçekten özür dilerim” dedi. “Esnememi önleyemiyorum.”</p>

  <p class="block_2">Sözlerinden daha sempatik bir tonla, “Önemli bir şey buldunuz mu?” diye sordu.</p>

  <p class="block_2">“Damien Connolly bir yıl önce bir trafik suçu nedeniyle ona ceza kesmiş” dedi Tony.</p>

  <p class="block_2">Carol ıslık çaldı. “Vay canına Onu suçüstü yakaladık, Tony McConnell başta Don Merrick’e Connolly ile jimnastik salonundaki bir hırsızlık olayı sonrası tanıştığını söylemiş. Sonra sorguda onu gördüğünü inkâr etti. İlginç görünmek için yalan söylediğini söyledi. Ama şimdi onunla gerçekten tanıştığı ortaya çıktı Harika bir iş”</p>

  <p class="block_2">Tony, “Eğer onun katil olduğuna inanıyorsan” dedi. “Seni hayal kırıklığına uğratacağım için üzgünüm Carol ama onun katil olduğunu sanmıyorum. Her şeyi baştan sona anlatamayacak kadar yorgunum ama profili çıkarır çıkarmaz Stevie McConnell konusunda neden heyecan duymadığımı anlayacaksın.” Tekrar esnedi ve başını koluna dayadı.</p>

  <p class="block_2">Carol, “Profili ne zaman konuşabiliriz?” diye sorarken bir yandan da adamı sarsarak düşüncelerini ağzından alma isteğiyle boğuşuyordu.</p>

  <p class="block_2">“Bak, bugün kendimle kalıp dinleneyim, yarın sabah bir taslak profil çıkarırım. Bu nasıl?”</p>

  <p class="block_2">“İyi. Bu arada ihtiyacın olan bir şey var mı?” Tony bir şey söylemedi. Carol ona hızlı bir bakış fırlatınca sızdığını anladı. Bazıları bunu yapabiliyor diye düşündü. Yola yoğunlaşmaya çalışarak Tony’nin evine geldi. Üniversiteden birkaç tramvay durağı ötedeki sakin bir sokakta yüzyıl başında yapılmış tuğla ikiz evlerden biriydi burası. Carol evin dışında durdu. Otomobilin durması belli belirsiz soluk alıp veren Tony’yi uyandırmadı.</p>

  <p class="block_2">Carol emniyet kemerini çözdü ve onu hafifçe sarsmak için öne eğildi. Tony irkilerek başını kaldırdı, faltaşı gibi açılmış gözleri telaşlıydı. Carol’a kim olduğunu tanıyamadan baktı. Carol, “Sakin ol” dedi. “Evindesin. Uyuyakaldın.”</p>

  <p class="block_2">Tony gözlerini yumruklarıyla ovuştururken anlaşılmaz bir şeyler mırıldandı. Carol’a uykulu gözlerle bakıp hafifçe gülümsedi. “Beni eve getirdiğin için teşekkür ederim.”</p>

  <p class="block_2">Carol, “Önemli değil” dedi. Hâlâ koltuğunda adama doğru dönüktü ve onun varlığını şiddetle hissediyordu. “Bu öğleden sonra seni ararım, yarın için bir randevu saati ayarlarız.”</p>

  <p class="block_2">Artık uyanmış olan Tony otomobilin içinde kapalı kalmaktan dolayı sıkıntılıydı. “Tekrar teşekkürler” diyerek hemen geriye çekildi ve kapısını açtı. Uyku ve acele nedeniyle neredeyse kaldırıma yuvarlanıyordu.</p>

  <p class="block_2">Carol, Tony’nin bahçe kapısını açmasını ve kısa bahçe yolunda yürümesini izlerken kendi kendine, “Beni öpmesini istediğime inanamıyorum” dedi. “Allahım, bana neler oluyor Önce Don’a anaç bir tavuk gibi davrandım, şimdi de uzman tanıklar hakkında fanteziler kurmaya başladım.” Ön kapının açıldığını gördü, kasetçalara bir kaset koyup yola çıktı. Elvis Costello’ya, “Bir tatile ihtiyacım var” dedi.</p>

  <p class="block_2">Elvis de, “Kışkırtırsın, flört edersin, yeşil gömleğindeki bütün düğmeleri parlatırsın” diye şarkı söyledi.</p>

  <p class="block_12">*</p>

  <p class="block_2">“Dün gece buz üzerine yazı yazıyorduk aslında. Şimdi McConnell’ın gitmesine izin vermemi mi söylüyorsun?” Cross, ancak Grek antik vazosunda görülecek kadar eski bir usanç ifadesiyle başını iki yana salladı. “Her şeyi değiştiren bir şey mi oldu? Olay sırasında nerede olduğunu çok sağlam biçimde kanıtladı mı? Prens Edward ve korumalarıyla birlikte miymiş?”</p>

  <p class="block_2">“Onu şu dakika bırak demiyorum. Arkadaşları hakkında daha ayrıntılı sorguya çekmemiz, Gareth Finnegan’ı da Adam Scott’u da kimseye tanıştırıp tanıştırmadığını öğrenmemiz gerek. Bundan sonra gitmesine izin vermemiz gerekir. Hiçbir kanıt yok, Tom.” Uykusuzluk Brandon’ın yüzünü, bir Hammer korku filmine yaraşır kül rengi bir maskeye dönüştürmüştü. Öte yandan Cross yeni uykudan kalkmış bir çocuk gibi diri görünüyor ve konuşuyordu.</p>

  <p class="block_2">“O gece Queen of Hearts’daymış. Bildiğimiz kadarıyla Damien Connolly’nin cesedi otomobilinin bagajında olabilir. Kapanış saatini beklemiştir. Evini arama izni almak için yeterli bir neden.”</p>

  <p class="block_2">“Bir arama emri için yeterli kanıt bulur bulmaz bunu yapacağız” dedi Brandon. Geleneksel olmayan bir adım attığını itiraf etmeye gönülsüzdü. Daha önce Çavuş Claire Bonner’a Connolly’nin bütün tutuklama ve trafik cezalarını araştırmasını söylemişti. Küçük bir şans da olsa McConnell’la bir bağlantı kurulabileceğini umuyordu ama şu ana kadar Bonner oralarda bir yerde olduğunu bildiği önemli bilgiyi ortaya çıkaramamıştı.</p>

  <p class="block_2">Cross acı acı, “Sanırım her şey Harika Çocuk yüzünden” dedi. “Sanırım adam McConnell’ın çocukluğunun pek mutsuz geçmediğini söylüyor.”</p>

  <p class="block_2">Carol dilini tuttu. Patronlarının çatışmasına tanık olduğunu hatırlatmadan da bu devler savaşında duvarda bir sinek olmak yeterince kötüydü zaten.</p>

  <p class="block_2">Brandon kaşlarını çattı. “Dr. Hill’e danıştım ve evet, şu ana kadar elimizde olanlardan McConnell’ın büyük ihtimalle aradığımız adam olmadığını düşünüyor. Ama onu bırakmamız gerektiğini düşünmemin asıl nedeni bu değil. Kanıt olmaması benim için çok daha önemli.”</p>

  <p class="block_2">“Benim için de. Bu yüzden yeni bilgiler toplamak için zamana ihtiyacımız var. Pazartesi gecesi birlikte içki içtiği o herifleri sorguya çekmemiz gerek, ruh durumunu anlamak için McConnell’ın yastık altında ne sakladığına da bakmamız gerek” dedi Cross yüksek bir sesle. “Gözaltı süresi on iki saati geçmedi efendim. Geceyarısını geçene kadar onu tutma yetkimi var. Sonra onu saldırıyla suçlayabilir ve savcıdan gözaltı süresini uzatmasını talep edebiliriz, ki bu da bize üç gün daha kazandırır. İstediğim tek şey bu. O zamana kadar onu enselemiş olurum. Buna hayır diyemezsiniz efendim. Çocuklar çok gocunurlar.”</p>

  <p class="block_2">Carol, yanlış diye düşündü. Şu ana kadar iyi iş yaptın ama duygusal şantaj yaparak her şeyi berbat ettin.</p>

  <p class="block_2">Brandon’ın kulakları kıpkırmızı kesildi. “Kimsenin birini sorguladık diye işin bittiğini düşünmediğini umarım” dedi. Sesinde tehlikeli bir ton vardı.</p>

  <p class="block_2">“Çocuklar kendilerini adadılar, efendim ama tek bir mola vermeden vaka üzerinde uzun süredir çalışıyorlar.”</p>

  <p class="block_2">Brandon arkasını dönerek pencereden aşağıdaki şehre baktı, içgüdüleri, ilişkide olduğu kişileri ortaya çıkarmaya son bir kez uğraştıktan sonra McConnell’ı bırakmasını söylüyordu ama Cross’un beceriksiz yorumları olmadan da bir zanlıyı yakalamış olmanın cinayet bölümüne taze bir enerji kattığını biliyordu. Karar vermesine fırsat kalmadan kapı vuruldu. Brandon iskemlesine yığılır gibi otururken, “Girin” diye seslendi.</p>

  <p class="block_2">Kevin Matthews’un havuç rengi bukleleri kapıda belirdi. Disneyland sözü verilmiş bir çocuk gibi görünüyordu. “Efendim” dedi. “Sizi rahatsız ettiğim için özür dilerim efendim ama Damien Connolly cinayetiyle ilgili olarak Adli Tıp’tan rapor geldi.”</p>

  <p class="block_2">Cross iyiliksever bir tavırla, “Gelip anlat öyleyse” dedi.</p>

  <p class="block_2">Kevin özür diler gibi gülümseyerek ince bedenini kapıdan soktu. “SOCO’lardan biri kapıdaki bir tırnakta bir deri bulmuş” dedi. “Orası güvenli bir bölge ve herkes içeri giremez, bu yüzden önemli olabileceğini düşündük. Anlaşılan pub’ta çalışan insanları bir kenara bırakmak zorundayız. Her neyse öyle görünüyor ki avlu bir ay önce badanalanmış ve kapılar boyanmış, bu yüzden çok fazla insanın peşine düşmemiz gerekmedi Önemli olan şu, kimse böyle bir deriden bir giysisi olduğunu kabul etmedi, bu yüzden Adli Tıp’a gidip çok acil bakmalarını istedik. Rapor biraz önce geldi.” Kevin raporu Brandon’a izci çocuk heyecanıyla uzattı.</p>

  <p class="block_2">Söz konusu paragraf sarı kalemle işaretlenmişti. Sayfadan Brandon’a bas bas bağırıyordu. “Koyu kahverengi deri parçası oldukça alışılmadık türden. Birincisi bir tür geyik derisinden yapılmış görünmektedir. Daha da önemlisi, analizler kurutulması sırasında özel bir kimyasal yoldan çok deniz suyu kullanıldığını gösteriyor. Böyle bir derinin tek bir kaynağı olduğunu biliyorum: eski Sovyetler Birliği. Doğru kimyasal maddelerin ülkeye düzenli girişi zor olduğundan birçok derici hâlâ deriyi deniz suyuyla sertleştirme yöntemini kullanmaktadır. Bu deri parçasının Rusya kökenli bir deri ceketten koptuğunu tahmin ediyorum. Bu tür deriler, Batı’daki mağazalarda gereken kalite düzeyine uygun olmadığı için ticari piyasada bulunmaz.” Brandon paragrafı okuduktan sonra masanın üzerinden Cross’a doğru itti.</p>

  <p class="block_2">Cross, “Vay canına” dedi. “Yani bir Ivan’ın peşinden mi koşacağız?” <i class="calibre1">“BACKUP.007;</i></p>

  <p class="block_22"> </p>

  <h1 class="block_31" id="sigil_toc_id_3">9</h1>

  <p class="block_22"> </p>

  <p class="block_21">DOSYA AŞK.009”ADLI3,5 İNÇLİKDİSKETTTEN</p>

  <p class="block_21">Bir yerlerde cinayet soruşturmalarının ayda bir milyon poundluk harcama gerektirdiğini okumuştum. Paul, Adam kadar aptal ve güvenilmez olduğunu kanıtladığı zaman, yapmak zorunda kaldığım şeylerin yerel vergiler üzerinde önemli bir etki yaratabileceğini anlamaya başladım. Belediye vergisi faturalarımda fazladan birkaç penny ödemeye aldırdığımdan değil. Sadakatsizliklerinin cefasını verirken aldığım doyumun karşılığında ödenecek küçük bir bedeldi bu.</p>

  <p class="block_21">Paul’un ihaneti beni yıkmıştı. Tam ben aşkımızı kutlamak için ortamı hazırlarken bana arkasını dönüp başka birini seçmişti. İlk yaklaşımını yaptığı gece eve nasıl döndüğümü bilmiyorum. Yolun tek bir ayrıntısını bile hatırlamıyorum. Çiftliğin dışında cipimde oturarak Paul’un içinin boşluğuna, gerçekten sevdiğinin ben olduğumu anlayamamasına öfke duydum. Öfkem o kadar güçlüydü ki her tür fiziksel koordinasyonu kaybetmiştim. Gerçekten de sürücü koltuğundan yere düşüp inime doğru sarhoş gibi sendeleyerek gittim.</p>

  <p class="block_21">Taştan bir banka oturup dizlerimi göğsüme çektim. Yanaklarımdan aşağı tanımadığım gözyaşları süzülüp taşa aktı ve Adam’ın kanı kadar karanlık taşı ıslattı. Bu insanların nesi vardı? Neden istediklerini bildiğim şeyi yaşamak için kendilerini rahat bırakmıyorlardı?</p>

  <p class="block_2"><i class="calibre1">Gözlerimi sildim. Bu deneyim olabildiğince zengin ve mükemmel olmalıydı. Bunu ikimize de borçluydum. Yeni oyuncakların zamanı gelmişti. Adam kostümlü prova olmuştu. Paul ilk gece olacakt</i><span class="text_1">ı.</span></p>

  <p class="block_21">Çalışmayan otomobil hilesi Adam’da işe yaradığı için Paul’e de aynı numarayı yapmaya karar verdim. Rüya gibi oldu. Holden içeri üç adım atar atmaz servisten gelecek adamı beklerken bir içki içmeye davet bile etti beni. Ama onun yağcılıklarına karnım toktu. Şansını kaçırmıştı ve birlikteliğimizi benim koşullarımda kurma planlarımı bir kenara bırakmam için artık çok geçti.</p>

  <p class="block_21">Kendine geldiğinde bir Judas iskemlesine bağlanmıştı. İskemleyi yapmak birkaç günümü aldı, çünkü en küçük noktasına kadar uğraşmak gerekiyordu. Judas iskemlesi, San Gimignano keşiflerimden biriydi. Kitaplarımda bu iskemleye ilişkin birkaç değinme görmüştüm yalnızca ve bunların hiçbiri de iskemlenin tam olarak nasıl yapıldığını açıkça anlatmıyordu. Ama müzede çalışan bir model vardı. Müze kataloğundaki iskemlenin aynısını yapmak için birkaç fotoğraf çekmiş ve bu fotoğraflarla kendi bilgisayarımda pratik bir tasarım hazırlamıştım.</p>

  <p class="block_21">Engisizyoncuların fazla kullandığı bir alet değil bu, gerçi bunun nedenini hiç anlayamamışımdır. San Gimignano Müzesi, doğusunu söylemek gerekirse bana çok saçma gelen bir teori ortaya atıyor. Karttaki birkaç başka tanımla birlikte bu kaba teori, kartların saplantılı bir feminist tarafından yazıldığına ikna etti beni. Teori şöyle: Kadınlar üzerinde vajina ve rahimi parçalayan vajinal armutlar, vajinal dudakları yırtan “Bekâret Kemeri” gibi işkence aletlerini, bir puro kesicisi kadar etkili biçimde meme başlarını doğrayan aletler kullanmak uygundu, çünkü kadınlar engizisyonculardan ayrı bir türdü ve aslında çoğunlukla şeytanın yaratıklarıydı. Öte yandan, diye devam ediyor bu saçma teori, erkekler üzerinde kullanılan işkence aletleri bu bölgelerin yumuşaklığına rağmen cinsel organlara yönelik değildi, çünkü bir düşünsenize işkenceciler bilinçaltından kurbanlarıyla özdeşlik hissediyorlardı ve bu yüzden onların penislerinin ve testislerinin kesilmesi düşünülmeyecek bir şeydi. Anlaşılan San Gimignano’daki yazar, Üçüncü Reich’ın inceliklerden bihaberdi.</p>

  <p class="block_21">Benim Judas iskemlem, yalnızca kendime açıklıyor olsam bile, türünün harikasıdır. Her köşede bir bacağı ve kolları olan kare bir çerçeve ve arkada kalın bir dayanaktan oluşur. İlkel bir oyma iskemleye oturulacak yeri olmaması dışında çok benzer. Oturulacak yerin olması gereken boşluğun altında iskemlenin ayaklarına güçlü tahta askılarla bağlanmış keskin kancalı konik bir kabara vardır. Kabara yerine ben dokuma tezgâhlarında pamuk ipliğinin bağlandığı büyük koniyi kullandım. Bunları miras sanayinin bütün hatıra dükkânlarından satın alabilirsiniz. Koniyi ince, esnek bir bakır levhayla kapladım ve dışına spiral biçimde dikenli tel sardım. İşkence müzesinde ki örneğe kendi tarzımı kattım. Benim kabaram bir reostatla elektriğe bağlıydı, dolayısıyla çeşitli derecelerde elektrik şoku verebiliyordum. Aletin bütününü kazaları önlemek için döşemeye cıvatalarla tutturdum.</p>

  <p class="block_21">Paul’u baygınken koltuk altlarından güçlü bir deri kayışla kabaranın üstünde tutarak iskemlenin arkasına bağladım. Ayak bileklerini de iskemlenin ön bacaklarından birine kayışlarla bağladım. Kayışı açar açmaz sivri çividen uzaklaşabilmek için kendi gücün kasıklarındaki ve omuzlarındaki kaslara güvenmek zorunda kalacaktı. Kabara anüsünün hemen altındaydı. İskemle ancak ayak uçlarıyla yere değebileceği yükseklikte olduğundan çok uzun süre dayanmasını beklemiyordum.</p>

  <p class="block_21">Paul’un gözleri, Adam’da görmüş olduğum panikle açıldı Ama onun durumu tümüyle kendi eseriydi. Ağzından bandı çıkarırken bunu ona da söyledim.</p>

  <p class="block_21">“Hiç fikrim yoktu, hiç fikrim yoktu” dedi zorlukla. “Özür dilerim. Çok özür dilerim. Telafi etmeme izin vermelisin. Baştan başlayalım, sana söz veriyorum yeni bir başlangıç olacak.”</p>

  <p class="block_21">Başımı iki yana salladım. “Robert Maxwell bir şeyi iyi anlamış. Güvenin bekâret gibi olduğunu söylüyor, ancak bir kere kaybedebilirsin. Sen hain bir ruhsun, Paul. Sana nasıl inanabilirim?”</p>

  <p class="block_21">Dişleri takırdamaya başladı ama bunun soğuktan olmadığını fark ettim. “Bir hata yaptım” dedi zorlukla. “Bunu biliyorum. Herkes hata yapar. Lütfen, istediğim tek şey bana durumu düzeltme şansı vermen. Düzeltebilirim, söz veriyorum.”</p>

  <p class="block_21">“Öyleyse göster” dedim. “Gerçekten samimi olduğunu göster. Beni istediğini göster.” Boşlukta sarkık duran kamışına baktım. Güzellik görmeye can atıyordum ama beni orada da yanıltmıştı.</p>

  <p class="block_21">“Bu... burada değil, böyle değil. Yapamam” Sesi bir inleme gibi yükseldi.</p>

  <p class="block_21">“Ya böyle ya hiç. Burada ya da hiçbir yerde” dedim ona. “Bu arada, merak ediyorsan söyleyeyim, bir Judas iskemlesine bağlısın”</p>

  <p class="block_21">Dikkatle iskemlenin nasıl çalıştığını açıkladım. Bilgilenerek bir seçim yapmasını istiyordum. Konuşurken rengi korkudan kül gibi oldu. Elektriği anlattığımda kendini tümüyle kaybetti. Kamışından idrar yere döküldü. Sıcak idrar kokusu boğazımı yaktı.</p>

  <p class="block_21">Ona öyle sert bir tokat attım ki, başı Judas iskemlesinin arka tarafına çarptı. Bağırdı, gözlerinden yaşlar döküldü. “Seni pis, kirli bebek” diye bağırdım ona. “Benim sevgimi hak etmiyorsun. Şu haline bak, küçük bir kız gibi altına edip ağlıyorsun. Sen erkek değilsin. “</p>

  <p class="block_21">Ağzımdan annemin sözlerinin çıktığını durmak özdenetimimi hiçbir şeyin yapamayacağı kadar parçaladı. Ona vurmaya devam ettim, burnu yumruklarımın altında kırılırken çatırdadı. Öfkeden çıldırmıştım. Olmadığı bir şeyi olduğunu düşünmem için beni aldatmıştı. Paul’un güçlü ve cesur, akıllı ve duyarlı olduğunu sanmıştım. Ama yalnızca aptal, korkak, şehvet düşkünü bir domuzdu, bir erkek müsveddesiydi. Değerli bir sevgili olabileceğini nasıl olup da düşünebilmiştim? Direnmiyordu bile, yalnızca küçük bir kedi gibi mırlıyor, ona vurmama izin veriyordu.</p>

  <p class="block_21">Öfke ve yorgunluktan kesik kesik soluyarak durdum sonunda. Geri çekilip ona küçümseyerek baktım, kanla karışan gözyaşlarının yüzünden aşağıya akmasını izledim. “Bunu sen kendin istedin” diye hırladım. Dikkatle hazırladığım bütün planlar suya düşmüştü.</p>

  <p class="block_21">Ama şimdi ona Adama verdiğim ikinci şansı tanımak istemiyordum. Paul’un sevgisini istemiyordum, hiçbir koşulda istemiyordum. Beni hak etmiyordu. İskemlenin arkasına geçerek kakışının dilini kavradım. Paul, “Hayır” diye sızlandı. “Lütfen, hayır.”</p>

  <p class="block_21">Öfkeyle, “Bir şansın vardı” dedim. “Şansın vardı ve sen bu $ansı kullanmadın. Kendinden başka suçlayacak kimse yok. Buraya geldin ve kendini denetleyemeyen bir bebek gibi yere işedin.” Kayışı çektim, tokadan çıkartabileceğim biçimde gerdim. Sonra bıraktım.</p>

  <p class="block_21">Paul’un kasları hemen o anda gerilerek vücudunu kabaranın iki santim üzerinde tuttu. Görüş alanına girerek yavaşça soyundum. Onun ellerini hayal ederek vücudumu okşadım. Kendini sabit tutmaya çalışırken gözleri yuvalarından fırladı. Oturdum ve yavaşça, keyifle kendimi okşamaya başladım. Kendini kabarada tutma mücadelesiyle kaçınılmaz olarak uyarılmıştım.</p>

  <p class="block_21">“Bunu yapan sen olabilirdin” dedim hırlar gibi. Kasık ve uyluğunun titreyişinden daha da uyarılmıştım. “Kıçını bozmamak uğraşacak yerde sevişiyor olabilirdin.”</p>

  <p class="block_21">Adam gibi spor yapmış olsa zevk daha da uzun sürerdi. Ne yazık ki acı çığlıkları benim zevk çığlıklarıma karışıyordu. Ben Guy Fawkes roketi gibi geldim, bacaklarımı titreten bir orgazm yaşadım.</p>

  <p class="block_21">Paul kurtulmaya çalıştı ama kayışlar derisini daha da kesti yalnızca. İskemleye yığılır gibi oturarak orgazmdan sonra içimdeki zevk dalgalarının tadını çıkardım. Paul’un inleme ve çığlıkları cinsel doyumuma artı bir haz katıyordu.</p>

  <p class="block_21">Zaman geçtikte kabaraya doğru alçalmaya başladı ve çığlıkları fısıltılı inlemelere dönüştü. İçimde cinsel arzunun tekrar uyandığını hissedince şaşırdım. İlk orgazmın benzersiz hazzından sonra aynı şeyi yaşamak istiyordum. Kabaraya elektrik veren kontrol kutusuna uzandım ve devreyi tamamlayan düğmeye bastım. Azıcık elektrikle bile Paul’un gövdesi kabaradan neredeyse kurtulacak biçimde yay gibi büküldü, yere kan sıçradı.</p>

  <p class="block_21">İki bedenin ritmini, hızını ve karşılıklı heyecan yoğunluğunu eşleştirdim. Kaslarımın onunki gibi titrediğini hissediyordum. Gelirken vücudum onunkiyle aynı anda yay gibi büküldü, soluklarım onun son acılı çığlıklarına karıştı. Sonra bilincini kaybetti.</p>

  <p class="block_21">Paul’u cezalandırmaktan bu kadar çok hoşlanmamın beni şaşırttığını itiraf etmeliyim. Belki de cezayı Adamdan daha çok hak ettiği için, belki ondan beklentilerim daha yüksek olduğu için ya da belki yalnızca yaptığım işte gittikçe daha mükemmelleştiğim için. Nedeni ne olursa olsun, ikinci cinayet deneyimim bana sonunda doğru işimi bulduğum duygusunu verdi.</p>

  <p class="block_24">***</p>

  <p class="block_29"> </p>

  <p class="block_25">Gözyaşlarımızı kurular ve... ahlaki açıdan şok edici olan ve bir dayanağı olmayan bir işlemin, Haz ilkelerine göre denendiğinde çok değerli olduğunu keşfederiz.</p>

  <p class="block_4"> </p>

  <p class="block_2">Tony bilgisayarının boş ekranına, “Tamam, Andy, gösteri zamanı” dedi Carol onu bıraktıktan sonra, merdivenleri tökezleye, çıkmış, ayakkabılarını ayağından fırlatıp atmış ve beysbol ketini düştüğü yerde bırakmıştı. Yalnızca tuvalete uğradıktan sonra yatağa girmiş ve aylardır uyumadığı kadar derin bir uykuyla uyumuştu. Uyandığı zaman saat öğleyi geçmişti. Ama ilk kez yapması gereken işi yapmadığı için suçluluk duymuyordu. Kendini canlı, heyecanlı ve coşkulu hissediyordu. Stevie McConnell’ın evini araştırmak ona ne yaptığını gerçekten bildiğini göstermişti. Becerikli Andy’nin böyle yaşamadığını mutlak bir kesinlikle biliyordu. Dar profilci arkadaş çevresi dışındaki kimseye bunu itiraf edemeyecek olmasına karşın, Becerikli Andy’nin kafasının içine girmek ve onun benzersiz mantığının eziyetli labirentinin bir haritasını çıkarmak için bir yol bulabileceğini biliyordu. Artık yapması gereken tek şey, kapının anahtarını bulmaktı.</p>

  <p class="block_2">Tony büroda geri kalan belgeleri inceleyerek notlar aldı. Sonra jaluzileri kapadı ve sekreterine telefon bağlamamasını söyledi. İskemlesini ziyaretçi iskemlesine bakacak şekilde düzenledi. Masanın bir tarafına kapalı duran kayıt cihazını koydu. Kapının yanına gidip sırtını kapıya dayayarak odayı inceledi. Aklına bir zamanlar okuduğu bir şiir geldi. Bir ormanda çatallanan bir yol ve daha az kişinin geçtiği yolun seçilmesinin önemi hakkında. En başından ilgileri onu daha az kullanılan yola götürmüştü. Hastalarının yürüdüğü yoldu bu, geniş yolun güneş ışığından uzak, çalılara açılan bir yol. “Bu yolu neden seçtiğini öğrenmem gerek, Andy” diye mırıldandı Tony. “Bu beni iyi yaptığım iş, Andy. Görüyorsun ya, beni bu yola neyin getireceğini biliyorum. Ama ben senin gibi değilim. İstediğim zaman geri dönebilirim. Güneşli yolu seçebilirim. Burada olmak zorunda değilim. Yaptığım tek şey, ayak izlerini takip etmek ya da en azından dışarıya böyle söylüyorum.</p>

  <p class="block_2">Ama biz gerçeği biliyoruz, değil mi? Benden saklanamazsın, Andy” dedi yumuşak bir sesle. “Ben sana benziyorum, bu biliyorsun. Ben senin aynadaki yansınım. Avlak bekçisine dönüşen kaçak avcıyım. Buradayım, seni bekliyorum. Yolculuk sona erdi.” Bir an durarak kendi kendine yaptığı itirafın tadın çıkardı.</p>

  <p class="block_2">Sonunda iskemleye oturup öne eğildi. Dirsekler dizlerde eller hafifçe kavuşmuş. “Tamam, Andy” dedi. “Sadece sen ve ben varız. Başlangıç konuşmalarını, bütün o sözlü bilek güreşlerini atlayacağız. Sonunda benimle konuşmaya karar verdin. Dosdoğru konuya gideceğiz. Birincisi, sana ne kadar etkilendiğimi söylemek istiyorum, daha önce hiç bu kadar temiz bir iş görmemiştim. Cesetleri kastetmiyorum yalnızca, bütün işi kastediyorum. Tereyağından kıl çeker gibi yaptın. Tek bir tanık bile yok. Dur yeniden ifade edeyim. Gördükleri ya da duyduklarının önemini kavrayan kimse yok, çünkü bir şey gören ya da duyan birileri olmalı ama aradaki bağlantıyı kuramıyorlar. Bu kadar görünmez olmayı nasıl basardın?” Cihazın kayıt düğmesine bastı, sonra ayağa kalkarak öbür iskemleye geçti.</p>

  <p class="block_2">Tony derin bir soluk alarak bilerek vücudunu gevşetti. Kendini hafif bir trans durumuna getirecek soluk tekniklerini kullandı. Yüksek benliğinin Becerikli Andy hakkında bütün bildiklerine erişebilmesi için bilincini kapadı. Konuştuğu zaman sesi bile farklıydı. Ses tonu daha derindi. “Aralarına karıştım. Dikkat ettim. Gözledim ve öğrendim.”</p>

  <p class="block_2">Tony tekrar iskemle değiştirdi. “İyi bir iş yaptığın belli oluyor” dedi. “Onları nasıl seçtin?”</p>

  <p class="block_2">Tekrar Andy’nin iskemlesine geçti. “Onlardan hoşlanmıştım. Onlarla farklı olacağını biliyordum. Onlar gibi olmak istedim. Hepsinin iyi işleri, güzel hayatları vardı. Çabuk öğrenirim, onlar gibi olmayı öğrenebilirdim. Yaşamlarına ayak uydurabilirdim.”</p>

  <p class="block_2">“Peki onları neden öldürdün?”</p>

  <p class="block_2">“İnsanlar aptaldır. Beni anlamıyorlar. Hep gülünen ben oldum, sonra benden korkmayı öğrendiler. Bana gülünmesin, hoşlanmıyorum ve benden korkmalarından da usandım artık, onlara saldıracak bir hayvanım sanki. Onlara bir şans tanıdım ama bana başka seçenek bırakmadılar. Onları öldürmek zorundaydım.”</p>

  <p class="block_2">Tony gene kendi iskemlesine döndü. “Ve bir kez bu işi yaptıktan sonra dünyadaki en iyi şey olduğunu anladın.”</p>

  <p class="block_2">“Kendimi iyi hissettim. Denetimi elimde tuttuğumu hissettim. Neler olacağını biliyordum. Her şeyi planladım ve plan istediğim gibi gerçekleşti” Tony coşkunun derecesine kendisi de şaşırdı. Bekledi ama başka bir şey çıkacakmış gibi görünmüyordu.</p>

  <p class="block_2">Kendi iskemlesine geri döndü. “Uzun sürmedi değil mi? Zevk yani. İktidar duygusu.”</p>

  <p class="block_2">Andy’nin iskemlesinde ilk kez ipin ucunu kaçırdığını hissetti. Genellikle bu rol oyunu aklına yeni fikirler getirir, düşüncelerinin serbestçe akmasını sağlardı. Ama bir şey bu akışı engelliyordu. İşin tam merkezindeki bir şey. Tony kendi iskemlesine dönerek bu kayıp noktayı düşündü. “Dizi cinayetlerin katilleri fantezilerini suç işleyerek gerçekleştirir. Suçun kendisi asla fanteziye yaklaşamaz, bu yüzden sınırlı bir gücü vardır. Ayrıntıları fanteziyle bütünleşir, sonra ikinci, çoğunlukla daha kalıplaşmış bir cinayetle gerçekleşir. Bu böyle devam eder. Ama zaman geçtikte fantezilerin gücü azalır. Fantezileri beslemek için cinayetlerin arası giderek kapanır. Ama senin cinayetlerinin arası kapanmıyor Andy. Bu neden?”</p>

  <p class="block_2">Umut hissetmeden öbür iskemleye geçti. Aklını boşaltıp bilincinin uzaklaşmasına izin verdi, Andy hakkındaki yorumunu tatmin edecek bir cevap bulmayı umuyordu. Birkaç dakika sonra bilincinden sıyrıldığını hissetti. Bir anda derinlerden yerden geldiğini hissettiği bir kıkırdama geldi dudaklarına. “Bunu ben biliyorum ve sen bulacaksın” diyen sesi kendisini de şaşırttı.</p>

  <p class="block_2">Tony yüzeye çıkan bir dalgıç gibi başını iki yana salladı. Afallayarak ayağa kalktı ve jaluzileri açtı. Alternatif teknikle buraya kadardı. Ama ilginç olan beyninin takıldığı gizli engeldi. Becerikli Andy’nin benzersiz olduğu yönlerden biri de buydu. Cinayetlerin arasındaki zaman sabit kalıyordu. Video kullanmış olsa bile gene de çok önemliydi.</p>

  <p class="block_2">Bu düşünce çizgisi Tony’ye baştaki heyecanını geri getirince üniversite kütüphanesinin medya bölümüne gitmeye karar verdi. Kütüphanede Bradfield Evening <span class="text_">Sentinel Times</span>’ın geçerli günlerdeki sayılarını buldu. Eğlence sayfalarının dikkatle incelenmesi ortaya söz konusu dört akşamla ilgili ortak bir nokta çıkarmadı, Pazartesileri her zaman siyah-beyaz klasik İngiliz komedileri gösteren yerel bir sanat sinemasını göz önüne almadığı sürece. Nedense Pimlico’ya Pasaport’un cinayetle sonuçlanan cinsel fantezileri tutuşturduğunu düşünemiyordu. Saat yediyi geçtikten sonra sonunda profile başlamaya hazırdı.</p>

  <p class="block_2">Her zamanki uyarıyla işe başladı.</p>

  <p class="block_12">*</p>

  <p class="block_2">Aşağıdaki suçlu profili ancak bir yol göstericidir ve kimlik portresi olarak görülmemelidir. Saldırgan her ayrıntıda profile uymayabilir, gerçi aşağıda belirtilen karakteristiklerle gerçeklik arasında yüksek bir benzerlik olmasını beklerim. Profildeki bütün ifadeler olguları değil olasılıkları dile getirmektedir.</p>

  <p class="block_2">Bir dizi cinayetler katili işlediği suçlarda sinyaller ve belirtiler bırakır. Yaptığı her şeyi, bilinçli olsun ya da olmasın, genel bir şemanın bir parçası olarak yapar. Bu temel şemayı ortaya çıkarmak katilin mantığını da ortaya çıkarır. Bu bize mantıklı gelmeyebilir ama onun için olmazsa olmaz bir koşuldur. Mantığı kendine özgü olduğu için sıradan tuzaklar onda işe yaramaz. Benzersiz olduğu için yakalama, sorgulama ve eylemlerini yeniden oluşturma yöntemi de benzersiz olmalıdır.</p>

  <p class="block_2">Tony profili dört kurbanın ayrıntılı açıklamalarıyla sürdürdü. Ev içi koşulları, çalışma geçmişi, arkadaşlar ve meslektaşlar arasındaki durumu, alışkanlık, fiziksel durum, kişilik, aile ilişkileri, hobiler ve sosyal davranış hakkında polis raporlarından öğrendiği her şeyi ekledi. Daha sonra her bir kurban hakkında patolog raporunun özetini, yar<span class="text_7">ala</span>r<span class="text_7">ının</span> niteliğini ve olay yerlerinin tanımlarını yazdı. Sonra sonuçlara varabilmek için bu bilgileri anlamlı modellere dönüştürme sürecine başladı.</p>

  <p class="block_12">*</p>

  <p class="block_2">Dört kurbanın hiçbirinin bilindiği kadarıyla eşcinsel ilişki geçmişi yok. (Gizli bir eşcinsel/biseksüel eğilimi dışlayamayız ama dört olayda da bunu düşündürecek bir bulgu yok.) Gene de bütün cesetler asıl olarak eşcinsel topluluğun kullandığı bilinen bir bölgeye atıldı. Özellikle de para karşılığı cinsel ilişkilerin kurulmasıyla ünlü noktalara bırakıldılar. Bu katil hakkında bize neyi anlatıyor?</p>

  <ol class="list_">
    <li class="block_34">Kendi cinsiyetinden memnun olmayan bir erkektir. Açıkça eşcinsel kimlik taşımayan erkekleri bilinçli olarak seçer. Geçmişte kurbanlarına cinsel açıdan yaklaşmış ve reddedilmiş olabilir. Katil hemen hemen kesin olarak açık bir eşcinsel değil. Büyük olasılıkla kendi cinselliğini kişisel bir kayıp pahasına bastırıyor. Büyük ihtimalle erkeksiliğin el üstünde tutulduğu ve övüldüğü, eşcinselliğin muhtemelen dinsel nedenlerle kınandığı bir ortamda büyümüş. Cinsel/kalıcı bir ilişkisi varsa bu ilişkiyi bir kadınla kurmuş olacaktır. Ve neredeyse kesin olarak ilişkide cinsel sorunları, muhtemelen iktidarsızlık sorunu vardır.</li>
  </ol>

  <p class="block_35"> </p>

  <p class="block_2">Tony dalgın dalgın ekrana baktı. Bazen işinin onu sürekli kendi sorunlarıyla karşı karşıya getirmesinden nefret ediyordu. Kendi cinsel başarısızlıklarının anlamı daha az gidilen yola mahkûm olduğu anlamına mı geliyordu? Bir kadının fazla ileriye gittiği, onun sorununu kendi kadınlığına yönelik olarak yorumlama kararlılığıyla onu eşiğin ucuna getireceği bir gece olacak mıydı? Tony’ye göre bu fazla canlı bir senaryoydu. Bu yüzden Angelica güvenliydi. Kafasını karıştırdığı zaman yüzüne tokat atmak yerine telefonu yüzüne kapayabilirdi. Ya da daha kötüsü yerine. Riskten uzak durmak en iyisi diye düşündü. Carol Jordan’ı düşünmeyi aklına bile getirme. Onun gözlerinde bunu gördün, yalnızca aklınla ilgilenmiyor. Bunu aklına bile getirme sakın. Çalışmayı sürdür.</p>

  <p class="block_4"> </p>

  <ol class="list_">
    <li class="block_34">Eşcinsel olduklarını açıkça dile getirenleri küçük görüyor. Cesetleri o bölgeye bırakma nedeninin en azından bir parçası da, onları korkutmak kadar bu küçük görmeyi de göstermek. Üstünlüğünü de gösteriyor: “Bana bakın, aranıza girebilirim ve hiçbiriniz beni tanıyamazsınız. Huzurunuzu kaçırabilirim ve siz beni durduramazsınız.”</li>

    <li class="block_34">Eşcinsel erkeklerin toplandığı ve eş bulmak için gittiği bölgeleri gene de iyi biliyor, işi nedeniyle de zaman zaman Temple Fields’a gidiyor olabilir, belki teslimat yapmak ya da bir servis işi için. Eşcinsel kültür onu büyülüyor, eşcinsellerin dolaştığı Carlton Park’ta dolaşacak kadar.</li>

    <li class="block_34">Özdenetimi çok yüksek. Kalabalık bölgelere gidip cesetleri dikkat çekmeden bırakabilecek biçimde davranıyor.</li>
  </ol>

  <p class="block_35"> </p>

  <p class="block_2">Tony acı bir sesle “anlat bana” dedi. Ayağa kalkıp pencereden kapıya yürüdü. “El kitabını yazabilirdim. “Sokaktaki ve sınıfındaki kabadayılar onu, yani en küçük çocuğu hedef seçtiğinden beri özdenetimin sert derslerini öğrenmişti. “İncindiğini asla gösterme, bu onları yalnızca cesaretlendirir. Hedefe isabet ettirdiklerinde asla belli etme, bu yalnızca zayıf noktalarını ortaya çıkarır. Çocuklardan biri olmayı öğren. Konuşma dillerini öğren, vücut dili öğren, davranışları edin. Hepsini karıştırınca, sonuç ne olur. Kim olduğu hakkında en küçük bir fikri olmayan adam. Sen bukalemun gibi renk değiştirebilen bir aktör, insanmış gibi davranan bir sahtekârsın. “Birçok insanı aldatması bir mucizeydi. Brandon onun sağlam biri olduğunu düşünüyordu kesinlikle. Carol Jordan belli ki ondan etkilenmişti. Sekreteri Claire şimdiye kadar gördüğü en iyi patron olduğunu düşünüyordu. İnsan rolünü iyi oynuyordu, doğru. Aldatamadığı tek kişi annesiydi, annesi ona hâlâ saklamayı başaramadığı bir kınamayla yaklaşırdı. Annesine göre babasının onları terk etmesi Tony’nin hatasıydı ve bunda şaşılacak bir şey yoktu. Cüzdanın iplerini elinde tutan kendi anne babasıyla ilişkisini sürdürme gereği olmasa onu bir yetimhaneye bırakacaktı. Annesini küçük Tony’ye bakmaya ikna eder etmez hemen bir işe girmişti. Büyükannesinin kendisine öğrettiği gibi Tony iyi olmak için elinden geleni yapmıştı ama bu her zaman kolay değildi. Büyükannesi kötü bir kadın değildi, çocukların görülmemesi ve duyulmaması gerektiği inancıyla yetiştirilmişti yalnızca. Büyükbabasının evdeki buyurganlığa tepkisi bahis dükkânına, bowlinge ve lejyona kaçmak olmuştu. Tony özdenetimi çabucak öğrenmişti. Andy’ye de olan bu muydu? Şaşırtıcı biçimde ıslanmış olan gözlerini eliyle ovuşturarak iskemlesine döndü ve deli gibi yazmaya başladı.</p>

  <p class="block_4"> </p>

  <ol class="list_">
    <li class="block_34">Ev ve iş durumu onun Pazartesi akşamları serbest olmasını sağlıyor ve Temple Fields’da onu tanıyan kimsenin görmeyeceğini düşünüyor. Bu da ortaya birkaç çıkarır: Pazartesi gecelerini boş işgünü olduğu ya da karısı/kız arkadaşı Pazartesi geceleri evde olmadığı için özellikle seçmiş olabilir. Birinci cinayet Pazartesi gecesi olduğu ve şimdi boş inanç gücü taşıdığı için Pazartesi öldürmeyi seçmiş olabilir ya da soruşturmayı baltalamak umuduyla Pazartesileri öldürmeyi sürdürmeye karar vermiş olabilir. Zeki bir insan olduğu belli ve böyle bir planlamayı yapamayacağı düşünülmemelidir.</li>
  </ol>

  <p class="block_35"> </p>

  <p class="block_2">Tony düşünmek için durarak aldığı notları inceledi. Henüz Becerikli Andy gibi düşünmüyordu ama sürekli elinden kaçan zihin giderek yaklaşıyordu. Katillerin çarpık mantığına kendisinin de dâhil olmasının bir tur vekil, aralarına katılmasını engelleyen tek şey olup olmadığını tekrar merak etti. Allah biliyor ya, onların kafalarındaki kaçınılmaz itkinin cazip geldiği zamanlar olmuştu. Öldürücü bir öfke hissettiği zamanlar da vardı, gerçi bunlar genellikle yattığı insan yerine kendisine dönük olurdu. Tony yüksek sesle, “Bu kadar yeter” diyerek parlak ekrana geri döndü.</p>

  <p class="block_4"> </p>

  <p class="block_2">Saldırgan, cinayetleri arasında sürekli sekiz haftalık bir süreyi korumayı başaran organize bir dizi cinayetler katili. Bu tutarlılık kendi içinde alışılmadık bir şey, şimdi normal model, katilin fantezilerini tatmin etme gücünü yitirdikçe cinayetler arasındaki sürenin azalmasıdır. Bu süreyi sabit tutmasının bir nedeni, öldürmeden önce kurbanın uzun süre izlemesi olabilir. Daha önceki cinayetlerin verdiği keyifle birleşen beklenti heyecanı bir fren görevi görür. Katilin yaptıklarını kaydetmek için kamera kullandığına ve bunun da cinayetler arasında fantezilerini ateşlediğine de inanıyorum.</p>

  <p class="block_4"> </p>

  <p class="block_2">Tony yazdıklarını incelemek için durdu. Engel. Çözümlemesi herhalde meslek dışından olanları ikna edecek kadar iyi görüyordu ama kendisi yazdıklarından henüz tatmin olmamıştı. Ama zihnini ve verilerini ne kadar çok zorlarsa zorlasın daha iyi bir açıklama bulamıyordu. İçini çekerek devam etti.</p>

  <p class="block_4"> </p>

  <p class="block_2">Bu cinayetlerin ilk amacı nedir? Silahlı soygun ya da hırsızlık gibi suç eylemleri sırasında cinayet işlenmesini bir kenara bırakabiliriz. Meşru müdafaa, tutku, suikast ya da ev içi çatışmalar gibi duygusal, bencil ya da bir nedene dayanan özel cinayetleri de bir kenara bırakabiliriz. Bu durumda cinayetler cinsel cinayet sınıfına girer.</p>

  <p class="block_2">Seçilen kurbanların tümü düşük risk sınıflamasında. Diğer bir deyişle, hepsinin bir mesleği ve yaşam biçimi vardı ve bunlar kurbanları açık hedefler haline getirmiyordu. Bu madalyonun öbür yüzü, katilin onları yakalayıp öldürmek için yüksek risk almak zorunda kalmasıdır. Bu bize katil hakkında ne anlatır?</p>

  <ol class="list_">
    <li class="block_34">Aşırı gerilim altında çalışıyor.</li>

    <li class="block_34">Cinayetlerini çok dikkatle planlıyor. Hata yapma lüksüne sahip değil, çünkü yaparsa kurbanları kaçar ve onu hem fiziksel hem de hukuki olarak risk altına sokar. Hemen hemen kesin olarak kurbanlarına gizlice yaklaşan biri. Kurbanlarını dikkatle seçiyor ve hayatlarını ayrıntıyla inceliyor. İlginçtir, şimdiye kadar seçtiği akşamlarda yanılmadı. Bu dikkatli bir planlamanın sonucu mu, yoksa yalnızca şans mı? Üçüncü kurbanın, Gareth Finnegan’ın kız arkadaşına gece çocuklarla buluşacağını söylediğini biliyoruz ama erkek arkadaşları ya da meslektaşları bu konuda bir şey bilmiyor görünüyordu ve evinden mi kaçırıldığı, yoksa önceden ayarlanmış bir noktada mı buluştuğu açık değil. Katil her bir kurbanıyla evinde ya da başka bir yerde buluşma ayarlamış olabilir. Sigorta elemanı ya da benzer bir işle uğraşıyor gibi görünmüş bile olabilir, gerçi hayatını kazanmak için böyle bir ışı yapacak kadar sosyal beceriye sahip olması pek olanaklı görünmüyor.</li>

    <li class="block_34">İp üzerinde yürümenin verdiği artı heyecandan hoşlanıyor.</li>

    <li class="block_34">Kişiliğindeki duygusal olgunluk bölgeleri bu hayli gerilimli durumlarda denetimi elinde tutmasını sağlıyor olmalı. Bu aynı zamanda bu tür saldırganlar arasında çok yaygın olan kötü çalışma geçmişi modeline uymamasın da sağlayabilir. (Aşağıya bakınız.)</li>
  </ol>

  <p class="block_2">Birçok dizi suç bir tırmanış, katilin daha çok heyecan fantezilerinin daha iyi gerçekleşmesi ihtiyacını gösterir. Bir eğlence treni gibi, her biri ardından gelen kaçınılmaz düşüklüğü telafi etmek için daha büyük olmak zorundadır...</p>

  <p class="block_4"> </p>

  <p class="block_2">Tony başını kaldırdı, şaşırmıştı. Bu gürültü de neydi? Açık bölmeler halinde düzenlenmiş dış büroya açılan kapının sesi gibi gelmişti ama gecenin bu saatinde o katta kimsenin olmaması gerekirdi. Tedirginlikle bilgisayar masasından kalkarak iskemlesini halı üzerinde sessizce çekti, masasının arkasına geçerek bilgisayarın yanındaki lambanın ışığından uzaklaştı. Soluğunu tutup dinledi. Sessizlik. Gerginlik yavaş yavaş azalmaya başladı. Sonra birden büro kapısının altında bir ışık belirdi.</p>

  <p class="block_2">Korkunun metalik tadı Tony’yi ele geçirdi. Masasında bir savunma silahı olabilecek tek şey kâğıt ağırlığı olarak kullandığı kocaman bir taştı. Ağırlığı alarak hızla hareket etti.</p>

  <p class="block_2">Carol kapıyı açtığı zaman Tony’yi odasının ortasında elinde bir kaya parçasıyla görünce şaşırdı. “Benim” dedi şaşkınlıkla.</p>

  <p class="block_2">Tony’nin kolları yana düştü. “Ah, kahretsin” dedi.</p>

  <p class="block_2">Carol sırıttı. “Kimi bekliyordun? Hırsızları mı? Gazetecileri mi? Gulyabaniyi mi?”</p>

  <p class="block_2">Tony rahatladı. “Affedersin” dedi. “Bütün günü bir kaçığın içine girmekle geçirirsen bir paranoyak olup çıkarsın böyle. “</p>

  <p class="block_2">Carol dalgın dalgın “Kaçık” diye yineledi. “Psikologların kullandığı teknik bir terim mi bu?”</p>

  <p class="block_2">Tony masasına geri dönüp ağırlığı yerine bırakırken, “Yalnızca bu dört duvar arasında” dedi. “Bu zevki neye borçluyum?”</p>

  <p class="block_2">“İngiliz Telekom’u bizi birbirimize bağlayamadığı için bizzat gelmemin iyi olacağını düşündüm” cevabını veren Carol bir iskemle çekip oturdu. “Bu sabah evdeki telesekreterine mesaj bıraktım. İşe gittiğini sanmıştım ama burada da değildin. Saat dörtte tekrar denedim ama gene cevap alamadım. En azından, santral operatörünün ‘Şimdi sizi bağlıyorum’ dedikten sonra bağlantının bu yüzden kesildiğini sanıyorum. Operatör eve gittiğine göre direkt hattının numarasını almayı da düşünmedim tabii.”</p>

  <p class="block_2">“Bir de detektif olacaksın” diye onu kızdırdı Tony.</p>

  <p class="block_2">“Neyse, benim bahanem de bu. Doğrusunu istersen Scargill Sokağı’na bir dakika daha tahammül edemezdim.”</p>

  <p class="block_2">“Konuşmak ister misin?”</p>

  <p class="block_2">Carol, “Ancak ağzım dolu olursa” dedi. “Açlıktan ölüyorum. Hint yemeğine ne dersin?”</p>

  <p class="block_2">Tony önce bilgisayar ekranına, sonra Carol’ın soluk yüzüne, yorgun gözlerine baktı. Yakınlaşmak istemese bile ondan hoşlanıyordu ve yanında olmasına ihtiyacı vardı. “Dur şu dosyayı kaydedeyim, sonra çıkarız. Daha sonra gelip işimi bitiririm.”</p>

  <p class="block_2">Yirmi dakika sonra Greenholm’daki bir Asya kafesinde soğanlı <span class="text_">bhaji</span> ve tavuk <span class="text_">pakora’lara</span> saldırıyorlardı. Öbür müşteriler öğrenciler ve artık siyasi doğruluk dışında hiçbir şeyi inceleyemedikleri gerçeğine alışamamış, geçici olarak revaçta insanlardı. Tony, “Mükemmel bir yer olmayabilir ama ucuz ve keyifli, servisi de hızlıdır” diyerek özür diledi.</p>

  <p class="block_2">“Bana uyar. Egon Ronay’dan daha kalenderim. Ailemizdeki gurme genlerini kardeşim almış” dedi Carol. Çevreye üstünkörü baktı. İki kişilik masaları yandaki masadan yalnızca beş santim kadar uzaktaydı. “Beni buraya işten konuşmak için bilerek mi getirdin? Zihnimi tazelemek için bir psikolog oyunu mu bu?”</p>

  <p class="block_2">Tony’nin gözleri büyüdü. “Bunu aklıma bile getirmedim. Ama haklısın, burada konuşamayız.”</p>

  <p class="block_2">Carol’ın gözlerinin içi güldü. “Bunun bana ne kadar keyif verdiğini bilemezsin.”</p>

  <p class="block_2">Birkaç dakika sessizce yemeklerini yediler. Sessizliği bozan Tony oldu. Böylece konuyu denetim altında tutabiliyordu “Polis olma kararının nedeni ne?”</p>

  <p class="block_2">Carol kaşlarını kaldırdı. “Çünkü yoksulları ezmeyi ve azınlıklara baskı uygulamayı seviyorum. Olabilir mi?” diye denedi.</p>

  <p class="block_2">Tony gülümsedi. “Sanmıyorum.”</p>

  <p class="block_2">Carol tabağını bir kenara iterek içini çekti. “Gençlik idealizmi” dedi. “Polisin toplumu kanunsuzluk ve anarşiden koruması ve topluma hizmet etmesi gerektiği gibi çılgın bir fikrin vardı.”</p>

  <p class="block_2">“Bu o kadar da çılgın bir fikir değil. İnan bana, benim uğraştığım insanlarla uğraşsaydın, sokakta dolaşmadıkları için rahatlardın.”</p>

  <p class="block_2">“Ha, teoride bir sorun yok. Kötü olan yalnızca uygulama, Her şey Manchester’da sosyoloji okumamla başladı. Örgütler sosyolojisinde uzmanlaştım. Aynı dönemde okuduğum herkes polis teşkilatının, tek rolü orta sınıfların sözde konforunu korumak olan yoz, ırkçı, cinsiyet ayrımcılığı yapan bir örgüt olduğunu düşünüyordu. Bir dereceye kadar onlarla aynı fikirdeydim. Aramızdaki fark onların kurumlara dışarıdan saldırma istemesi, benimse kökten bir değişim istiyorsak bunun içeriden gelmesi gerektiğine her zaman inanmamdı.”</p>

  <p class="block_2">Tony sırıttı. “Seni küçük yıkıcı, seni”</p>

  <p class="block_2">“Evet tamam, ne yapmak üzere olduğumu anlayamadım. Polis teşkilatında işleri değiştirmenin yanında Davut’un Golyat’ı devirmesi devede kulak kalır.”</p>

  <p class="block_2">Tony samimiyetle, “Anlatsana” dedi. “Ulusal polis teşkilatı ciddi suçlarda başarı oranını önemli ölçüde artırabilir ama bazı kıdemli polislerin endişesini görünce, sanki çocuk tacizcilerinin çocuk bakıcıları olarak eğitilmesine izin veren bir plan yapağımı düşünebilirsin.”</p>

  <p class="block_2">Carol kıkırdadı. “Yani kaçıklarınla bir koğuşa kapatılmayı tercih edeceğini mi söylüyorsun?”</p>

  <p class="block_2">“Carol, bazen oradan hiç çıkmadığımı düşünüyorum. Sen John Brandon gibi insanlarla çalışmanın ne kadar tazeleyici bir değişiklik olduğunu bilemezsin.”</p>

  <p class="block_2">Carol cevap verme fırsatı bulamadan garson ana yemeklerle masaya geldi. Carol kuzu eti, ıspanak, tavuklu karahi ve pilava çatalını daldırırken, “Senin işin de polislik gibi özel hayatla ilgili sorunlar yaratıyor mu?” diye sordu.</p>

  <p class="block_2">Anında savunmaya geçen Tony soruya soruyla cevap verdi. “Ne demek istiyorsun?”</p>

  <p class="block_2">“Daha önce de dediğim gibi, işine kafayı takmışsın. Zamanını hayvanlar ve boktan heriflerle uğraşmakla geçiriyorsun... “</p>

  <p class="block_2">Tony sözünü kesti “ve bunlar yalnızca meslektaşların, işin küçük bir parçası.”</p>

  <p class="block_2">“Evet, doğru. Yaralı bedenler ve parçalanmış yaşamlarla uğraştıktan sonra gece eve geldiğinde oturup pembe dizi izlemen ve normal insanlar gibi davranman bekleniyor.”</p>

  <p class="block_2">“Ve zihnin hâlâ günün dehşetiyle ilgilendiği için bunu yapamazsın” diye onun sözünü tamamladı. “Senin işinde bir de vardiya çalışmasının getirdiği karmaşıklık var.”</p>

  <p class="block_2">“Kesinlikle. Peki sen de aynı sorunları yaşıyor musun?” Sırf meraktan mı soruyordu, yoksa bu özel yaşamını öğrenmenin bir yolu muydu? Bazen Tony her cümleyi hareketi, vücut dilinin her ayrıntısını analiz etmeye koşullanmış parçasını kapatıp arkadaşlığından hoşlanır görünen biriyle yemek yeme zevkini çıkarmak istiyordu. Birden sorunun yanıtını fazlasıyla geciktirdiğini fark etti. “İşten sıyrılma konusunda herhalde senden daha kötüyümdür. Erkekler genellikle kadınlardan daha takıntılı olurlar gibi görünüyor. Demek istiyorum ki, tren sayan, pul koleksiyonu yapan ya da futbol fanatiği olan kaç kadın tanıyorsun?”</p>

  <p class="block_2">“Bu da kişisel ilişkilerine yansıyor mu?” diye ısrar etti Carol.</p>

  <p class="block_2">Tony sesini yükseltmemeye çalışarak, “Şey, hiçbiri uzağa gitmez” dedi. “Bu işten mi kaynaklanıyor, yoksa benden mi bilmiyorum. Çoğunlukla kapıdan çıkarken bana haykırarak söyledikleri son cümle ‘sen ve senin lanet kaçıkların’ olmaz, bu yüzden benden kaynaklandığını düşünüyorum. Ya sen? İşteki sorunları nasıl çözüyorsun?”</p>

  <p class="block_2">Carol’ın çatalı ağzına gitmek üzereydi, bu yüzden cevap vermeden önce bir ağız dolusu pilavı çiğneyip yutması gerekti. “Erkeklerin vardiyalara fazla sempatik bakmadıklarını keşfettim, tabii giden onlar olmadığı sürece. Sen de bilirsin ya, önemli bir tenis maçına hızla gitmeleri gerektiği zaman asla masada onları çayla beklemezsin. Bir de buna işin yüzünden içine kapanmanı anlayamamalarını eklersen, elinde ne kalır? Yeni doktorlar, öbür polisler, itfaiyeciler, ambulans şoförleri. Tecrübelerimden biliyorum, kendisiyle eşit durumdaki bir insanla ilişki yaşamak isteyen çok az kişi var. İşin bizden çok şey aldığını, geriye çok az şey bıraktığını düşünüyorum. Çıktığım en son erkek bir doktordu ve çalışmadığı zamanlar bütün istediği uyumak, düzüşmek ve eğlenmekti.”</p>

  <p class="block_2">“Sen ise daha fazlasını mı istiyordun?”</p>

  <p class="block_2">“Zaman zaman sohbet etmek, belki bazen bir filme ya da tiyatroya gitmek istiyordum. Ama ona katlandım, çünkü onu seviyordum.”</p>

  <p class="block_2">“Peki neden bitirdin?”</p>

  <p class="block_2">Carol tabağına baktı. “İltifatın için teşekkür ederim ama bitiren ben değilim. Buraya taşındığımda sevgilim otoyolda buraya kadar gidip gelmenin zaman kaybı olacağına karar verdi. Beni bırakarak bir hemşireyle çıkmaya başladı. Şimdi yalnızca kedim ve ben varız. Saatlerin düzensizliğine aldırmış görünmüyor”</p>

  <p class="block_2">“Ah” dedi Tony. Yüzeyin altındaki gerçek acıyı duymuştu ama ilk kez mesleki becerileri uygun bir yanıt bulamadı.</p>

  <p class="block_2">Carol, “Ya sen? Biriyle çıkıyor musun?” diye sordu.</p>

  <p class="block_2">Tony başını iki yana sallayarak yemeğine devam etti.</p>

  <p class="block_2">“Senin kadar hoş bir erkeğin yıllar önce avlanmış olacağını düşünürdüm” dedi Carol, ses tonundaki hafif alay Tony’nin hayal etmiş olmayı istediği bir şeyi gizliyordu.</p>

  <p class="block_2">“Ah, ama sen yalnızca çekici yanı gördün. Dolunayda ellerimden kıllar çıkar ve kurtadam olurum.” Tony melodramatik bir tavırla Carol’a sırıtıyordu. “Ben göründüğüm gibi değilim, genç bayan” diye hırladı.</p>

  <p class="block_2">Carol sahte bir dehşetle, “Ah, Büyükanne, ne kadar da büyük dişlerin var” dedi.</p>

  <p class="block_2">Tony, “Seni yemek için” diyerek güldü. Bunun ilişkiyi daha ileriye götürebileceği bir nokta olduğunu biliyordu ama bu zayıflık anlarının bu kadar kolay ortaya çıkmaması için savunma mekanizmalarını o kadar uzun zaman önce oluşturmuştu ki. Kaldı ki, dedi kendi kendine, onunla bir ilişki kurmaya ihtiyacım yok. Angelica vardı ve acı deneyimler ona tek yapabileceğinin bu olduğunu öğretmişti.</p>

  <p class="block_2">Carol, “Peki ruhunu bu denli zedeleyen bir işe nasıl girdin?” diye sordu.</p>

  <p class="block_2">“Doktoramı yaparken arka bacaklarımı kaldırıp izleyicilerle, konuşmaktan nefret ettiğimi keşfettim. Akademik dünyanın kuralı böyledir. Bu yüzden klinik uygulamaya geçtim.” Tony kolayca işiyle ilgili küçük hikâyeler anlatmaya başlamıştı. Kendini rahatlamış hissediyordu: Donmuş bir gölün üzerinde yürürken kuru toprağa geldiğini fark eden bir insan gibi.</p>

  <p class="block_2">Yemeğin geri kalan kısmını güvenli bir alan olan meslekleri üzerinde konuşarak geçirdiler. Garson masayı temizlemek için geldiğinde Carol hesabı istedi. “Ben ödüyorum, tamam Feminizmle hiçbir ilgisi yok. Sen yasal bir masrafsın” dedi.</p>

  <p class="block_2">Beraberce bürosuna yürürlerken Tony, “Haydi işe dönelim. Bana günü nasıl geçirdiğini anlat” dedi.</p>

  <p class="block_2">Kişisel konulardan hemen vakaya dönmek, Carol’ın Tony’ye soğukkanlı davranması gerektiği düşüncesini doğruluyordu. Hafif bir flörtten bu kadar çabuk ürken birine daha önce hiç rastlamamıştı. Şaşırtıcıydı, gene de ondan hoşlanıyordu Erkeklere çekici gelme kapasitesinden kuşkusu yoktu. En azından onunla birlikte Becerikli Andy’yi bulmaya çalışmak aralarında bir köprü kurmak için zaman ve fırsat sunuyordu ona. “Bu sabah bir aşama kaydettik. Hiç değilse hepimiz öyle olduğunu umut ediyoruz.”</p>

  <p class="block_2">Tony birden durup Carol’a döndü. “Ne tür bir aşama?” diye sordu.</p>

  <p class="block_2">“Merak etme, seni ihmal etmiş değiliz. Birçok soruşturmada küçük ayrıntı olacak bir şey ama elimizde devam etmek için çok az şey olduğundan herkes heyecanlandı. Queen of Hearts’ın bahçe kapısında bir çiviye takılmış yırtık bir deri parçası vardı. Adli Tıp hemen inceledi ve çok sıradışı bir şey olduğu ortaya çıktı. Geyik derisi ve Rusya’dan gelmiş.”</p>

  <p class="block_2">Tony, “Of Allahım” dedi. Sırtını dönerek birkaç adım attı. “Dur söyleme, bırak tahmin edeyim. O deriyi bu ülkede bulamazsın, büyük ihtimalle Rusya’ya birini göndermen gerek, ender bulunan bir şey. Haklı mıyım?”</p>

  <p class="block_2">Carol onu kolundan tutarak, “Bunu nereden biliyorsun?” diye sordu.</p>

  <p class="block_2">Tony yalnızca, “Böyle bir şey bekliyordum” dedi.</p>

  <p class="block_2">“Ne gibi? “</p>

  <p class="block_2">“Bütün polis teşkilatını, etekleri zil çalarak koşturtan bir saptırma olduğunu mu düşünüyorsun?” Carol neredeyse bağırıyordu. “Neden?”</p>

  <p class="block_2">Tony eliyle yüzünü ovuşturdu ve saçlarını sıvazladı. “Carol, bu adam şimdiye kadar çok dikkatliydi. Hiçbir ipucu bırakmama konusunda klinik bir takıntısı var neredeyse. Dizi cinayetler katillerinin zekâ düzeyleri genellikle yüksektir ve Becerikli Andy de şimdiye kadar karşılaştıklarım arasında en iyisi. Gene de damdan düşer gibi bir ipucu buluyoruz ama herhangi bir ipucu da değil o kadar ender rastlanan bir şey ki ancak nüfusun çok az kısmı bırakabilir. Sen de bana bunun gerçek olduğuna inanmamı söylüyorsun. Onun yapmaya çalıştığı da bu işte. Bahse girerim bu tuhaf Rus derisinin nereden geldiğini bulmak için çoğunuz deli danalar gibi dönüp durdunuz, öyle değil mi? Ha, sakın söyleme, bırak tahmin edeyim. Bahse girerim bütün ekip Stevie McConnell’ın hayatını araştırarak ceketi nereden aldığını bulmaya çalışıyor.”</p>

  <p class="block_2">Carol ona bakakaldı. O böyle açıkladığında her şey o kadar açıktı ki. Gene de hiçbiri deri parçasının geçerliliğini sorgulamamıştı.</p>

  <p class="block_2">Tony bu kez daha yumuşak bir biçimde, “Haklı mıyım?” diye sordu.</p>

  <p class="block_2">Carol suratını astı. “Bütün ekip değil. Yalnızca ben, Don Merrick ve birkaç polis memuru. Günün büyük kısmını telefonda jimnastik ve vücut geliştirmeyle ilgili devlet kurumlarıyla konuşarak geçirdim. McConnell’ın Rusya’da yarışmaya katılmış ya da Ruslarla yarışmış ulusal ya da bölgesel bir takımda yer alıp almadığını öğrenmeye çalıştım. Don ve öbür çocuklar da McConnell’ın Rusya’ya tatile gidip gitmediğini öğrenmek için seyahat acentelerini araştırdılar.”</p>

  <p class="block_2">Tony, “Ah, Allahım” diye inledi. “Sonra?”</p>

  <p class="block_2">“Beş yıl önce Kuzey Batı’dan bir halter ekibindeymiş. Bu ekip o sırada Leningrad olan şehirde bir yarışmaya katılmış. “</p>

  <p class="block_2">Tony derin bir soluk aldı. “Zavallı şanssız orospu çocuğu dedi. “Böyle bir şeyin bilerek konulduğu aklınıza gelmedi herhalde” diye ekledi. “Bunu üstünlük taslar bir havada söylemiyorum. Ne kadar yaklaştığınızı ve o orospu çocuğu umutsuzca yakalamak istediğinizi biliyorum. Keşke bana daha önce söyleseydin, herkes için bu kadar büyük önem taşımadan önce.”</p>

  <p class="block_2">Carol, “Bu sabah sana telefon etmeye çalıştım” dedi “Nerede olduğunu hâlâ söylemedin.”</p>

  <p class="block_2">Tony teslim olur gibi ellerini kaldırdı. “Özür dilerim. Aşın tepki gösterdim. Yataktaydım, telefonun fişini çekmiş uyuyordum. Dün geceden sonra çok yorgundum ve biraz uyumadığım takdirde profil yazma işine yoğunlaşamayacağımı biliyordum. Kalktığımda telesekretere bakmam gerekirdi. Özür dilerim, böyle bir şeye izin vermemeliydim.”</p>

  <p class="block_2">Carol sırıttı. “Bu kez seni affediyorum. Becerikli Andy’yi yakaladığımız zamana saklayalım, ha?”</p>

  <p class="block_2">Tony suratını astı. “Bunun ‘eğer’ olması gerekmiyor mu?”</p>

  <p class="block_2">O kadar zayıf duruyor, omuzları büzülmüş, başı önde duruyordu ki, Carol’ın içgüdüleri daha bir dakika önce aldığı soğukkanlı davranma kararma üstün geldi. Tony’yi sıkıca kucakladı. “Bunu yapabilecek biri varsa o da sensin...” diye fısıldayarak kendi alanını belirleyen bir kedi gibi başını onun çenesine sürdü.</p>

  <p class="block_12">*</p>

  <p class="block_2">Brandon, Tom Cross’a bakıyordu, yüzü dehşet içindeydi. “Ne yaptın?” diye sordu.</p>

  <p class="block_2">Cross gülümseyerek, “McConnell’ın evini aradım” dedi.</p>

  <p class="block_2">“Buna hakkımız olmadığını kesin bir dille söylediğimi sanıyordum. Hiçbir yargıç sıradan bir sokak kavgası yüzünden tutuklanmanın cinayet şüphesine yeterli bir gerekçe oluşturduğunu kabul etmez.”</p>

  <p class="block_2">Cross gülümsedi. Kuş gagasının açılmasına benziyordu bu sırıtış. “O o zamandı efendim. Detektif Jordan, McConnell’ın Rusya’ya gitmiş olduğunu saptayınca iş değişti. Kaldı ki çok fazla insan Rusya’da yapılmış deri ceketler alabilecek konumda değildir. Bu onu çerçevenin tam içine sokuyor. Ve ortalıkta bana borçlu olan birden fazla savcı var.”</p>

  <p class="block_2">Brandon, “Bunu önce benimle konuşman gerekirdi” dedi. “Konuyla ilgili olarak sana verdiğim son emirde, arama yoktu.”</p>

  <p class="block_2">“Denedim efendim, ama Şefle toplantıdaydınız” dedi Cross tatlı bir sesle. “Demir hâlâ sıcakken dövsem iyi olacak diye düşündüm.”</p>

  <p class="block_2">Brandon acı bir sesle, “Böylece McConnell’ın evini aramakla boşa zaman harcamış oldun” dedi. “Sen ve senin adamların daha iyi bir iş yapamaz mıydı?”</p>

  <p class="block_2">Cross, “Daha size ne bulduğumuzu söylemedim” dedi.</p>

  <p class="block_2">Brandon göğsünün daraldığını hissetti. Uğursuz önsezileri olan bir insan değildi ama göğsünün sıkışması incelediği bütün somut gerçeklerden kadar gerçekti. “Bundan sonra söyleyeceklerinize çok dikkat edin, Başkomiser” dedi.</p>

  <p class="block_2">Cross’un yüzünden anlık bir şaşkınlık geçti ama amirinin sözlerine aldırmayacak kadar içi doluydu. “Onu enseledik, efendim” dedi. “Haklarını okuyalım. McConnell’ın yatak odasında Gareth Finnegan’ın şirketinin Noel kartlarından birini ve Adam Scott’un sevgilisinin eksik olduğunu söylediği kazağın aynısını bulduk. Artı, üzerinde Damien Connolly’nin yaka numarası yazan bir trafik makbuzu. Buna bir de Rusya bağlantısını eklerseniz, küçük kıç haydudunu suçlamanın zamanı geldi bence.”</p>
</body>
</html>
