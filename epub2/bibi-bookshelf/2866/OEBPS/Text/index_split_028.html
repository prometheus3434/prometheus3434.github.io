<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_28" id="calibre_pb_33"> </p>

  <p class="block_22"> </p>

  <h1 class="block_31">16</h1>

  <p class="block_22"> </p>

  <p class="block_21">BACKUP.OO7; DOSYA AŞK.016” ADLI 3,5 İNÇLİK DİSKETTEN</p>

  <p class="block_21">Damien Connolly’den kurtulmadan önce Dr. Tony Hill üzerinde çalışmaya başlamıştım bile. Damien gibi onun adının da potansiyel partner olarak listemde yer alması bana şiirsel bir adalet gibi görünmüştü. Onu cezalandırmakla doğru şeyi yaptığımı pekiştirecek bir şeye ihtiyacım varsa, o da buydu.</p>

  <p class="block_21">Bu yüzden nerede oturduğunu, nerede çalıştığını ve görünüşünün nasıl olduğunu şimdiden öğrenmiştim. Sabah evden kaçta çıktığını, hangi tramvaya bindiğini ve üniversitedeki küçük bürosunda ne kadar kaldığını biliyordum.</p>

  <p class="block_21">Her şeyin ne kadar düzgün gittiğini düşünüyordum ki, işler öngörmediğim ve hoşlanmadığım bir biçimde gelişmeye başladı. Sanırım polisin aptallığını azımsamakla hata yapmıştım. Bradfield polisinde fazla beyin olduğunu hiç düşünmedim ama en son gelişmeler beni bile sarstı. Yanlış adamı tutuklamışlardı.</p>

  <p class="block_2"><i class="calibre1">İnanılmaz aptallık ve sezgi eksiklikleri, eleştirmeden koyun gibi peşlerinden giden medyada vardı ancak.</i> <span class="text_1">Sentinel Times’ı</span> <i class="calibre1">alıp da gözaltındaki kişinin polise benim cinayetlerimle ilgili soruşturmada yardım ettiğini okuduğumda gözlerime inanamadım. Bir polis memuruna yönelik sokak saldırısından sonra tutuklanmıştı. Benim kadar dikkatli birinin Temple Fields’da bir sokak dalaşına katılacağını onlardan başka kim düşünebilirdi? Bu benim zekâma hakaretti. Gerçekten sokaktaki denetimsiz serserilerden biri olduğumu mu sanmışlardı?</i></p>

  <p class="block_21">Yazıyı defalarca okudum, aptallıklarının derinliğini kavramıyordum bir türlü. Öfke içimde yakıcıydı. Hazımsızlık gibi bağırsaklarımda ve giren kramplarda hissediyordum bu öfkeyi. Dramatik bir şey, onlara ne kadar yanıldıklarını kanıtlayacak bir şey yapmak istiyordum.</p>

  <p class="block_21">Kaslarım çabadan titreyene, terden sırılsıklam olana kadar ağırlık çalıştım ama öfke kaybolmayı gene de reddediyordu. Hızla üst kata çıkıp bilgisayarıma aktardığım Damien kasetlerini izledim. İşim bittiğinde, Rus milli takımının gurur duyacağı bir cinsel jimnastik yapmıştık. Ama hiçbir şey beni tatmin etmiyordu. Hiçbir şey öfkemi yatıştıramıyordu.</p>

  <p class="block_21">Neyse ki onların aksine ben aptal değilim. Denetimsiz öfkenin benim için ne kadar tehlikeli olabileceğini biliyorum. Öfkemi dizginlemem, yaratıcı olmam ve öfkemi işe yarar hale getirmem gerekiyordu. Kendimi öfkeyi yapıcı bir yola sokmaya zorladım. Dr. Tony Hill’i nasıl ele geçireceğimi ve ele geçirdiğimde de ona ne yapacağımı kılı kırk yaran ayrıntılarla planladım. Onu havada bırakacaktım -kelimenin tam anlamıyla.</p>

  <p class="block_21">Squassation ve strappado. İspanyol Engizisyonu elindekilerden en iyi biçimde nasıl yararlanacağını çok iyi biliyordu. Gezegendeki en büyük gücü, yerçekimi gücünü kullandılar. Gereken tek şey bir vinç, bir kasnak, birkaç urgan ve bir taştır. Kurbanın ellerini arkasından bağlar ve aralarından kasnak aracılığıyla bir ip geçimsizin. Sonra taşı ayaklarına bağlarsınız.</p>

  <p class="block_21">1770’de yayınlanan Engizisyon’un Korkunç Zalimlikleri kitabında John Marchant bu etkili işkenceyi büyük bir belagatla anlatıyordu:</p>

  <p class="block_21">Kurban daha sonra başı kasnağa varana kadar yukarı çekilir. Bu biçimde bir süre asılı kalır. Ayağındaki taşın ağırlığıyla bütün eklemleri ve uzuvları gerilir ve birden bir silkinmeyle ip gevşek bırakılarak aşağıya indirilir ama yere yavaş inmesi önlenir ki bu da korkunç bir şeydir. Kol ve bacakları çıkar, korkunç bir acı içindedir. Düşüşünün ani kesilmesiyle oluşan şok ve ayağında bütün vücudunu geren ağırlık daha da yoğun ve zalimcedir.</p>

  <p class="block_21">Almanlar buna, bana çok çekici gelen bir incelik ekledi. Kurbanın arkasına sivri uçlu bir makara koydular. Yani kurban aşağıya indikçe makara sırtını kesiyor ve vücudunu kanlı bir yığın haline getiriyordu. Bu etkiyi yeniden üretmeyi düşündüm ama planı uzun süre inceledikten sonra bile, ellerini önden kelepçelemedikçe beni tatmin eden bir tasarım üretemedim. Ellerini önden kelepçelemek ise squassation ve strappado’nun daha az etkili olmasına neden olurdu. Benim sloganım, her şeyi basitleştir idi.</p>

  <p class="block_21">Planlama ve inşa aşamasında Dr. Hill’in çevresindeki ağımı daha da daraltma yolunda adımlar attım. Doktor kafamın içine gireceğini sanabilir ama her şeyi yanlış anlamış aslında.</p>

  <p class="block_21">Harekete geçmeyi sabırsızlıkla bekliyordum. Saatleri sayıyordum.</p>

  <p class="block_24">***</p>

  <p class="block_29"> </p>

  <p class="block_25">“Şimdi, Bayan R. elimde bir bıçakla gece yansı yatağınızın başında belirsem ne derdiniz?” Bu soruya itirafta bulunan kız, “Ah, Bay Williams, başka biri olsaydı korkardım. Ama sizin sesinizi duyar duymaz sakinleşirdim” cevabını verdi. Zavallı kız. Bay Williams’ın nasıl biri olduğunu anlamış olsa, cesede benzer yüzde göreceği ve uğursuz seste duyacağı şey sonsuza dek sakinliğini bozardı.</p>

  <p class="block_4"> </p>

  <p class="block_2">Telefon çaldığında Carol’ın ilk tepkisi öfke oldu. Pazar sabahı sekizi on geçe çalan telefon yalnızca iş demekti. Kıpırdadı, Nelson’un kulaklarının dikilmesine neden olan bir hoşnutsuzluk homurtusu çıkardı. Kolu yorganın altından çıkarak başucundaki komodini el yordamıyla araştırdı. Telefonu açarak, “Jordan” dedi homurtuyla.</p>

  <p class="block_2">“Sabah alarm araması bu.” Ses fazla neşeli, diye düşündü Carol ama sonra arayanın kim olduğunu anladı.</p>

  <p class="block_2">“Kevin” dedi. “İyi bir haber olsa iyi olacak.”</p>

  <p class="block_2">“İyiden de iyi. Katilin Damien Connolly’nin evinden otomobille çıktığını gören bir tanığa ne dersin?”</p>

  <p class="block_2">Carol, “Bir daha söyle” dedi. Kevin cümlesini tekrarladı. İkinci tekrarda Carol yatakta oturdu. “Ne zaman?” diye sordu.</p>

  <p class="block_2">“Adam dün gece geç saatte yürüyerek eve gelmiş. İş için şehir dışındaymış. Brandon onu sorguya çekti. Dokuzda bir toplantı var.” Kevin’ın sesi Noel hediyelerini açan bir çocuk gibi heyecanlıydı.</p>

  <p class="block_2">“Kevin, seni orospu çocuğu, beni daha önce de arayabilirdin...”</p>

  <p class="block_2">Kevin kıkırdadı. “Güzellik uykusuna ihtiyacın olduğunu düşündüm.”</p>

  <p class="block_2">“Güzellik uykusunun Allah belasını versin...”</p>

  <p class="block_2">“Hayır, ben de kalkalı beş dakika oldu. Doktoru da yanında getirebilir misin? Onu aramaya çalıştım ama cevap veren olmadı.”</p>

  <p class="block_2">“Tamam, evine gidip onu kaldırmaya çalışırım. Telefonların fişini çekme gibi bir alışkanlığı var galiba. Doğru dürüst bir gece uykusu çekeceğini nasıl düşünebilir? Onun bir polis olmadığını söyleyebilirsin” diye ekledi. Hızla telefonu kapayıp duşa koştu. Tony’nin telesekreterdeki kadınla birlikte olduğu için telefonunun fişini çektiği düşüncesi aklından geçti. Bu düşünce midesinin yanmasına neden oldu. Sular üzerinden akarken, “Aptal orospu” diye mırıldandı kendi kendine.</p>

  <p class="block_2">Saat dokuza yirmi kala Tony’nin zilini çalıyordu. Birkaç dakika sonra kapı açıldı. Gözleri uykulu, sabahlığının bağlarını bağlamaya çalışan Tony ona baktı. “Ne var, Carol?”</p>

  <p class="block_2">Carol resmi bir sesle, “Seni uyandırdığım için özür dilerim” dedi. “Telefonlara cevap vermiyordun. Bay Brandon seni almamı söyledi. Dokuzda bir toplantı yapılacak. Elimizde bir tanık var.”</p>

  <p class="block_2">Tony gözlerini ovuşturdu, şaşırmış görünüyordu. “İçeri girsen iyi olacak.” Carol’ı kapıyı kapamak için orada bırakarak koridorda yürüdü. “Telefon için özür dilerim. Geç uyuduğum için fişini çektim.” Başını iki yana salladı. “Bir duş yapıp tıraş olana kadar bekleyebilir misin? Ya da ben kendim de gelebilirim. Benim yüzümden geç kalmanı istemem.”</p>

  <p class="block_2">Carol, “Beklerim” dedi. Paspasın üzerindeki gazeteyi alıp duvara yaslanarak inceledi, üçüncü bir kişinin varlığını gösteren belirtiler bulmayı bekliyordu. Hiçbir ses duymayınca anlaşılmaz bir biçimde rahatladı. Tepkisinin çocukça olduğunu bilmesine karşın bu, tepkilerin bir gecede yok olacağı anlamına da gelmezdi. Yok olana kadar gizlemeyi öğrenmek zorundaydı yalnızca. Tony’nin ilgisizliği nedeniyle sonunda bu tepkilerin yok olacağını kesin olarak biliyordu.</p>

  <p class="block_2">On dakika sonra Tony blucin ve rugby gömleği saçları ıslak ve düzgün taranmış olarak belirdi. “Özür dilerim” dedi. “Duş alana kadar kafam çalışmıyor. Şimdi, bu tanık meselesi nedir?”</p>

  <p class="block_2">Carol otomobile giderken ona bildiği az şeyi anlattı Tony, “Bu harika bir haber” dedi. “İlk başarı, değil mi?” Carol omzunu silkti. “Bize neler anlatacağına bağlı. Adam kırmızı bir Ford Escort kullanıyorsa, bizi fazla bir yere götürmez. Çapraz inceleme için somut bir şey gerek. Bilgisayar gibi bir şev belki.”</p>

  <p class="block_2">“Ha, evet, bilgisayar teorisi. Nasıl gidiyor?”</p>

  <p class="block_2">“Kardeşimle konuştum. Çok mümkün olduğunu söylüyor.” Carol, Tony’nin ona üstünlük tasladığını hissederek soğuk bir sesle konuşmuştu.</p>

  <p class="block_2">Tony, “Harika” dedi. “İşe yaramasını gerçekten umut ediyorum. Pişmiş aşa soğuk su katmaya çalışmıyordum, bunu biliyorsun. Olasılıklar dengesiyle çalışmam gerek, senin fikrin benim göstergelerimin dışında. Ama ulusal profil ekibinde bize gereken bu tür sorgulayıcı beyin fırtınası. Yola çıktığımızda aramıza katılmayı ciddi olarak düşünmelisin bence.”</p>

  <p class="block_2">Carol, “Bu olaydan sonra benimle çalışma düşüncesinden hoşlanacağını sanmam” dedi. Gözlerini yola dikmişti.</p>

  <p class="block_2">Tony derin bir soluk aldı. “Şimdiye kadar birlikte çalışmayı bu kadar çok istediğim bir polise rastlamadım.”</p>

  <p class="block_2">Carol acı bir sesle, “Özel hayatına girsem bile mi?” diye sordu. Eski yarayı deştiği için kendinden nefret ediyordu.</p>

  <p class="block_2">Tony içini çekti. “Arkadaş olabileceğimizi sanmıştım. Biliyorum ki ben...”</p>

  <p class="block_2">Carol, “İyi” diye onun sözünü kesti, konuyu hiç açmamış olmayı istiyordu. “Arkadaş olabiliriz. Kupada Bradfield Victoria’nın şansı nedir sence?”</p>

  <p class="block_2">Şaşıran Tony koltuğunda dönerek Carol’a baktı. Ağzının kenarında beliren gülümsemeyi gördü. Birden ikisi de kahkahaya boğuldular.</p>

  <p class="block_12">*</p>

  <p class="block_2">Cezaevi hizmetine yönelik en son hükümet tehditleri, Kraliyet Cezaevi’ndeki memurların yasaları harfiyen izlemesi anlamına geliyordu. Bu da tutukluların her yirmi dört saatte yirmi üç saat kapatılmaları demekti. Stevie McConnell tek başına olduğu hücredeki yatağında yan yatmıştı. İki mor göz, birkaç kırık kaburga, sayamayacağı kadar çok çürük ve cinsel organında oturmanın bile çok acı verdiği hasarla çıktığı son saldırıdan sonra tek kişilik hücreye alınmak istemiş ve bu isteği yerine getirilmişti.</p>

  <p class="block_2">İbne Katili olmadığını ne kadar söylerse söylesin fark etmiyordu. Kimse aldırmıyordu, ne gardiyanlar ne de tutuklular. Gardiyanlar da ona tutuklular kadar hor davranıyordu. Hiçbir gardiyan hücre kapısını açarak köşede duran kokulu kovayı boşaltmamıştı. Koku, Stevie’nin sevişecek yabancılar bulduğu düzinelerce umumi tuvaletin kokusundan daha ısrarlı ve nedense daha iğrençti.</p>

  <p class="block_2">Anladığı kadarıyla durumu iyi değildi. Parmaklıkların arkasında olması onu birçok insanın gözünde suçlu kılmaya yetiyordu. Büyük ihtimalle bütün dünya, artık Stevie McConnell kodeste olduğundan İbne Katili’nin son kurbanını aldığına ikna olmuştu. İlk sorgudan sonra serbest kaldığında işteki herkesin, personel ve müşterilerin onunla göz göze gelmemeye dikkat ettiğini acıyla fark etmişti. Yıllardır düzenli olarak gittiği Temple Fields’daki bir barda bir tek atmak, eşcinsel dayanışmasının da esrarengiz bir biçimde onu terk ettiğini göstermeye yetmişti. Polis ve basın zaten psikopatlarının o olduğunu düşünüyordu. Ve İbne Katili yakalanana kadar Bradfield, Stevie McConnell için hoş bir yer olmayacaktı. Eski sevgilisinin bir jimnastik salonu işlettiği Amsterdam’a taşınma kararı o sırada anlamlı gelmişti. Kendisini izledikleri hiç aklına gelmemişti.</p>

  <p class="block_2">Bir polis memurunu koruduğu için bütün bunların başına gelmiş olmasının ironisini düşünmeden edemiyordu Acı acı güldü. O iri yarı Geordie çavuş herhalde tuğlayı kafasına yemesinin şans olduğunu düşünüyor, onu İbne Katili’nin bir sonraki kurbanı olmasını önleyecek tek şeyin bu olduğunu tahmin ediyordu. Aslında Stevie McConnell o gecenin tek kurbanıydı. Ve işler daha iyiye gitmeyecekti. Avukatına göre şok geçiren ailesi bile ona neler olduğunu öğrenmek istemiyordu.</p>

  <p class="block_2">Yatakta yatıp geleceğini kara kara düşünürken bir karar vardı. Acı içinde yataktan indi, gömleğini çıkardı. Kaburgalarının verdiği acıyla yüzünü buruşturdu. Dişleri ve tırnaklarıyla jean kumaşın dikişini söktü. Bir yatak yayının keskin tarafına kumaşı bağlayarak ince şeritlere ayırdı. Güçlü olması için şeritleri ördü. El yapımı ipi boynuna gevşek şekilde geçirdikten sonra yatağın üstüne tırmandı. Kısa ipin öbür ucunu üst ranzanın alt tırabzanına bağladı.</p>

  <p class="block_2">Sonra güneşli bir Pazar sabahı saat dokuzu on yedi geçe kendini aşağıya bıraktı.</p>

  <p class="block_12">*</p>

  <p class="block_2">Scargill Sokağı, son bir umudu kalmış batmak üzere olan bir şirket gibi heyecanlı bir faaliyetle uğulduyordu. Bütün bunların merkezi HOLMES odasıydı, burada memurlar ekrana bakıyor, yeni bilgiler ediniyor, sisteme gelen yeni yazışmaları değerlendiriyordu.</p>

  <p class="block_2">Brandon bürosunda dört detektifi ve Tony ile birlikte savaş konseyini toplamıştı, dördünün elinde de Terry Harding’le yapılan görüşme notlarının bir fotokopisi vardı. Brandon yalnızca dört saat uyuyabilmişti ama soruşturmada ilerleme olasılığı ona yeni bir enerji vermişti. Bu enerjiyi yalnızca gözlerinin çevresindeki koyu halkalar yalanlıyordu. Brandon, “Özetlersek” dedi, “Damien Connolly’nin öldürüldüğü gece yediyi yaklaşık çeyrek geçe bir adam onun garajından bir tür büyük dört teker çekişli ciple çıkıyor, cipin rengi koyu. Garaj kapısını kapatmak için cipten iniyor, tanığımız o zaman onu iyice görüyor. Eşkâl şöyle: Beyaz, uzunca boylu, yirmi ile kırk beş yaşları arasında, muhtemelen saçı at kuyruğu halinde toplanmış. Beyaz spor ayakkabı, blucin ve uzun bir palto giymiş. HOLMES ekibi daha önce Temple Fields’da bu tanıma uyan bütün araçları kontrol etmişti. Birçok sürücü sorgulandı ama Terry Harding’in ifadesi elimizde olduğuna göre hepsinin takibini yapıp daha ayrıntıyla sorgulayacaklar. Bob, bu işle senin ilgilenmeni istiyorum, olay sırasında nerede olduklarını da öğren.”</p>

  <p class="block_2">Stansfield sigarasının külünü kararlı bir hareketle silkerek, “Tamam, patron” dedi.</p>

  <p class="block_2">“Ha, Bob. Harding’in bütün hafta gerçekten bir iş gezisi nedeniyle Japonya’da olup olmadığını da birine kontrol ettirir misin? Bu işte her şeyden emin olmak istiyorum.” Stansfield başını salladı.</p>

  <p class="block_2">Brandon saat yedide mutfakta hazırladığı listeye bakarak, “Saat on birde Harding için bir otomobil gönderiyorum” dedi. “Carol, bu görüşmeyi senin yapmanı istiyorum. Harding’in havaalanına gitmek için hangi taksi şirketini kullandığını öğren. Zamanı biraz daha kısaltabilir miyiz, bir bakalım. Tony, bu işte bizimle birlikte olmanı istiyorum. Belki Harding’in hatırladıklarını geliştirmek için strateji hazırlama konusunda bize yardımcı olabilirsin. Gördüğü kişinin nasıl biri olduğuna dair sağlam bir tanım elde edebilir miyiz, bir bakalım.”</p>

  <p class="block_2">Tony, “Elimden geleni yaparım” dedi. “Hiç değilse gerçekten hatırladıklarıyla hatırladığını sandıkları arasında bir ayrım yapabilirim herhalde.”</p>

  <p class="block_2">Brandon ona tuhaf bir bakış fırlattı ama gene de konuşmayı sürdürdü. “Kevin, otomobil galerilerine gitmeleri için bir ekip kurmanı istiyorum. Dört çekişli ciplerle ilgili bulabildiğiniz bütün broşür ve ilanları toplayın. Bunları olumlu bir teşhis yapabilir mi diye Harding’e gösterelim.”</p>

  <p class="block_2">“Olur efendim. Daha önceki kurbanların komşularına gidip aynı aracı civarda görüp görmediklerini de soralım mı?” Kevin heyecanla konuşuyordu.</p>

  <p class="block_2">Brandon bir an bunu düşündü. Biraz sonra, “Bakalım bu günlük ne yapabiliriz” dedi. “Bu iş çok insan gücü ve zaman ister ve buna ihtiyacımız olmayabilir. Ama herhalde Connolly’nin sokağındaki öbür komşularla konuşmak yararlı olur Şimdi, elimizde olumlu bir kanıt var. İyi fikir, Kevin. Şimdi Dave. Sen bizim için ne yapabilirsin?”</p>

  <p class="block_2">Woolcott, HOLMES ekibinin yaptıklarını özetledi. “Pazar günü olduğu için, ciple ilgili olasılıkları daraltana kadar Swansea ile teması geçmeyeceğim. Onlara ne kadar çok bilgi verebilirsek, olasılıklar o kadar azalır. Bu Harding bize otomobilin yapım, model ve yılını verebilirse ya da hiç değilse bazı modelleri eleyebilirse, DVLC’ye İngiltere’de bu tanıma uyan bütün ciplerin listesini vermesini söyleyebiliriz. O zaman kayıtlı cip sahipleriyle konuşuruz. Bradfield’dan başlar, soruşturmayı buradan genişletiriz. Çok zahmetli bir iş ama sonunda bulacağız.”</p>

  <p class="block_2">Brandon onu onaylayarak başını salladı. “Başka bir şey var mı?”</p>

  <p class="block_2">Tony elini kaldırdı. “Komşuları sorguya çekecekseniz, soruşturmayı biraz genişletmek yararlı olabilir.” Bütün gözler onun üzerindeydi ama o yalnızca Carol’ın gözlerinin farkındaydı. Aralarında olanlar onun Becerikli Andy’nin yakalanmasına yardımcı olma isteğini artırmıştı. “Bu adam kurbanlarını ayrıntıyla inceliyor, buna karşı çıkan biri olduğunu sanmam. Bence Damien Connolly’yi bir süredir izliyordu. Kışın ortasında olduğumuzu ve dışarıda durmak için havanın uygun olmadığını düşünürsek, gözetleme işini büyük ihtimalle otomobilinin içinden yaptığını söyleyebiliriz. Herhalde evin yakınına park etmemiştir, çünkü bu kadar küçük bir sokakta fazla dikkat çekerdi. Sokağın sonuna doğru park ettiğini tahmin ediyorum, kurbanın evini görebileceği bir yere. Belki orada oturan biri uzun süre boyunca yabancı bir arabanın oraya park ettiğini fark etmiştir.”</p>

  <p class="block_2">Brandon, “İyi bir düşünce” dedi. “Kevin, bu işe sen bakabilir misin?”</p>

  <p class="block_2">“Olur, efendim. Çocukları gönderirim.”</p>

  <p class="block_2">Carol tatlı bir sesle “Ve kızları da” dedi. “Belki dört teker çekişli ciplere yoğunlaşmamalarını da söylemelisin. Bu adam sandığımız kadar dikkatliyse, cipi yalnızca kaçırmalarda kullanıp gözetleme yaptığı sırada başka bir araç kullanıyor olabilir. Meraklı bir komşu onu fark etmesin diye.”</p>

  <p class="block_2">Brandon, “Sen ne düşünüyorsun, Tony?” diye sordu.</p>

  <p class="block_2">“Bu beni şaşırtmaz” dedi Tony. “Bu katilin ne kadar zeki olduğunu unutmamalıyız. Kiralık otomobiller bile kullanabilir.”</p>

  <p class="block_2">Dave Woolcott homurdandı. “Ah Allahım, bunu bana yapma.”</p>

  <p class="block_2">Bob Stansfield, ekibinin adlarını karaladığı kâğıttan başını kaldırdı. “Bundan Dr. Hill’in önerdiği soruşturmanın şimdilik bir kenara bırakılacağını çıkarabilir miyiz?”</p>

  <p class="block_2">Brandon dudaklarını sımsıkı kıstı. Brifing sırasında duyduğu heyecan yok olmuştu. Önlerindeki iş katlanılamayacak kadar ağırdı. Katili yakalama düşüncesi, Terry Harding’in karakola gelmesinden önceki kadar uzak bir düşünceydi. “Doğru. Saygısızlık etmek istemem, Tony ama senin önerilerin yalnızca varsayım ve ilk kez elimizde somut gerçekler var.”</p>

  <p class="block_2">Tony, “Önemli değil” dedi. “Somut kanıtların her zaman önceliği vardır.”</p>

  <p class="block_2">Dave, “Ya Carol’ın bilgisayarlarla ilgili düşüncesi? Hâlâ bunu inceleyecek miyiz?” diye sordu.</p>

  <p class="block_2">Brandon, “Aynı şey geçerli” dedi. “Bu bir sezgi, somut bir Şey değil, yani evet, şimdilik bir kenara bırakalım.”</p>

  <p class="block_2">Carol kenara atılmamaya kararlı bir biçimde, “Özür dilerim efendim” diye araya girdi. “Terry Harding bize aracın markası ve modeli hakkında olumlu bir kanıt sunsa bile, daha ileriye gidemeyebiliriz. Olasılığı daraltmadan önce elememiz gereken başka faktörler var. Bilgisayarlar konusunda haklıysam, çapraz eleştirmeyi yaptığımız zaman önemli olacak küçük bir grupla karşı karşıya kalırız.”</p>

  <p class="block_2">Brandon bunu bir an düşündü. Sonra, “Anlaşıldı Carol. Tamam, araştırmaya devam edebiliriz, Dave ama öncelikli olarak değil. Yalnızca ana soruşturmadan serbest kalan çocuklar var. Tamam, yapmamız gereken şeyler hakkında sorusu olan?” Çevresine bakınarak kafaların sallandığını gördü. Sert bir sesi “Tamam, ekip” dedi. “Haydi iş başına.”</p>

  <p class="block_2">Kevin bürodan çıkarlarken Carol’a fısıltıyla, “Kolay gelsin” dedi.</p>

  <p class="block_2">Carol ona dönerek kuru bir sesle, “Kolaysa başına gelsin” cevabını verdi. “Tony, bu görüşme için stratejimizi planlamak için sakin bir köşe bulabilir miyiz?”</p>

  <p class="block_12">*</p>

  <p class="block_2">Terry Harding’le bir saat görüştükten sonra koridorda Tony, Carol’a “Bu adamdan daha çok şey öğrenmenin tek yolu hipnoz” dedi.</p>

  <p class="block_2">Carol, “Sen bunu yapabilir misin?” diye sordu.</p>

  <p class="block_2">“Temel tekniği biliyorum. Göz hareketlerine ve vücut diline bakılırsa gördükleri konusunda doğru söylüyor, bir şey uydurmuyor ya da abartmıyor, yani hipnoz altında daha ayrıntılı bilgi verebilir, özellikle ona gösterecek fotoğraflar elimizde olursa.”</p>

  <p class="block_2">On dakika sonra Carol, Kevin’in ekibinin şehirdeki otomobil bayilerinden aldığı broşürlerle geri döndü. “İhtiyacımız olan bunlar mı?”</p>

  <p class="block_2">Tony başını salladı. “Mükemmel. Bunu yapmamı istediğinden emin misin?”</p>

  <p class="block_2">Carol, “Denemeye değer” dedi.</p>

  <p class="block_2">Terry Harding’in kahve içtiği sorgu odasına geri döndüler. Harding yalvarır bir ifadeyle, “Artık gidebilir miyim?” diye sordu. “Yarın Brüksel’e uçmam gerekiyor ve henüz çantamı bile hazırlamadım.”</p>

  <p class="block_2">Carol masanın öbür ucuna oturarak, “Fazla uzun sürmez efendim” dedi. “Dr. Hill bir şey denemek istiyor.”</p>

  <p class="block_2">Tony güven verircesine gülümsedi. “Damien’ın garajından çıkarken gördüğünüz cipe benzer araçların resimleri elimizde. Sizden istediğimiz, kabul ederseniz sizi hipnozla uyutmak ve bunlara bakmanız.”</p>

  <p class="block_2">Harding kaşlarını çattı. “Neden normal halimle bakamıyorum?”</p>

  <p class="block_2">Tony yatıştırıcı bir tavırla, “Özel bir modeli tanıma şansınız daha yüksek olur” diye açıkladı. “Önemli olan şu, Bay Harding, belli ki çok meşgul bir insansınız. Olayı gördükten sonra dünyanın öbür ucuna gittiniz, bir dizi önemli iş toplantısına katıldınız ve büyük ihtimalle yeterince uyumadınız. Yani bilinciniz büyük ihtimalle geçen Pazar gördüklerinizin ayrıntılarını depolamıştır. Hipnoz yöntemini kullanarak bu bilgiyi sizden alabiliriz.”</p>

  <p class="block_2">Harding tereddütlüydü. “Bilmiyorum. Beni uyutarak istediğiniz her şeyi söyletebilirsiniz diye düşünüyorum.”</p>

  <p class="block_2">“Ne yazık ki böyle değil. Yoksa hipnozcular milyoner olurlardı” diye şaka yaptı Tony. “Dediğim gibi, önemli olmadığı için bilinçaltına gömdüğünüz bilgileri bilince çıkaracağız.”</p>

  <p class="block_2">Harding kuşkuyla, “Ne yapmam gerekiyor?” diye sordu.</p>

  <p class="block_2">Tony, “Yalnızca sesimi dinleyin ve size söylediklerimi izleyin” dedi. “Kendinizi biraz tuhaf, biraz uzam dışı hissedeceksiniz ama denetim sürekli sizde olacak. Nörolinguistik programlama denilen bir tekniği kullanıyorum. Çok rahatlatıcı, size söz veriyorum.”</p>

  <p class="block_2">“Uzanmam falan, mı gerekiyor?”</p>

  <p class="block_2">“Hayır. Önünüzde saat falan da sallamayacağım. Denemeye hazır mısınız?”</p>

  <p class="block_2">Carol, Harding’in yüzünde değişen ifadelere bakar soluğunu tuttu. Sonunda Harding başını salladı. “Beni uyutabileceğinizden kuşkuluyum” dedi. “Ben kendi zihnini tanıyan bir insanım. Ama denemek istiyorum.”</p>

  <p class="block_2">Tony, “Tamam” dedi. “Rahatlamanızı istiyorum. Daha rahatlatıcı oluyorsa gözlerinizi kapatın. Şimdi, içinizin derinliklerine çekilmenizi istiyorum...”</p>

  <p class="block_2">Başarılarından büyük heyecan duyan Tony ile Carol apar topar cinayet bölümü odasına girdiler. Bob Stansfield pencerenin kenarında durmuş aşağıdaki yağmurdan ıslanmış sokağa bakıyordu. Omuzları içe çökmüştü, elindeki sigara kendi kendine yanıyordu. Çevresine bakınınca Carol, “Neşelen, bir daha bu fırsatı bulamayabilirsin” dedi.</p>

  <p class="block_2">Stansfield acı bir sesle, “Demek haberi duymadınız” dedi.</p>

  <p class="block_2">Carol onun yanına giderken, “Ne haberi?” diye sordu.</p>

  <p class="block_2">“Stevie McConnell kendini astı.”</p>

  <p class="block_2">Carol sendeleyerek bir masaya çarptı. Kulakları uğulduyordu, bayılacağını sandı. Tony içgüdüsel bir hareketle öne atılıp onu bir iskemleye oturttu. Yumuşak bir sesle, “Derin soluk al, Carol ve yavaş yavaş” diyerek üzerine eğilip solgun yüzüne endişeyle baktı.</p>

  <p class="block_2">Carol gözlerini kapadı, tırnaklarını avuç içlerine geçirdi ve itaat etti. Stansfield, “Affedersin” dedi. “Bende de aynı etkiyi yarattı.”</p>

  <p class="block_2">Carol başını kaldırarak alnına düşen saçları geriye itti. “Nasıl oldu?”</p>

  <p class="block_2">“Öyle anlaşılıyor ki dün dövülmüş. Adi suçlular için özel muamele. Bu sabah gömleğini yırtarak kendini asmış. Lanet gardiyanlar hiç fark etmemiş, çünkü başka işleri varmış.”</p>

  <p class="block_2">Carol, “Zavallı orospu çocuğu” dedi.</p>

  <p class="block_2">Stansfield, “Bunun bedeli ağır ödenecek” öngörüsünde bulundu. “Benimle ilgili bir şey olmadığına memnunum. Hiç değilse benim başıma patlamayacak. Demek istiyorum ki, Brandon’a bomba işlemez, yani kutuyu taşıyan zavallı bir detektifin başına patlayacak.”</p>

  <p class="block_2">Carol ona sanki vurmak istermiş gibi baktı. “Bazen Bob, beni gerçekten hayrete düşürüyorsun” dedi soğuk bir sesle. “Brandon nerede?”</p>

  <p class="block_2">“HOLMES odasında. Herhalde Şeften saklanıyor.”</p>

  <p class="block_2">Brandon ile Dave Woolcott’u ana odadaki detektif bölümünde buldular. İlk heyecanı Stansfield’ın verdiği haberle gölgelenen Carol, “Olumlu bir şey bulduk efendim” dedi. “Hangi otomobili kullandığını biliyoruz.”</p>

  <p class="block_12">*</p>

  <p class="block_2">Penny Burgess ana yoldan ormanlığa giden Forestry Commission yoluna saptı. Ormanın ortasında bir park yeri ve piknik alanı arıyordu. Burası en sevdiği yerlerden biriydi. Rüzgârın hafta boyunca biriken her şeyi götürdüğü ağaçlıklı ve sakin bir yer. Son birkaç günün sıkı çalışması, büyük yazılar ve yetersiz uykudan sonra böyle bir şeye kesinlikle ihtiyacı vardı.</p>

  <p class="block_2">Radyodaki program bitti ve haber sunucusu, “Şimdi haberler için haber merkezine bağlanıyoruz” dedi. Haber saati cıngılından sonra okuduğu konuya göre fazla neşeli bir kadın sesi, “Northern Sound haber saati. Şehre korku salan dizi cinayetlerle bağlantılı olarak Bradfield polisince sorgulanan kişi bu sabah Barleigh Cezaevi’ndeki hücresinde ölü bulundu” dedi.</p>

  <p class="block_2">Penny şok geçirerek ayağını gazdan çekti ve otomobil sarsılarak dururken öne doğru fırladı. “Allah kahretsin” diye batırarak radyonun sesini açmak için uzandı.</p>

  <p class="block_2">“Steven McConnell’ın kendi giysilerinden yaptığı bir iple kendini asarak intihar ettiği sanılıyor. Şehirdeki bir vücut geliştirme jimnastik salonunun sahibi olan McConnell geçen hafta şehrin eşcinsel mahallesinde sivil bir polis memurunun da karıştığı bir sokak kavgasından sonra gözaltına alınmıştı.” Haber spikeri Eurovision Şarkı Yarışması’nın sonuçlarını açıklıyormuş gibi konuşuyordu. “Kefaletle serbest bırakılmış ama ülkeden kaçmaya çalışırken tekrar gözaltına alınmıştı. İçişleri söz ölümü konusunda kapsamlı bir soruşturma yapılacağını söyledi.</p>

  <p class="block_2">Başbakan bugün ekonominin hiç bu kadar iyi durun olmadığını söyledi...” Penny kontağı kapatarak dar yolda güçlükle geri döndü ve benzin istasyonuna uğrayıp gerisin geri kente sürmeye başladı. Kevin’i bırakmaya karar vermem iyi olmuş diye düşündü. Yazacağı yazıdan sonra onun kendisini tekrar görmek isteyeceğini hiç sanmıyordu.</p>

  <p class="block_12">*</p>

  <p class="block_2">Tony taksinin arka koltuğunda parmaklarıyla trampet çalıyordu, üzerinde tuhaf bir huzursuzluk vardı. Scargill Sokağı’ndan ayrılmak kolay olmamıştı ama polis elindeki tek somut kanıt üzerinde çalışırken bir yardımı olmayacağını biliyordu. Bu hummalı faaliyet ortasında ihtiyaçları olan en son şey, onun orada oturarak Stevie McConnell’ın katil olduğuna ikna olmama nedenlerini hatırlatmasıydı.</p>

  <p class="block_2">Angelica’nın bu gece arayacağından emin olması tek avuntu kaynağıydı. Taksi ıslak ve boş sokaklardan geçerken Tony konuşmasını prova etti. Bu gece hiçbir sorun yaşamayacağına, kadının tuhaf erotik terapisi nedeniyle sonunda kaderini yeneceğine yeni bir güven, yeni bir kesinlik duyuyordu. Ona telefonlarının onun için anlamını asla bilemeyeceğini söyleyecekti. Sorunlarını denetim altına aldığını hisseden Tony rahatlayarak içini çekti ve Becerikli Andy’yi aklından çıkardı.</p>

  <p class="block_12">*</p>

  <p class="block_2">Penny Burgess bir kutu Guinness açtı, bir sigara yaktı ve bilgisayarını açtı. Radyoda duyduğu olayı doğrulatmak için birkaç telefon ettikten sonra yalnızca politikacılar, gazeteciler ve köktendincilerin mesleki ilerleme sağlamak için kullandıkları yürekten haklı olduğu inancıyla işe koyuldu.</p>

  <p class="block_2">Derin bir nefes aldı, bir an düşündü, sonra tuşlara vurmaya başladı.</p>

  <p class="block_12">*</p>

  <p class="block_2">Eşcinsel vücut çalıştırıcısı Stevie McConnell cezaevi hücresinde kendini öldürdüğü zaman Bradfield’ın dizi cinayetler katili dün (Pazar) beşinci kurbanını almış oldu.</p>

  <p class="block_2">Polis gerçek katilin hata yapmasını sağlamak için McConnell’ın İbne Katili olduğu izlenimini vermişti.</p>

  <p class="block_2">Ama 32 yaşındaki McConnell kendi gömleğini yırtarak yaptığı iple intihar ettiği zaman çarpık uygulamaları trajediyle sonuçlandı. McConnell, Barleigh Cezaevi’ndeki tek kişilik hücresinde ranzanın üstüne ipi bağladı ve kendini aşağıya bırakarak intihar etti.</p>

  <p class="block_2">Dün gece İbne Katili soruşturmasında görevli bir polis memuru, “Günlerdir Stevie McConnell’ın katil olmadığını biliyorduk” itirafında bulundu.</p>

  <p class="block_2">Önceki gün koğuş arkadaşlarının vahşi saldırısına uğradıktan sonra McConnell tek kişilik bir hücreye konulması için cezaevine personeline yalvarmıştı. Barleigh Cezaevi’nden bir haber kaynağı, “Gerçekten kötü dövülmüş. Buraya geldiğinde onun İbne Katili olduğu sanılıyordu, yalnızca polis onu suçlamak için yeterli kanıt bulamamıştı. Tutuklular adi suçluları sevmezler ve bu duygularını açığa vururlar. McConnell çok vahşice dövülmüştü. Dövülmekle kalmamış, cinsel tacize de uğramıştı” dedi.</p>

  <p class="block_2">Gardiyanların McConnell’ın vahşice dövülmesine seyirci kaldığı söyleniyor. Cezaevi yönetmeliği nedeniyle dün (Pazar) McConnell kendi hayatına son verecek kadar uzun süre hücresinde yalnız kaldı. Bir İçişleri sözcüsü olayla ilgili kapsamlı soruşturma yürütüleceğini söyledi.</p>

  <p class="block_2">McConnell şehir merkezinde bir vücut geliştirme salonu işletiyordu. Katilin üçüncü kurbanı, avukat Gareth Finnegan buranın üyesiydi.</p>

  <p class="block_2">McConnell, Temple Fields’ın eşcinsel mahallesinde üçüncü bir şahıs tarafından saldırıya uğrayan sivil bir polis çavuşunun yardımına koştuktan sonra önemsiz bir suçlamasıyla karşı karşıya kalmıştı.</p>

  <p class="block_2">Kefaletle serbest bırakıldıktan sonra ülkeden kaçmaya çalıştı. Hollanda’ya giden bir feribota binmek üzereyken polis onu tekrar gözaltına aldı ve mahkemeyi gözaltı süresinin uzatılmasına ikna etti.</p>

  <p class="block_2">Bir polis kaynağı, “Birçok insanın McConnell’ı katil olarak düşünmesini sağladık, istediğimiz buydu” diye itirafta bulundu.</p>

  <p class="block_2">“Dizi cinayetlerin katilleri çok kendini beğenmiştir katilin parmağımızı yanlış insana uzattığımız zaman kendini açığa çıkaracak kadar öfkeleneceğini düşündük. Ama her şey ters gitti.”</p>

  <p class="block_2">Dün gece McConnell’ın bir arkadaşı, “Bradfield polisi katildir. Bana göre Stevie’yi onlar öldürdüler” dedi.</p>

  <p class="block_2">“Polis dizi cinayetler konusunda onu gerçekten zorladı. Onu her tür baskı altına soktular.</p>

  <p class="block_2">Daha sonra gitmesine izin verseler bile çamur at izi kalsın gibi oldu. İşinde ve gay barlarda herkes ona soğuk davrandı.</p>

  <p class="block_2">Bu yüzden gitmeye karar verdi. Bu bir trajedidir. Daha da kötüsü, anlamsız bir trajedi.</p>

  <p class="block_2">Bu iş polisi katili bulma konusunda bir adım ileriye götürmedi.”</p>

  <p class="block_12">*</p>

  <p class="block_2">Penny bir sigara daha yakarak yazısını okudu. Dosyayı kaydetme tuşuna basıp modern aracılığıyla büro bilgisayarına gönderirken hafifçe, “Bunu da sen düşün, Kevin” dedi. Sonra bir daha düşünerek tuşlara basmaya başladı:</p>

  <p class="block_4"> </p>

  <p class="block_21">Haber merkezine not</p>

  <p class="block_21">Penny Burgess’dan</p>

  <p class="block_21">Geçen hafta ve bugünün fazla mesaisi nedeniyle yarını (Pazartesi) izin günüm olarak kullanıyorum. Umarım bu fazla karışıklığa neden olmaz!</p>

  <p class="block_4"> </p>

  <p class="block_2">Dave Woolcott defterine not alarak, “Land Rover Discovery, metalik gri ya da koyu mavi” diye teyid etti.</p>

  <p class="block_2">Carol, “Adam böyle söyledi” dedi.</p>

  <p class="block_2">“Tamam. Pazar günü olduğu için bölgemizde bulunan bütün Land Rover’ların listesini Swansea’dan alamam” dedi Dave.</p>

  <p class="block_2">“Ama bak ne yapabiliriz, ana bayileri ve ikinci el galerileri dolaşarak bu araçtan satın alanların kayıtlarını istemek için bir ekip kurabiliriz” diye öne sürdü Kevin. Diğerleri gibi o da Barleigh’den gelen trajik haberle biraz sarsılmıştı.</p>

  <p class="block_2">Brandon, “Hayır” dedi. “Bu zaman ve personel kaybı olur. Katilin bu aracı buradan aldığının garantisi yok. Yarın sabaha kadar bekleyeceğiz. Sonra işe koyuluruz.”</p>

  <p class="block_2">Herkes hayal kırıklığına uğramış görünüyordu, gerçi Brandon’ın savının geçerliliğinin farkındaydılar. Carol, “Bu durumda efendim” dedi, “Dave’le bilgisayar donanım ve yazılım şirketlerinin listesini hazırlayabilirim. Böylece telefonlara ayıracak insan gücü bulur bulmaz bu işe koyulabiliriz.”</p>

  <p class="block_2">Brandon başını salladı. “İyi fikir, Carol. Şimdi, neden hepimiz eve gidip evimizin nasıl bir yer olduğunu hatırlamıyoruz?”</p>

  <p class="block_12">*</p>

  <p class="block_2">Kapı çaldığında Tony kanepeye uzanmış, kendisini televizyon izleme keyfi sürdüğüne ikna etmeye çalışıyordu. Onu sıkıntıdan kurtaracak birinin imdada koştuğu düşüncesi ayaklarına güç verdi. Kapıyı açtı, ağzına bir gülümseme yerleştirmişti bile.</p>

  <p class="block_2">Şansının yaver gitmediğini anlayınca gülümseme dudaklarında dondu. Kapıda bir kadın vardı ama arkadaşlardan ya da meslektaşlarından biri değildi. Uzun boylu, kemikli yüzlü, kare çeneli, kaba yüz hatları olan bir kadındı. Kadın uzun koyu renk saçını yüzünden geriye iterek, “Sizi rahatsız ettiğim için gerçekten özür dilerim ama otomobilim bozuldu ve nerede telefon var bilmiyorum. Servisi aramak için telefonunuzu kullanabilir miyim acaba? Telefonun parasını öderim tabii..” dedi. Özür diler gibi gülümsedi.</p>
</body>
</html>
