<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_26" id="calibre_pb_31"> </p>

  <h1 class="block_31">15</h1>

  <p class="block_22"> </p>

  <p class="block_21">“BACKUP.007; DOSYA AŞK.015”ADLİ3,5İNÇLİKDİSKTEN</p>

  <p class="block_21">Damien Connolly. Bir yıl araştırsam polise ders vermek için daha iyi bir insan bulamazdım. Ama Connolly zaten listemdeydi, kişisel “İlk On” listemde. Onu kıstırmak öbürlerinden daha zordu, çünkü vardiya düzeni benim çalıştığım saatlerle çoğunlukla çakışıyordu. Ama büyükannemin her zaman söylediği gibi değerli hiçbir şey kolay değildir.</p>

  <p class="block_21">Onu her zamanki yolla tuzağa düşürdüm. “Sizi rahatsız ettiğim için özür dilerim ama otomobilim bozuldu ve en yakın telefon kulübesinin nerede olduğunu bilmiyorum. AA’ya telefon etmek için telefonunuzu kullanabilir miyim?” Evlerinin eşiğinden bu kadar kolay girmem gerçekten komik. Üç ölü adam, gene de en temel önlemleri bile almıyorlar. Damien’a neredeyse acıyacaktım, çünkü hepsinin içinde bana ihanet etmemiş tek kişi oydu. Ama polislere ne kadar yararsız olduklarını örneğiyle göstermem gerekiyordu. “Eşcinsel cemaati”yle aynı fikirde olmak rahatsız ediciydi ama eşcinsel oldukları düşünülen insanlar öldürüldüğü zaman polisin hiçbir şey yapmadığını söyledikleri zaman yüzde yüz haklıydılar. Kendilerinden birinin öldürülmesi onları oturup düşünmeye zorlayacak tek şeydi. En sonunda hak ettiğim saygıyı bana göstermek zorunda kalacaklardı.</p>

  <p class="block_37"><span class="text_8">Bunun için Damien’a biraz özel bir şey tasarlamıştım. Alışılmadık bir ceza yöntemi, korkunç pour discourager les autres</span><a class="text_9" href="../Text/index_split_031.html#id_bookmark0" title="Current Document"><sup class="noteref" id="back_note_1"></sup></a><a class="calibre4" href="../Text/index_split_031.html#note_1" title="1">1</a> <span class="text_8">örneği olarak zaman zaman kullanılan bir yöntem. Kralı öldürmeyi planlayan büyük ihanet olaylarında çoğunlukla böyle yapılırdı. Uygun diye düşündüm. Yapabilseler beni devirecek grubun bütünsel bir parçası değilse Damien neydi?</span></p>

  <p class="block_21">İngiltere’de bu yöntem ilk kez 1238’de, III. Henry’yi öldürmek için Woodstock’daki kraliyet şatosuna gelen önemsiz bir soylu yakalandığı zaman kullanıldı. Öbür olası hainlere kralın, hayatına yönelik girişimlerin acımasızlıkla karşılanacağını göstermek için önce atlar tarafından sürüklenmiş, sonra da başı kesilmiş.</p>

  <p class="block_21">Diğer bir olay da bir soylu veliahtına suikast düzenleyen kişinin on sekizinci yüzyılın ortasında aynı kaderi paylaşmasıydı. Suikatçının adını anmak uğursuz olarak addediliyordu. Francois Damiens, Versailles’da Kral XV. Louis’yi bıçakladı. Ölüm cezasında “göğsü, kolları, uylukları ve kalçaları kıskaçlarla yakılacak, cinayeti işlediği bıçağı tutan sağ eli sülfürle yakılacak, yaralarına kurban ve balmumuyla karışık kızgın yağ dökülecek ve sonra cesedi dört at tarafından çekilecek ve organları kesilecek” yazıyordu.</p>

  <p class="block_21">İnfaz raporlarına göre Damiens’ın koyu kahverengi saçı işkence arasında bembeyaz olmuştu. Büyük âşık Casanova anılarında şöyle yazıyor: “Dört saat boyunca korkunç sahneyi izledim ama insanın içine işleyen çığlıkları duydukça birkaç kez kafamı çevirmek ve kulaklarımı kapamak zorunda kaldım.”</p>

  <p class="block_21">Açık ki onu kilere sürüklemek için at kullanamazdım, bu yüzden kendi düzenlememi yapmak zorundaydım. Sicim ve kasnaklardan bir sistem yaptım, yatlarda kullanılan şu pencereli bocurgatlara bağlayarak yere ve tavana tutturdum. Her sicimin ucunda, bileklere bağlanacak çelik bir kanca vardı. Sicimlerin uzunluk ve gerginliğini ayarlayarak Damien’ı havada sallandırdım, kol ve bacaklarıyla X şeklini almıştı, hastalıklı penisi kasap dükkânındaki bir hayvan gibi havada sallanıyordu.</p>

  <p class="block_21">Kloroform onun üzerinde diğerlerine oranla daha kötü bir etki gösterdi. Kendine gelir gelmez şiddetle kustu: Yerden otuz santim yüksekte baş aşağı sallanırken kolay yapılacak bir iş değil. İyi ki tıkacı çıkarmışım, yoksa kendi kusmuğunda boğulurdu, bu da onu cezalandırmaktan alacağım doyumu yok ederdi.</p>

  <p class="block_21">Şaşkınlıktan sersemlemişti. Neden burada olduğuna dair hiçbir fikri yoktu. “Çünkü seni seçtim” dedim ona. “Yanlış iş yapmayı seçecek kadar şanssızdın. Şimdi seni zanlıları sorguladığın biçimde sorgulayacağım. “</p>

  <p class="block_21">Doris Teyze’nin mutfağını yararlı olabilecek bir şey var mı diye boş yere araştırırken krema kalıplarına rastlamıştım. Bu kalıpları hatırlıyordum. Her yıl Doris Teyze’nin Noel pastaları, Bradfield pastacılarının aynısını zor yapacağı bir sanat mucizesi olurdu. Bir keresinde Henry Enişte büyük bir pasta yaptığı sırada onu çağırınca yardım etmek için kalıp torbasını almıştım. Altı yaşından büyük değildim herhalde.</p>

  <p class="block_21">Doris iğrenç bir çiftlik işinden döndüğü zaman çabalarımı görünce çılgına döndü. Henry Enişte’nin bıçaklarını keskinleştirmekte kullandığı deri ustura kayışını alıp gömleğimi yırtacak derecede dövdü. Sonra beni odama yemeksiz kapattı, rahat bir yirmi dört saat içine işeyeceğim bir kova dışında hiçbir şey olmadan orada kaldım. Değerli kalıp setini uygun bir yerde kullanmanın yolunu bulacağımı biliyordum.</p>

  <p class="block_21">Kilerde kalıpları ısıtmak için kullanacağım bir cihaz vardı. Isıtınca Damien’in vücuduna işaretimi koyacaktım, tıpkı celladın aynı adlı Damiens’a iki yüz kırk yıl önce yaptığı gibi. Kıpkırmızı kalıplar etine değdikçe cildinin yıldız gibi açması çok güzel oldu. Şaşırtıcı derecede etkiliydi de. Damien bilmek istediğim her şeyi ve hiç aldırmadığım bir sürü saçmalığı anlattı. Daha önceki işlerimin soruşturulmasına doğrudan katılmadığına üzülmüştüm. Polisin ne kadar umutsuzca çabaladığını birinci elden teyid etmiş olurdum.</p>

  <p class="block_21">Damien’dan kalanları gene Temple Fields’a bırakmaya karar verdim. Gareth’dan sonra elimdeki sanat eserinden kurtulmak için güvenli yeni yerler bulmak için uğraşmıştım. Queen of Hearts’ın arka bahçesi amacıma mükemmel uyuyordu, gece ıssız ve gizli Ama ertesi gün canlanacak, Damien uzun süre soğukta kalmayacaktı.</p>

  <p class="block_21">Yeni bir oyunun tam zamanıydı. Buna hazırlık olarak, Adam’dan hemen sonra çatı arasına çıkıp geçmişimden koruduğum eşyaların durduğu sandığı açtım. Hatıra olarak sakladığım şeylerden biri de bir Sovyet gemisinin mühendisinin telaş içinde, unutamayacağı bir gecenin karşılığında bana verdiği deri ceketti. Bu ülkede gördüğüm deri ceketlerden farklı görünüyordu. Deri ceketin kolundan parçalar yırttım, bir çiviye ya da kilidin keskin köşesine takılmış olabilecek hale getirdim. Parçayı bir çekmeceye koydum, sonra ceketin geri kalan kısmını parçalara ayırarak plastik bir torbaya yumurta ve sebze kabuklarıyla birlikte koydum. Kente inerek torbayı atacak bir aradım Sahte kanıtı kullanmak istediğim zaman gelinceye kadar ceket çoktan bir atık yerini boylamış olurdu.</p>

  <p class="block_21">Bu tuhaf deri parçasının nereden geldiğini bulmak için kaç adamı yirmi saat çalıştıracaklarını düşününce içimdeki heyecanı dindiremedim ama asla bu deriyle benim aramda bir bağ kuramazlardı. Başka şeyleri bırak, Bradfield’da kimse beni bu ceketi giyerken görmemişti.</p>

  <p class="block_21">Bu kez ilgi şimdiye kadar ulaştığım her şeyi gölgede bırakmıştı. Sonunda polis dört cinayetin ardında tek bir insan olduğunu kabul itti Sonunda beni ciddiye almanın zamanı geldiğini anladılar.</p>

  <p class="block_21">Damien’ı gezegenden silip bilgisayarıma soktuktan sonra, ilk projeme dönmeden önce ilgilenmem gereken bir kişi daha kalmıştı. Benim için değerli bir erkeği, hayatımı eşit ve saygılı eşler olarak paylaşabileceğim bir erkeği bulma işine konulamazdım, beni açıkça aşağılayan bu adamı cezalandırmadan olmazdı.</p>

  <p class="block_21">Gareth Finnegan’ın cesetlerimden biri olduğunu bile anlamamış olan Dr. Tony Hill’di hedefim. Beni aşağılamıştı. Beni küçümsemiş, başarımı kabul etmeye yanaşmamıştı. Karşısında ne çapta bir deha olduğunun farkında değildi. Bu küstahlığının cezasını çekecekti.</p>

  <p class="block_21">Onun ortadan kaldırılmasını bir meydan okuma olarak görmekten kendimi alamıyordum. Herkes böyle düşünmez mi?</p>
</body>
</html>
