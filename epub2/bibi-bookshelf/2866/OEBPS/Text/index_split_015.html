<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_26" id="calibre_pb_20"> </p>

  <h1 class="block_31">7</h1>

  <p class="block_22"> </p>

  <p class="block_29"> </p>

  <p class="block_21">BACKUP.007; DOSYA AŞK.007” ADLİ 3,5 İNÇLİK DİSKETTEN</p>

  <p class="block_21">Sandığım kadar uzun sürmedi. Şaşırtıcı ama Adam’ın, kurt köpeğinden daha zayıf olduğu ortaya çıktı. Bacak ve kolları çıktıktan sonra bayılınca bir daha uyanmadı. Saatlerce bekledim ama onu hiçbir şey uyandıramadı, ne acı, ne soğuk su, nede sıcak. Hayal kırıklığına uğradım, itiraf ediyorum. Onun çektiği acı benimkinin yalnızca bir gölgesi olmuştu, cezalandırılması ihanetinin karşılığı değildi.</p>

  <p class="block_21">Yapmam gerekenleri düzgün ve hızlı bir biçimde, gece yarısından önce yaptım. Sonra onu tezgâhtan indirip büyük bir bahçe çöp torbasına koydum. Bu torbayı da siyah Bradfield Büyükşehir Belediyesi çöp torbasına koydum. Cesedi kiler merdiveninden el arabasına taşımak çok zor oldu ama saatlerce ağırlık çalışmam işe yaradı.</p>

  <p class="block_21">Bilgisayarımın başına dönmeyi, akşamı ölümsüz kılmayı dört gözle bekliyordum. Ama rahatlayıp kendi kendimle kalmadan önce yapmam gereken şeyler vardı. Yasal hız sınırının altında şehir merkezine döndüm sürat nedeniyle çevrilecek kadar hızlı değil ama dikkatli bir sarhoş sürücü şüphesiyle durdurulacak kadar da yavaş değil. Üniversitenin arkasında gay’lerin dolaşma alanına gittim. Temple Fields eskiden bir öğrenci bölgesiydi. Fiyatı ve standartları düşük küçük kafeler, restoranlar, mağazalar ve barlarla doluydu. Sonra on yıl kadar önce birkaç bar gay barı haline geldi. Solcu belediye baskıya boyun eğerek bir gay ve lezbiyen merkezine parasal yardımda bulundu. Merkez bir Hint lokantasının bodrumunda açıldı. Bu durum illeri hızlandırdı ve bir iki yıl içinde Temple Fields bir eşcinsel bölgesi haline geldi, normal öğrenciler kampusun öbür tarafındaki Greenholm’e taşındı. Şimdi Temple Fields gay barlar, kulüpler, chichi bistro’lor, deri ve sadomazoşizm eşyaları satan dükkânlar ve kanal boyunca gecelik kiralanan odalarla dolup taşıyor.</p>

  <p class="block_21">Bir Salı gecesi bir buçukta sokaklarda hâlâ birkaç kişi vardı. Birkaç kez otomobille geçtim ve Crompton Gardens çevresindeki Meydanı dikkatle inceledim. Meydan karanlıktı. Sokak lambalarının Çoğu cinsel mahremiyet nedeniyle kırılmıştı ve belediye de yeni lambalar takacak paraya sahip değildi. Kaldı ki oradaki işyerleri bu şikâyetçi değildi. Meydan ne kadar karanlık olursa bölge o kadar rağbet görür, kârları da o kadar çok olurdu.</p>

  <p class="block_21">Çevreyi dikkatle inceledim. Hiçbir hareket yoktu. Bagajın kapağından torbayı çıkarmak için epeyce uğraştıktan sonra yarı taşıyıp yarı sürükleyerek alçak duvarın üstüne koydum. Paslı küreğin kenarıyla duvardan aşağıya yuvarladım ve olabildiğince az gürültü çıkarmaya çalışarak bagajın kapağını kapadım. Cebimden bir çakı çıkardım, duvarın üzerinden uzanıp torbayı kestim. Torbayı cesedin altından çekerek elimde top yaptım.</p>

  <p class="block_21">Saat ikiyi biraz geçe Adam’ın otomobilini evinden birkaç sokak öteye park ettikten sonra cipime geri dönerken torba parçalarını yolda bir çöp kutusuna attım. Saat üçte yatağıma yatmıştım. İşime devam etmeye beni zorlayan yakıcı isteğe rağmen yorgunluğa yenik düştüm. Harcadığım çabayı düşünürsek bu hiç de şaşırtıcı değildi. Işığı kapar kapamaz uykuya daldım.</p>

  <p class="block_21">Uyandığımda yana dönerek saate baktım. Sonra kol saatimle tekrar kontrol ettim. Bu işin beni çok yorduğunu kabul etmem gerek. On üç buçuk saat uyumuştum. Hiç bu kadar uyuduğumu hatırlamıyorum, genel anestezi aldıktan sonra bile. Kendime çok kızdım. Bilgisayarımın başına oturarak en derin fantezilerimi ekrana aktarmaya can atıyordum. Ama ancak duş yapacak ve bir şeyler yiyecek zamanım vardı.</p>

  <p class="block_21">İşe giderken Bradfield Evening Sentinel Times’ın en son baskısını aldım. Gazetenin ikinci sayfasında yer alıyordum:</p>

  <p class="block_4"> </p>

  <p class="block_24">ÇIPLAK CESET BULUNDU</p>

  <p class="block_4"> </p>

  <p class="block_21">Bu sabah erken saatlerde, Bradfield’in gay köyünde cinsel organları kesilmiş çıplak bir erkek cesedi bulundu.</p>

  <p class="block_21">Cesedin, Temple Fields’in Crompton Gardens bölgesinde çöpleri toplayan belediye işçisi Robbie Greaves tarafından bulunduğu bildirildi.</p>

  <p class="block_21">Şimdi şehrin eşcinsel topluluğu, bir süre önce Londra eşcinsellerini dehşete sokan adam gibi bunun da bir dizi gay cinayetleri katilinin ilk eylemi olduğundan korkuyor.</p>

  <p class="block_21">Ceset parktaki bir duvarın ardında, çalıların arasında bulundu. Burası eşcinsellerin ünlü gece buluşma yeriydi.</p>

  <p class="block_21">Otuz yaşlarında olduğu söylenen adamın kimliği henüz saptanamadı. Polisin verdiği tanımda beyaz, orta boylu, yapılı kısa koyu renk dalgalı saçlı ve mavi gözlü bir erkek olduğu belirtiliyor. Ayırt edici bir işaret ya da dövmesi yok.</p>

  <p class="block_21">Bir polis sözcüsü, “Adamın boğazı ve organları kesilmiş. Bu korkunç suçu her kim işlediyse gözü dönmüş ve tehlikeli bir insan. Kurbanın yaraları katilin de üstünün başının kanla kaplı olduğunu düşündürüyor” dedi.</p>

  <p class="block_21">“Adamın başka bir yerde öldürüldüğüne ve cesedin gece parka atıldığına inanıyoruz. Dün gece Temple Fields’ın Crompton Garden meydanında olan herkese çağrı yapıyoruz. Bütün bilgiler çok gizli tutulacaktır.”</p>

  <p class="block_21">Cesedi bulan işçi Robbie Greaves (28), “İşe yeni başlamıştım. Sekiz buçuğu biraz geçiyordu. Çöpleri toplamak için tırmık kullanıyordum. Tırmık cesede değdiğinde önce ölü bir kedi ya da köpek sandım. Sonra çokları kaldırınca cesedi gördüm.</p>

  <p class="block_21">Korkunçtu. Tırmığı elimden attım ve en yakın telefon kulübesine koştum. Hayatımda daha önce hiç böyle bir şey görmemiştim, umarım bir daha da görmem” dedi.</p>

  <p class="block_21">İyi, hiç değilse bir şeyi doğru anlamışlar. Adam başka bir yerde öldürüldü ve Crompton Gardens’a bırakıldı. Geri kalanına gelince bu polisin becerisinin bir göstergesiyse, endişe edecek bir şeyim yoktu. Bu da benim için iyiydi, istediğim en son şey tutuklanmaktı, Çünkü Adam’ın halefini şimdiden seçmiştim. Paul, biliyordum ki o farklı olacaktı. Bu kez ölümle sonuçlanmasına gerek olmayacaktı.</p>
</body>
</html>
