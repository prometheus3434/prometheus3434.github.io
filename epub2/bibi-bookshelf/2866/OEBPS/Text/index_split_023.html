<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_27" id="calibre_pb_28">***</p>

  <p class="block_29"> </p>

  <p class="block_25">Arkasında bıraktığı izlerden davranışlarını okuyan polis, onun dolaşmış olduğunu anladı. Onu yöneten neden çarpıcıydı, çünkü bu cinayet bir araç değil, nedenin ta kendisiydi.</p>

  <p class="block_4"> </p>

  <p class="block_2">The Wunch of Bankers, Kevin Matthews’un Penny Burges buluşmak için güvenli gördüğü birkaç yerden biriydi. Rap müzik çalınan ve pembe dizileri -Rover’s Return Snug, Woolp Eaterie, Queen VicLounce ve Cheers Beer Bar- taklit eden pub bir polisin muhabir Penny ile görüleceği en son yerdi.</p>

  <p class="block_2">Kevin, kapuçinodan çok makine yağına benzeyen kahvesini içerken suratını astı. Bu Penny de hangi cehennemdeydi? Saatine on ikinci kez baktı. Penny en geç dörtte orada olacağını söylemişti ve saat dördü on geçiyordu. Yarım kalmış fincanını kenara iterek yanındaki vestiyerden şık yağmurluğunu aldı. Tam gidiyordu ki pub’ın kapısı açıldı, Penny içeri girdi. Elini sallayarak dosdoğru onun masasına geldi.</p>

  <p class="block_2">Kevin, “Saat dört demiştin” diyerek selamladı onu.</p>

  <p class="block_2">“Allahım, Kevin, bu yaşında anal döneme geri döndün” dedi Penny ve yanındaki koltuğa otururken yanağını okşadı. “Bana şu orman meyvelerinin doyumsuz tadını veren tatlı maden sularından al, canım” dedi. Sesinde içkisinin abartılı reklamıyla alay eden bir ton vardı.</p>

  <p class="block_2">Kevin bardakla geri dönünce Penny hemen elini onun kasığına götürdü. “Mımmm, teşekkürler” dedi maden suyunu içerken. “Peki yeni bir haber var mı? Bu kadar acil olan nedir?”</p>

  <p class="block_2">Kevin düz bir sesle, “Bugünkü gazeteler” dedi. “Turnayı gözünden vurdun.”</p>

  <p class="block_2">Penny, “Ah, iyi” dedi. “Belki olumlu bir şey bulabiliriz. Aleyhinde kanıt bulduğunuz bir zanlı gibi.”</p>

  <p class="block_2">“Hiç anlamıyorsun. Köstebeği arıyorlar. Brandon bu sabah iğneli fıçı üzerinde oturuyordu sanki. İç İşler Bölümü sızıntıyı soruşturmaya başladı. Penny beni korumalısın.” Penny sigara yakarak oyalandı. Kevin, “Beni dinliyor musun?” diye sordu.</p>

  <p class="block_2">Penny otomatik bir tavırla, “Elbette dinliyorum sevgilim” diye onu yatıştırdı, zihninde yazısını planlamaya başlamıştı bile. “Neden bu kadar gergin olduğunu anlamıyorum yalnızca. İyi bir gazetecinin kaynaklarını asla açıklamadığını bilirsin. Sorun nedir? İyi bir gazeteci olmadığımı mı düşünüyorsun?” Penny kafasında dönüp duran düşünceler yerine Kevin’ı dinlemeye zorladı kendini.</p>

  <p class="block_2">Kevin sabırsızlıkla, “Sana güvenmiyor değilim” dedi. “Benim endişe ettiğim teşkilat. Herkes kendini temize çıkarmaya çalışıyor, yani ikimizi bilen herkes İç İşler Bölümü’ne bunu anlatabilir. İlişkimiz olduğunu öğrenirlerse de biliyorsun. İş biter. Ben biterim.”</p>

  <p class="block_2">Penny, “Ama ikimizi kimse bilmiyor. En azından ben söylemedim” dedi sakin bir sesle.</p>

  <p class="block_2">“Başka kimsenin bilmediğini sanıyordum. Sonra Carol Jordan bildiğini düşünmeme neden olan bir şey söyledi.”</p>

  <p class="block_2">Penny sesindeki inanmazlığı saklayamayarak, “Sen de Carol’ın hemen İç İşler Bölümü’ne koşacağını düşünüyorsun” dedi. Cinayet bölümünün en parlak memuruyla fazla ilişkisi olmamıştı ama detektif hakkında bildikleri buna uymuyordu.</p>

  <p class="block_2">“Onu tanımıyorsun. Çok acımasızdır. Son noktaya kadar gitmek ister ve bir basamak daha yukarı çıkmak için beni bir çırpıda saf dışı bırakır.”</p>

  <p class="block_2">Penny başını bıkkınlıkla iki yana salladı. “Aşırı tepki gösteriyorsun. Carol Jordan görüştüğümüzü esrarengiz bir biçimde öğrenmiş olsa bile, Dr. Hill’le olan ilişkisiyle ün kazanmaya çalışmaktan sana dikkat etmeyecek kadar meşgul olduğuna eminim. Kaldı ki mantıklı düşünürsen, başkalarını gammazlayan biri olarak tanınmakla kazanacak bir şeyi yok.”</p>

  <p class="block_2">Kevin başını şüpheyle iki yana salladı. “Bilmiyorum. Penny, bu işin nasıl olduğunu hiç bilmiyorsun. Günde on sekiz saat çalışıyor ama bir sonuca varamıyoruz.”</p>

  <p class="block_2">Penny onun kasıklarını okşadı. “Sevgilim, çok fazla baskı altındasın. Bak sana ne diyeceğim. Her şey açığa çıkar da biri seni gösterirse İç İlişkiler Bölümü bize gelmek zorunda. Gizli bir işbirliğine bakacaklardır. Böyle bir şey olursa kaynağım Carol Jordan’mış gibi davranırım, tamam mı? Bu da suları iyice bulandırır.”</p>

  <p class="block_2">Kevin’in gülümsemesi her şeye değerdi ona göre. Bu ve onun başka özellikleri. Kevin tatmin olarak ayağa kalktı. “Teşekkürler, Pen. Dinle, gitmem gerekiyor. Seni en kısa zamanda ararım, tamam mı?” Eğilip kadını uzun uzun öptü.</p>

  <p class="block_2">Penny onun arkasından, “Beni bilgilendirmeyi unutma, canım” diye seslendi. Kevin kapıya varmadan yazının girişi kafasında biçimlenmeye başlamıştı bile. Oh evet, artık yazıyı görebiliyordu.</p>

  <p class="block_12">*</p>

  <p class="block_2">Bradfield polisi, dört kurbanı öldüren ve erkeklerin hayatını hiç olmadığı kadar tehlikeye sokan dizi cinayetler katilini yakalamak için yeni kaynaklar ayırıyor.</p>

  <p class="block_2">Ama yeni polisler canavar İbne Katili’ni aramakla görevli değiller. Bu polislerin görevi bizzat polisleri araştırmak.</p>

  <p class="block_2">Teşkilatın üst kademesi <span class="text_">Sentinel Times</span>’daki yazıların doğruluğundan öyle telaşa kapıldı ki yazıların kaynağını bulmak için büyük bir insan avı başlattılar. Katili yakalamak yerine, dehşet içindeki kamuoyunun neler olduğunu öğrenme hakkını dikkate alan kendi adamlarını yakalamaya çalışıyorlar.</p>

  <p class="block_12">*</p>

  <p class="block_2">Carol dış büronun kapısını açarak, “İşimi bitirdim. Konuşabilir miyiz?” diye sordu.</p>

  <p class="block_2">Tony başını dalgınca bilgisayar ekranından kaldırarak bir parmağını kaldırdı ve “Evet, tabii, bana bir dakika verirsen” diyerek yapmakta olduğu işi bitirdi.</p>

  <p class="block_2">Carol geri çekilerek derin bir soluk aldı. Ne kadar profesyonel olmaya çalışırsa çalışsın, bu adama karşı hissettiklerini engelleyemiyordu. Söylemesi yapmasından daha kolay. Birkaç dakika sonra Tony yanına geldi. Masasının kenarına tünedi, düşünürken ellerini saçlarında gezdirmesinden dolayı saçları Afacan Dennis gibi dik dik olmuştu. “Peki” dedi. “Hüküm nedir?”.</p>

  <p class="block_2">Carol, “Çok etkilendim” karşılığını verdi. “Her şey yerli yerine oturmuş. Ama birkaç önemli nokta var.”</p>

  <p class="block_2">Tony, “Yalnızca birkaç mı?” diye sordu, neredeyse kıkırdayacak gibi çıkmıştı sesi.</p>

  <p class="block_2">“Adamın güçlü olması, kurbanlarını taşıyacak kadar güçlü olması gerektiğini söylüyorsun. Onları zayıf bir durumda yakaladığı varsayımında da bulunuyorsun. Belki iki kişi olabilirler diye düşünüyordum.”</p>

  <p class="block_2">Tony, “Devam et” dedi, sesi hiç de soğuk değildi.</p>

  <p class="block_2">“İki erkeği kastetmiyorum. Bir erkek ve daha zayıf görünen başka biri demek istiyorum. Belki ergenlik çağında bir oğlan ve daha büyük olasılıkla bir kadın. Bilmiyorum, belki tekerlekli iskemlede bir adam. Bir suç ortağı. Ian Brady ve Myra Hindley gibi.” Carol kâğıtları düzene soktu. Tony hâlâ bir şey söylememişti. Birkaç dakika onun ifadesiz yüzünü inceledikten sonra Carol, “Herhalde bunu düşünmüşsündür. Ben yalnızca bu aklımızda tutmamız gereken bir olasılık olup olmadığını merak ettim” diye ekledi.</p>

  <p class="block_2">Tony aceleyle, “Affedersin, niyetim söylediklerini göz ardı etmek değildi” dedi. “Bu düşünceyi kafamdan geçiriyor ve bildiklerimizle karşılaştırıyordum. Düşündüğüm ilk şey, adamın tek başına olup olmadığıydı. Olasılıkları değerlendirerek tek başına olduğuna karar verdim. Moors Cinayetleri gibi vakalar, iki kişinin birlikte çalışarak korkunç cinayetler işlemişti. Bu son derecede ender görülür. Ayrıca iki kişi olsaydı metodoloji ve patolojide bir değişiklik bulmayı beklerdim. Fantezilerinin bu kadar çakışmasına inanmak zor. Ama bu ilginç bir düşünce Bir açıdan haklısın. Bir kadınla birlikte çalışıyorsa bu kurbanlarını boğuşmadan nasıl ele geçirebildiğini açıklar.” Tony dosdoğru önüne bakıyordu, kaşları düşünceyle çatılmıştı.</p>

  <p class="block_2">Carol koltuğunda hareketsiz oturdu. Sonunda Tony dönerek, “Ben tek başına çalışan adam düşüncemi koruyorum. Seninki ilginç bir fikir ama gerçek olma olasılığı en yüksek senaryomu değiştirmeye beni ikna edecek bir bulgu göremiyorum.”</p>

  <p class="block_2">Carol sakin bir sesle, “Tamam, anlaşıldı” dedi. “Buradan hareketle bir travesti olması olasılığını düşündün mü? Demin dediğin gibi, bir kadın onlara rahatça yaklaşabilir. Kadın erkek giysileri giymişse ne olur? Aynı etkiyi yapmaz mı?”</p>

  <p class="block_2">Tony bir an şaşırarak baktı. “Belki kurulduğu zaman profil çıkarma bölümüne başvursan iyi olur” dedi.</p>

  <p class="block_2">Carol sırıttı. “İltifatın hiç gereği yok.”</p>

  <p class="block_2">“Gerçekten samimiyim. Bu tür bir işi yapmak için gereken özellikler sende var. Sen de görüyorsun, hata yapmaz değilim. Bir travestiyi hiç aklıma getirmemiştim. Şimdi, neden bu olasılığı göz ardı ettim?” diye yüksek sesle düşündü. “Bilincime çıkmadan önce bunu reddetmemin bilinçaltında bir nedeni olmalı...” Carol konuşmak üzere ağzını açtı ama Tony, “Hayır, bir dakika bekle, lütfen, dur bunu bulayım.” Ellerini tekrar saçlarında gezdirerek bir kez daha düzeltti.</p>

  <p class="block_2">Carol kendisine Tony’nin geri kalan herkes kadar küstah, bir şey kaçırmış olabileceğini kabul edemeyen biri olduğunu söyleyerek geri çekildi. Onun farklı olduğunu söyleyerek kendini kandırma diye uyardı kendini sertçe.</p>

  <p class="block_2">Tony, “Tamam” dedi, sesinde tatmin vardı. “Cinsel bir sadistle karşı karşıyayız, doğru mu?”</p>

  <p class="block_2">“Doğru. “</p>

  <p class="block_2">“Sadomazoşizm cinsel fetişlerin iktidar yoludur. Ama travestiler bunun tam tersidir. Travestiler kadının toplumdaki zayıf kabul edilen rolünü üstlenmek isterler. Travestiliğin aldaki sabit düşünce kadının örtük bir güce, kendi cinsiyetinin gücüne sahip olduğu inanışıdır. Sadomazoların özlemini çektiği vahşi acı ve güç alışverişinden çok uzaktadır. Bir travestinin fantezisi hiç de böyle değildir. Kurbanlarını kadın kılığına girmiş bir erkekle değil de bir kadınla karşı karşıya olduğuna ikna edebilmek için katilin başarılı bir kılık değiştirme yapması gerekir. Ama klinik psikolojideki deneyimlerime dayanarak söylüyorum, katilin cinsel sadist de olması gerekir. İkisi yan yana olmaz. Aynı şey transseksüel için de geçerlidir. Hatta daha da geçerli, çünkü tedaviyi kabul etmeden önce bir psikoloğun danışmanlığından geçmeleri gerekir.”</p>

  <p class="block_2">Carol yok yere ezildiğini hissederek, “Yani bu olasılığı bir kenara bırakıyorsun” dedi.</p>

  <p class="block_2">“Ben hiçbir şeyi bir kenara bırakmam. Bu oyunda kendini aptal yerine koymaktır bu. Şöyle düşünüyorum, olasılığı o kadar az ki profile koymak yanlış olurdu, çünkü varlığı bile insanları yanlış yöne itebilir. Ama gene de akılda tutmak gerekir. Doğru yönde düşünüyorsun.” Beklenmedik bir biçimde gülümseyerek sözlerinin ukala havasını yok etti. “Başta dediğim gibi Carol, birlikte bu işi çözebiliriz.”</p>

  <p class="block_2">“Ve kesinlikle bir kadın olmadığına emin misin?” diye sordu Carol.</p>

  <p class="block_2">“Psikoloji tümüyle yanlış. En açık noktayı alırsak, bu katil takıntılı bir insan ve bu da bir erkek özelliği. Tanıdığın kaç kadın yağmurda anorak giyerek tren istasyonlarındaki tren numaralarını yazar?”</p>

  <p class="block_2">“Ama ya o sendrom, adı neydi, insanların hayatlarını berbat edecek derecede birini kafaya taktıkları hastalık? Bundan asıl olarak kadınların çektiğini düşünmüştüm.”</p>

  <p class="block_2">Tony, “De Clerambault Sendromu” dedi. “Ve evet, asıl olarak kadınlar bunu yaşar. Ama yalnızca tek bir insana odaklanırlar ve sonuçta ölen tek kişi acı çeken kişidir, bazen intihar da ederler. Kadınların takıntıları erkeklerinkinden farklıdır, önemli olan bu. Erkeklerin saplantıları denetimle ilgilidir, pul toplar ve sınıflandırırlar, yattıkları her kadının külotlarını biriktirirler. Ganimete ihtiyaçları vardır. Kadınların saplantıları boyun, eğmeyle ilgilidir. Yeme düzensizliklerinde onları yok eden ve kontrol eden bu saplantıdır. İstek nesnesiyle evlenen de Clerambault Sendrom’lu kişi herhalde bir şovenistin mükemmel eş idealidir. Bu durum katilimize uymuyor.”</p>

  <p class="block_2">Carol, “Ne demek istediğini anlıyorum” dedi. Profil çıkarma sürecine katkıda bulunduğunu hissettiği yeni bir fikirden vazgeçmeye isteksizdi.</p>

  <p class="block_2">Tony onun isteksizliğini görünce, “Buna bir de buradaki fiziksel güç unsurunu eklersek” dedi. “Vücudun güçlü. Herhalde boyuna göre çok güçlüsün. Ben senden yalnızca birkaç santim uzunum. Ama beni ne kadar süre taşıyabilirsin? Bir otomobilin bagajından çıkarıp duvarın üstünden atmak için ne kadar süre gerekir? Beni omzuna atıp Carlton Park’tan çalılıkların oraya götürebilir misin? Kaldı ki bütün kurbanlar benden daha uzun boylu ve daha ağır.”</p>

  <p class="block_2">Carol pişmanlıkla gülümsedi. “Tamam, sen kazandın. İkna oldum. Aklıma gelen bir şey daha var.”</p>

  <p class="block_2">“Bir duyalım bakalım.”</p>

  <p class="block_2">“Profilini okurken düşündüm: Cinayetler arasındaki sürenin korunmasına ilişkin ileri sürdüğün neden yeterince güçlü değil” diye söze başladı tereddütle.</p>

  <p class="block_2">Tony alayla, “Demek sen de fark ettin” dedi. “Bu beni de ikna etmedi. Ama açıklamak için başka bir şey aklıma gelmedi. Daha önce hiç böyle bir şeyle karşılaşmamıştım, ne yüz yüze ne de literatürde. Tanıdığım bütün dizi cinayet katilleri giderek tırmanan bir oranda cinayet işliyor.”</p>

  <p class="block_2">“Bu sorunu çözecek bir teorimiz var” dedi Carol. Tony öne doğru eğildi, ifadesi karışmıştı. “Anlatsana, Carol” dedi.</p>

  <p class="block_2">Kendini akvaryumda bir balık gibi hisseden Carol derin soluk aldı. Onun ilgisini çekmek istiyordu ama şimdi bu ilgiyi kazandıktan sonra hoşlanıp hoşlanmadığından emin değildi. “Birkaç gün önce cinayetler arasındaki süreyle ilgili söylemlerini hatırlıyorum.” Gözlerini kapatıp ezberden tekrarladı. “Birçok olayda cinayetler arasındaki süre giderek azalır. Başlangıçta cinayetleri tetikleyen katillerin fantezileri olmuştur ve cinayet işlemini ne kadar kusursuz hale getirirlerse getirsinler, gerçeklik hiçbir zaman fanteziye uymaz. Ama ne kadar aşırıya kaçarsa, duyarlılıkları o kadar körelir ve cinayetin sağladığı cinsel heyecan için daha fazla itkiye ihtiyaç duyarlar. Bu yüzden cinayetler sıklaşır. Shakespeare’in dediği gibi, sanki iştahın artması onu giderenden kaynaklanır. Haklı mıyım?”</p>

  <p class="block_2">Tony, “Müthiş” dedi. “Görsel belleğin de bu kadar güçlü mü, yoksa yalnızca işitsel mi?”</p>

  <p class="block_2">Canı sıkılan Carol gözlerini yuvarladı. “Korkarım yalnızca işitsel. Her neyse, profilde katilin bilgisayarlarla çalışıyor olabileceğini öne sürdüğün zaman kafamda bir şimşek çaktı. Açıkça belirtmediğin ama belli ki seni rahatsız eden soru, zaman geçtikçe neden video kasetlere karşı kayıtsızlığının artmaması.”</p>

  <p class="block_2">Tony başını salladı. Carol’ın dile getirdiği nokta güçlüydü ve onu rahatsız eden şey tam da buydu. Her ikisini de tatmin edecek bir cevap bulmaya çalıştı. Konuşurken sonuca ulaşmaya çabaladı. “Tartışma adına varsayalım ki birinci kasetin onu on iki hafta hareketsiz tutma potansiyeli vardı. Ama daha o zamandan ikinci kurbanı ele geçirme sürecine başlamıştı ve yeniden cinayet işleme noktasına gelmeden fırsat önüne çıktı. Bu kadar kusursuz bir biçimde karşısına çıkan şansa direnemedi. Daha sonra cinayetler arasında sekiz hafta bıraktığını fark etti ve sekiz haftanın sabit olmasına karar verdi. Şimdiye kadar kasetler bu süreyi korumasını sağlamıştı. Belki şimdi bu sabit kalıp değişecektir.”</p>

  <p class="block_2">Carol başını iki yana salladı. “Mantıklı ama ben ikna olmadım.”</p>

  <p class="block_2">Tony sırıttı. “Bunun için Tanrı’ya şükürler olsun. Ben de olmadım. Daha iyi bir açıklaması olmalı ama ben bulamıyorum.”</p>

  <p class="block_2">Carol, “Bilgisayarlar hakkında ne kadar bilgilisin?” diye sordu.</p>

  <p class="block_2">“Açma/kapama düğmesinin nerede olduğunu ve kullanmam gereken programın nasıl kullanılacağını biliyorum. Bunun ötesinde tam bir geri zekâlıyım.”</p>

  <p class="block_2">“İki kişi ettik. Ama kardeşim bir bilgisayar dehasıdır. Bir oyun yazılımı şirketinin ortağı. Çok yeni teknolojilerle çalışıyor. Şimdi ortağıyla birlikte insanların oynadıkları oyunlara kendi görüntülerini koymalarını sağlayan düşük maliyetli bir sistem geliştiriyorlar. Diğer bir deyişle, Terminator 2’de ekrandaki kötü adamları Arnie yerine Tony Hill ya da Carol Jordan dövüyor. Önemli olan şu, kasetleri tarayıcıyla taramak ve görüntüleri bir bilgisayara aktarmak için yeterli donanım ve yazılım piyasada var. Buna dijitalleştirme diyorlar sanırım. Her neyse, görüntüleri bilgisayar ortamına aktardığında istediğin biçimde değiştirebiliyorsun. Durağan fotoğraflar ya da başka kasetlerden parçalar ekleyebiliyorsun. Görüntüleri üst üste bindirebiliyorsun. Altı ay önce özgün yazılımı yazdıklarında Michael bana kendi yarattığı diziyi gösterdi. Tory Partisi’nin bir konferansını kasete almış ve yanına bir seks kılavuzu kaseti koymuş. Bütün bakanların yüzlerini konuşma yaparken seçerek seks kasetindeki kişilere yerleştirmiş.” Carol kaseti düşünerek güldü. “Çok komikti ama inan bana, John Major ile Margaret Thatcher’ı hiç bu kadar anlaşırken görmemişsindir ‘Anlamsız’ sözcüğüne yepyeni bir anlam katmıştı”</p>

  <p class="block_2">Tony, Carol’a şaşkın bir sessizlik içinde bakakaldı. “Benimle dalga geçiyorsun” dedi.</p>

  <p class="block_2">“Kasetlerin onu denetim altında tutmasının mükemmel bir açıklaması”</p>

  <p class="block_2">“Yani kardeşin gibi gerçek bir deha olması gerekmez mi?”</p>

  <p class="block_2">Carol, “Bence de öyle” dedi. “Anladığım kadarıyla kullanılan teknikler çok basit. Ama bunu yapmak için gereken yazılım ve yan işlemler inanılmaz derecede pahalı. Tek bir yazılım için iki üç bin pound harcamak gerekir. Yani ya elinin altında böyle bir donanımın bulunduğu ve kendi başına çalışabileceği bir şirkete girmiş ya da iyi para kazanan bir bilgisayar düşkünü.”</p>

  <p class="block_2">Tony yarı şaka yaparak, “Ya da bir hırsız” dedi.</p>

  <p class="block_2">Carol, “Ya da bir hırsız” diyerek ona katıldı.</p>

  <p class="block_2">Tony kuşkuyla, “Bilmiyorum” dedi. “Bu soruyu cevaplandırıyor ama çok sıradışı bir cevap.”</p>

  <p class="block_2">Carol kulaklarına inanamayarak, “Peki Becerikli Andy sıradışı değil mi?” diye sordu.</p>

  <p class="block_2">“Ha, tabii sıradışı, tamam ama bu kadar olacağından emin değilim.”</p>

  <p class="block_2">“İşkence aletlerini yapıyor. Bunu bilgisayarda bir tasarım programında yapmak çok daha kolay. Tony, bir şey onun sekiz haftalık döngülerle harekete geçmesini sağlıyor. Neden bu olmasın?”</p>

  <p class="block_2">“Bu bir <span class="text_">olasılık,</span> Carol, bu aşamada bundan öte bir şey değil. Bak, neden hazırlık soruşturması yapıp önerdiklerinin uygulamada mantıklı olup olmadığını öğrenmiyorsun?”</p>

  <p class="block_2">Carol hayal kırıklığına uğrayarak, “Profiline eklemek istemiyor musun?” diye sordu.</p>

  <p class="block_2">“Bu aşamada ancak küçük bir olasılık olan bir şeyi ekleyerek olasılıklarının güçlü olduğu şeyleri zayıflatmak istemiyorum. Sen kendin söyledin, bunu düşünmene yol açan profilde spekülasyondan öte olmayan birkaç cümle. Beni yanlış anlama, bu fikri reddediyor değilim. Çok parlak bir fikir olduğunu düşünüyorum. Ama bazı çevrelerde profilin tümüne karşı çıkanları alt etmek gibi çok zor bir görevimiz var zaten. Bu fikri destekleyenler bile ille de profilin hepsine katılmak zorunda değil. Bu yüzden onlara kolay hedefler vermeyelim derim. Bir düşün, doğrudan içini göremesinler diye hediye paketine sararak vermek daha iyi olmaz mı? Tamam mı?”</p>

  <p class="block_2">Carol içinden onun haklı olduğunu bilerek, “İyi” dedi. Bir kalemle kâğıt aldı. Yazarken bir yandan da kendi kendine “Bradfield bölgesindeki yazılım üreticilerini ve danışmanları gözden geçir” diye mırıldanıyordu. “Michael’a gerekli donanım/yazılımı sor ve satış kayıtlarını kontrol et. Yeni hırsızlıkları kontrol et.”</p>

  <p class="block_2">Tony, “Bilgisayar kulüpleri” diye ekledi.</p>

  <p class="block_2">Carol bunu da listesine eklerken, “Teşekkürler” dedi. “Ve billboardlar. Ah Tanrım, HOLMES ekibinde gerçekten popüler olacağım.” Ayağa kalktı. “Uzun bir iş olacak. Bir an önce gitmem gerek. Bunu Scargill Sokağı’na götürecek ve Bay Brandon’a vereceğim. Senin de gelip incelemen iyi olur.”</p>

  <p class="block_2">Tony, “Dert değil” dedi.</p>

  <p class="block_2">“Bir şeyin dert olmadığına sevindim.”</p>

  <p class="block_2">Tony tramvayın penceresinden bakarak yağmur altında hızla geçen şehir ışıklarını izliyordu. Tramvayın parlak beyaz iç dekorunda kozayı andıran bir şeyler vardı. Duvar yazısız, sıcak, temiz. Güvenli bir yer hissi uyandırıyordu. Sürücü trafik ışıklarına yaklaştı, kornasına bastı. Çocukluktan kalma bir sese benziyordu, çizgi filmlerdeki bir trenin çıkaracağı türde bir ses.</p>

  <p class="block_2">Tony pencereden başını çevirerek tramvaydaki yarım düzine yolcuyu inceledi. Profilini yazdıktan sonra hissettiği tuhaf boşluğu yok etmek için her şeyi yapardı. Sanki böylece olayla ilgisi bitmişti. Brandon, Carol’a onunla her gün görüşmesini söylemişti.</p>

  <p class="block_2">Carol’ın bilgisayar teorisi konusunda daha teşvik edici olsaydım keşke, diye düşündü ama yılların eğitim ve pratiği temkinlilik alışkanlığı getirmişti. Fikir kendi başına parlaktı. Önerisinin uygulanabilirliği konusunda araştırma yaptıktan sonra, bunu öbür polislerle birlikte onaylamaktan mutluluk duyacaktı. Ama kendi profilinin güvenilirliği adına, ortalama bir polisin bilimkurgu olarak göreceği fikirlere karşı mesafesini koruması gerekiyordu.</p>

  <p class="block_2">Polisin bu akşam ne yaptığını merak etti. Carol onu arayarak ekiplerin Temple Fields’a gideceğini ve bölgenin müdavimleriyle görüşüp profil önerilerinin onlara tanıdık gelip gelmediğine bakacaklarını söylemişti. Şansları yaver giderse HOLMES’da daha önceki suçlu kayıtlarında ya da kayıtlı plakalardaki verileri karşılaştırabilecekleri bazı adlar elde edebilirlerdi.</p>

  <p class="block_2">Hoparlörlerden elektronik bir ses, “Bir sonraki durak Bank Vale istasyonu. Bank Vale istasyonu bir sonraki durak” dedi. Tony birden şehir merkezini epeyce geride bıraktığını ve Carlton Park’ın karanlık tarafına girdiklerini fark etti. Burası evinden bir mil kadar ötedeydi. Bank Vale’i geçtiler, Tony koltuğunda doğrularak bir sonraki durak anons edildiğinde çıkış kapısına gitmek üzere hazırlandı.</p>

  <p class="block_2">Düzgün banliyö sokaklarında hızlı hızlı yürüdü, okul bahçelerini geçti, Woodside bölgesine adını veren fabrikadan kalan küçük enkazın çevresinden dolaştı. Hızla geçerken ağaçlara bakarak, ormanı çaprazlamasına kesen patikanın şimdi neredeyse tümüyle ıssız olacağını alayla düşündü. Bu yolu terk edenler önce eve yalnız yürüyen kadınlar olmuştu. Sonra endişeli annelerin izin vermediği çocuklar. Şimdi Bradfield’da yaşamın acı derslerini öğrenen erkekler vardı.</p>

  <p class="block_2">Tony sokağına girerek çıkmaz sokağın sakinliğinden keyif aldı. Akşamı bir biçimde geçirecekti. Belki süpermarkete giderek tavuklu bir yemek için malzeme alırdı. Bir video kaset al. Okumalarını tamamla.</p>

  <p class="block_2">Anahtarı kilide sokarken telefon çalmaya başladı. Evrak çantasını bir yana fırlatan Tony kapıyı arkasından ayağıyla kapatarak telefona koştu. Telefonu açtı ama daha cevap verme fırsatı bulamadan karşıdaki kişi kulak ağrısını dindirmek kullanılan sıcak zeytinyağı gibi konuştu. “Anthony, sevgilim, benim için soluk soluğa kalmış gibisin.”</p>

  <p class="block_12">*</p>

  <p class="block_2">Tony eve dönerken bu konuyu düşünmekten kaçınmayı başarmıştı ama gene de bu telefonu umut ettiğini biliyordu. Brandon telefon çalmadan bir dakika kadar önce başucu lambasını kapatmıştı. Sıcaklığından uzaklaşarak telefonu açarken Maggie, “Açmasan olmaz mı?” diye mırıldandı.</p>

  <p class="block_2">“Brandon” dedi hırlar gibi.</p>

  <p class="block_2">Yorgun bir ses, “Efendim, ben Detektif Matthews” dedi. “Stevie McConnell’ı yakaladık. Çocuklar onu Seaford’daki feribot limanında buldular. Rotterdam’a giden bir gemiye binmek üzereymiş.”</p>

  <p class="block_2">Brandon, Maggie’nin karşı çıkışlarına aldırmadan yorganın üzerine oturdu. “Ne yapmışlar?”</p>

  <p class="block_2">“Şey, efendim, yapabilecekleri fazla bir şey olduğunu sanmıyorum, polis kefaletiyle bırakılmıştı ve ihlal edebileceği koşullar yoktu.”</p>

  <p class="block_2">“Hâlâ ellerinde mi?” Brandon yataktan çıkmış, çamaşır çekmecesini açmıştı.</p>

  <p class="block_2">“Evet, efendim. Gümrükçülerin bürosunda tutuyorlar.”</p>

  <p class="block_2">“Hangi nedenle?”</p>

  <p class="block_2">“Bir polis memuruna saldırı.” Kevin’ın sesi nedense Cheshire Kedisi’nin gülümsemesi gibi bedensiz bir görüntüyü çağrıştırdı. “Ne yapacaklarını sormak için beni aradılar ve davaya kişisel bir ilgi gösterdiğiniz için önce size sormamız gerektiğini düşündüm.”</p>

  <p class="block_2">Brandon öfkeyle, daha ileriye gitme, diye düşündü. Ama söylediği tek şey, “Bence çok açık. Onu adaleti yanıltmaya çalışmaktan tutuklayın ve Bradfield’a getirin” oldu. Boxer şortunu zorlukla giydi, bir iskemlenin arkasındaki pantolonunu almak için uzandı.</p>

  <p class="block_2">“Bu söylediklerinizden onu bu kez savcıya çıkaracağımızı kefaleti reddetmesini isteyeceğimizi çıkarabilir miyim?” Kevin’ın sesi o kadar tatlıydı ki, ona dişlerine mal olabilir ve bunun nedeni de çürüme olmazdı.</p>

  <p class="block_2">“Gerekçemiz varsa normal olarak böyle yaparız, Detektif. Beni bilgilendirdiğin için teşekkür ederim.”</p>

  <p class="block_2">Kevin, “Bir şey daha var efendim” dedi.</p>

  <p class="block_2">Brandon, “Nedir o?” diye gürledi.</p>

  <p class="block_2">“Çocuklar birini daha gözaltına almak zorunda kaldılar.”</p>

  <p class="block_2">“Bir gözaltı <span class="text_">daha mı?</span> Neden birini daha gözaltına almak zorunda kaldılar?”</p>

  <p class="block_2">“Müfettiş Cross, efendim. Anlaşılan McConnell’ın feribota binmesini zorla engellemeye çalışıyormuş.”</p>

  <p class="block_2">Brandon gözlerini kapatarak ona kadar saydı. “McConnell’a bir şey oldu mu?”</p>

  <p class="block_2">“Görünürde hayır efendim, yalnız biraz sarsılmış. Ama komiserin gözü morardı.”</p>

  <p class="block_2">“İyi. Onlara Cross’u bırakmalarını söyleyin. Beni yarın aramalarını da söyleyin, tamam mı Detektif?” Brandon telefonu kapayarak karısını öpmek için eğildi. Karısı yorgana sahip çıkmış ve kış uykusuna yatmış bir sincap gibi sımsıkı sarınmıştı.</p>

  <p class="block_2">Maggie, “Hımmm” diye mırıldandı. “Gitmen gerektiğine emin misin?”</p>

  <p class="block_2">“İnan bana ben de iyi bir zamanlama olduğunu düşünmüyorum ama bu tutukluyu getirdiklerinde orada olmak istiyorum. Merdivenden aşağı düşebilecek türde bir herif.”</p>

  <p class="block_2">“Dengesinde bir sorun mu var?”</p>

  <p class="block_2">Brandon başını üzüntüyle iki yana salladı. Onun dengesinde değil. Başka insanlar bazen biraz dengesizleşiyorlar.. Bu gece disiplin kurallarına uymayan biri elimizde zaten. Şansımı daha fazla zorlayamam. Döndüğümde görüşürüz”</p>

  <p class="block_2">On beş dakika sonra Brandon cinayet bölümü odasına giriyordu. Kevin Matthews odanın karşı köşesinde bir masaya çökmüş, başını kollarının arasına almıştı. Brandon yaklaşırken Kevin’in hafifçe horladığını duydu. Ekiptekilerin dün gece doğru dürüst uyuyup uyumadıklarını merak etti. Memurlar sonuçsuzluk nedeniyle yorgun ve gergin olurlarsa ciddi hatalar yaşanırdı Brandon on yıl sonra adli bir hatada başrol oynamış bir kişi olarak anılmak istemiyordu. Bunun olmaması için her şeyi yapardı. Kevin’ın karşısına otururken kendisine alayla söylediği gibi tek bir sorun vardı. Bu araştırmanın dizginlerini elinde tutmak için, kaçınmak istediği bütün yanlış yargılara yol açan uzun saatler boyu çalışmak zorundaydı o da. <span class="text_">Catch 22.</span> Birkaç yıl önce Maggie akşam kurslarına gitmeye karar verdiği zaman o romanı okumuştu. Maggie kitabın komik, acımasız keskin eleştirilerle dolu harika bir kitap olduğunu söylemişti. Brandon kitabı berbat bulmuştu. Ona Teşkilat’ı hatırlatıyordu. Özellikle de eskiden aklı başında olan kişilerin çıldırdığı bunun gibi gecelerde.</p>

  <p class="block_2">Telefon çaldı. Kevin kıpırdadı ama uyanmadı. Sempatik bir yüz ifadesi takınan Brandon uzanıp telefonu açtı. “Ben Brandon. “</p>

  <p class="block_2">Anlık bir suskunluk oldu. Sonra gergin bir ses, “Efendim. Çavuş Merrick. Efendim, bir ceset daha bulduk.”</p>
</body>
</html>
