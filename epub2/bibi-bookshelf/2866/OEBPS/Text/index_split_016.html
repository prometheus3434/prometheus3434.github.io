<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_27" id="calibre_pb_21">***</p>

  <p class="block_29"> </p>

  <p class="block_25">Daha sonra onu tanıyan herkes son derece ikiyüzlü olduğunu yani sokaklarda gezerken... rastlantıyla birine çarpacak olursa... canı gönülden özür dilemek için duracağını söyledi: şeytani ruhu en cehennemi amaçlar üzerine düşünürken, bir yandan da doksan dakika sonra onu bekleyen küçük işi düşünerek dev sopasının çarpıştığı yabancıdan özür dilemek için durabiliyordu.</p>

  <p class="block_4"> </p>

  <p class="block_2">Carol ana caddeden sapıp Crompton Gardens’a giden ara sokaklara daldı. Çarkların bir tarafını göstererek, “Adam Scott burada bulundu” dedi.</p>

  <p class="block_2">Tony başını salladı. “Meydanın çevresinden yavaşça dolanıp cesedin bulunduğu duvara park edebilir misin?”</p>

  <p class="block_2">Carol onun söylediğini yaptı. Meydanın çevresinden geçerlerken Tony çevreyi dikkatle inceleyerek birkaç kez ikinci bir inceleme için başını çevirdi. Otomobil durunca dışarı çıktı. Carol’ı beklemeden kaldırıma geçti ve meydanın çevresinde gezindi. Carol da otomobilden inerek adamın peşinden gitti ve neler gördüğünü anlamaya çalıştı.</p>

  <p class="block_2">Ne cinayetler ne de dondurucu hava Temple Fields’a sık gelenlerin alışkanlığını değiştirmişti. Kapı ağızları ve bodrum merdivenlerinde hâlâ heteroseksüel ve eşcinsel çiftler vardı. Carol in kaldırımdaki ayak sesleri birkaç çifti bir an dondurdu ama çoğu aldırış bile etmedi. Carol alayla, röntgencilik için harika bir yer diye düşündü.</p>

  <p class="block_2">Tony evlerin sonuna kadar yürüdü ve karşıya geçerek dükkân ve barların önüne geldi. Burada iş üstünde çiftler yoktu. Şehrin yükselen suç oranı nedeniyle kepenkler kapalıydı ve pencerelerle kapılarda parmaklıklar vardı. Tony bunları görmezden gelerek meydanın ortasındaki bahçelere doğru bakıp fotoğraflarda gördükleriyle gerçekleri bağdaştırmaya çalıştı. Bu tarafta hiç çalı yoktu, yalnızca alçak bir duvar vardı. Yanından geçen sarmaş dolaş iki erkeği fark etmedi bile. Becerikli Andy’den başka kimseyle ilgilenmiyordu.</p>

  <p class="block_2">Kendi kendine, “Buradaydın” dedi. “Burası rastgele bir yer değil, öyle mi? Bu kaldırımda yürüdün, insanların para karşılığında satın aldığı bu sevgi parodilerini izledin. Ama senin peşinde olduğun bu değildi, öyle değil mi? Sen farklı bir şey istiyordun. Daha sıcak bir şey, karşılığında para vermediğin bir şey.” Becerikli Andy’nin bu röntgencilik serüvenleri nasıl geçmişti?</p>

  <p class="block_2">“Başka biriyle hiç normal bir ilişki kurmadın” diye düşündü. “Fahişeler seni rahatsız etmez ama. Ya da kiralık oğlanlar. Onları öldürmüyorsun. Onlarla yapabileceğin işlerle ilgilenmiyorsun. Seni ilgilendiren çiftler, öyle değil mi? Görüyorsun ya biliyorum, bunu kendimden dolayı biliyorum. Yansıtma mı yapıyorum? Sanmam. Bence çift olma, mükemmel ilişki, kendin olabileceğin, sana değer verilen bir ilişki istiyorsun. Sonra her şey düzelecekti. Geçmiş önemli olmazdı. Ama senin için önemli, Andy. En önemlisi geçmiş.”</p>

  <p class="block_2">Birden Carol’ın yanında durmuş, kendisine tuhaf tuhaf baktığını fark etti. Herhalde dudakları oynuyordu. Dikkatli olsa iyi olacaktı, yoksa Carol onu da biraz “kaçık” sanabilirdi. Tony bunu kaldıramazdı, istediği sonuca ulaşmak için onun kendi tarafında olmasına ihtiyacı vardı.</p>

  <p class="block_2">Sokağın o tarafındaki son bina bütün gece açık bir kafeteryaydı, pencereleri içerisi görülmeyecek biçimde kaplanmıştı, içerinin parlak ışığında siluetler deniz yaratıkları gibi hareket ediyordu. Tony kapıyı iterek açtı. Bir avuç müşteri ona şöyle bir baktıktan sonra kızarmış patateslerine ve sohbetlerine geri döndü. Tony tekrar sokağa çıkınca kapı otomatik olarak arkasından kapandı. “İçeri girmek isteyeceğini sanmam” dedi. “İnsanların arkadaşlık yaptığı bir kafede yalnız görülmek istemezsin.”</p>

  <p class="block_2">Meydanın üçüncü tarafında birkaç modern işhanı vardı Kapı ağızlarında bir avuç evsiz çocuk giysi, gazete ve karton sarınmış olarak uyuyordu. Artık Carol ona yetişmişti. Tony “Bu çocuklar sorguya çekildi mi?” diye sordu.</p>

  <p class="block_2">Carol suratını astı. “Denedik. Babam eskiden folk şarkıları söylerdi. Çocukken bana söylediği bir şarkı vardı. Nakarat şöyleydi: ‘Ah, ama rüzgârı yakalamayı deneyebilirim’ Şimdi ne demek istediğini anlıyorum.”</p>

  <p class="block_2">“O kadar iyi, ha?”</p>

  <p class="block_2">Köşedeki bir çift fahişenin yanından geçerek meydanın dördüncü tarafındaki evlerin oraya gittiler. Fahişelerden biri “Hey, harika çocuk” diye bağırdı. “Sana bu küçük kıçlı orospudan daha iyi zaman geçirtebilirim.”</p>

  <p class="block_2">Carol bir kahkaha attı. Alayla, “Umudun deneyime zaferi” dedi.</p>

  <p class="block_2">Tony bir şey söylemedi. Konuşma düşüncelerini bölmemişti. Yavaşça kaldırımda yürüyerek ortamı sindirmek için birkaç adımda bir durdu. Daire ve pansiyonlardan farklı türlerde müzik geliyordu. Çöpleri yerlerinden oynatan ve plastik fastfood tepsilerini yuvarlayan esinti köri kokusu taşıyordu. Meydan hiçbir saatte tam olarak boş değil diye düşündü. “Onların berbat hayatlarını küçük görüyorsun, değil mi?” diye söylendi kendi kendine. “Temiz, düzenli şeyleri seviyorsun. Bu yüzden cesetleri yıkadın. Hiç değilse bu kanıtları yok etmek kadar önemliydi senin için.” Son köşeyi de dönerek Carol’ın otomobiline doğru yürüdü. Bu karmaşık ve ölümcül derecede sapık zihnin haritasını çıkarabileceğine ilk olarak güven duymaya başlamıştı.</p>

  <p class="block_2">Tony, “Herhalde gözlenmediğinden emin olmak için burada birkaç dakika oturmuş olmalı” dedi. “Ne tür bir araç kullandığına bağlı olarak, cesedi çıkarıp duvardan yuvarlamak bir dakika kadar kısa sürebilir. Ama kimsenin gözlemediğinden emin olmak zorundaydı.”</p>

  <p class="block_2">Carol, “Sokak boyunca bütün kapıları çaldık ama kimse sıradışı birini gördüğünü kabul etmedi” cevabını verdi.</p>

  <p class="block_2">“Kabul etmek gerek, Carol, buradaki sıradan şeylere bak zaman bir dizi cinayetler katili için bol bol alan olduğunu görüyorsun. Tamam, yeterince gördüm. Gidelim mi?”</p>

  <p class="block_12">*</p>

  <p class="block_2">Cross detektif odasına hızla girdi. Kilolu insanların zaman zaman olduğu gibi şaşırtıcı derecede ayağı çabuktu. “Pekâlâ bok böceği nerede?” diye sordu. Sonra duvara yaslanmış zayıf adamı gördü, adamın Kevin Matthews’la konuşması Cross’un içeriye girişiyle bölünmüştü.</p>

  <p class="block_2">Cross durarak, “Efendim” dedi. “Sizi burada görmeyi beklemiyordum.” Kevin Matthews’a zehir gibi bir bakış fırlattı.</p>

  <p class="block_2">Brandon doğruldu. “Evet, Başkomiser, sanırım beklemiyordunuz.” Cross’a doğru birkaç adım attı. “Denetim Bürosu’na cinayetlerle ilgili olarak bir tutuklama olursa hemen bana haber verilmesi için talimat verdim. Mahkemeye çıktığında bu göze batan bir dava olacak, Tom. Gıcır gıcır temiz görünmemizi istiyorum.”</p>

  <p class="block_2">Cross asi bir ifadeyle, “Evet, efendim” dedi. Brandon ne kadar süslerse süslesin, Cross’un aşırı gayretkeş detektiflerin çok ileriye gitmemelerini sağlayacağına inanmadığını söylüyordu aslında. Brandon koridorları arşınlarken hiçbir dizi katil zanlısı gözaltında şanssız kazalar geçirmeyecekti. Cross, Kevin Matthews’a döndü. “Tam olarak neler oldu?”</p>

  <p class="block_2">Kevin’ın yüzü yorgunluk ve gerginlikten o kadar solmuştu ki, çilleri süt beyazı yüzünde çiçek bozuğu gibi duruyordu. “Anladığımız kadarıyla Don Merrick, Cehennem Deliği’nden bir Herifle çıktı. Destek ekiplerinden biri onları gördü. Don telsizini yalnızca verici durumuna getirdi, bu yüzden bu herifi sorgulamak için seçtiğini düşündük. Destekteki çocuklara göre Crompton Gardens’da bütün gece açık bir kafeteryaya gidiyorlardı. Dar bir geçit var orada, parka kestirme bir yol, Don’la adam oraya yürüdüler. Destekteki adamımızın bundan sonra duyduğu tek şey itişip kakışma sesleri oldu. Hemen oraya koştular ve Don’u yerde buldular. İki adam onu yumrukluyordu. Adamlarımız ikisini de tutukladı, şimdi hücreyi arşınlıyorlar”</p>

  <p class="block_2">“Ya Merrick nasıl?” diye sordu Cross. Bütün hatalara karşın Cross iyi bir polisti. Adamları onun için kariyeri kadar önemliydi.</p>

  <p class="block_2">“Acil’e götürülüp başına dikiş atıldı. Ambulansta kendin geldi. Çocuklardan birini ifadesini alması için oraya gönderdim.” Kevin saatine baktı. “Her an dönebilir.”</p>

  <p class="block_2">Cross, “Peki elimizde ne var?” diye sordu. “Bir zanlı mı, bulduk, nedir?”</p>

  <p class="block_2">Brandon boğazını temizledi. “Merrick’in adamın konuşmaya değer olduğunu düşündüğünü varsayabiliriz sanırım. Onlara saldıran adama gelince, bunun için Merrick’in ifadesini beklememiz gerektiğini düşünüyorum. Detektif Matthews ve ekibinden birinin saldırganla konuşmasını, bu arada seninle benim de Merrick’in hedefiyle bir ön görüşme yapmamızı öneriyorum. Uygun mu, Tom?”</p>

  <p class="block_2">Cross homurdanarak başını salladı. “Evet, efendim. Ve adamın Acil Servis’ten döner dönmez, Kevin, onu görmek istiyorum.” Kapıya doğru yürürken omzunun üstünden Brandon’a baktı.</p>

  <p class="block_2">Brandon, “Gitmeden önce, Tom, sanırım Detektif Jordan’la Dr. Hill’i beklemek zorundayız.”</p>

  <p class="block_2">“Mazur görürseniz, efendim, gece yarısı oldu. Uykularını bölmemiz gerçekten gerekiyor mu?”</p>

  <p class="block_2">“Dr. Hill’in sorgu işlemi konusundaki önerilerini alma fırsatını bulana kadar kimseyi cinayetlerle ilgili olarak sorgulamak istemiyorum. Kaldı ki bu ikisi muhtemelen hâlâ çalışıyorlar. Detektif Jordan bu gece Dr. Hill’e olay yerlerini göstermeyi planlıyordu. Bunu ayarlayabilir misiniz, Detektif?”</p>

  <p class="block_2">Kevin, Cross’a baktı, o da hafifçe başını salladı. “Sorun değil, efendim. Detektif Jordan’ı hemen aratırım. Yardım etmekten memnunluk duyacağına eminim.”</p>

  <p class="block_2">Brandon gülümseyerek Cross’un yanından geçip koridora çıktı, Cross sahte bir üzüntüyle başını iki yana sallarken, “Bir masanın ardına geçince işte böyle oluyor” dedi. “Sokaklardaki bir bok böceğini nasıl sorgulayacağını allahın belası bir psikoloğun söylemesine ihtiyaç duymaya başlıyorsun.”</p>

  <p class="block_12">*</p>

  <p class="block_2">Kanal Sokağı hâlâ kalabalıktı, insanlar kulüplere girip çıkıyor, taksiler insan alıp indiriyor, çiftler sokak köşelerinde kebap ve cips atıştırıyor, kiralık oğlanlar ve erkek fahişeler yavaş hareket eden trafiği izleyerek en küçük bir fırsatın üstüne atlıyorlardı. Yolda hızlı hızlı yürürlerken Tony, Carol’a, “Bölgelerin nasıl kişilik kazandığını görmek ilginç, öyle değil mi?” diye sordu.</p>

  <p class="block_2">“Yani burası açık ilişkiler bölgesiyken Crompton Gardens’in karanlık taraf olduğunu mu söylemek istiyorsun?”</p>

  <p class="block_2">Tony “Ve ikisi de birbirine asla karışmayacak” dedi. “Gecenin bu saatine göre gerçekten çok canlı, değil mi? Pazartesi geceleri daha mı sakin olur?”</p>

  <p class="block_2">Carol, “Biraz” dedi. “Pazartesileri birkaç kulüp kapalı olur. Bazılarında da yalnız kadınlar içeriye alınır.”</p>

  <p class="block_2">Tony dalgınca, “Yani herhalde sokak trafiği de fazla değildir” dedi. Sokaklardan geçerlerken Becerikli Andy’nin nereden geldiği üzerine varsayımlarda bulunan Tony, onun ilk iki kurban için seçtiği bölgenin bu kadar canlı olmasına şaşırmıştı. Şimdi Shadowlands’in yan kapısına açılan sokağın köşesinde caddeye bakıp düşündü. Hafif bir sesle, “En iyi olmaya çalışıyor” dedi.</p>

  <p class="block_2">“Pardon?”</p>

  <p class="block_2">“Becerikli Andy. Kolay seçeneklerin peşinden gitmiyor. Kurbanlarının hepsi yüksek risk kategorisinde. Cesetleri bıraktığı yerler ıssız, gizli yerler değil. Cesetler adli tıpta kanıt bulunmasın diye temizlenmiş. Bizden daha akıllı olduğunu düşünüyor ve bunu kendine kanıtlamak zorunda. Bir sonraki cesedi çok ortalıkta bir yere atılacağını tahmin etme riskine giriyorum.”</p>

  <p class="block_2">Carol’ın sırtından soğukla ilgisi olmayan bir ürperti geçti. “O zamana kadar onu bulamayacakmışız gibi, bir sonraki cesetten söz etme sakın” diye yalvardı. “Bunu düşünmek bile sinir bozucu.”</p>

  <p class="block_2">Carol kısa çıkmaz sokakta önden gitti. “Şimdi, ikinci ceset, Paul Gibbs tam burada bulundu. Burada yalnızca Shadowlands kulübünün yangın çıkışı var.”</p>

  <p class="block_2">Tony, “Yeterince karanlık” derken parçalanmış bir karton kutunun kenarına takıldı.</p>

  <p class="block_2">“Yöneticiye gece kulüp kapandığı zaman hırsızlığı önlemek için bir güvenlik ışığı konulmasının iyi olacağını söylemiştik ama bu öneriyi ne kadar ciddiye aldığı ortada” cevabını verdi Carol. El çantasında ufak el fenerini arıyordu. Feneri yakınca Tony yangın merdiveninin kapısında kırmızı kauçuk giysili bir fahişenin kanlanmış gözleri olan bir işadamıyla iş tuttuğunu gördü.</p>

  <p class="block_2">Öfkelenen adam, “Hey” diye bağırdı. “Çekin gidin, iş üstündeyiz”</p>

  <p class="block_2">Carol içini çekti. “Polis. Fermuarını çek yoksa içeri tıkılırsın.” Daha cümlesini bitirmeden fahişe ayağa kalktı ve topuklu ayakkabılarının izin verdiği kadar çabuk sokağın ağzına doğru yollandı. Fahişe gittiği için tartışmaya değmeyeceğini anlayan adam hemen pantolonunu toplayıp hızla Tony’nin yanından geçti. Köşeyi dönerken “Frijit şıllık” diye bağırdı.</p>

  <p class="block_2">Tony, “İyi misin?” diye sordu. Endişesi içtendi.</p>

  <p class="block_2">Carol omzunu silkti. “Bu işe başladığımda böyle taciz edilmek beni gerçekten şok etmişti. Sonra asıl sorunu olanların onlar olduğunu anladım.”</p>

  <p class="block_2">“Teori sağlam. Pratikte nasıl yürüyor?”</p>

  <p class="block_2">Carol suratını astı. “Bazı geceler eve gidip duşun altında yirmi dakika kalıyorum, gene de kendimi temiz hissedemiyorum. “</p>

  <p class="block_2">“Ne demek istediğini çok iyi anlıyorum. İçini kurcalamak zorunda kaldığım bazı karışık zihinler bana bir daha asla başka insanla normal bir ilişki kuramayacağım duygusunu veriyor.” Tony yüzünün ona ihanet etmesini istemediği için başını çevirdi. “Demek Paul’u burada buldunuz.”</p>

  <p class="block_2">Carol onun yanına geçmek için birkaç adım attı. Feneri kapıya doğru tuttu. “Burada yatıyordu, hemen görünmesin diye birkaç çöp bidonunun arkasındaydı. Çevresindeki prezervatiflere bakılırsa kızlar bir cesedin yanında gece boyunca iş tutmuşlar.”</p>

  <p class="block_2">“Bundan kızlarla konuştuğun anlamını çıkarıyorum.”</p>

  <p class="block_2">“Evet, hepsiyle konuştuk. Demin kaçan kız birçok gece burayı kullanıyor. Gece dört sularında bir müşterisi olduğunu söyledi. O saatte olduğunu çok iyi biliyor, çünkü herif bir gazete basımevinde vardiyasından çıkan düzenli müşteriymiş. Her neyse, kız onu buraya getiriyordu ama yolun üzerinde bir otomobil vardı.” Carol içini çekti. “İşi çözdüğümüzü sandık, çünkü kız otomobilin markasını, modelini ve plakasını hatırlıyordu, plaka evinin numarasıyla aynıydı. İkidörtdokuz.”</p>

  <p class="block_2">“Sakın söyleme. Dur tahmin edeyim. Paul Gibbs’in otomobiliydi.”</p>

  <p class="block_2">“Bir kerede anladın.”</p>

  <p class="block_2">Carol’ın çağrı cihazından gelen ısrarlı bip sesi konuşmayı yarıda kesti. Carol, “Bir telefon bulmam gerek.”</p>

  <p class="block_2">“Ne oldu?”</p>

  <p class="block_2">Carol geçitten hızla çıkarken, “Bir şeyi kesin olarak söyleyebiliriz” dedi. “Asla iyi haber olmaz.”</p>

  <p class="block_2">“Bak, size bütün bildiklerimi anlattım. Bu Don denen adamla Delik’te tanıştım, bir fincan çay içmeye gidiyorduk ve birden ayak sesleri duyduk ve Don, Vinny Jones ona çelme takmış gibi yeri öptü. Dönünce tuğlalı o herifi gördüm. Sol yumruğumla ona vurdum, o zaman sizin çocuklar ortaya çıktılar ve işte buradayım.” Stevie McConnell ellerini iki yana açtı. “Bana teşekkür etmeniz gerekirken gözaltına alıyorsunuz.”</p>

  <p class="block_2">“Ve sen de buna inanmamızı bekliyorsun...” Cross notlarına baktı. “Ian, bu Don’a sırf daha önce onu reddettiği için mi vurdu?”</p>

  <p class="block_2">“Öyle görünüyor. Bak, bu Ian, kentte ünlüdür. Tam bir baş belasıdır. Keçileri kaçırınca kendini Kadir-i Mutlak Allah sanır. Bu Don ona bir sağ attı, biliyorsunuz, maço erkek yerine bok gibi ortada kaldı, yani sizin adam galip geldi. Bak, beni bırakacak mısınız, yoksa ne?”</p>

  <p class="block_2">Cross kapının çalmasıyla cevap verme zahmetinden kurtuldu. Brandon yaslandığı duvardan çekilerek kapıyı açtı. Kapının önündeki memurla fısıltıyla konuştuktan sonra tekrar içeri döndü. Kayıt cihazını kapamak için Cross’un üzerinden eğilirken, “Sorguya gece l:47’de ara verildi” dedi. “Biraz sonra döneceğiz Bay McConnell.”</p>

  <p class="block_2">Sorgu odasının dışında Brandon, “Detektif Jordan ve Dr. Hill üst kattalar. Merrick de Acil Servis’ten döndü. Anlaşılan akşamın olaylarını kendisi anlatacak kadar iyi.”</p>

  <p class="block_2">“Tamam. Peki, onu dinlesek iyi olacak, sonra sporcuyu doğru dürüst sorguya çekebiliriz.” Cross üst kattaki detektif odasına yollandı. Orada Carol endişeli bir yüzle Merrick’in üzerine eğilmişti. Tony birkaç adım ötede oturuyordu, ayağını çöp sepetinin kenarına dayamıştı.</p>

  <p class="block_2">Cross, Merrick’in başındaki türban gibi sarılmış bandajı görerek, “Canın cehenneme, Merrick” diye kükredi. “Şu Allahın belası Sihlere dönmüşsün, değil mi? Bir ekibi sivil kıyafetle ibne köyüne göndermenin riskli olduğunu biliyordum ama dini bir fanatizm beklemiyordum.”</p>

  <p class="block_2">Merrick hafifçe gülümsedi. “Böylece işleri karıştırdığım için beni tekrar üniformaya sokamayacağımızı düşündüm, efendim. “</p>

  <p class="block_2">Cross karşılığında homurdanarak güldü. “Öyleyse duyalım bakalım. Kodesimde neden bir göt yalayıcı var?”</p>

  <p class="block_2">Cross’un birkaç adım arkasında duran Brandon sözünü kesti. “Merrick bize olayları anlatmadan önce Dr. Hill’e, neden gecenin bu saatinde onu apar topar buraya getirdiğimizi açıklamak istiyorum.” Tony iskemlede doğrulup önüne bir kâğıt çekti.</p>

  <p class="block_2">Brandon “Öbür gün bize ders verirken” diye konuşmaya devam ederek Cross’un yanından geçti ve bir masanın kenarına oturdu. “Psikologların detektiflere sorgulama yöntemleri konusunda bazı ipuçları verebileceğini söylemiştiniz. Aynı şey bu durum için de geçerli mi?”</p>

  <p class="block_2">Tony kaleminin kapağını çıkarırken, “Elimden geleni yaparım. “dedi.</p>

  <p class="block_2">Cross, “Sorgu yöntemleriyle ne kastediyorsunuz?” diye sordu kuşkuyla.</p>

  <p class="block_2">Tony gülümsedi. “Kendi deneyimlerimden yakın tarihli bir örnek. Danışmanlık yaptığım bir ekip, iki tecavüz vakasıyla ilgili bir zanlı yakaladı. Adam maço tipte, kaslı, yapılı. Onu sorgulamak için bir kadın polis memuru, tercihen ufak tefek, çekici bir kadın göndermelerini önerdim. Bu adamı en başından itibaren sinirlendirdi, çünkü kadınları hor görüyor ve onlardan gerekli saygıyı görmediğini düşünüyordu. Kadın polise önceden, zanlıya böyle bir hali olmadığı için tecavüzcü olamayacağını söylemesini önermiştim. Sonuçta adam öttü ve iki tecavüzün yanı sıra polislerin bilmediği üç başka suçu da itiraf etti.</p>

  <p class="block_2">Cross bir şey söylemedi. Brandon, “Merrick, sen konuş” dedi.</p>

  <p class="block_2">Merrick sık sık duraklayarak barda yaşadıklarını anlattı. Konuşmasının sonunda Brandon’la Carol, Tony’ye baktılar.</p>

  <p class="block_2">Brandon, “Ne düşünüyorsun, Tony?” diye sordu. “Bu ikisi mümkün mü?”</p>

  <p class="block_2">“Ian Thomson’ın olduğunu sanmıyorum. Bu katil sokak dalaşması gibi aptalca bir işe karışmayacak kadar dikkatli, Don polis olmasaydı bile, Thomson’ın başı birilerini yaralamaktan belaya girecekti. Eşcinsellere saldırıların polis açıdan fazla öncelik taşımadığı bir kentte bile” diye ekledi.</p>

  <p class="block_2">Cross suratını astı. “Çocuklar eşcinsellere de herkese davrandıkları gibi davranıyorlar” dedi.</p>

  <p class="block_2">Tony, keşke çenemi tutsaydım diye düşündü. İstediği en son şey Bradfield polisinin “eşcinseller ve siyahlar sayılmaz” politikası üzerine Tom Cross’la gırtlak gırtlağa gelmekti. Bu yorumu duymazdan gelmeye karar verdi. “Ayrıca katilin davranışları hakkında, sadomazo bir gay olduğunu düşündürecek bir bilgimiz yok. Kurbanlarını eşcinsel bölgelerinden seçmediği açık. Ama McConnell sizin bakış açınızdan daha ilginç görünüyor. Ne iş yaptığını biliyor muyuz?”</p>

  <p class="block_2">“Şehir merkezindeki bir jimnastik salonunun yöneticisi, Gareth Finnegan’ın gittiği salon” dedi Cross.</p>

  <p class="block_2">Brandon, “Daha önce sorgulanmış mı?” diye sordu. Cross omzunu silkti.</p>

  <p class="block_2">Carol araya girdi. “Detektif Matthews’un ekibinden biri onunla konuşmuş.” Cross’un yüzünü görünce aceleyle, “Dr. Hill’e belgeleri hazırlarken raporu fark ettim” diye ekledi. Allah korusun, Cross onu devre dışı bırakmaya çalıştığını düşünebilirdi. Şaka yapmaya çalışarak, “Bende de ne hafıza var ama” dedi. “Hatırladığım kadarıyla rutin bir soruşturmaydı. Gareth’ın jimnastik salonunda özel bir arkadaşı ya da konuştuğu birileri olup olmadığını araştırmak için yapılmıştı.”</p>

  <p class="block_2">Tony, “McConnel’ın nasıl bir hayat sürdüğünü biliyor muyuz?” diye sordu.</p>

  <p class="block_2">Cross, “Evini birkaç kişiyle paylaşıyor” dedi. “Onların da vücut geliştirme işinde olduğunu söylüyor. Katil o olabilir mi?”</p>

  <p class="block_2">Tony notlarının kenarına süsler çiziktirdi. “Mümkün” dedi. “Bir arama emri alma şansı nedir?”</p>

  <p class="block_2">“Su anda mı? Fazla yüksek değil. Ve arama emri olmadan yapacak nedenimiz yok. Bir sokak saldırısının McConrnell’ın evini dizi cinayetlerle ilgili kanıtlar için arama nedeni oluşturacağını asla iddia edemeyiz” dedi Brandon. “Özel olarak bakmamız gereken bir şey var mı?”</p>

  <p class="block_2">“Bir kamera. Eski bir depo, fabrika, kilitli bir garaj gibi ıssız bir yere kolayca girebileceğini gösteren bir şey.” Tony bir elini saçında gezdirdi. “Polaroid fotoğraflar. Sadomazo pornografi Kurbanlardan hatıralar. Cesetlerde kayıp olan eşyalar.” Başını kaldırınca Tom, Cross’un dudak büken suratını gördü. “Cesetlerden kopardığı et parçalarını saklamıştır diye derin dondurucuya da bakın.” Cross’un yüzündeki ifade iğrenmeye dönüşünce anlık bir tatmin duygusu hissetti.</p>

  <p class="block_2">“Çok çekici. Ama önce gözaltını sürdürmek için elimizde bir şey olması gerekir. Bir öneri var mı?” diye sordu Brandon.</p>

  <p class="block_2">“Merrick’le Detektif Brandon’ı onu sorgulamaya gönderin. Bardan kaldırmaya çalıştığı adamın polis olduğunu anlaması onu rahatsız edecek, içgüdülerine güvenemeyeceğini hissettirecektir. Kadınlarla sorunu olması da mümkün...”</p>

  <p class="block_2">Cross sözünü kesti. “Elbette kadınlarla sorunları var. Tam bir kıç eşkıyası.”</p>

  <p class="block_2">Tony yumuşak bir sesle, “Bütün eşcinseller kadınlardan nefret etmez” dedi. “Ama birçoğu eder ve McConnell da onlardan biri olabilir. Hiç değilse Carol onun kendisini tehdit edilmiş hissetmesini sağlar. Erkek erkeğe durumlar ona dayanışma duygusu verir, bunu elinden almak gerek.”</p>

  <p class="block_2">Brandon, “Öyleyse bir deneyelim” dedi. “Merrick kabul ederse.”</p>

  <p class="block_2">Merrick, “Ben hazırım efendim” dedi.</p>

  <p class="block_2">Cross, Brandon’a mı, Tony’ye mi vurması gerektiğine karar veremiyormuş gibi duruyordu. “Öyleyse ben eve gidebilirim” dedi.</p>

  <p class="block_2">“İyi fikir, Tom. Bütün gece çalıştın zaten. Ben burada kalıp McConnell’ın sorgulamasından bir şey çıkıp çıkmadığına bakacağım.”</p>

  <p class="block_2">Cross, Kevin Matthews’un yanından geçerek detektif odasından çıktı. Cross’un çıkmasıyla ortam biraz canlandı. Kevin, “Efendim” dedi. “Ian Thomson, cinayetler konusunda zanlı değilmiş gibi görünüyor.”</p>

  <p class="block_2">Brandon kaşlarını çattı. “Cinayet konusunu açmamanı söylemiştim sana değil mi? Bu aşamada Thomson’ı yalnızca saldırıyla suçlamak istiyoruz.”</p>

  <p class="block_2">Kevin savunmaya geçerek, “Cinayet konusunu ben açmadım efendim. Ama sorgu sırasında Thomson’ın Hot Rocks’da haftada üç gece DJ’lik yaptığı ortaya çıktı. Burası Liverpool’da bir gay kulübü. Pazartesi, Salı ve Perşembe günleri çalışıyor. Cinayet geceleri çalışıp çalışmadığını kontrol etmek çok kolay.”</p>

  <p class="block_2">Brandon, “Tamam, birini gönder” dedi.</p>

  <p class="block_2">Carol dalgın bir tavırla “Geriye McConnell kalıyor” dedi.</p>

  <p class="block_2">Brandon, “Bir bakalım” diye cevap verdi.</p>

  <p class="block_2">Carol, Tony’ye, “Bir tavsiyen var mı?” diye sordu.</p>

  <p class="block_2">“Ona üstünlük taslamaktan korkma. Tatlı ve nazik ol ama bir polis olduğunu da açıkça göster. Sen de Merrick, minnet kartını biraz çıkarabilirsin.”</p>

  <p class="block_2">Carol, “Teşekkürler” dedi. “Tamam mı Don?”</p>

  <p class="block_2">Brandon’la Tony’nin yanından ayrıldılar. Brandon ayağa kalkıp gerinerek, “Nasıl gidiyor?” diye sordu.</p>

  <p class="block_2">Tony omuzlarını silkti. “Kurbanlar hakkında bir şey bulmaya başladım. Kesin bir model var. Adam ortalıkta dolaşan biri, bundan eminim. Bir iki gün içinde kaba bir profil çıkarabilirim. Bir şüpheliyi bulmanız kötü bir zamanlama oldu.”</p>

  <p class="block_2">“Kötü zamanlamayla ne demek istiyorsun?”</p>

  <p class="block_2">“Benden neden bilgi istediğini biliyorum. Ama profili çıkarmadan önce şüpheliler hakkında bir şey öğrenmek istemem. “Bilinçaltından şüpheliye uyacak biçimde bir profil üretme tehlikesi var.</p>

  <p class="block_2">Brandon içini çekti. Geç saatlerde iyimser olmayı her zor bulmuştu. “Bunu o zaman düşünürüz. Yarın bu saatte şüphelimiz uzak bir anı haline gelmiş olabilir.” <i class="calibre1">“BACK UP.007;</i></p>

  <p class="block_4"> </p>
</body>
</html>
