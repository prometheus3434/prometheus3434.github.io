<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>VAL McDERMID</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_26" id="calibre_pb_29"> </p>

  <h1 class="block_31">14</h1>

  <p class="block_22"> </p>

  <p class="block_21">BACKUP.007; DOSYA AŞK.0I4” ADLI DİSKETTEN</p>

  <p class="block_21">Gareth’ı Carlton Park’a götürmek sandığım kadar kolay olmadı. Araştırmalarımı dikkatle yapmıştım ve bahçıvanların kullandığı giriş yolundan gidebileceğime güvenmiştim. Dikkate almadığım tek şey Noel tatili olmuştu. Yol asfalta gömülü iki metal direkle kapatılmıştı. Kenarından geçebilirdim, çünkü cip yolun kenarındaki küçük çalıların üzerinden gidebilirdi. Ama kaçınılmaz olarak lastik izi ve muhtemelen küçük boya izleri bırakırdım. Gareth yüzünden özgürlüğümden olmaya hiç niyetim yoktu, yani bu seçenek olmazdı.</p>

  <p class="block_21">Cipi, park personelinin malzemelerini bıraktığı deponun arkasına park ettim. Hiç değilse ne yoldan ne parktan görünüyordum. Noel’in ertesi günü gece ikide etrafta fazla insan yoktu ama başarı o olay değildi.</p>

  <p class="block_21">Cipten çıkıp etrafı kolaçan ettim. Kulübe olmazdı. Hırsız alarmı vardı. Ama artık tanrılar bana gülümsüyordu. Kulübenin kenarında küçük, tahta bir el arabası vardı, bavulları sürüklemeyi aklına getirmeyen hamalların eskiden tren istasyonlarında kullandıkları türden. Bahçıvanlar elmabaşını herhalde bitkileri taşımak için kullanıyorlardı. Gareth’ın çıplak cesedini, cipe kadar ittiğim arabaya yükledim. Cesedin çevresine birkaç siyah plastik çöp torbası tıktım ve gıcırdamasın diye aksları yağladım. Sonra dosdoğru çalılıklara yöneldim.</p>

  <p class="block_21">Gene şanslıydım. Kimseyi görmedim. Arabayı orkestra yerinin arkasında, ardındaki dik yokuşu kaplayan çalılıklara götürdüm. Patikanın kenarında arabayı çalılıklara doğru ittim. Sonra yumuşak toprakta ayak izi bırakmaktan kaygı duyarak arabanın üzerine çıktım ve Gareth’ın cesedini bir uçtan çalılıklara yuvarladım. Geri çekilerek aşağı atladım, arabayı da arkamdan çekiyordum. Çalılar biraz ezilmiş gibi duruyordu ama Gareth’dan iz yoktu. Şansım yaver giderse postacı Noel mesajımı BEST’e götürene kadar ceset bulunmazdı.</p>

  <p class="block_21">On dakika sonra arabayı yerine koymuş ve parkın arka kapısından kilise avlusunun karşısındaki sakin yola çıkmıştım. Görülme olasılığı çok az olsa bile, farlarımı yakmadan önce ana yol görünene kadar bekledim. Temple Fields’ın aksine burası uykusuzluk çeken meraklı birinin gece geç saatlerde geçen tuhaf araçları fark edebileceği bir bölgeydi.</p>

  <p class="block_2"><i class="calibre1">Eve dönüp on iki saat uyudum. İşe gitmeden önce bilgisayarımın başında ilginç bir saat geçirecek kadar erken kalktım. Neyse ki meşgul olduğum bir geceydi de,</i> <span class="text_1">Sentinel Times’ın</span> <i class="calibre1">ertesi günkü baskısının beklentisini kafamdan uzaklaştıran birçok karmaşık sorunu çözmekle uğraştım.</i></p>

  <p class="block_21">Mesajımı araştırmak için kısa zamanları olmasına rağmen beni gururlandırdılar. Anlaşılan hemen sabırla çalışmaya başlamış ve polisleri bunu ciddiye almaya ikna edebilmişlerdi. Bana ön sayfada yer vermelerdi, yazının yanında mesajımın bir fotoğrafı vardı ama kartın kimden geldiğini belirleyecek hiçbir işaret yoktu.</p>

  <p class="block_4"> </p>

  <p class="block_24">KATİL GAZETEMİZİ UYARDI</p>

  <p class="block_4"> </p>

  <p class="block_21">Sapık katilin çıplak ve organları kesilmiş kurbanı, Sentinel Times’a gönderilen tuhaf bir mesajın ardından bir parkta bulundu.</p>

  <p class="block_21">“Noel Baba” olarak imza atan katil, cesedi Carlton Park’a bıraktığını tuhaf bir Noel mesajıyla itiraf etti.</p>

  <p class="block_21">Korkunç mesaj kanla yazılmış gibi görünüyor. Şehrin önde gelen hukuk şirketlerinden birinin Noel kartına yazılmış.</p>

  <p class="block_21">Kartın yanında cesedin yerini gösteren ev yapımı bir video kaset var. BEST personeli buranın Park Hill’deki orkestra yeri olduğunu hemen anladı.</p>

  <p class="block_21">BEST çalışanlarının uyardığı polis, üniformalı ve sivil memurlarıyla Noel kartında sözü edilen park bölgesini aradı.</p>

  <p class="block_21">Kasette gösterildiği gibi orkestra yerinin yakınındaki doğal bitki örtüsünde yapılan kısa bir araştırmadan sonra, bir erkek cesedi bulundu.</p>

  <p class="block_21">Polis kaynaklarına göre ceset çıplaktı. Erkeğin boğazı ve organları kesilmişti.</p>

  <p class="block_21">Kurbanın ölümden önce işkence gördüğü sanılıyor.</p>

  <p class="block_21">Carlton Park’ın bu bölgesinin eşcinsellerin alışveriş alanı olarak bilinmesine karşın, polis bu cinayetle daha önceki iki genç erkek cinayeti arasında şu an bir bağlantı kurmuyor. Bu yılın başlarında öbür iki ceset Temple Fields’ın “eşcinsel mahallesi” olarak bilinen bölgesine bırakılmıştı.</p>

  <p class="block_21">Cesedin kimliği henüz teşhis edilmedi ve polis kurbanın eşkâlini açıklamadı. Kurbanın yirmi sekiz otuz yaşlarında olduğuna inanılıyor.</p>

  <p class="block_2"><i class="calibre1">Bradfield’dan Noel Arifesi’nde postaya verilen paket</i> <span class="text_1">Sentinel Times</span> <i class="calibre1">bürosuna bu sabahki postayla geldi. Üzerinde haber editörü Matt Smethwick’in adı vardı.</i></p>

  <p class="block_21">Bay Smethwick, “İlk düşüncem birinin kötü bir şaka yaptığı oldu, özellikle de söz konusu şirketteki avukatlardan birini tanıdığım için” dedi.</p>

  <p class="block_21">“Sonra arkadaşımın kayak tatili için ülke dışında olduğunu hatırladım, yani paketi postaya veren o olamazdı.</p>

  <p class="block_21">Hemen polisi aradım ve neyse ki polis beni ciddiye aldı.”</p>

  <p class="block_21">Bence de almalıydı. Hayatımda hiç bu kadar ciddi olmamıştım. Polisin söylediklerine rağmen, Gareth’ın dizinin üçüncü kişisi olması düşüncesi kafalarından geçmiş olmalı. En son keşfi, Adam ve Paul’un öldürülmesini tekrar dile getirme bahanesi olarak kullanan gazetecinin dikkatinden kaçmamış ama. Son baskı yapıldığında yorum yaptırmak için bir akademisyen bile bulmuşlardı.</p>

  <p class="block_4"> </p>

  <p class="block_24" id="id_GoBack">BİR KATİLİN ZİHNİNİN İÇİNDE</p>

  <p class="block_4"> </p>

  <p class="block_21">Şehrin eşcinsel topluluğunu dehşete sokan en son cinayetle ilgili olarak bugün İçişleri’nin dizi cinayetler katilini bulmak üzere görevlendirdiği kişi konuştu.</p>

  <p class="block_21">Adli tıp psikoloğu Tony Hill, bir yıldır hükümetin finanse ettiği önemli bir araştırma yürütüyor. Bu araştırma sonunda FBI’ın Kuzuların Sessizliği’nde canlandırılana benzer bir suçlu profili çıkarma bölümü kurulup kurulmayacağına verilecek.</p>

  <p class="block_21">34 yaşındaki Dr. Hill daha önce Blamires Hastanesi’nde klinik psikolog olarak çalıştı. Burası İngiltere’nin en tehlikeli suçluların tutulduğu maksimum güvenlikli akıl hastanesidir ve kitle katili David Harney ile dizi cinayetler katili Keith Bond, nam’ı diğer Otoyol Çılgını da burada tutulmaktadır.</p>

  <p class="block_21">Dr. Hill, “Polis bu olaylarda danışmanlık yapmam için beni görevlendirmedi, bu yüzden cinayetler hakkında okurlarınızdan daha çok şey bilmiyorum” dedi.</p>

  <p class="block_21">“Hemen bir yargıya varmak istemiyorum ama gerekirse, Adam Scott ve Paul Gibbs cinayetlerinin aynı kişi tarafından işlenmiş olmasının kesinlikle mümkün olduğunu söylerdim.</p>

  <p class="block_21">Görünürde bu son cinayetler birbirine benziyor ama bazı önemli farklar var. Birincisi, ceset çok farklı bir yerde bulundu. Carlton Park bir gay semti olarak tanınmış olsa da, şehir merkezindeki Temple Fields’dan çok farklı bir ortamı var.</p>

  <p class="block_2"><i class="calibre1">İkincisi,</i> <span class="text_1">Sentinel Times’a</span> <i class="calibre1">gönderilen mesaj. Daha önceki vakalarda böyle bir şey olmadı ve katil de daha önceki cinayetlere hiç değinmiyor.</i></p>

  <p class="block_21">Bu da burada en az iki farklı insanın olduğunu düşünmeme neden oluyor.”</p>

  <p class="block_21">Yazı aynı minvalde devam ediyordu. Neon ışıklarıyla, “Nereye bakacağımız hakkında en küçük bir fikrimiz yok” deniyordu. Dr. Tony Hill’in geceleri uykusuz kalmama neden olacağını düşünmek yersizdi. Onlara hiç unutamayacakları bir ders vermeye karar verdim.</p>

  <p class="block_24">***</p>

  <p class="block_4"> </p>
</body>
</html>
