<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1>BAYKAL GÖLÜ, SİBİRYA 2 HAZİRAN 2007</h1>

    <p>Dünyanın en derin gölünün durgun suları, yan saydam parlak mavi bir safir gibi yansıyordu. Alüvyon ve çökeltinin bulunmadığı soğuk su akıntılarıyla beslenen Baykal Gölü'nün sulan olağanüstü kristal berraklığındaydı. Minik bir kabuklu olan Baykal epishura'sı tatlı su göllerinin çoğunun saflığını bozan yosunları ve planktonları yiyerek bu duruma yardımcı oluyordu. Sakin bir günde su bazen o kadar şaşırtıcı bir berraklık taşıyordu ki yüzeyden üç metre derinlikteki madeni bir parayı görmek mümkün oluyordu.</p>

    <p>Kuzeyde karla kaplı sarp dağlar, güneyde kayın, karaçam ve çam ağaçlarından oluşan ormanlarla kuşatılmış "Sibirya'nın Mavi İncisi" normalde düşmanca sayılabilecek bir ortamda güzellik abidesi olarak duruyordu. Aşağı Sibirya'nın tam merkezinde bulunan yedi yüz kırk kilometre uzunluğunda hilal şeklindeki göl, Moğolistan sınırının hemen üstünde güneyden kuzeye doğru uzanıyordu. Geniş bir su birikintisi olan Baykal Gölü bazı Noktalarda neredeyse iki metre derinliğindeydi ve gezegendeki tatlı suyun ellide birini barındırıyordu. Bu miktar Kuzey Amerika'daki bütün göllerin sağladığından daha fazlaydı. Gölün kıyısında yalnızca birkaç küçük balıkçı köyü bulunuyor, muazzam büyüklükteki göle neredeyse boş bir denizin sükûnetini veriyordu. Gölün yalnızca güney ucu önemli nüfus merkezlerine doğru yayılıyordu. Yarım milyon Sibiryalının yaşadığı mütevazı, modern bir şehir olan Irkutsk, yirmi yedi kilometre batıya doğru uzanıyordu. Ulan-Ude adlı antik şehirse doğu kıyısına fazla uzak değildi.</p>

    <p>Theresa Hollema dizüstü bilgisayarından başını kaldırıp hayranlıkla gölün kıyısındaki mor renkli dağlara, zirvesindeki pamuk toplarına benzer bulutlara baktı. Hollandalı jeofizikçi Amsterdam'daki evini nadiren onurlandıran berrak mavi gökyüzünden büyük keyif alıyordu. Taze havadan derin bir nefes çekerek manzarayı bilinçsiz bir şekilde bütün duyularıyla emmeye çalıştı.</p>

    <p>"Gölde güzel bir gün, değil mi?" dedi Tatiana Borjin. İngilizce konuşan Ruslarda yaygın görülen duygusuz bir tarzda konuşuyordu. Ama boğuk ses tonu ve ciddi görünüşüyle uyum sağlamıyordu. Yerel etnik Bur-yatlara benzemesine rağmen aslında Moğoldu. Uzun siyah saçları, bronz teni ve neredeyse badem biçiminde gözleriyle doğal ve güçlü bir güzelliği vardı. Ama koyu renk gözlerinin ardında, hayattaki her şeyi ciddiye aldığını gösteren derin bir yoğunluk vardı.</p>

    <p>"Sibirya'nın bu kadar güzel olduğunu bilmiyordum," dedi Theresa. "Göl nefes kesici. O kadar sakin ve huzurlu ki."</p>

    <p>"Şu anda sakin bir mücevher gibi, ama bir anda kötüye dönebilir.. Kuzeybatıdan esen ani rüzgâr Sarma, bir kasırganın gücüyle gölde patlayabilir. Yerel mezarlar Baykal'ın gücüne saygı göstermeyi öğrenemeyen balıkçılarla dolu."</p>

    <p>Theresa'mn omurgasından aşağı hafif bir ürperti geçti. Yerliler sürekli olarak gölün ruhundan söz ediyordu. Baykal'ın temiz suları Sibiryalılar için gurur verici bir kültürel kaynaktı ve gölü sanayi kirliliğinden korumak küresel olarak yayılan bir çevreci hareket meydana getirmişti. Rus Hükümeti bile elli yıl önce gölün güney kıyılarında ağaç selülozu işleme tesisi kurmaya ilk karar verdiğinde karşılaştığı geniş kapsamlı protestoya çok şaşırmıştı. Theresa, Greenpeace'in kauçuk botlarıyla gölde bulunuşlarını sorgulamak için çıkagelmemesini umuyordu.</p>

    <p>En azından onun konuyla ilgisinin zarar verecek gibi olmadığına kendi kendini ikna etmişti. Patronu Royal Dutch Shell rapor edilen petrol sızıntıları için gölün bir kesiminde araştırma yapmak üzere sözleşme yapmıştı. Kimse delik açma veya keşif kuyuları hakkında bir şey söylememişti ve kendisi de zaten gölde böyle bir şey olacağını sanmıyordu. Şirket yalnızca daha önemli bir iş alabilmek umuduyla bazı Sibirya petrol sahalarının sahiplerine yakınlaşmaya çalışıyordu.</p>

    <p>Theresa, Sibirya'ya gelmeden önce Avarga Petrol Konsorsiyumu'nun adını bile duymamıştı, ama Rusya piyasasında yaygara koparan çeşitli petrol şirketleri olduğunu biliyordu. Yukoz ve Gazprom gibi hükümetin desteklediği şirketlerden birkaçı bütün manşederi kaplıyordu, ama dünyanın her yerinde olduğu gibi pastadan daha küçük pay alanlar her zaman vardı. Theresa'nın şimdiye kadar gördüğü kadarıyla Avarga Petrol Konsorsiyumu bir kırıntı bile almamıştı.</p>

    <p>"Belli ki gelir pompalamıyorlar," diye şaka yaptı, araştırma teknesine binerken kendisine eşlik eden iki Shell teknisyenine.</p>

    <p>"Araştırma teknesini eski püskü bir balıkçı teknesine benzeyecek şekilde tasarlamaları çok zekice," dedi Jim Wofford. Arkansaslı jeofizikçi uzun boylu ve dost canlısıydı, kalın bir bıyığı, hemen ortaya çıkmaya hazır bir gülümsemesi vardı.</p>

    <p>Yüksek pruvalı balıkçı teknesi yıllar önce batırılması gerekiyormuş gibi görünüyordu. Dış boyası soyulmuştu, teknenin her yanına çürük ve ölü balık kokusu yayılıyordu. Uzun yıllar parlak yerlerin cilalanmadığı belli oluyordu. Güverte yalnızca yağmurla yıkanıyordu. Theresa huzursuz bir şekilde safra pompasının sürekli çalıştığını fark etti.</p>

    <p>"Kendi deniz, araçlarımız yok," dedi Tatiana fütursuzca. Avarga Petrol'ün temsilcisi olarak Shell saha ekibiyle tek bağlantı oydu.</p>

    <p>"Önemli değil, alandaki eksikliğini rahatsızlıkta telafi eder," diyerek gülümsedi Wafford.</p>

    <p>"Doğru, ama bir yerlerde biraz havyar olmalı," dedi Wofford'un ortağı, yumuşak Boston aksanıyla konuşan deprem mühendisi Dave Roy. Baykal Gölü on kiloya kadar havyar taşıyabilen muazzam büyüklükteki mersin balıklarının eviydi.</p>

    <p>Roy ve Wofford sismik monitörlerini, kablolarını taşıyıp altı metrelik balıkçı teknesinin sıkışık güvertesindeki ekipmanı organize ederken Theresa onlara yardım etti.</p>

    <p>"Havyar mı? Bira beğeninize rağmen mi?" diye çıkıştı Theresa.</p>

    <p>"Aslında ikisi harika bir bileşim oluşturur," dedi Roy alaycı bir ciddiyetle. "Havyardaki tuz insanda içme isteği uyandırıyor ve maltlı bir içecek de bu isteği çok iyi gideriyor."</p>

    <p>"Başka bir deyişle, havyar daha fazla bira içmek için iyi bir bahane."</p>

    <p>"Kimin bira içmek için bahaneye ihtiyacı var ki?" diye sordu Wofford öfkeyle.</p>

    <p>"Ben vazgeçiyorum," diye güldü Theresa. "Bir alkolikle ya da ikisiyle tartışmayı hiç düşünmüyorum."</p>

    <p>Tatiana eğlenmeksizin bakıyordu. Bütün ekipman tekneye yüklenince de kaptana doğru başını salladı. Tüvit şapka takmış asık suratlı kaptanın en belirgin özelliği sürekli votka içmesinden dolayı kırmızıya dönen kocaman burnuydu. Küçük dümen köşküne girerek teknenin dumanlı dizel motorunu çalıştırdı, sonra halatları çözdü. Pat pat ses çıkararak gölün güneybatı kıyısında bulunan Listvyanka adlı balıkçı ve turist köyünden uzaklaşmaya başladılar.</p>

    <p>Tatiana gölün haritasını açıp köyün altmış dört kilometre kuzeyindeki bir noktayı gösterdi.</p>

    <p>"Burada, Peschanaya Körfezi'nde arama yapacağız," dedi jeologlara. "Bölgedeki balıkçılar tarafından bildirilen yüzeyde petrol lekeleri varmış. Bunlar hidrokarbon sızıntısını gösteriyor olabilir."</p>

    <p>"Derin suyun etrafını koklamamızı beklemeyeceksin, değil mi Tatiana?" diye sordu Wofford.</p>

    <p>"Elimizdeki malzemelerin yetersizliğinin farkındayım. Gölün ortasında çok sayıda potansiyel sızıntı olsa da derin suların o bölgeleri araştırmak için çok fazla olacağını düşünüyorum. Bizim araştıracağımız yerler Baykal Gölü'nün güneyinde ve hepsi de kıyıya yakın olan, tahminen sığ sulardaki dört noktada odaklanıyor."</p>

    <p>"Bunu kolayca öğreniriz," dedi Roy. Su geçirmez veri kablosunu doksan santim uzunluğundaki san tarayıcıya soktu. Yandan sarkıtılan sonar alıcısı göl yatağının akustik olarak alınan görüntüsünü vermenin yanı sıra dip derinliğini de hesaplıyordu.</p>

    <p>"Noktaların hepsi batı kıyısında mı?" diye sordu Theresa. "Yalnızca Peschanaya Körfezi'ndeki hedefimiz. Ama diğer üç nokta için gölü geçip doğu kıyısına varmalıyız."</p>

    <p>Eski balıkçı teknesi Listvyanka rıhtımlarını, Angara Nehri'nin karşı kıyısında bulunan Baykal Limanı'na yaptığı nakliye seferinden geri dönen feribotu geçti. Kapalı yolcu feribotu, Listvyanka sularını dolduran eski balıkçı teknelerinin yanında oraya ait değilmiş gibi görünüyordu. Küçük balıkçı limanından uzaklaşan tekne kuzeye döndü, soğuk gölün girintili çıkıntılı batı sahilini kucakladı. Yeşil bir halı gibi kıyıya kadar uzanan derin, verimli tayga ormanlarının çeşitli yerlerine uzun çimenleri olan çayırlar serpiştirilmiş gibiydi. Gölün kristal mavisine karşı arazinin zengin renkleri, Theresa'nın, gölün bir metre kalınlığında buzla kaplandığı kışın atasında bölgenin nasıl göründüğünü hayal etmesini zorlaştırıyordu. Bu düşünceyle ürperirken oraya günlerin uzun olduğu bir mevsimde geldiği için memnun oldu.</p>

    <p>Ama bu Theresa için pek önemli bir konu değildi. Petrol mühendislerinin gerçek aşkı seyahat etmekti ve sırf deneyim olsun diye göle ocak ayında bile gelebilirdi. Zeki ve analitik kafalı Theresa kariyerini entelektüel açıdan zorlayıcı olmasından çok dünyanın her yerindeki uzak bölgelere seyahat etme fırsatı sağlaması yüzünden seçmişti. Endonezya, Venezüella ve Baltık'taki görevleri, zaman zaman bunun gibi iki haftalık işlerle bölünüyor, petrol sahası umudu veren bölgeleri incelemek üzere gönderiliyordu. Erkeklerin alanında çalışmak onun için bir dezavantaj olmamıştı, çünkü onun atletik yapısına, koyu renk saçlarına ve kahverengi gözlerine kapılmayan erkeklerle bile aralarındaki engelleri kolayca aşan canlı bir kişiliği ve keyifli bakış açısı vardı.</p>

    <p>Listvyanka'nın altmış dört kilometre kuzeyindeki Peschanaya adındaki sığ körfez batı kıyısını kesiyor, dar, kumlu bir sahil meydana getiriyordu. Kaptan teknenin burnunu körfeze yöneltirken Tatiana, Theresa 'ya dönüp, "Buradan başlayacağız," dedi.</p>

    <p>Motor boşa alınıp tekne kendi kendine süzülürken Roy ve Wofford tarayıcı sonarı aşağıya sarkıttı. Theresa küpeşteye GPS antenini monte edip fişini sonarın bilgisayarına soktu. Tatiana dümen köşkündeki derinlik ölçere bakıp bağırdı. "Derinlik otuz metre."</p>

    <p>"Çok derin değil, bu iyi," dedi Theresa. Tekne yeniden harekete geçip sonarı otuz metre geride sürüklemeye başladı. Göl yatağının dijital olarak güçlendirilmiş görüntüsü, tarayıcıdan yayılan işlenmiş ses dalgalarını yakalayan renkli monitörde akıyordu.</p>

    <p>"Derinlik elli metrenin altında kaldığı sürece anlamlı sonuçlar elde edebiliriz," dedi Wofford. "Derinlik artarsa daha fazla kablo ve daha büyük bir tekne gerekir."</p>

    <p>"Ve de daha fazla havyar," diye ekledi Roy aç bir bakışla.</p>

    <p>Balıkçı teknesi yavaşça körfezin karşısında ileri geri sallanırken yılların getirdiği bir sertlikle kaptan, dümeni yavaşça çevirdi. Kıç tarafında!" dört yolcu sonar monitörünün üstüne eğilmişti. Deneyimli petrol arayıcıları göl yatağında hidrokarbon sızıntısı olduğunu gösterecek özellikler ararken sıra dışı jeolojik oluşumlara dikkat çekildi, yerleri belirlendi. Sızıntının doğrulanması için numune alınarak veya su örneklerinin jeokimyasal analizinin kullanılarak daha fazla inceleme yapılması gerekecekti, ama yan-tarama sonarı araştırmacıların gelecekte incelenecek olan jeolojik noktalara yoğunlaşmasını sağlayacaktı.</p>

    <p>Körfezin kuzey kıyısına ulaşırken Theresa doğrulup gerindi. Kaptan tekneyi çevirip son arama hattıyla aynı hizaya getirdi. Gölün ortasına doğru, kuzeye giden büyük, kirli gri renkte bir gemi bulunduğunu fark etti. Kıç tarafındaki eski model helikopterle bir tür araştırma gemisine benziyordu. Helikopterin pervaneleri havalanmaya hazırlanıyormuş gibi dönüyordu. Köprünün üstüne bakınca geminin direğinde hem Rus hem Amerikan bayrağının olduğunu gördü. Ortak araştırma projesi olmalı, diye düşündü. Baykal Gölü hakkında bir şeyler okuyunca Batı'nm bu güzel göle ve eşsiz bitki örtüsüne bilimsel ilgi gösterdiğini öğrenip şaşırmıştı. Gölü ve temiz sularını incelemek için dünyanın her yerinden jeofizikçiler, mikrobiyologlar ve çevre mühendisleri oraya akın etmişti.</p>

    <p>"Tekrar yoldayız," diyen Roy'un sesi duyuldu. Yirmi dakika sonra çok şeritli taramalarını tamamlayıp körfezin güney ucuna vardılar. Theresa göl yatağında daha fazla araştırmayı gerektiren üç yapının bulunduğuna karar vermişti.</p>

    <p>"Böylece bugünün programının açılış hamlesini tamamlamış oluyoruz," dedi Wofford. "Sıra nerede?"</p>

    <p>"Gölü geçip bu noktaya gideceğiz," dedi Tatiana ince parmağıyla haritayı işaret ederek. "Mevcut pozisyonumuzun otuz beş kilometre güneydoğusu."</p>

    <p>"Sonarı suda bırakabiliriz. Zaten bu teknenin bizim araştırma hızımızdan fazla gideceğini de sanmıyorum. Gölü geçerken suyun derinliğini görmüş oluruz."</p>

    <p>"Sorun değil," dedi Wofford. Güverteye oturup bacaklarını küpeşteye dayadı. Rahat bir şekilde sonar monitörüne bakarken yüzünde aniden bir şaşkınlık ifadesi belirdi. "Bu çok garip," diye mırıldandı.</p>

    <p>Roy eğilip monitörü inceledi. Gölün dibinin gölgeli görüntüsü birden karman çorman olmuş, yerini monitörde ileri geri giden dikenli çizgiler almıştı.</p>

    <p>"Tarayıcı dibe mi sürtünüyor?" diye sordu.</p>

    <p>"Hayır," dedi Wofford derinliği kontrol ederek. "Gölün dibinden kırk metre yukarıda."</p>

    <p>Karışıklık birkaç saniye daha devam etti, sonra birden başladığı gibi bitti. Gölün dibinin sınırları tekrar berrak bir görüntü halinde monitörde akmaya başladı.</p>

    <p>"Belki o devasa mersin balıklarından biri tarayıcımızdan bir lokma almaya kalkmıştır," diye takıldı Wofford. Ekipmanın yeniden düzgün çalıştığını görünce rahatlamıştı. Ama sözlerinin hemen ardından alçak, derin bir homurtu suyun üstünde yankılandı.</p>

    <p>Gök gürültüsünden çok daha uzun ve alçak olan ses, garip bir şekilde boğuktu. Garip uğultu neredeyse yarım dakika boyunca gölde yankılandı. Teknedeki bütün gözler sesin geldiği kuzey yönünü taradı, ama belirgin bir kaynağı yoktu.</p>

    <p>"İnşaat filan mı?" diye sordu Theresa bir cevap arayarak.</p>

    <p>"Olabilir," dedi Roy. "Ama bu çok uzak bir olasılık."</p>

    <p>Sonar monitörüne-bakınca göl yatağının temiz sınırları yeniden ortaya çıkmadan önce kısa bir süre için görüntüyü bozan bir gürültü olduğunu fark etti.</p>

    <p>"Her neyse," dedi Wofford yüzünü buruşturarak. "Ekipmanımızla oynamayı bıraksa iyi olur diyorum."</p>

    <p>On altı kilometre kuzeydeki Rudi Gunn gri gövdeli Rus araştırma gemisi Vereshchagin'in köprü kanadında yürüyüp parlak mavi gökyüzüne baktı. Kemik çerçeveli kalın gözlüğünü çıkarıp camlarını dikkatle temizledi, sonra tekrar havaya baktı. Başını iki yana sallayarak köprüye geri dönüp mırıldandı. "Gök gürültüsüne benziyor, ama hiç bulut yok."</p>

    <p>Onun bu sözleri üzerine köprüdeki siyah saçlı ve sakallı iriyarı adam bir kahkaha patlattı. Dr. Alexander Sarghov bir sirk ayısına benziyor, iri gövdesinin bıraktığı etki, neşeli tavırları ve hayat dolu abanoz rengi sıcak gözleriyle yumuşuyordu. Rus Bilimler Akademisi Gölbilim Enstitüsü'nde jeofizik mühendisi olan adam gülmekten çok hoşlanıyordu, özellikle yeni Amerikalı arkadaşının gülünç duruma düştüğünü hissettiği zamanlarda.</p>

    <p>"Siz Batılılar çok eğlencelisiniz." Ağır aksanlı sesiyle gülmeye devam etti.</p>

    <p>"Alexander, Rudi'nin kusuruna bakma," dedi köprünün karşısından gelen sıcak, derin bir ses. "Hiç deprem bölgesinde yaşamadı."</p>

    <p>Arkadaşının kızdırılmasına yardım eden Dirk Pitt'in yeşil gözleri neşeyle parlıyordu. Ulusal Sualtı ve Denizcilik Kurumu'nun yöneticisi video ekranlarının başından kalkıp bir seksen sekizlik boyuyla gerindi, avuçları güvertenin tepesine değdi. Denizaltı maceralarıyla geçirdiği yirmi yıl sağlam vücudunda etkisini gösterse de hâlâ zayıf ve zinde bir bedeni vardı. Yalnızca gözlerinin kenarında birkaç kırışık ve şakaklarındaki artan kırlar yaşla savaşı olduğunu gösteriyordu.</p>

    <p>"Deprem mi?" dedi Gunn. Annapolis'ten mezun eski bir donanma komutanı olan NUMA'nm zeki müdür yardımcısı hayretle köprünün dışına bakıyordu.</p>

    <p>"Bir, iki kez deprem yaşadım, ama onları hissettim, duymadım."</p>

    <p>"Zayıf depremler yalnızca tabakları şangırdatır, ama büyük depremler yanından bir sürü lokomotif geçiyormuş gibi ses çıkarır," dedi Pitt.</p>

    <p>"Baykal Gölü'nün altında büyük oranda tektonik hareket var," diye ekledi Sarghov. "Bu bölgede sık deprem olur."</p>

    <p>"Şahsen bence hiç olmamasını tercih ederim," dedi Gunn mahcup bir şekilde, monitörlerin yanındaki yerini alarak. "Umarım göldeki akıntılarla ilgili olarak topladığımız verileri bozmaz."</p>

    <p>Vereshchagin, Baykal Gölü'nün haritada bulunmayan akıntılarının araştırıldığı Rus-Amerikan ortak bilimsel çalışmasına katılıyordu. NU-MA'nın Washington'daki karargâhında kapalı kalacak biri olmayan Pitt hükümetin araştırma kurumundan gelip Irkutsk Gölbilim Enstitüsü'nden gelen yerli bilim adamlarıyla işbirliği yapan küçük bir grubun başındaydı. Ruslar gemi ve mürettebatı sağlamış, Amerikalılarsa gölün ve akıntılarının üç boyutlu görüntüsünü resmetmek için kullanılacak olan ileri teknoloji ürünü sonarlı şamandıraları ve izleme ekipmanı getirmişti. Baykal Gölü'nün derinliklerinin, genellikle önceden kestirilemez şekilde hareket eden eşsiz su anaforları yarattığı biliniyordu. Dönen girdaplara ve balıkçı teknelerinin ağlarıyla suyun altına çekildiğine dair hikâyeler yerel halk arasında sık anlatılıyordu.</p>

    <p>Gölün kuzey ucundan işe başlayan bilim ekibi, farklı derinliklerde durmaları için safra bağlanan turuncu renkli kutuların içinde bulunan düzinelerce minik alıcı yerleştirmişti. Sıcaklığı, basıncı ve konumu sürekli ölçen kutular, verileri sabit noktalara yerleştirilmiş olan bir dizi büyük sualtı radar aygıtlarına iletiyordu. Vereshchagin''deki bilgisayarlar radar aygıtlarından gelen verileri işliyor, sonuçları 3-D grafik görüntülerinde sergiliyordu. Gunn oturduğu yerin önündeki monitör yığınına baktı, sonra gölün orta kısmını gösteren monitöre odaklandı. Görüntü mavi dondurma kâsesinde yüzen turuncu misketlere benziyordu. Suda dikey olarak uzanan turuncu toplar neredeyse aynı anda monitörün tepesine doğru zıpladı.</p>

    <p>"Vay canına! Ya radarımız yamuldu ya da gölün dibinde ciddi bir sorun var," dedi.</p>

    <p>Pitt ve Sarghov dönüp monitörü inceledi, yüzeye doğru hücum eden turuncu top seline baktı.</p>

    <p>"Akıntı büyük bir hızla yükseliyor," dedi Sarghov tek kaşını kaldırarak. "Depremin bu tür bir etki yaratacak kadar ciddi olduğunu sanmıyorum."</p>

    <p>"Belki depremin kendisi değil, yan etkisidir," dedi Pitt. "Minik bir depremin neden olduğu sualtı heyelanı böyle bir yükselmeye neden olabilir."</p>

    <p>Vereshchagin'm iki yüz kırk kilometre kuzeyinde ve suyun yedi yüz metre altında Pitt'in söyledikleri doğruydu. Gölde ilk yankılanan homurtular Richter ölçeğine göre 6.7 şiddetindeki güçlü bir depremin şok dalgalarıydı. Deprem uzmanları daha sonra depremin merkezinin gölün kuzey kıyısına yakın olduğunu belirleyecek olsa da batı kıyısının ortasına, Olkhon Adası'na kadar yıkıcı bir etki yaratmıştı. Geniş, kuru, çorak bir kara parçası olan Olkhon Adası gölün ortasına yakın duruyordu. Adanın doğu kıyısının hemen açığında, gölün zemini bir asansör gibi aşağıya çökmüş, sonra gölün en derin kısmına doğru derin bir yamaç oluşturmuştu.</p>

    <p>Sismik çalışmalar gölün tabanında düzinelerce fay hattı tespit etmişti, Olkhon Adası'ndaki bir çatlak da bunların arasındaydı. Bir sualtı jeologu fay hattım depremden önce ve sonra incelemiş olsa, üç milimetreden kısa bir hareket ölçerdi. Ama o üç milimetre bilim adamlarının dikey salımmlı "fay kırığı" dediği olayı veya sualtı heyelanını yaratmak için yeterliydi.</p>

    <p>Depremin görünmeyen etkileri sonucunda dağ büyüklüğünde bir alüvyon çökeltisi koptu. Yerinden kurtulan gevşek çökelti yeraltı yarığında bir çığ gibi kaydı, kartopu gibi birikerek gittikçe hız kazandı. Kaya, alüvyon ve çamurdan oluşan dağ, bir kilometre düştü, yolundaki sualtı tepelerini ve çıkıntılarını örterek bin beş yüz metre derinliğindeki gölün tabanına çarptı.</p>

    <p>Birkaç saniye içinde bir milyon metre küplük çökelti, kirli bir alüvyon bulutu şeklinde gölün tabanına döküldü. Büyük heyelanın boğuk homurtusu hızla azaldı, ama heyelanın ürettiği şiddetli enerji yeni serbest kalıyordu. Hareket eden çökelti çok büyük miktarda suyun yerini değiştirdi, önce heyelanın ilerisindeki dibe doğru itti, sonra yüzeye fışkırttı. Meydana gelen etki, çukurlaştırdığınız elinizi küvetteki suyun içinde itmenize benziyordu. Yer değiştiren milyonlarca galonluk suyun bir yerlere yöneltilmesi gerekiyordu.</p>

    <p>Sualtı heyelanı Olkhon Adası'nın güney yönüne düşmüştü ve burası yükselen suyun hareket etmeye başladığı yöndü. Heyelanın kuzeyinde kalan göl bir süre hareketsiz kalacaktı, ama güneyde yıkıcı güçten oluşan büyük bir dalga serbest kalmıştı. Denizde suyun bu şekilde hareketine tsunami deniyordu, ama tatlı su gölünün sınırları içinde "seiche dalgası" deniyordu.</p>

    <p>Fışkıran su, üç metre yüksekliğinde bir dalga halinde yüzeye çarptı, gölün alt koridorundan güneye doğru aktı. Dalga daha sığ yerlere çarparken kabartı daha da yükseldi, yüzey dalgasının büyüklüğünü ve hızım artırdı. Yoluna çıkanlar için su bir ölüm duvarı olacaktı.</p>

    <p>Vereshchagin'in köprüsündeki Pitt ve Gunn, katil dalganın gelişimini artan bir telaşla izliyorlardı. Gölün, Olkhon Adası'nın güneyinde kalan kısmının büyütülmüş üç boyutlu haritası, turuncu noktaların genişleyen bir hat boyunca birbiri ardına zıpladığını gösteriyordu.</p>

    <p>"Yüzey kutularını ara, Rudi. Yukarıda neler olduğunu öğrenelim," dedi Pitt.</p>

    <p>Gunn bilgisayara kısa bir komut girdi, ekranda birden iki boyutlu bir görüntü belirdi. Gölün dokuz kilometre bir alanında inip kalkan yüzey kutuları görünüyordu.</p>

    <p>"Kabaran bir dalga olduğu açık. Dalga geçerken alıcılar neredeyse beş metre havaya uçuyor," diye bildirdi Gunn. Ölçümlerini kontrol etti, sonra yüzünde ciddi bir ifadeyle Pitt ve Sarghov'a doğru sessizce başım salladı.</p>

    <p>"Bir heyelan böyle bir dalga yaratabilir elbet," dedi Sarghov, elektronik görüntüleri düşünerek. Rus, teknenin duvarına monte edilmiş olan gölün haritasını işaret etti. "Dalga, güneye akarken Selenga Nehri'nin sığ deltasından geçecek. Belki bu onun gücünü azaltır."</p>

    <p>Pitt başını iki yana salladı. "Dalga sığ sulara girerken tam tersi bir etki olacak ve yüzey kuvveti artacaktır," dedi. "Hızı ne kadar Rudi?"</p>

    <p>Gunn bilgisayarın faresini oynayıp iki kutu arasına bir çizgi çizdi, birbirlerine olan mesafelerini ölçtü. "Alıcılara bakılırsa dalga saatte iki yüz otuz bir kilometre hızla hareket ediyor."</p>

    <p>"Elli dakikadan kısa bir süre içinde üstümüze gelecek demektir," diye hesapladı Pitt. Zihni son hızla çalışıyordu. Vereshchagin'in sağlam ve dengeli bir tekne olduğunu, dalgadan en az hasarla kurtulabileceğini biliyordu. Ama göl trafiğini oluşturan ve beş metrelik dalganın saldırısına dayanmak üzere tasarlanmamış küçük balıkçı tekneleri ve nakliye gemileri daha fazla hasar görebilirdi. Sonra kıyılarda yaşayan insanlar beklenmedik sellerle karşılaşacaklardı.</p>

    <p>"Dr. Sarghov, kaptandan göldeki bütün araçlara acil uyarısı göndermesini istemenizi öneririm. Dalgayı gördükleri zaman kaçmak için çok geç olacak. Sel riski altındaki bütün evleri boşaltmaları için kıyıdaki yetkililerle de bağlantı kurmamız gerek. Kaybedecek zaman yok."</p>

    <p>Sarghov geminin telsizine ulaşıp uyarıyı kendisi yaptı. Çok sayıda denizci acil çağrısına karşılık verdi. Pitt Rusça bilmemesine rağmen cevap veren seslerdeki şüpheci tondan en azından bazılarının Sarghov'un sarhoş ya da deli olduğunu düşündüklerini anlayabiliyordu. Normalde neşeli olan bilim adamı kızarıp mikrofona bir dizi küfür sıralayınca Pitt yalnızca gülümseyebildi.</p>

    <p>"Aptal balıkçılar! Bana aptal diyorlar!" diye söylendi.</p>

    <p>Aya Körfezi'nin korunaklı girintisindeki bir balıkçı teknesi, dalganın etkisinden kıl payı kurtulup kaptanı çıldırmış gibi bu olayı rapor edince Sarghov'un uyarısı dikkate alındı. Pitt dürbünle ufku taradı, yarım düzine siyah balıkçı teknesinin güvenli Listvyanka bölgesine doğru gittiğini gördü. Küçük bir yük gemisi ve feribot da onları takip ediyordu.</p>

    <p>"Sanırım dikkati çekmeyi basardın Alex," dedi Pitt.</p>

    <p>"Evet," dedi Sarghov rahatlayarak. "Listvyanka Polis Merkezi gölün etrafındaki bütün karakollara uyarı gönderdi, riskli bölgelerde kapı kapı dolaşıp evleri boşaltıyorlar. Elimizden geleni yaptık."</p>

    <p>"Belki kaptanı uyarma nezaketini de gösterirsin. Tam yol ileri yapıp bizi mümkün olduğunca hızlı bir şekilde Listvyanka ve gölün batı kıyısına doğru götürmesini iste," dedi Pitt gülümseyerek. Sarghov kendilerinin içinde bulunduğu durumu unutmuştu.</p>

    <p>Vereshchagin, Listvyanka'ya doğru dönüp hızını artırırken Gunn, Baykal Gölü'nün haritasını inceledi. Parmağını gölün batıya doğru kıvrılan alt ucunda dolaştırdı.</p>

    <p>"Eğer dalga güney yolunu izlerse gerçek gücünden oldukça uzakta olacağız," dedi.</p>

    <p>"Ben de buna güveniyorum," diye karşılık verdi Pitt.</p>

    <p>"Listvyanka'ya otuz üç kilometre var," dedi Sarghov köprünün penceresinden batıdaki kıyıya bakarak. "Sizin ifadenizle paçayı sıyıracağız."</p>

    <p>Listvyanka'da eski bir hava alarmı çalarken paniğe kapılmış halk küçük sandallarını kıyıya çekiyor, daha büyük tekneler sıkıca iskelelere bağlanıyordu. Okul çocukları ebeveynlerine uyarıyla birlikte erkenden evlerine gönderilmişti. Limandaki dükkânlar hızla kapanıyordu. Gölün etrafında yaşayan halk hep birlikte yüksek yerlere çıkıp su dağının geçip gitmesini beklemeye başladı.</p>

    <p>"İrlanda derbisine benziyor," dedi Sarghov köprünün penceresinden bakıp keyifsizce sırıtırken. Neredeyse bir düzine deniz taşıtı ufku doldurmuş, mıknatısla çekiliyormuş gibi son hızla Listvyanka'ya doğru gidiyordu. Vereshchagin'in kaptanı olan lan Kharitonov adlı sessiz ve dengeli adam dümeni sıkıca tutmuş gemisinin daha hızlı gitmesi için sessizce dua ediyor gibiydi. Köprüdeki diğerleri gibi o da ara sıra gölün kuzey tarafına kaçamak bir bakış atıyor, yaklaşan dalgaya dair bir işaret arıyordu.</p>

    <p>Pitt geminin radarını incelerken bulundukları yerin on sekiz kilometre güneydoğusunda hareketsiz bir şey gördü.</p>

    <p>"Görünüşe göre birileri haberi almamış," dedi Sarghov'a radarı işaret ederek.</p>

    <p>"Aptal telsizini kapamıştır," dedi Sarghov iskele tarafındaki penceresinden dürbünle bakarak. Uzakta gölün doğusuna doğru yavaşça ilerleyen belli belirsiz siyah bir nokta görüyordu.</p>

    <p>"Fırtınanın tam ortasına gidiyor," dedi Sarghov. Telsiz mikrofonunu tekrar kaptı. Yalnız tekneye yaptığı çağrılar sessizlikle karşılaştı.</p>

    <p>"Cehaletleri ölüme davetiye çıkarıyor," dedi yavaşça, başını iki yana sallayarak. Mikrofonu yerine bıraktı. Köprünün camlarını sarsan bir gürültünün yaklaşmasıyla tehlikedeki tekneyi unuttu.</p>

    <p>Suya yakın uçan küçük helikopter doğruca Vereshchagin'in köprüsüne dalışa geçerken aniden durup sancak tarafında havada asılı kaldı. Bu bir Kamov Ka-26'ydı. 1960'larda hafif ulaşım aracı olarak en parlak devrini yaşamış olan eski bir Sovyet sivil helikopteriydi. Helikopterin gümüş rengi solmuş boyasının üstüne Gölbilim Enstitüsü'nün sembolü yapıştırılmıştı. Otuz beş yaşındaki helikopter gemiye yaklaşırken tütün çiğneyen pilotu köprüdeki adamlara dostça el salladı.</p>

    <p>"Bütün araştırma kutularını bıraktım. Bu kuşu park edip dalga yükselmeden önce bağlamak için izin istiyorum," dedi Al Giordino'nun derin sesi telsizden.</p>

    <p>Sarghov ayağa kalkıp köprüye baktı. Helikopterin hareketlerini şaşkınlıkla izliyordu.</p>

    <p>"Bu enstitünün çok değerli bir malı," dedi Pitt'e boğuk bir sesle.</p>

    <p>"Meraklanma Alexander," dedi Pitt. Gülümsemesini bastırmaya çalışıyordu. "Al 747'yi halka çöreğin içinden bile geçirebilir."</p>

    <p>"O şeyi güverteden düşme riskine atmaktansa kıyıya park etse daha iyi olabilir," dedi Gunn.</p>

    <p>"Evet... elbette," dedi Sarghov kekeleyerek. Yalnızca helikopterin köprüden uzaklaşmasını diliyordu.</p>

    <p>"Eğer sizin için bir sakıncası yoksa önce şu inatçı teknenin yanına uçup onları uyarmak isterim," dedi Pitt.</p>

    <p>Sarghov, Pitt'in olağanüstü derecede sakin gözlerine baktı, sonra onaylarcasma başım salladı. Pitt hızla telsizin mikrofonuna uzandı.</p>

    <p>"Al, yakıt durumun nedir?" diye sordu.</p>

    <p>"Baykal Limanı'ndaki havaalanında yeni doldurttum. Gaz pedalını bırakırsam üç buçuk saat uçuş sürem kaldı. Ama pilot koltuğunun pek rahat olmadığını söylemeliyim." Öğleden sonranın büyük bir bölümünü araştırma kutularını göle yerleştirerek geçiren Giordino fiziksel olarak, zorlayıcı araçta uçmaktan yorulmuştu.</p>

    <p>"Tamam, kuşu alana indir, ama motoru kapama. Acil bir ziyaret yapmamız gerekiyor."</p>

    <p>"Anlaşıldı," dedi telsizdeki ses. Helikopter hemen yükseldi, geminin arka tarafına kayıp kıç güvertesinin üstündeki sarsak platforma yumuşak bir iniş yaptı.</p>

    <p>"Rudi, bizi telsizle dalganın durumu konusunda haberdar et. Balıkçı teknesiyle konuştuktan sonra helikopteri kıyıya götüreceğiz," dedi Pitt.</p>

    <p>"Tamam, tamam," dedi Rudi, Pitt köprüden hızla çıkarken. Geminin arka tarafına dalan Pitt kamarasına girip birkaç saniye sonra omzuna astığı kırmızı çantasıyla dışarı çıktı. Merdivenleri hızla çıkıp orta koridordan geçti, açık kıç güvertesine çıktı. Helikopter tepesinde gürültülü bir şekilde çalışıyordu. Pitt dar basamaklardan helikopter alanına çıkıp Kamov'un yolcu kapısına doğru ilerlerken pervanelerin rüzgârını bütün şiddetiyle hissetti.</p>

    <p>Garip küçük helikopter Pitt'e yusufçuk böceğini hatırlatıyordu. İlk bakışta dokuz metre uzunluğundaki helikopter yüksek çerçeveli bir gövdeden biraz daha fazlasıydı. Küçük kokpiti ikiz uçuş kontrollerinin arkasında ikiye ayrılmış gibi görünüyordu. Yolcu bölümü çıkarılmıştı. Üstün nitelikli helikopter çok yönlü olması amacıyla tasarlanmıştı. Boş kalan yere zirai ilaçlama için bir tank, ambulans ya da yolcu kabini veya enstitünün kullandığı gibi açık kargo platformu yerleştirilebilirdi. Platformdaki geniş bir rafın üstüne, akıntı araştırma kutularının bulunduğu tüpler bağlanmıştı. Gövdenin tepesine monte edilmiş bir çift radyal piston motoru bulunuyordu. Bunlar, biri diğerinin üstüne sabitlenmiş, ters yöne dönen iki ayrı pervaneyi hareket ettiriyordu. Çataîlanan kuyruk geniş bir stabilizatöre ve irtifa kapaklarına uzanıyordu, ama kuyrukta pervane yoktu. Ka-26 veya Batı'da bilinen adıyla "Kabadayı" pratik, çok kullanımlı kaldırma sistemi olarak yapılmıştı. Denizde kullanıldığında, gemilerde bulunan küçük platformlardan kolayca havalanabiliyordu.</p>

    <p>Pitt kokpitin sağ tarafına koşarken yolcu kapısı açıldı ve ZZ Top beysbol şapkası giymiş olan genç bir Rus teknisyen güverteye atladı. Pitt'e yerini bırakırken ona telsiz kulaklığını uzatıp platformdan hemen indi. Pitt torbasını yere sıkıştırıp helikoptere bindi, kapıyı kapatırken pilot koltuğundaki eski dostuna baktı.</p>

    <p>Albert Giordino nazik bir havacı izlenimi yaratan biri sayılmazdı. Matkabı andıran kolları olan tıknaz İtalyan, Pitt'ten neredeyse otuz santim daha kısaydı. Dağınık siyah saçları lüleler halinde başını kaplıyor, ağzından hiç düşmeyen purosu günlerdir jilet yüzü görmeyen sert yüzüne yapışık gibi duruyordu. Kahverengi gözleri zekâ ve en zor zamanlarda bile kaybolmayan alaycı bir nükteyle parlıyordu. Pitt'in tüm yaşamında var olan dostu ve NUMA'mn sualtı teknoloji direktörü olan Giordino, bir denizaltıyı kullanırken daha rahat olurdu, ama uçan araçların çoğunu kullanmada da beceri kazanmıştı.</p>

    <p>"Uyarıyı duydum. Listvyanka'ya vururken dalgayı mı izleyeceksin?"</p>

    <p>"Önce bir ziyaret yapmamız gerekiyor. Havalanıp güneydoğuya dön. Yolda anlatırım."</p>

    <p>Giordino, Kamov'u hareket halindeki gemiden hemen havalandırıp altı yüz metreye yükseldi, gölün üstünde doğuya döndü. Helikopterin hızı saatte yüz otuz altı kilometreye ulaşırken Pitt, ona seiche dalgasını ve hiçbir şeyden haberi olmayan balıkçı teknesini anlattı. Teknenin siyah gövdesi az sonra ufukta belirdi ve Giordino yönünü ona doğru çevirdi. Pitt telsizle Vereshchagin'i buldu.</p>

    <p>"Rudi, dalga ne durumda?"</p>

    <p>"Her dakika gücü artıyor, Dirk," dedi Gunn'ın ciddi sesi. "Dalganın orta yüksekliği dokuz metre, hızı Selenga Nehir deltasını geçerken artıyor."</p>

    <p>"Bize ulaşmasına ne kadar var?"</p>

    <p>Gunn duraklayarak bilgisayarına bir komut girdi. "Vereshchagin'e tahmini ulaşma süresi otuz yedi dakika. Listvyanka'nın dokuz kilometre açığında olacağız."</p>

    <p>"Teşekkürler Rudi. Kapaklan kapalı tutun. Balıkçı teknesini uyardıktan sonra gösteri için tam tepede olacağız."</p>

    <p>"Anlaşıldı," dedi Gunn, birden Pitt'le yer değiştirmeyi isteyerek.</p>

    <p>Dalga hâlâ yetmiş dört kilometre uzaktaydı ve Vereshchagin'âekı adamlar Listvyanka'nın tepelerini görebiliyordu. Şiddetli dalga geldiğinde gemi onun ana kuvvetinden kurtulacaktı, ama sahili koruyacak bir şey yoktu. Dakikaları sayan Gunn köprü penceresinden bakarken bir saat sonra bu güzel gölün kıyısında yaşayan toplulukların nasıl görüneceğini merak ediyordu.</p>

    <p>"Görünüşe göre bir misafirimiz var," dedi Wofford. Balıkçı teknesinin kıç tarafındaki ufku işaret ediyordu.</p>

    <p>Theresa helikopteri daha önce fark etmiş olsa da Wofford'un sözleri teknedeki herkesin durup bakmasına yol açtı. Kısa ve küt helikopter batıdan tam üstlerine doğru geldiğinden hiç kuşkuları yoktu.</p>

    <p>Balıkçı teknesi peşinde arama takımıyla doğuya doğru gidiyordu. Mürettebat yaklaşan tehlikeden habersizdi. Teknedekiler diğer bütün araştırma teknelerinin aniden ortadan kaybolduğunu fark etmemişti, ama gölde başka bir tekne görmemek pek olağan bir durum değildi.</p>

    <p>Çirkin helikopter küçük tekneye doğru yaklaşıp iskele tarafında havada asılı durunca bütün gözler yukarı çevrildi. Mürettebat yolcu koltuğundaki abanoz rengi saçlı adamın mikrofonu cama doğru sallayıp kulaklığını işaret etmesine bakıyordu.</p>

    <p>"Telsizle bize ulaşmaya çalışıyor," dedi Wofford. "Kulaklığın açık mı kaptan?"</p>

    <p>Tatiana, kaptana tercüme etti, adam başını sallayıp Rus kadına sinirli bir şekilde cevap verdi. Sonra dümen köşkünden telsiz mikrofonunu kapıp helikoptere doğru kaldırdı, boşta kalan eliyle boğazını keser gibi bir i§aret yaptı.</p>

    <p>"Kaptan telsizini iki yıldır kullanmadığını söylüyor," dedi Tatiana, bildik bir şeyi ifade etme gereği duyarak. "Buna gerek olmadığını, telsizi olmadan da rahatlıkla işini yapabildiğini söylüyor."</p>

    <p>"Bu neden beni hiç şaşırtmadı?" dedi Roy gözlerini yuvalarında döndürerek.</p>

    <p>"Belli ki hiç izci olmamış," dedi Wofford.</p>

    <p class="MsoPlainText" style="margin-bottom:6.0pt;text-align:justify;text-indent: 7.1pt;line-height:12.0pt">"Görünüşe göre geri dönmemizi istiyorlar," dedi Theresa helikopterin yardımcı pilotunun hareketlerini yorumlamaya çalışarak. "Listvyanka'ya geri dönmemizi istiyorlar galiba."</p>

    <p class="MsoPlainText" style="margin-bottom:6.0pt;text-align:justify;text-indent: 7.1pt;line-height:12.0pt">"Helikopter Gölbilim Enstitüsü'ne bağlı," dedi Tatiana. "Bir yetkileri yok. Onlara boş verebiliriz."</p>

    <p>"Sanırım bizi uyarmaya çalışıyorlar," diye itiraz etti Theresa. Helikopter pervanelerini birkaç kez indirirken yolcu elleriyle hareketler yapmaya devam ediyordu.</p>

    <p>"Büyük olasılıkla önemsiz bir deneylerini bozuyoruzdur," dedi Tatiana. Kollarını helikoptere doğru sallayarak, "Otbyt', Otbyt'... gidin buradan," diye bağırdı.</p>

    <p>Giordino kokpitin camından bakarken eğlenerek gülüyordu. Balıkçı teknesinin huysuz kaptanı helikoptere küfrederken Tatiana onları kovuyordu.</p>

    <p>"Görünüşe göre sattığımız şeyi istemiyorlar," dedi Giordino.</p>

    <p>"Bence ya kaptanlarının aklı kıt ya da çok fazla votka içmiş," dedi Pitt başını düş kırıklığıyla iki yana sallayarak.</p>

    <p>"Senin kötü bir Marcel Marceau taklidin olabilir."</p>

    <p>"Şu kovanın su seviyesine bir bak."</p>

    <p>Giordino balıkçı teknesinin iskele tarafına bakınca suyun iyice altında gittiğini fark etti.</p>

    <p>"Zaten batıyor gibi görünüyor," dedi.</p>

    <p>"Dokuz metre yüksekliğinde bir dalgaya karşı hiç şansı yok," dedi Pitt. "Beni güverteye indirmek zorundasın."</p>

    <p>Giordino bu isteğin akıllıca olup olmadığını sorgulama ya da tehlikeyi göstererek Pitt'e itiraz etme zahmetine girmedi. Bunun boşuna olacağını biliyordu. Pitt, yaşlı bir kadının karşıdan karşıya geçmesine yardım ederken hayır cevabını kabul etmeyen yetişkin bir izci gibiydi. Başkalarına yardım etmek için kendi güvenliğini en sona atar, risklere aldırmazdı. Kontrolleri oynatarak helikopterle teknenin üstünde bir daire çizdi, alçalıp Pitt'i bırakabileceği bir yer aradı. Ama yaşlı tekne işbirliğine yanaşmıyordu. Dümen köşkünden yükselen üç metre yüksekliğindeki direk tekneyi bir mızrak gibi savunuyordu. Pervanelerinin çapı göz önüne alındığında direğe çarpmadan tekneye yanaşabileceği bir yer yoktu.</p>

    <p>"Şu direk varken yeterince yaklaşamıyorum. Ya yüzmen ya da bacağını kırmadan altı metre yukarıdan atlama riskine girmen gerekiyor," dedi Giordino.</p>

    <p>Pitt üzerindekilerin hâlâ şaşkınlıkla yukarı baktığı siyah harap tekneyi inceledi. "Henüz yüzmeye hazır değilim," dedi dondurucu göl soğuğunu düşünerek. "Ama eğer beni direğin üstüne koyabilirsen bir itfaiyeci taklidi yapabilirim."</p>

    <p>Bu fikir Giordino'ya delice göründü, ama Pitt haklıydı. Eğer helikopteri direğe yaklaştırabilirse Pitt direğe tutunup aşağı kayabilirdi. Bu karanın üstünde bile zor bir manevrayken hareketli ve sallanan bir teknenin üstünde yapıldığında eğer dikkatli olmazsa helikopteri düşürebileceğini biliyordu Giordino.</p>

    <p>Kamov'u direğin üç metre üstüne gelene dek kaldırdıktan sonra yavaşça öne eğerek yolcu kapısını direğin tam üstüne getirdi. Gaz kontrolüne yavaşça dokunarak helikopterin hızını ayarladı, teknenin hızıyla eşitledi. Birlikte gittiklerinden emin olduktan sonra helikopteri yavaşça alçaktı, direğin bir metre üstüne gelene kadar indirdi.</p>

    <p>"Tekne sallandığından dolayı seni indirmek için hızlı bir dalış yapmalıyım," dedi Giordino kulaklığından. "Seni almam için tekrar yukarı tırmanabilirsin herhalde, değil mi?"</p>

    <p>"Geri gelmeyi planlamıyorum," dedi Pitt doğal bir tavırla. "Bana bir saniye ver, sana rehberlik edeyim."</p>

    <p>Pitt kulaklığını çıkardı, aşağıya eğilip kırmızı torbasını aldı. Kokpitin kapısını açınca içeri pervanelerin rüzgârı doldu. Torbayı aşağıya fırlatıp dümen köşkünün üstüne inişini seyretti. Sonra ayaklarını dışarı sarkıtıp bir eliyle Giordino'ya sabit durmasını işaret etti. Direk teknenin sallanma hareketi yüzünden ileri geri sallanıyordu, ama Pitt bu ritme hızla ayak uydurdu. İki dalga arasında avucunu Giordino'ya doğru indirdi. Pilot helikopteri bir anda bir metre alçalttı ve Pitt kapıdan kayboldu. Giordino Pitt'in direkle başarıyla buluşup buluşmadığını görmek için beklemeden helikopteri hemen kaldırıp balıkçı teknesinden uzaklaştı. Yan camdan bakınca Pitt'in direğe sarılmış yavaşça aşağıya kaydığını görüp rahatladı.</p>

    <p>"Vereshchagiri'den helikoptere, tamam," dedi Rudi Gunn'ın sesi kulaklığında çınlayarak.</p>

    <p>"Ne oldu Rudi?"</p>

    <p>"Size dalganın durumunu haber vermek istedim. Saatte iki yüz on yedi kilometre hızla geliyor, dalga yüksekliği on metreyi aştı. Selenga Nehir deltasını geçti, bu yüzden güneş kıyısına varmadan önce hızında bir artış beklemiyoruz."</p>

    <p>"Buna iyi haber diyorsun herhalde. Dalganın varış zamanı nedir?"</p>

    <p>"Sizin tahmini durumunuza göre yaklaşık on sekiz dakika. Vereshchagiri on dakika içinde dalga ile aynı hizaya gelmek için dönecek. Acil kurtarma için beklemeni öneriyorum."</p>

    <p>"Rudi, lütfen doğrula. Dalganın gelmesine on sekiz dakika mı var?"</p>

    <p>"Doğru."</p>

    <p>On sekiz dakika. Harap durumdaki teknenin güvenli bir sığmağa ulaşması için yeterli bir süre değildi. Suya batan siyah gövdesine bakarken yaşlı teknenin hiçbir şansı olmadığım biliyordu. Artan bir korkuyla eski dostunu aşağıdaki güverteye indirerek ölüm fermanını imzalamış olabileceğini fark etti.</p>

    <p>Pitt direğe sarılırken yüzünden birkaç santim uzaktaki eski bir GPS ve telsiz antenine bakıyordu. Giordino helikopteri uzaklaştırıp pervanelerin yarattığı hava akımını yok edince Pitt rahat bir şekilde aşağıya kaydı. İnişini yavaşlatmak için ayaklarını fren olarak kullanarak yere indi. Omuz çantasını alıp dümen köşkünün çatısından dik bir nierdivenle kıç tarafına indi. Güverteye atlayınca şaşkınlıktan ağızları bir karış açık insanın kendisine baktıklarını gördü.</p>

    <p>"Privet," dedi zararsızca sırıtarak. "İngilizce bilen var mı?"</p>

    <p>"Kaptan hariç herkes," dedi Theresa, diğerleri gibi Pitt'in Rus olmamasına şaşırarak.</p>

    <p>"Bu davetsiz gelişinizin anlamı nedir?" diye sordu Tatiana. Koyu renk gözlerinde güvensiz bir bakışla Pitt'i süzüyordu. Arkasındaki kaptan dümen köşkünün kapısında durmuş kendi dilinde küçümseyen bir konuşma yapıyordu.</p>

    <p>"Yoldaş, kaptanına söyle, eğer bir daha votka içmek istiyorsa bu su kovasını hemen şimdi son hızla Listvyanka'ya doğru çevirse iyi olur," dedi Pitt emreder bir tonla.</p>

    <p>"Sorun nedir?" diye sordu Theresa gerginliği azaltmaya çalışarak.</p>

    <p>"Sualtı heyelanı Olkhon Adası açıklarında korkunç bir dalgayı hareketlendirdi. Dokuz metre yükseldiğinde bir su duvarı üstümüze doğru geliyor. Gölün her yerine acil uyarı yapıldı, ama sizin kaptan uyarıları duyma konusunda yetersiz."</p>

    <p>Tatiana'nın yüzü kül gibi oldu, kaptana sessizce bir şeyler söyledi. Kaptan hiçbir şey söylemeden başım salladıktan sonra dümen köşküne çıktı. Bir saniye sonra fren yapınca teknenin yaşlı motoru itiraz ederek inledi, tekne yavaşça Listvyanka'ya doğru döndü. Hızlanırlarken kıç tarafındaki Roy ve Wofford takımlarını çekmeye başlamıştı bile.</p>

    <p>Pitt başını kaldırıp bakınca Giordino'nun balıkçı teknesinden uzaklaştığını görüp rahatsız oldu. Eğer tekne dalgadan kurtulamazsa ki, bu kesin görünüyordu, o zaman Giordino'nun hemen üstlerinde olmasını isterdi. Giordino'yla konuşabileceği bir telsiz getirmediği için kendi kendine küfretti.</p>

    <p>"Bizi uyarmak için gelmenize teşekkür ederiz," dedi Theresa. Endişeli bir gülümsemeyle Pitt'e yaklaşıp elini uzattı. "Tekneye inişiniz çok tehlikeliydi." Pitt'e karısı Loren'i hatırlatan sıcak bir dürüstlüğü vardı. Ondan hemen hoşlandığını düşündü.</p>

    <p>"Evet, bizi uyardığınız için teşekkür ederiz," dedi Tatiana önceki sorusu için biraz daha sıcak bir tonla özür dileyerek. Diğerlerini de hızla tanıştırarak sordu. "Gölbilim Enstitüsü araştırma gemisinden geliyorsunuz, değil mi?"</p>

    <p>"Evet. Gölün bu tarafındaki diğer araçlarla birlikte Listvyanka'ya gidiyorlar. Bir tek siz telsiz uyarısını alamadınız."</p>

    <p>"Bu teknede bir şeylerin yanlış olduğunu söylemiştim," diye Roy'a fısıldadı Wofford.</p>

    <p>"Kaptanda da yanlış bir şeyler var," dedi Roy başını iki yana sallayarak.</p>

    <p>"Bay Pitt dalgayı birlikte karşılayacağız gibi görünüyor. Bize ulaşmasına kaç dakika var?" diye sordu Tatiana.</p>

    <p>Pitt turuncu kadranlı Doxa dalgıç saatine baktı. "Ben Vereshchagin'den ayrılmadan önceki hızına dayanarak on beş dakikadan az kaldığını söyleyebilirim."</p>

    <p>"Listvyanka'ya asla ulaşamayacağız," dedi Tatiana sessizce.</p>

    <p>"Göl güneş ucunda genişliyor, bu da dalganın batıya doğru dağılması anlamına geliyor. Listvyanka'ya ne kadar yaklaşırsak karşılaştığımız dalga o kadar küçük olacak."</p>

    <p>Ama su alan teknenin güvertesinde dikilirken bir su birikintisinden geçebileceklerinden bile şüpheliydi. Yaşlı tekne her dakika suya daha fazla batıyor gibiydi. Motoru her an susacakmış gibi tekliyordu. Her yerde ahşap çürüğü vardı. Pitt aşağıdaki kerestelerin zayıf durumunu tahmin edebiliyordu.</p>

    <p>"Hareketli bir yolculuk için hazır olmalıyız. Herkes can yeleklerini taksın. Kaybetmek istemediğiniz her şeyi güverteye ya da filika küpeştesine sıkıca bağlayın."</p>

    <p>Roy ve Wofford, Theresa'nm yardımıyla aygıtlarını hızla bağladı. Tatiana dümen köşkünü birkaç dakika karıştırdı, sonra bir kucak dolusu eski can yelekleriyle geri geldi.</p>

    <p>"Yalnızca dört tane var," dedi. "Kaptan giymek istemiyor, ama yine de bir ceketimiz eksik," dedi fazlalık olarak Pitt'e bakarak.</p>

    <p>"Endişelenmeyin, benim var," dedi Pitt. Araştırma ekibi kendi can yeleklerini takarken Pitt ayakkabılarını ve giysilerini çıkardı ve çantasından çıkardığı kauçuk takımı giydi.</p>

    <p>"Bu ses nedir?" diye sordu Theresa.</p>

    <p>Uzaklardan gelen bir homurtu gölde yankılandı. Pitt'e göre uzaklardaki bir dağda virajı alan bir yük treninin sesine benziyordu. Ama homurtu sabitti ve gittikçe şiddetleniyordu.</p>

    <p>Pitt bakmadan zamanın geldiğini anladı. Dalganın hızı ve hızıyla birlikte gücü de artmış olmalıydı. Rudi'nin tahmininden daha önce hızla üzerlerine geliyordu.</p>

    <p>"İşte geliyor!" diye bağırdı Roy gölün yukarı kısmını işaret ederek.</p>

    <p>"Çok büyük," dedi Theresa yutkunarak.</p>

    <p>Dalga, sörfçülerin sevdiği türde tepesi beyaz değil, devasa bir iğne gibi bir kıyıdan diğerine sallanan pürüzsüz sıvı silindir gibiydi. Otuz yedi kilometre uzaktan bile dalganın çok yüksek, neredeyse on iki metre boyunda olduğu görülebiliyordu. Hareket eden su duvarının gerçeküstü görüntüsü, Pitt hariç herkesin donup kalmasına ve hayretle bakmasına yol açan garip bir homurtu çıkarıyordu.</p>

    <p>"Tatiana, kaptana pruvayı dalgaya doğru çevirmesini söyle," diye emretti. Gözleri kocaman olmuş kaptan dümeni hemen çevirdi. Pitt yaşlı ve su alan teknenin şansının çok zayıf olduğunu biliyordu. Bir şansları olduğu sürece herkesi hayatta tutmaya kararlıydı.</p>

    <p>İlk risk herkesi teknede tutmaktı. Güverteyi tarayarak sancak tarafındaki filika küpeştesine dayalı eski balık ağına odaklandı.</p>

    <p>"Jim, bana şu ağı taşımamda yardımcı olur musun," dedi Wofford'a.</p>

    <p>Birlikte ağ kangalını güverteye taşıdılar, dümen köşkünün arkasındaki bölmeye dayadılar. Wofford bir tarafını sancak küpeştesine bağlarken Pitt karşı ucu iskele tarafındaki direğe bağladı.</p>

    <p>"Bu ne için?" diye sordu Theresa.</p>

    <p>"Dalga yaklaştığında herkes yere uzanıp ağı sıkıca tutsun. Ağ bir minder görevi görecek ve umuyorum ki, herkesin göle düşmesine engel olacak."</p>

    <p>Kaptan teknenin burnunu yaklaşan dalgaya doğrulturken üç adam ve iki kadın ağın önünde durdu. Roy, Pitt'in yanına gelip diğerlerinin duyamayacağı şekilde, "Cesurca bir çaba, Bay Pitt, ama bu eski yıkıntının dayanmayacağını ikimiz de biliyoruz," dedi.</p>

    <p>"Asla ölmekten söz etme," diye fısıldadı Pitt garip bir güven ifadesiyle.</p>

    <p>Dalgayla aralarındaki mesafe dokuz kilometreye düşerken hareket eden suyun homurtusu gittikçe şiddetleniyordu. Tekneye çarpmasına yalnızca dakikalar kalmıştı. Teknedekiler en kötüsüne hazırlandı, kimileri sessizce dua ederken kimileri de ciddi bir kararlılıkla ölümü düşünüyordu. Suyun kükreyişinin arasında kimse yaklaşan helikopterin sesini duymadı. Kamov iskele tarafının en fazla yüz metre açığmdaydı. Wofford bir ara başını kaldırıp, "Bu da ne böyle?" diyebildi.</p>

    <p>Bütün gözler yaklaşan dalgadan uzaklaşıp helikoptere, ardından dalgaya döndü. Sonra irkilerek bir daha helikoptere baktılar. Helikopterden sarkan altı metre uzunluğundaki kablonun ucunda, dalgaların birkaç metre yukarısında silindir biçiminde beyaz bir şey sallanıyordu. Nesnenin helikopterin taşıma kapasitesini zorladığı belliydi. Pitt hariç herkes helikopter pilotunun aklını kaçırdığını düşünüyordu. Bu tehlikeli zamanda neden tekneye bir makine indirmeye çalışıyordu.</p>

    <p>Helikopterin altında dönen iri nesneyi tanıyan Pitt'in yüzüne kocaman bir gülümseme yayıldı. Kısa bir süre önce Vereshchagin'den ayrılırken neredeyse ona takılıp düşüyordu. Bu araştırma gemisinin basınç odasıydı ve bir dalış kazası olması durumuna karşın güvenlik tedbiri olarak gemide bulunuyordu. Giordino bunun balıkçı teknesindeki mürettebat için bir sığınak olabileceğini fark etmişti. Ayağa fırlayan Pitt, Giordino'ya basınç odasını teknenin kıç güvertesine indirmesini işaret etti.</p>

    <p>Seiche dalgası tekneye yaklaşırken Giordino hızla hareket etti. Kıç güvertesinin üstünde havada asılı durarak basınç odasının hareketsiz hale gelmesini bekledi. Bir tonluk basınç odası ani bir düşüşle güverteye indi. Dört kişilik basınç odası bütün güverteyi kaplayıp teknenin kıç tarafını suya birkaç santim daha batırdı.</p>

    <p>Pitt hızla bağlantı kablosunu çözdü, helikoptere doğru başparmaklarıyla işaret yaptı. Giordino hemen helikopteri tekneden uzaklaştırıp karşılaşmayı seyretmek için kısa bir mesafede havada asılı kaldı.</p>

    <p>"Neden onu buraya bıraktı?" diye sordu Tatiana.</p>

    <p>"Bu büyük çirkin mantar güvenlik biletiniz," dedi Pitt. "Herkes içeri, kaybedecek zamanımız yok."</p>

    <p>Pitt ileriye bakınca dalganın yalnızca iki kilometre uzakta olduğunu gördü. Kapalı kilidi hemen açtı, ağır yuvarlak kapıyı çekti. İçeri ilk Theresa girdi, Wofford ve Roy, onu takip etti. Tatiana biraz tereddüt ettikten sonra deri çantasını kapıp Roy'un ardından gitti.</p>

    <p>"Acele et, bavul toplayacak zamanımız yok," dedi Pitt.</p>

    <p>Cesur kaptan bile yüksek dalga duvarına şok olmuş gibi bakarak dümeni bıraktı, diğerlerinin ardından basınç odasına daldı.</p>

    <p>"Bize katılmıyor musun?" diye sordu Tatiana, kapıyı kapatan Pitt'e.</p>

    <p>"Beş kişiyle bile yeterince kalabalık içerisi. Üstelik birinin kapağı kapaması gerekiyor," dedi göz kırparak. "Arkada battaniye ve minderler var. Başlarınızı ve gövdelerinizi korumak için kullanın. Sıkı tutunun, hızla geliyor."</p>

    <p>Metalik bir takırtıyla kapı kapandı, Pitt kilit mekanizmasını çevirdi. İçeridekileri garip bir sessizlik sardı, ama bu bir dakikadan kısa sürdü. Dalga üstlerindeydi.</p>

    <p>Theresa kalın lombozun karşısında oturmuş kendilerini kurtarmak için birdenbire ortaya çıkan bu esrarengiz adama bakıyordu. Pitt'in torbasına uzanıp bir dalış maskesi ve küçük bir tankın bağlı olduğu sırt çantasını çıkardığını gördü. Pitt ekipmanı hızla üstüne bağlayarak yan taraftaki küpeşteye çıktı, tam o sırada büyük bir su yığını gelip Theresa'nın görüşünü kapattı.</p>

    <p>Dalga vurduğu sırada balıkçı teknesi Listvyanka'dan ve batı kıyısından hâlâ yirmi yedi kilometre uzaktaydı. Teknedekiler üç katlı bir bina yüksekliğindeki dalganın kendilerine öncü gücüyle çarptığını bilemezlerdi.</p>

    <p>Giordino altı yüz metre yükseklikte bulunduğu yerden çaresizlik içinde dalganın siyah teknenin üstüne doluşunu seyrediyordu. Hâlâ tam yol ileri giden tekne cesur bir şekilde dikey su duvarına tırmanmaya çalışıyordu. Ama suyun gücü çürük gövde kalaslarını etkisiz hale getirdi ve yaşlı ahşap tekne erimiş gibi tamamen suların altında kaldı.</p>

    <p>Giordino umutsuzca Pitt'i veya basınç odasını görmek için çabaladı. Ama sular yeniden sakinleşirken yalnızca pruva kısmı yüzeyde görünüyordu. Yaşlı balıkçı teknesi dalganın etkisiyle ikiye ayrılmıştı ve yalnızca pruvası kurtulmuştu. Kıç tarafı basınç odasıyla birlikte gözden kaybolmuştu. Siyah pruva suyun üstünde bir an durduktan sonra o da kabarcıklar çıkararak dondurucu gölün dibine doğru çöktü.</p>

    <p>"Sıkı tutunun!" diye seslendi Theresa suyun gürültüsünü bastırmak için.</p>

    <p>Sesi yankılanırken basınç odasının içindekiler oraya buraya savruldu. Çarpan dalga balıkçı teknesinin arkasını kaldırırken basınç odası yukarı kalktı. Üç adam ve iki kadın füze gibi fırlamamak için korkuluklara tutundu. Tekne dalganın yüzeyine tırmanmaya çalışırken zaman durmuş gibi göründü. Balıkçı teknesi ikiye ayrılırken büyük bir çatırtı koptu. Daha hafif ve suyun üstünde kalma özelliği daha fazla olan pruvadan kurtulan taç tarafı dikey bir şekilde, ilerleyen dalganın ardındaki boşluğa kaydı.</p>

    <p>Theresa'ya çarpışma ağır çekimde gerçekleşmiş gibi gelmişti. Baştaki dikine batma hissi, tahmin edilebileceği gibi yerini dalganın yıkıcı gücünün odayı sırtüstü itmesine bıraktı. Çığlıklar ve yutkunmalar eşliğinde düşen basınç odasında kollar, bacaklar ve gövdeler uçuştu. Lombozdan giren azıcık ışık da hızla söndü, içerisi ürkütücü bir karanlığa gömüldü.</p>

    <p>Kurbanlarının göremediği dalga, balıkçı teknesinin bütün kıç tarafını kaplamış, altındaki odayı yere bastırıyordu. Suyla dolan motor bölümü Motorun ağırlığıyla ters dönmüş odayı hızla gölün dibine itti. Dalganın gücü üstlerinden geçmesine rağmen enkaz ve basınç odası kendi ağırlığıyla inişine devam etti. Basınç odası hayat kurtarıcı olmak yerine bir tabuta dönüşmüş, kurbanlarını Sibirya gölünün soğuk derinliklerine çekiyordu.</p>

    <p>Lombozdaki ışık azalırken Theresa gölün dibine battıklarını biliyordu. Pitt'in son dakikada basınç odasına "mantar" dediğini hatırladı. O halde suya batmamalı, diye bir çıkarımda bulundu. Görünüşe göre odada bir sızıntı yoktu, o halde batmalarına neden olan başka bir kuvvet olmalıydı.</p>

    <p>"Durumunuz iyiyse herkes odanın bu tarafına gelsin," diye bağırdı, el yordamıyla bir uca doğru yolunu bularak. "Ağırlığın yerini değiştirmeliyiz."</p>

    <p>Şaşkın ve hırpalanmış durumdaki arkadaşları Theresa'ya doğru ilerleyip bir araya toplandı, karanlıkta birbirlerinin yaralarıyla ilgilenmeye çalıştı. Yer değiştiren beş yüz kiloluk ağırlık tek başına onları kurtarmayabilirdi, ama Theresa doğru bir tahminde bulunmuş ve herkesi teknenin kıç tarafının bitişiğine getirmişti. Şimdi başlarının üstünde teknenin en ağır kısmı olan motor vardı. Ağırlığın kombine yoğunluğu, tam merkezin biraz dışına çıkmış ve batan enkazda açısal bir dengesizlik yaratmıştı.</p>

    <p>Batan tekne derinlere daldıkça basınç da artıyordu. Kapalı ek yerlerinde basınç sınırlarına yaklaşılırken odadan çatırtılar yayılıyordu. Ama yükteki yer değişikliği, düşüşün açısını yavaş yavaş etkiliyor, teknenin kıç tarafını hafifçe dikleştiriyordu. Odanın içindeki kimse bu değişimi hissedemiyordu, ama oda yan yatmış güvertede kaymaya başlarken hafif bir sürtünme sesi duyuldu. Bu hareket dengesizliği artırdı ve oda gözle görülür şekilde yukarı kalktı. Eğim neredeyse kırk dereceye yükselirken basınç odası sonunda geminin kıç tarafından gürültüyle kopup batan enkazdan kurtuldu.</p>

    <p>Batmaz kapsül bir mermi gibi hızla yüzeye fırlarken odanın içindekiler kendilerini korku trenindeymiş gibi hissediyorlardı. Kamov'dan gölün yüzeyini tarayan Giordino'ya göre bu görüntü Ohio sınıfı nükleer denizaltıdan fırlatılan bir Trident füzesine benziyordu. Dalganın geçip kıç tarafının batışını gördükten sonra yakınlarda bol miktarda hava kabarcığı olduğunu fark etmişti. Beyaz basınç odasının hızla yüzeye yaklaştığını tahmin etti. Oda, derinlikten biraz eğik bir şekilde kurtulduğu için yüzeye burnu yukarıda olacak şekilde çıktı, suyun iyice üstüne fırladıktan sonra tekrar yüzeye düştü. Giordino biraz yaklaşarak odanın su geçirmediğini ve hafif çalkantılı dalgalarda rahatça suyun üstünde durduğunu gördü.</p>

    <p>Theresa ciddi şekilde hırpalanmasına rağmen odanın lombozundan mavi gökyüzünü görünce büyük bir rahatlık hissetti. Suyun üstünde sabit bir şekilde yüzdüklerini görebiliyordu. Üstlerinden bir gölge geçti ve enstitü helikopterinin güven veren görüntüsü gözüne ilişti. İçerisi yeniden aydınlanırken dönüp etrafındaki birbirine karışmış beden yığınına baktı.</p>

    <p>Şiddetli dalga herkesin bir yerlerinin morarmasına neden olmuştu, ama şaşırtıcıdır ki ciddi bir yaralanma yoktu. Balıkçı teknesinin kaptanının alnında kötü bir kesik vardı ve kanıyordu. Wofford incinen beli yüzünden yüzünü buruşturuyordu. Roy ve iki kadınsa kalıcı yaralar almamıştı. Theresa dalga çarpmadan hemen önce minderlerle kendilerini izole etmeseydiler kaç tane kemiğin kırılabileceğini düşündü. Duyularını yeniden kazanırken aklı Pitt'e kaydı ve kendilerini kurtaran adamın bu kasırgadan kurtulup kurtulamadığını merak etti.</p>

    <p>Deneyimli NUMA başkanı dalgayla en iyi açık suda mücadele edebileceğine karar vermişti. Newport sahilinde geçen çocukluğundan beri sörf yaptığı için yaklaşan dalganın altına daldığında suların üstünde kabararak akıp gideceğini biliyordu. Araştırma ekibini basınç odasında güven altına aldıktan sonra Drâger nefes alma sistemine bağlı maskesini hızla takıp tekneden aşağıya atlamıştı. Suya çarpınca hızla yüzüp tekneden uzaklaşmaya ve dalga çarpmadan önce altına girmeye çalışmıştı. Ama birkaç saniye geç kalmıştı.</p>

    <p>Seiche dalgası o yüzeyin altına indikten hemen sonra gelmişti. Çok yüzeyde kaldığı için geçen dalganın altına kaçmak yerine dalganın yüzeyinde yükseldiğini hissetti. Hissettiği şey son hızla yükselen bir asansöre binmek gibiydi. İkiye ayrılmadan önce dalganın üstünde yüzen balıkçı teknesinin tersine Pitt su kitlesinin içine gömülmüştü ve dalganın bir parçası haline gelmişti.</p>

    <p>Devasa dalganın hücumuyla kulakları çınlıyor, fokurdayan suyun çalkantısı görüş mesafesini sıfıra indiriyordu. Etrafındaki kargaşaya rağmen sırtındaki oksijen sayesinde, maskesinin altında normal şekilde nefes alabiliyordu. Bir an için havada uçtuğunu sandı ve aslında bu yoIculuk hoşuna bile gitti, ama dalganın altında ezilme tehlikesi bütün duyularını uyarıyordu. Havaya kalkarken suyla mücadele etmenin bir anlamı olmadığını fark edip hafifçe gevşedi.</p>

    <p>Yukarıya doğru fırlamaya devam ederken birden bir bacağının sudan kurtulduğunu hissetti ve başı yüzeye çıkarken ışığın maskesine dolduğunu gördü. İvmesi değişti ve bu kez aşağıya doğru çekilmeye başladı. Birden dalganın en tepesine kadar çıktığını ve dalganın kenarından aşağıya düşme tehlikesiyle karşı karşıya olduğunu fark etti. Yalnızca birkaç santim ötede dalganın zirvesi, dokuz metrelik bir su duvarı halinde gölün yüzeyine doğru düşmeye başlıyordu. Dalga zirveye ulaşma belirtileri gösterirken köpüklü beyaz su onun etrafını sarıyordu. Eğer o uçurumdan düşerse ve dalga tepesine dökülürse büyük su kitlesinin altında ezilebileceğini biliyordu.</p>

    <p>Vücudunu dalganın cephesine dik olacak şekilde döndürerek kollarını ve bacaklarım çırpmaya, bütün gücüyle dalganın tepesine yüzmeye çalıştı. Dalganın hızıyla geriye çekildiğini hissedebiliyordu. Ayaklarıyla suya biraz daha sertçe vurdu. Bir kısa mesafe koşucusunun gayretiyle dalganın üstüne atıldı, kolları ve bacakları süpersonik bir hızla çalıştı. Akan su bedenini çekmeye devam ediyor, onu bataklığın içine emmeye çalışıyordu, ama Pitt umutsuzca çabalamaya devam ediyordu.</p>

    <p>Derken çekiş gevşedi ve dalga altından gitmiş gibi oldu. Pitt baş aşağı düştüğünü hissediyordu, bu da demekti ki, dalganın arka tarafına varmayı başarmıştı. Asansör çıktığı gibi iniyordu bu kez, ama daha kontrollü bir serbest düşüşle. Çarpışmayı bekleyerek gerildi, ama çarpışma hiç olmadı. Suyun hücum eden kuvveti hafifledi, sonra iyice dağılıp yok oldu. Pitt kabarcıkların arasında suyun altında serbestçe yüzdüğünü fark etti. Dalganın gürültülü hücumu hafiflerken göğsündeki derinlik ölçeğine baktı ve yüzeyin altı metre altında olduğunu gördü.</p>

    <p>Sudaki yönünü yeniden bularak üstündeki titreşen yüzeye baktı. Yorgun ayaklarını tembelce çırparak yüzeye doğru ilerledi. Hâlâ gürlemeye devam eden homurtuyu takip ederek güney kıyısındaki yıkıcı randevusuna doğru hızla ilerleyen dalgayı buldu. Gürültü hafifledi ve yerini bir helikopterin pervanesinin sesine bıraktı. Suda dönünce Kamov'un gökyüzünde alçalıp kendisine doğru geldiğini gördü. Gözleriyle gölün üstünü taradı, ama balıkçı teknesini göremedi.</p>

    <p>Giordino Kamov'u Pitt'in yanma dek indirdi ve havada asılı kaldı. Pitt yüzerek iniş kızağına ulaşınca yolcu kapısı açıldı. Pitt kendini içeri çekti ve yolcu koltuğuna oturdu. Giordino hemen helikopteri hareket ettirip yükselmeye başlarken Pitt yüzündeki maskeyi çıkardı.</p>

    <p>"Bazıları bu sörf macerası için her şeyini verir," dedi Giordino sırıtarak. Arkadaşını tek parça halinde bulduğuna seviniyordu.</p>

    <p>"Kötü bir yoldu," dedi Pitt yorgunlukla. "Ya balıkçı teknesi?"</p>

    <p>Giordino başını iki yana salladı. "Başaramadı. Bir dal parçası gibi ikiye bölündü. Basınç odasını da kaybettiğimizi sanırken bir süre sonra yüzeye fırlayıp çıktı. Lombozdan birisinin el salladığını gördüm, bu durumda o gazoz şişesindeki herkesin sağlam olduğunu düşünebiliriz. Vereshchagin'i aradım, onları toplamaya geliyorlar."</p>

    <p>"Son anda basınç odasını getirmek iyi fikirdi. Yoksa kurtulamazlardı."</p>

    <p>"Dalga gelmeden önce seni yukarı çekme fırsatım olmadığı için üzgünüm."</p>

    <p>"O zaman güzel bir gezinti fırsatını kaçırırdım." O korkunç dalgadan kurtulduğu için şanslı olduğunu düşünüyordu. Birden aklına Vereshchagin geldi. "Enstitü gemisine ne oldu?"</p>

    <p>"Dalganın yüksekliği Listvyanka yakınlarında dört metreye düştü. Görünüşe göre Vereshchagin hiç zarar görmeden atlattı. Rudi güvertede birkaç şezlongun yerinin değiştiğini söylüyor, ama onun dışında iyilermiş. Köyün epey zarar gördüğünü düşünüyorlar."</p>

    <p>Pitt kokpitin altındaki mavi suya baktı, ama basınç odasını göremedi.</p>

    <p>"Ne kadar uzağa geldim?" diye sordu sonunda nefesini toparlayarak. Hırpalayıcı yolculuk etkisini göstermeye başlamıştı. Vücudunda bir düzine kadar noktanın acıdığını hissediyordu.</p>

    <p>"Beş kilometre kadar," dedi Giordino.</p>

    <p>"Altın madalya kazanılacak bir süre," dedi alnındaki suyu silerek.</p>

    <p>Giordino helikopteri kuzeye döndürerek artık sakin olan göle doğru alçaldı. İleride suda beyaz bir cisim görünüyordu şimdi. Suda inip kalkan odanın yanma vardıklarında Giordino, Kamov'u yavaşlattı.</p>

    <p>"Bahse girerim o tankın içindeki hava çok kötü olmuştur."</p>

    <p>"Karbondioksit zehirlenmesi yaşamalarına kadar daha birkaç saat var," dedi Pitt. "Vereshchagin'ın gelmesi ne kadar sürer?"</p>

    <p>"Doksan dakika kadar. Ama korkarım biz o zamana kadar burada bekleyip onlara arkadaşlık edemeyiz," dedi Giordino boşalan yakıt tankını göstererek,</p>

    <p>"Sen nezaket gösterip gemiye geri dönersen ben onlara terk edildiklerini söyleyeceğim."</p>

    <p>"Aldığın soğuk göl suyu sana yetmedi değil mi?" Helikopteri suyun birkaç metre üstünde kalacak şekilde alçalttı.</p>

    <p>"Senin Rocky Dağları'nın saf kaynak suyuna bağımlılığın gibi bir şey bu," diye karşılık verdi Pitt. "Yalnız dikkat et Alexander bizi ezip geçmesin." Maskesini yeniden yüzüne taktı.</p>

    <p>Kapıdan atlayıp odanın birkaç metre ilerisine düştü. Giordino helikopteri yaklaşan araştırma gemisine doğru çevirdi. Pitt basınç odasına doğru yüzüp lombozdan içeri baktı.</p>

    <p>Theresa, Pitt'in maskesini lombozda görünce şaşkınlıkla yutkundu.</p>

    <p>"Yaşıyor," dedi hayretle. Yeşil gözleri tanımıştı.</p>

    <p>Diğerleri de lomboza toplanıp Pitt'e el salladı. Onun dalgayla beş kilometre uzağa sürüklendikten sonra helikopterle geri geldiğinden habersizdiler.</p>

    <p>Pitt eldivenli elini kaldırıp işaret parmağıyla başparmağını birleştirdi.</p>

    <p>"İyi olup olmadığınızı soruyor," dedi Roy.</p>

    <p>Tadana lomboza yaklaşıp başını salladı, Pitt'in hareketini tekrarladı. Pitt daha sonra saatini işaret edip işaret parmağını kaldırdı;</p>

    <p>Tatiana yine başını salladı. "Bir saat," dedi diğerlerine. "Yardım yolda."</p>

    <p>"Artık biraz rahatlayabiliriz sanırım," dedi Wofford. Roy'la birlikte minderleri düzelterek herkesin rahatça oturmasını sağladı.</p>

    <p>Pitt odanın etrafında dolaşıp bir hasar ya da sızıntı belirtisi olup olmadığını kontrol etti. Odanın batmadığından emin olduktan sonra üst ösmına tırmanıp beklemeye başladı. Berrak öğleden sonra havasında Vereshchagin kolayca görebiliyor, kendilerine doğru gelişini izliyordu.</p>

    <p>Bir saatten biraz sonra gemi yanlarına vardığında Giordino büyük vinci hazırlamıştı bile. Orijinal nakliye kablosu hâlâ basınç odasına bağlı duruyordu. Bu yüzden Pitt'in yapması gereken tek şey bu kabloları toplayıp vincin kancasına asmaktı. Basınç odası Vereshchagin'ın kıç tarafına kaldırılırken Pitt devasa beyaz bir aygıra biniyormuş gibi basınç odasının üstünde oturuyordu. Basınç odasının kızakları yere değince Pitt yere atlayıp kilitli giriş kapağını açtı. Gunn koşup başını içeri uzattı, Theresa ve Tatiana'nın ardında üç adamla birlikte dışarı çıkmasına yardım etti.</p>

    <p>"Tanrım, bu çok güzel," dedi Wofford temiz havayı içine çekerek.</p>

    <p>Dışarı en son çıkan Rus balıkçı sendeleyerek geminin küpeştesine gitti, yaşlı balıkçı teknesini aradı.</p>

    <p>"Dalgada parçalanıp dibe indiğini söyleyebilirsin," dedi Pitt, Tatiana'ya.</p>

    <p>Tatiana bu sözleri tercüme ederken kaptan başını iki yana sallayıp ağlamaya başladı.</p>

    <p>"Dalga geçtikten sonra ortaya çıkmana inanamadık," dedi Theresa, Pitt'e hayranlıkla bakarak. "Nasıl hayatta kaldın?"</p>

    <p>"Bazen şansım yaver gidiyor," dedi Pitt sırıtarak. Sonra omuz çantasını açıp içindeki dalış ekipmanını gösterdi.</p>

    <p>"Tekrar teşekkürler," Theresa. Diğer ekip üyeleri de övgüleriyle ona katıldı.</p>

    <p>"Bana teşekkür etmeyin," dedi Pitt. "Al Giordino'ya ve uçan basınç odasına teşekkür edin."</p>

    <p>Giordino vincin yanından gelip şakacı bir şekilde selam verdi. "Umarım bu konserve kutusundaki yolculuğunuz fazla sert geçmemiştir."</p>

    <p>"Hayatlarımızı kurtardınız Bay Giordino," dedi Theresa. Al'in elini minnetle sıkıp bırakmadı.</p>

    <p>"Lütfen bana Al de," dedi İtalyan. Hollandalı güzel kadının bakışları karşısında gevşemişti.</p>

    <p>"Bir langırt makinesindeki bilyenin neler hissettiğini artık çok iyi anlıyorum," diye mırıldandı Roy.</p>

    <p>"Sence gemide votka var mıdır?" diye inledi Wofford sırtını ovuşturarak.</p>

    <p>"İngiltere'de yağmur yağar mı?" diye karşılık verdi Gunn bu soruya kulak misafiri olarak. "Bu taraftan baylar ve bayanlar. Gemi doktoru sizi muayene etsin, sonra kamarada dinlenebilir ya da mutfakta bir şeyler içebilirsiniz. Listvyanka darmadağın oldu, bu yüzden sizi yarın sabaha kadar kıyıya çıkaramayacağız zaten."</p>

    <p>"Al neden sen revire giden yolu göstermiyorsun? Ben önce Rudi'yle biraz konuşmak istiyorum" dedi Pitt.</p>

    <p>"Benim için bir zevktir," dedi Giordino, Theresa'nın kolunu tutup onu ve diğerlerini geminin minik revirine götürürken.</p>

    <p>Rudi, Pitt'in yanına gelip omzunu sıvazladı. "Al bize, senin sudaki maceranı anlattı. Dalganın üstünde olacağını bilseydim sırtına bazı ölçüm aletleri takardım," diye sırıttı.</p>

    <p>"Bir tekila içerken sana sıvı dinamikleriyle ilgili deneyimlerimi memnuniyetle anlatabilirim," diye karşılık verdi Pitt. "Kıyıdaki hasar ne durumda?"</p>

    <p>"Uzaktan gördüğümüz kadarıyla Listvyanka fırtınayı tek parça halinde atlattı. Dalga rıhtımı yuttu, şu anda ana caddede oturan birkaç tekne var, ama hasarın geri kalanı suyun kenarındaki bazı dükkânlarla sınırlı. Telsizden yaralanma haberleri almadık, bu yüzden uyarımızın işe yaradığı belli."</p>

    <p>"Potansiyel artçı şoklara hazır olmalıyız."</p>

    <p>"Golden, Colorado'daki Ulusal Deprem Enformasyon Merkezi'yle uydu bağlantısını açık tutuyorum. Bir deprem gördükleri anda bize bildirecekler."</p>

    <p>Gölün üstüne alacakaranlık çökerken Vereshchagin Listvyanka'nın Uman köyüne doğru yol alıyordu. Mürettebat meydana gelen hasarı görmek için araştırma gemisinin ön güvertesine toplanmıştı. Dalga bir çekiç gibi inmiş, su kıyısında bulunan ağaçları dümdüz etmiş, küçük binaları parçalamıştı. Ama kasabanın ve limanın büyük bir bölümü dalgayı en az zararla atlatmıştı. Araştırma gemisi hasarlı kıyıdan iki kilometre açığa demirledi. Kasabalı selin tahribatını temizlemek için gece boyu çalışırken eski Belarus traktörün uğultusu duyuluyordu.</p>

    <p>Gemi mutfağındaki Roy, Wofford ve balıkçı teknesinin kaptanı bir köşede oturmuş, Altai votkasını cömertçe paylaşan Rus mürettebatla kadeh tokuşturuyordu. Pitt, Giordino ve Sarghov odanın karşısında Theresa ve Tatiana'yla birlikte fırında mersin balığından oluşan akşam yemeğini bitirmek üzereydi. Tabakları temizlendikten sonra Sarghov isimsiz bir şişe çıkarıp birer kadeh yemek sonrası içkisi doldurdu.</p>

    <p>"Sağlığınıza," dedi Giordino. İki kadına kadeh kaldırırken kadehi Theresa'nmkiyle buluştu.</p>

    <p>"Sayenizde sağlığımız çok iyi," dedi Theresa gülerek. İçkisinden bir yudum alınca gülümsemesi soldu, gözleri yerinden çıkacakmış gibi oldu.</p>

    <p>"Bu nedir?" dedi boğuk bir sesle. "Çamaşır suyuna benziyor."</p>

    <p>Sarghov derin bir kahkaha attı. "Samogon. Eski bir dostumun köyünde buldum. Amerika'da kaçak içki denen şeye benziyor galiba."</p>

    <p>Theresa yarısı dolu kadehi kendisinden uzaklaştırırken masadakiler gülüştü. "Sanırım ben votka içeceğim," dedi Theresa, diğerleriyle birlikte gülerek.</p>

    <p>"Söyleyin bakalım, iki güzel genç kadın bu büyük, kötü Baykal Gölü'nde petrol arayıp ne yapıyor?" diye sordu Pitt içkisini bitirerek.</p>

    <p>"Avarga Petrol Konsorsiyumu'nun gölün doğusundaki bölgelerde petrol ve maden arama hakkı var," diye cevap verdi Tatiana.</p>

    <p>"Baykal Gölü kültürel bir hazine. Birleşmiş Milletler Dünya Hazinesi statüsüne sahip ve dünyanın her yerindeki çevreciler için bir ikon," dedi Sarghov, bu tertemiz gölün sularının üstünde bir petrol kuyusu görme olasılığı karşısında açıkça rahatsız olarak. "Gölde nasıl arama yaparsınız?"</p>

    <p>Tatiana başını öne arkaya salladı. "Haklısınız. Baykal'a kutsal su olarak saygı duyuyoruz ve göle petrol kuyuları dikmek gibi bir niyetimiz asla olamaz. Eğer petrolün varlığı ve ulaşılabilir yerde olduğu kanıtlanırsa, bu depolara ulaşmak için gölün doğu bölgelerini eğimli bir açıyla kazıp derinlere ulaşırız."</p>

    <p>"Mantıklı," dedi Giordino. "Meksika Körfezi'nde her zaman eğimli, hatta yatay delme bile yapıyorlar. Ama Rotterdam'dan gelen bu güzel meleğin varlığını hâlâ açıklamadınız," diye ekledi, Theresa'ya gülümseyerek.</p>

    <p>Theresa bu iltifat karşısında kıpkırmızı oldu. "Amsterdam. Aslında Amsterdamlıyım. Sarhoş Amerikalı çalışma arkadaşlarım ve ben Shell Petrol için çalışıyoruz. Konuşurken başparmağıyla uzak köşeyi işaret etti. Roy ve Wofford, Rus arkadaşlarıyla gürültülü bir şekilde müstehcen espriler yapıyordu.</p>

    <p>"Avarga Petrol'ün ricası üzerine geldik," diye devam etti. "Bilindik nedenlerden ötürü arama ekipmanları yok. Şirketim, Batı Sibirya petrol sahalarının yanı sıra Baltık'ta da arama çalışması yaptı. Avarga Petrol'le birlikte umut vaat eden bazı bölgeler için ortak, geliştirme fırsatı arıyoruz. Buraya gelip gölü birlikte aramamız çok doğal."</p>

    <p>"Dalga vurmadan önce hiç petrol sahası buldunuz mu?" diye sordu Pitt.</p>

    <p>"Yalnızca hidrokarbon sızıntıları arıyorduk ve potansiyel yatakları ölçecek sismik ekipmanımız yoktu. Tekneyi kaybettiğimizde sızıntıya benzeyen herhangi bir şeyle karşılaşmamıştık."</p>

    <p>"Petrol sızıntısı mı?" diye sordu Sarghov.</p>

    <p>"Evet, ilkel olsa da petrol yataklarını bulmanın sık görülen bir yoludur. Bir su ortamında tabandan sızan petrol yüzeye yayılır. Çökelti derinliklerini belirleyen ve tabanın jeolojik görüntüsünü veren sismik aygıtların bulunmadığı günlerde petrol sızıntıları hidrokarbon birikintilerini bulmanın gerçek yoluydu."</p>

    <p>"Balıkçılar yüzey trafiğinin yoğun olmadığı bölgelerde sızıntı olduğunu bildirmiş," diye açıkladı Tatiana. "Bunlar delmenin ekonomik olmayacağı küçük birikintiler de olabilir elbet."</p>

    <p>"Gölün derinliği düşünülürse oldukça pahalı bir iş olacak," dedi Pitt.</p>

    <p>"İş demişken, Bay Pitt, siz ve NUMA ekibi bu Rus gemisinde ne arıyor?" diye sordu Tatiana.</p>

    <p>"Alexander ve Gölbilim Enstitüsü'nün konuklarıyız," diye cevapladı Pitt, kadehini Sarghov'a doğru kaldırarak. "Göldeki akıntıları ve bölgeye özgü hayvan ve bitki örtüsüne etkilerini incelemek için ortak bir girişimde bulunuyoruz."</p>

    <p>"Peki, o seiche dalgasını nasıl o kadar önceden bilebildiniz?"</p>

    <p>"Algılayıcı kutularımız sayesinde. Gölde suyun derinliğini, basıncı gibi şeyleri ölçen yüzlerce algılayıcı kutumuz var. Al helikopterden ekmek kırıntısı gibi bütün göle serpiştirdi onları. Tesadüfen gölün Olkhon Adası yakınındaki bir bölümünü inceliyorduk. Orada algılayıcı kutu yoğunluğumuz çok fazla. Rudi sualtı heyelanının belirtilerini ve sonuç olarak oluşan seiche dalgasını çabucak tanıdı."</p>

    <p>"Çok şanslıyız," dedi Theresa. "Eminim çok sayıda insan şanslıydı bugün."</p>

    <p>"Al, felaketlerin kokusunu önceden alır," dedi Pitt sırıtarak.</p>

    <p>"Sibirya'ya bir şişe Jack Daniels olmadan gelmek gerçek bir felaketti," dedi Giordino yüzünde ekşi bir ifadeyle içkisini içerken.</p>

    <p>"Mevcut verilerimizin bu olayla bozulması çok yazık oldu," dedi Sarghov bunun bilimsel etkilerini düşünerek. "Ama dalganın oluşumu ve hareketiyle ilgili heyecan verici veriler var elimizde."</p>

    <p>"Şu algılayıcı kutular, depremin merkezini bulabilirler mi?" diye sordu Tadana.</p>

    <p>"Eğer gölün altında olduysa," diye karşılık verdi Pitt.</p>

    <p>"Rudi yarın bilgisayarları kurcalayıp tam yerini çıkarıp çıkaramayacağına bakacak. Konuştuğu deprem uzmanları depremin merkezinin gölün kuzeybatı köşesine yakın olduğunu söylüyor," dedi Giordino. Mutfağı tarayıp Gunn'ı göremeyince ekledi. "Şu anda bile köprüde bilgisayarıyla konuşuyor olabilir."</p>

    <p>Tatiana içkisinin son yudumunu alıp saatine baktı. "Yorucu bir gündü. Korkarım artık yatmam gerekiyor."</p>

    <p>"Sana katılıyorum," dedi Pitt esnemesini bastırarak. "Kamarana kadar sana eşlik edebilir miyim?" diye sordu masum bir şekilde.</p>

    <p>"Bu hoş olur."</p>

    <p>Sarghov onlarla birlikte ayağa kalkıp herkese iyi geceler diledi.</p>

    <p>"Sanırım siz fırında alaskanın servis yapılmasını bekliyorsunuz?" dedi Pitt, Theresa ve Giordino'ya gülerek.</p>

    <p>"Aç kulaklarım Hollanda hikâyelerini bekliyor." Giordino sırıtarak Theresa'ya bakıyordu.</p>

    <p>"Karşılığında derinlerin hikâyeleri var mı?" diye sordu Theresa da gülerek.</p>

    <p>"Burada kesinlikle derin bir şeyler var." Pitt gülerek iyi geceler diledi.</p>

    <p>Pitt kibarca Tatiana'ya kıç tarafındaki kamarasına kadar eşlik edip geminin ortasındaki kendi kamarasına geri döndü. Gün içinde gelişen olaylar bütün gücünü tüketmişti. Ranzasına uzanıp ağrıyan kaslarını gevşetmek ona çok iyi geldi. Fiziksel olarak tükenmiş olsa da uykuya çok zor daldı. Zihni inatçı bir şekilde günün olaylarını durmadan tekrarlıyordu ki sonunda uykunun ağırlığı üstüne çöktü.</p>

    <p>Daha uykuya dalalı dört saat olmuştu ki Pitt birden uyanıp doğruldu. Ortalık sessiz olmasına rağmen hisleri bir şeylerin yolunda gitmediğini söylüyordu. Abajurunu yakıp ayağa kalktı, ama neredeyse düşüyordu. Gözlerim ovuşturarak uyanmaya çalışırken geminin kıç tarafına doğru neredeyse on derece yattığını fark etti.</p>

    <p>Hızla giyinip ana güverteye çıkan merdivenleri tırmandı, koşar adımlarla koridordan geçti. Koridor ve açık güverte tamamen boştu, pruvaya doğru yürürken gemi garip biçimde sessizdi. Geminin motorları kapanmıştı ve yalnızca makine dairesindeki yardımcı jeneratörün uğultusu gecenin sessizliğini dolduruyordu.</p>

    <p>Köprüye çıkan merdivenleri tırmanıp kapıdan girdi, içeriye baktı. Canı sıkılarak içerisinin boş olduğunu gördü. Kendisinin gemide bulunan tek adam olup olmadığını merak ederek kontrol panelini taradı, TRE-VOGA yazılı kırmızı ahşap düğmeyi buldu. Düğmeye basınca bütün gemide çalmaya başlayan alarm çanları gecenin sessizliğini böldü. Saniyeler sonra Vereshchagin'in adaleli kaptanı öfkeli bir boğa gibi köprüye daldı.</p>

    <p>"Neler oluyor burada?" dedi kekeleyerek. Gecenin bir yarısı İngiliz-cesini toparlamaya çalışıyordu. "Nöbetçi Anatoly nerede?"</p>

    <p>"Gemi batıyor," dedi Pitt sakin bir şekilde. "Bir dakika önce köprüye geldiğimde nöbetçi filan yoktu."</p>

    <p>Geminin eğik durumunu ilk kez fark eden kaptanın gözleri irileşti.</p>

    <p>"Bize güç gerekli!" diye bağırdı, makine dairesinin telefonuna uzanarak. Ama ahizeyi yakalarken köprü birden simsiyah oldu. Geminin elektriği kesilirken direk ışıkları, kamara ışıklan, konsol göstergeleri her şey karardı. Alarm çanları bile sustu.</p>

    <p>Küfreden kaptan elini kontrol panelinin üstünde dolaştırıp acil durum aküsü düğmesini aradı. Köprü düşük seviyede ışıkla aydınlandı. Işıklar titreşirken Vereshchagin'm başmakinisti nefes nefese köprüye daldı. Sakalı güzelce biçimlendirilmiş olan iriyarı adam, panik halde gökyüzüne baktı.</p>

    <p>"Kaptan, makine dairesinin kapısı sımsıkı kapalı. İçeri girmenin bir yolu yok. Yarısına kadar suyla dolmuş olabilir."</p>

    <p>"Birisi kapıyı mı kilitlemiş? Neler oluyor... Demir atmışken neden batıyoruz?" diye sordu kaptan, bir cevap arayarak.</p>

    <p>"Görünüşe göre safra taşmış ve alt güverte kıç tarafından hızla su alıyor," dedi makinist. Solukları yavaş yavaş düzene giriyordu.</p>

    <p>"Gemiyi terk etmeye hazırlansanız iyi olur," dedi Pitt mantıklı bir sesle.</p>

    <p>Bu sözler kaptanı iliklerine dek dondurdu. Bir gemi kaptanı için gemisini terk etme emri insanın kendi çocuğunu vermeyi kabul edişiyle aynı şeydi. Ruhu bu kadar parçalayan başka bir emir olamazdı. Geminin sahibine cevap vermenin acısıyla, sigorta şirketleriyle ve olaydan sonraki denizcilik sorgu kuruluyla yüzleşmek çok zordu. Ama mürettebatın korkuyla kaçışmasını seyrettikten sonra cansız ahşap ve çelik yığınının gözlerinin önünde kaybolduğunu görmek daha da zordu. İnsanın sevdiği aile arabası gibi gemilerin çoğu da kaptan ve mürettebatı için kendisine has sıkıntıları, tuhaflıkları ve kişilik özellikleriyle bir kişiliğe bürünürdü. Çoğu kaptan komutasındaki gemiyle aşk yaşamakla suçlanırdı. Kaptan Kharitonov da böyleydi.</p>

    <p>Yorgun kaptan gerçeği biliyordu, ama dile getiremiyordu. Yüzünde haşin bir ifadeyle emri iletmesi için başmakiniste işaret verdi.</p>

    <p>Pitt gemiyi yüzer halde tutmak için çözümler düşünerek kapıdan çıkmıştı bile. Dalış takımını almak ve makine dairesine girmek aklından geçen ilk şeydi, ama önce zincirli kapakla uğraşması gerekiyordu. Hem sonra ne olacaktı? Eğer su baskınının nedeni makine dairesinin altındaki büyük bir delikse suyu engellemek için yapabileceği fazla bir şey olmazdı.</p>

    <p>Birden kalabalıklaşan güvertede Giordino ve Gunn'la karşılaşınca aradığı cevabı buldu.</p>

    <p>"Islanacağız galiba," dedi Giordino telaşsız bir şekilde.</p>

    <p>"Makine dairesi kilitli ve su alıyor. Uzun süre suyun üstünde kalmaz," dedi Pitt, eğimli arka güverteye bakarak. "Helikopteri ne kadar sürede ısıtabilirsin?"</p>

    <p>"Olmuş bil," dedi Giordino. Sonra Pitt'in cevabını beklemeden kıç tarafına koştu.</p>

    <p>"Rudi denizden aldığımız araştırma ekibinin güvenli bir şekilde güverteye çıkıp cankurtaran botunun yanında toplanmasım sağla. Sonra bak bakalım kaptanı demir halatnı serbest bırakmaya ikna edebilecek misin," dedi ince ceketiyle titreyen Gun'a.</p>

    <p>"Gizli kozun ne?"</p>

    <p>"As olduğunu umuyorum," dedikten soma arka tarafta gözden kayboldu.</p>

    <p>Kamov gece gökyüzüne doğru yükselerek bir an için batmakta olan araştırma gemisinin üstünde asılı kaldı.</p>

    <p>"Önce kadınlar ve çocuklar' sözünü unutmuyor muyuz?" diye sordu pilot koltuğundaki Giordino.</p>

    <p>"Rudi'yi araştırma ekibini toplamaya gönderdim," dedi Pitt, Giordino'nun Theresa'yla ilgili gerçek endişesini anlayarak. "Üstelik kimsenin ayağı ıslanmadan geri döneceğiz."</p>

    <p>Kokpitten bakınca geminin hatlarının acil güverte ışıklarından çok sahil ışıklarıyla aydınlandığını gördüler. Pitt sessizce sözlerinin doğru olmasını diledi. Araştırma gemisi kıç tarafına doğru hızla batıyordu. Su seviyesi alt güverteyi geçmişti, kısa süre içinde açık kıç güvertesine süzülmeye başlayacaktı. Giordino içgüdüsel olarak Listvyanka'ya doğru uçarken Pitt bakışlarını batan Vereshchagiri'den köyün açığında demirlemiş dağınık deniz araçlarına çevirdi.</p>

    <p>"Özel bir şey mi arıyorsun?" diye sordu Giordino.</p>

    <p>"Tercihen güçlü bir çekici," dedi Pitt gölde böyle bir gemi olmadığını bilerek. Aşağıdaki tekneler araştırma ekibinin kiraladığı küçük balıkçı tekneleri gibiydi. Birkaç tanesi dalganın gücüyle kıyıya çıkmıştı.</p>

    <p>"Şu koca oğlana ne dersin?" diye sordu Giordino. Körfezde yoğun ışığın bulunduğu dört kilometre ötedeki bir yeri işaret ediyordu.</p>

    <p>"Dün gece geldiğimizde burada değildi, belki yeni geliyordur. Bir bakalım."</p>

    <p>Giordino helikopteri ışıklara doğru yatırdı, az sonra bir geminin hatlarını görebildiler. Helikopter yaklaşırken Pitt geminin kabaca altmış metre uzunluğunda bir yük gemisi olduğunu gördü. Gövdenin siyah boyası kahverengi pas lekeleriyle buruşmuştu. Geminin ortasından yükselen mavi bacanın üstünde altın rengi bir kılıç logosu bulunuyordu. Belli ki, yaşlı gemi onlarca yıldır gölde sefer yapıp Listvyanka'dan Baykal kıyılarının kuzeyindeki uzak köylere kömür ve kereste taşıyordu. Giordino geminin sancak tarafına doğru alçalırken Pitt kıç tarafına monte edilmiş büyük, siyah bir vinç gördü. Gözleri bacaya dönerken başını iki yana salladı.</p>

    <p>"Durum iyi görünmüyor. Buraya demirlemiş, üstelik bacasından duman da çıkmıyor, demek ki makineleri soğuk. Onu devreye sokmak çok zaman alır." Pitt başını köye doğru eğdi. "Sanırım hızı güce tercih etmek zorundayız."</p>

    <p>"Hız mı?" diye sordu Giordino, Pitt'in bakışlarını takip edip helikopteri köye doğru döndürürken.</p>

    <p>"Hız," diye doğruladı Pitt. Uzakta suda inip kalkan parlak renkli ışık yığınını işaret ediyordu.</p>

    <p>Vereshchagin'in güvertesindeki düzenli boşaltım işlemi sürüyordu. İki cankurtaran botu mürettebatın yarısını almıştı ve suya indirilmek üzere bekliyordu. Gunn geriye kalan bilim adamı ekibi ve mürettebatın yanından geçip arka tarafa doğru ilerledi, bir güverte aşağıya indi. Gemiye dolan su geçidin arka tarafında güvertenin üstüne yükselmişti, ama Gunn'ın durduğu yerde yalnızca ayak bileğine kadar geliyordu. Konuk kamaraları yakınındaydı. Suyun kamaraları doldurması için daha çok yükselmesi gerektiğini görünce rahatladı.</p>

    <p>Buz gibi su baldırlarına dek gelirken Theresa ve Tatiana'nın paylaştığı ilk kamaraya yaklaşırken ürperdi. Bağırarak ve kapıyı yumruklayarak kilitsiz kapıyı açtı. İçerisi boştu. Hiç eşya yoktu ki, bu hiç şaşırtıcı değildi, çünkü kadınlar gemiye yalnızca üzerlerindeki giysilerle gelmişlerdi. Yalnızca dağınık örtüler daha önce orada olduklarını gösteriyordu.</p>

    <p>Kapıyı kapatıp hemen bitişikteki kamaraya geçti. Dondurucu su uyluklarına yükselirken yüzünü buruşturdu. Yine bağırıp yumrukladıktan sonra suyun direncine karşı kapıyı itti. İçeriye girerken bu kamarayı Roy ve Wofford'un paylaştığını hatırladı. Loş acil ışıklarının altında buranın da ilk kamara gibi boş olduğunu gördü, ama iki yatak da yatılmış gibi dağınıktı.</p>

    <p>Dondurucu su bacaklarını binlerce iğne batıyormuş gibi acıtırken, araştırma ekibinin üst güverteye çıkmış olduğunu düşünüp rahatladı. Yalnızca balıkçı teknesinin kaptanının kamarası kalmıştı bakılması gereken, ama su göğsüne kadar yükselmişti. Hipotermi geçirme fırsatını geri çevirerek döndü, üst güverteye çıktı. Üçüncü cankurtaran botu suya indirilirken ana güverteye geldi. Güvertede kalan bir avuç mürettebatın arasında petrol arama ekibinin olmadığını gördü. Rahatlayarak tek bir sonuca varması gerektiğini düşündü. İlk iki cankurtaran botuyla gitmiş olmalıydılar.</p>

    <p>Ivan Popovich ranzasına gömülmüş uyuyordu. Rüyasında Lena Neh-ri'nde balık avladığını görürken derin bir homurtuyla uyandı. Listvyanka'nın kayaklı küçük yolcu feribotu Vokshod'un al yanaklı kaptanı kaim kürk paltosunu giyip yarı uykulu bir şekilde sendeleyerek minik kamarasından çıktı, feribotun kıç tarafına gitti.</p>

    <p>Bir anda gözlerini yakan projektörlerle yüz yüze geldi. Yüksek gürültünün eşlik ettiği büyük bir kuvvet soğuk hava üflüyordu. Derken ışıklar yavaşça güverteden uzaklaştı, bir an havada asılı kaldıktan sonra dönüp kayboldu. Helikopter pervanesinin yankısı gecenin sessizliğinde hızla zayıflarken Popovich retinalarının önünde dans eden noktacıkları silmek için gözlerini ovuşturdu. Gözlerini yeniden açtığında şaşkınlıkla karşısında bir adam dikildiğini fark etti. Adam uzun boylu, siyah saçlıydı, dostça gülümsemesiyle beyaz dişleri görünüyordu. Yabancı sakin bir sesle, "İyi akşamlar. Teknenizi ödünç alabilir miyim?" dedi.</p>

    <p>Yüksek hızlı feribot, Vereshchagin'e kadar olan kısa mesafeli yolculuğu için ikiz kayaklarının üstünde hızla ilerlerken çığlıklar atıyordu. Popovich feribotu doğruca batan geminin pruvasına yöneltti, sonra becerikli bir şekilde dönüp gazı kesti, araştırma gemisinin pruvasında birkaç metre ötede durdu. Pitt feribotun küpeştesinden batmakta olan gri gemiye baktı. Gemi korkunç şekilde kıç tarafına doğru yatmıştı, pruvası yirmi dereçelik bir açıyla gökyüzünü gösteriyordu. Su alan gemi çok tehlikeli bir durumdaydı, suyun altına girebilir ya da her an tersyüz olabilirdi.</p>

    <p>Geminin çapa zinciri kesilirken yukarıdan büyük bir metal şangırtısı duyuldu. Dokuz metrelik ağır zincir peşinde ip halat ve çapa hattının nerede kesildiğini gösteren şamandırayla birlikte güvertede ve geminin kenarında şangırdadı. Son halka da yüzeyin altına girerken Pitt geminin azalan gerilim ve çapa demirinin ağırlığından kurtulması yüzünden birkaç metre yükseldiğini fark etti.</p>

    <p>"Çekme halatı geliyor," diye bağırdı biri yukarıdan.</p>

    <p>Yukarı bakan Pitt pruva küpeştesinin yakınında dikilen Giordino ve Gunn'ı görünce rahatladı. Bir saniye sonra ağır halatı kenardan atıp suyun kıyısına kadar indirdiler.</p>

    <p>Popovich hemen anladı. Deneyimli kaptan vakit yitirmeden teknesini geri geri halatın sarktığı yere yanaştırdı, Pitt'in halatı tekneye bağlamasını bekledi. Halatı hızla bocurgata bağlayan Pitt ayağa fırlayıp Popovich'e başparmaklarıyla tamam işareti yaptı.</p>

    <p>"Halat bağlandı. Çek bizi Ivan," diye bağırdı.</p>

    <p>Popovich dizel motoru vitese taktı, çekme halatı gerilene kadar biraz ilerletti, sonra yavaşça daha fazla gaz verdi. Feribotun pervaneleri suda çırpmırken Popovich tedbirli davranıp zaman kaybetmeden gazı sonuna kadar açtı.</p>

    <p>Kıç taralında duran Pitt ikiz motorun inlediğini duyabiliyordu. Pervaneler suya gömülürken su kopurdu, ama ileriye doğru bir hareket hissedilmedi. Pitt fili çekmeye çalışan bir sivrisinek gibi olduklarını biliyordu, ama bu sineğin ısırığı kötüydü. Feribot altmış kilometre hız yapma kapasitesine sahipti ve 1000 beygir gücündeki ikiz motoru döndürme gücü üretiyordu.</p>

    <p>İlk hareketi kimse hissetmedi, ama Vereshchagin önce santim santim, sonra metre metre ilerlemeye başladı. Giordino ve Gunn bir avuç mürettebat ve kaptanla birlikte nefeslerini tutmuş, köye doğru çekilirken köprüden onları seyrediyordu. Popovich hiç enerji harcamadan kıyıya giden en yakın yolu seçti.</p>

    <p>Gemi ve feribot bir kilometre gitmişti ki, Vereshchagin'in gövdesinden çatırtılar ve iniltiler yükselmeye başladı. Su alan kıç tarafı ve suyun üstündeki pruvası arasında geminin kontrolünü ele geçirme savaşı sürüyordu, yaşlı geminin yapısal bütünlüğünü tehdit eden bir savaş. Pitt gergin bir şekilde çekme halatının yanında dikilmiş gri geminin titreyişini seyrediyordu. Vereshchagin batacak olursa, feribotu da beraberinde götürmesin diye halatı hemen çözmek zorunda kalacaktı.</p>

    <p>Dakikalar saat kadar yavaş geçerken kıç tarafı göle gittikçe daha fazla batan Vereshchagin sürünerek kıyıya yanaştı. Geminin derinliklerinden metalik bir homurtu daha koptu ve bütün gemi sarsıldı. Köyün ışıklarıyla aydınlanan gemi sıcak sarı bir parıltı halinde adım adım kıyıya yaklaştı. Popovich feribotu hasar görmüş marina rıhtımlarının yanındaki küçük, kayalık sahile sürdü. Seyredenler için feribotu karaya oturtmaya çalışıyormuş gibi görünüyordu, ama herkes gelmeye devam etmesi için dua ediyordu. Motorlarının kükremesi kasabanın binalarında yankılanırken Popovich kıyıya birkaç metre kalana kadar ilerlemeye devam etti. Boğuk sürtünme sesi Vereshchagin'in gövdesinin sonunda karaya oturduğunu söylüyordu.</p>

    <p>Feribotun kaptanı Popovich geminin karaya oturduğunu duymaktan çok hissetti ve hemen aşırı ısınmış motoru kapattı. İki gemiyi de ölümcül bir sessizlik kaplarken motorların yankılanan sesi kesildi. Derken gürültülü sevinç çığlıkları ortalığı kapladı. Önce cankurtaran botlarıyla karaya varan gemi mürettebatı, ardından sahilde onları seyreden köylü kalabalığı ve en son da Vereshchagin 'de kalan adamlar Pitt ve Popovich'in kahramanca çabalarını alkışlıyordu. Popovich onlara karşılık vererek iki kez düdük çaldı, sonra kıç tarafına gidip Vereshchagin'm köprüsündeki adamlara el salladı.</p>

    <p>"Teşekkürler kaptan. Dümendeki beceriniz, piyanodaki Rachmaninoff la aynıydı," dedi Pitt.</p>

    <p>"Eski gemimin battığını görmeye dayanamazdım," dedi Popovich, Vereshchagin'e nostaljik bir şekilde bakarak. "O babuşkanın güvertelerini temizleyerek işe başladım ben." Sırıttı. "Kaptan Kharitonov aynı zamanda eski bir dostumdu. Devletle başının derde girmesini istemezdim."</p>

    <p>"Sayenizde Vereshchagin yeniden Baykal'ın sularında dolaşacak. Eminim Kaptan Kharitonov o zaman da gemisinin dümeninde olacak."</p>

    <p>"Umarım. Bana telsizden bunun bir sabotaj olduğunu söyledi. Belki şu çevreci gruplardan biridir. Baykal'ın sahibiymiş gibi davranıyorlar."</p>

    <p>Bu düşünce Pitt'in aklına ilk kez geliyordu. Durum sabotaj gibi görünüyordu, ama kim yapmıştı? Ve ne amaçla? Belki Sarghov cevabı bilirdi.</p>

    <p>Yerliler neredeyse felakete dönüşecek olayın ardından yardıma koşarken gecenin ilerleyen saatlerinde kasabada telaşlı bir hareket vardı. Balıkçı tekneleri mekik gibi gidip gelerek mürettebatı kıyıya taşıyor, diğerleri karaya oturan gemiyi boşaltmaya yardım ediyordu. Birkaç saat önceki sel yüzünden zemini hâlâ ıslak olan balık paketleme tesisi mürettebat ve bilim adamlarının toplanıp dinlenmesi için açıldı. Balıkçıların konuksever eşleri kahve ve votkanın yanında iştahı olanlar için taze tütsülenmiş omul servisi yaptı.</p>

    <p>Pitt ve Popovich depoya girerken alkışlarla karşılandı. Kaptan Kharitonov, iki adama minnetle teşekkür etti. Yapmayacağı bir şey yaparak eski dostunu içtenlikle kucakladı.</p>

    <p>"Vereshchagin'i kurtardın. Sana minnettarım yoldaş."</p>

    <p>"Yardım edebildiğime sevindim. Ama feribotumu kullanmayı akıl eden Bay Pitt'ti."</p>

    <p>"Umarım bir dahaki sefere gecenin bir yarısı seni uyandırmak zorunda kalmam, Ivan." Pitt gülümseyerek Popovich'in ayağındaki terliklere baktı. Kaptan Kharitonov'a dönerek, "Bütün mürettebat karaya çıktı mı?" diye sordu.</p>

    <p>Kaptanın yüzünde rahatsız bir ifade belirdi. "Köprü nöbetçisi Anatoly yok. Dr. Sarghov da kayıp. Ben de onun sizinle olmasını umuyordum."</p>

    <p>"Alexander mı? Hayır, bizimle değil. Akşam yemeğinden beri onu görmedim."</p>

    <p>"Cankurtaran botlarında da değildi," dedi Kharitonov.</p>

    <p>Durgun görünen Giordino ve Gunn başları önde Pitt'e yaklaştı.</p>

    <p>"Kaybolan bir tek o değil," dedi Giordino konuşmalarına kulak misafiri olarak. "Kurtardığımız bütün petrol arama ekibi de kayıp. Hiçbiri cankurtaran botlarına binmemiş, ama kamaralarında da değillerdi."</p>

    <p>"Balıkçınınki hariç bütün kamaralara baktım," dedi Gunn başını sallayarak.</p>

    <p>"Kimse gemiden ayrıldıklarını görmemiş mi?"</p>

    <p>"Hayır," dedi Giordino, başını hayretle iki yana sallayarak. "İz bırakmadan gitmişler. Sanki hiç gelmemiş gibi."</p>

    <p>Güneş birkaç saat sonra güneydoğu ufkunda yükselirken Vereshchagin'in tehlikeli durumu iyice belirginleşti. Makine dairesi, kıç ambarı ve alt kamaralar tamamen su altında kalmış, su ana güvertenin üçte birini kaplamıştı. Kıyıya çekilmeseydi kaç dakika daha suyun üstünde kalacağı tahminlere kalmıştı, ama cevap herkes için açıktı: çok uzun bir süre değil.</p>

    <p>Seiche dalgasıyla yerle bir olan bir turist kioskunun kalıntıları arasında duran Pitt ve Kaptan Kharitonov karaya oturmuş araştırma gemisini inceliyordu. Pitt kıç tarafından bir çift parlak siyah nerpanın yüzeye çıkıp küpeşteden geçtiğini gördü. Gölde yaşayan ceylan gözlü küçük fok balıkları su basmış kıç tarafında tembel tembel yüzüp yiyecek aramak için suyun altında kayboldu. Pitt fok balıklarının yüzeye çıkmasını beklerken geminin su çizgisine baktı. Ortasında rıhtımdan ya da küçük bir tekneden bulaşan kırmızı bir boya izi gördü.</p>

    <p>"Irkutsk'tan gelen kurtarma onarım ekibi yarına kadar burada olmaz," dedi Kharitonov keyifsiz bir şekilde. "Mürettebatın portatif pompaları çalıştırmalarını isteyeceğim, ama tahribatın gerçek nedenini bulana kadar bu pek bir işe yaramaz."</p>

    <p>"Alexander ve petrol araştırma ekibinin ortadan kaybolması daha önemli bir konu," dedi Pitt. "Kıyıda olmadıklarına göre canlı kurtulamadıklarını düşünmeliyiz. Onları geminin su basmış kısımlarında aramak gerek."</p>

    <p>Kaptan isteksiz bir halde başını salladı. "Evet, arkadaşım Alexander bulmalıyız. Korkarım bize bir cevap vermesi için polis dalgıç ekibini beklememiz gerekiyor."</p>

    <p>"O kadar beklemeniz gerekeceğini sanmıyorum kaptan," dedi Pitt yaklaşan birini işaret ederek.</p>

    <p>Elli metre ötedeki Al Giordino omzunda bir çift kırmızı saplı demir testeresiyle birlikte onlara doğru geliyordu.</p>

    <p>"Bunları kasabadan ucuzluktan aldım," dedi Giordino omzundaki demir testerelerini indirerek. Uzun sapları boyunun yarısına kadar geliyordu.</p>

    <p>"Geminin yasak bölgelerine girmemize izin vermelisiniz," dedi Pitt.</p>

    <p>"Siz mi? Tahribatı siz mi inceleyeceksiniz?" diye sordu Kharitonov, Amerikalıların bu girişimine şaşırarak.</p>

    <p>"Alexander ve diğerlerinin hâlâ gemide olup olmadığını görmemiz gerek," dedi Giordino haşin bir bakışla.</p>

    <p>"Geminizi kim batırmaya çalıştıysa, bizim araştırma projemizi durdurmak istiyor olabilir," diye ekledi Pitt. "Eğer öyleyse nedenini öğrenmek isterim. Dalış takımlarımız öndeki ambarda, bu yüzden bütün ekipmanımızı kullanabiliriz."</p>

    <p>"Bu güvenli olmayabilir," diye uyardı Kharitonov.</p>

    <p>"En zor kısım Giordino'yu kahvaltıdan önce dalışa ikna etmek olacak," dedi Pitt ellerindeki işin tatsızlığını hafifletmeye çalışarak.</p>

    <p>"İyi bir kaynaktan aldığım habere göre mersin balıklı gözlemelerden yiyebildiğin kadar yemek mümkünmüş," dedi Giordino tek kaşını kaldırarak.</p>

    <p>"O halde hepsini bitirmemeleri için dua edelim."</p>

    <p>Ödünç aldıkları Zodyak botla karaya oturan gemiye giderlerken Gunn da onlara katıldı. Meyilli güverteden öndeki ambara tırmandılar. Dalış takımlarını giyip hafif oksijen tüplerini takarken Gunn onlara yardım etti. Maskelerini takmadan önce Gunn parmağıyla baş altını işaret etti.</p>

    <p>"Köprüdeki bilgisayarları kontrol edip bölgenin sismik faaliyetleri konusunda güncel verileri alacağım. Bensiz denizkızlarıyla gitmeyin sakın."</p>

    <p>"Bu dondurucu suda yüzemeyecek kadar hüzünlüdür onlar," diye homurdandı Giordino.</p>

    <p>Palet giymeyen iki adam dalış takımlarının kauçuk tabanıyla güverteden geçip suya girdi. Su seviyesi omuzlarına ulaşınca Pitt uzanıp başındaki küçük lambayı açtı, sonra suyun altına girdi. Sancak tarafındaki merdivenler birkaç adım ötedeydi ve Pitt suyun direncine karşı ağır ağır yürürken Frankenstein'a benziyordu. Arkasındaki ışık Gıordino'nun da birkaç adım ötesinden geldiğini gösteriyordu.</p>

    <p>Bir dizi sıçrayışla merdivenlerden inen Pitt en alt güverteye ve makine dairesine kadar yoluna devam etti. Yüzey ışığından uzaklaşınca karanlık bulutu hemen etrafını sardı. Ama su bir yüzme havuzu kadar berraktı ve Pitt'in başındaki küçük lamba karanlığın arasında parlak beyaz bir yol açıyordu. Suyun eksi kaldırma kuvveti yüzünden yürümek yüzmekten daha kolaydı. Ayda vuruyormuş gibi hoplayarak sancak tarafındaki makine dairesinin kapısına gitti. Ağır çelik kapı başmakinistin bildirdiği gibi sımsıkı kapalıydı. Kilidin etrafına eski, paslı bir zincir sarılıp bağlanmıştı. Pitt yeni gibi görünen altın rengi asma kilidi fark etti.</p>

    <p>Giordino'nun ışığı kapıyı aydınlatırken demir testeresiyle zinciri asma kilidin yanından kesti. Kaslı İtalyan testereyi kolayca idare edip ikinci parçayı da kestikten sonra Pitt zinciri çözüp kapıyı açtı, içeri girdi.</p>

    <p>Vereshchagin'm yaşı otuzdan fazla olmasına rağmen titiz bir başmakinistin göstergesi olarak makine dairesi tertemizdi. Geminin büyük dizel jeneratörü ortasında bulunduğu odanın geniş bir kısmını kaplıyordu. Pitt yavaşça bunun etrafında dolaşıp güvertede veya bölmelerde ve makinelerin kendisinde belirgin bir hasar izi görmeye çalıştı, ama hiçbir şey yoktu. Yalnızca çelik ızgaralı metal taban yerinde değildi. Arka güverteden çıkarılmış, alet kutusunun yanına dayanmıştı. İçeri bakan Pitt buranın safraya açılan yer olduğunu gördü. Yüz yirmi santimlik girintinin ardından sürünerek geçilebilecek boşluk, kapalı güvertenin altına gidiyordu. Onun tabanında, gemi gövdesinin hafif eğimli çelik plakası bulunuyordu.</p>

    <p>Deliğe giren Pitt plakayı bırakıp çömeldi, bölmeyi kıç tarafına doğru inceledi. Işığıyla görebildiği kadarıyla gövde plakası pürüzsüz ve sağlam görünüyordu. Yavaşça dönerek arkasındaki metal nesneye dayandı. Giordino ışık yayan başını bölmeye sokmuştu. Pitt, onun ışığıyla sırtındaki nesneden kalın bir borunun öne doğru çıktığını fark etti. Bu çıkıntıyı incelemek için dönünce Giordino'nun başım onaylarcasına ileri geri salladığını gördü.</p>

    <p>Nesne, arkasından gelen borudan otuz santim kadar yukarıda bulunan kısa ve küt bir vanaydı. Yanındaki kırmızı plakada kalın beyaz harflerle PREDOSTEREZHENIYE! yazıyordu. Pitt bunun "Dikkat!" anlamına gelebileceğini tahmin etti. Eldivenli elleriyle vanayı tutup saatin yönünün aksine çevirdi. Vana kıpırdamadı. Bunun üzerine saat yönünde çevirdi. Vana kolayca dönmeye başlamıştı. Başını kaldırıp Giordino'ya baktığında onun bilmiş bilmiş başını salladığını gördü. Konu bu kadar basitti. Bu vana geminin denize akıtma musluğunu açıyordu. Açık denizde açıldığında sintineyi -ve sonunda da bütün gemiyi- su basardı. Birisi makine dairesine girmiş, deniz musluğunu açmış, sintine pompalarını etkisiz hale getirmiş ve sonra da makine dairesine girişi kapamıştı. Gecenin bir yarısında gemiyi hızlı ve kolay bir şekilde batırmanın iyi yoluydu bu.</p>

    <p>Sintine bölümünden çıkıp makine dairesini geçti. Karşı tarafta diğerinin aynısı ızgara plaka buldu, ama bu yerli yerinde duruyordu. Izgarayı kaldırarak aşağıya indi, iskele tarafındaki musluğa baktı, onun da açık durumda olduğunu gördü. Vanayı kapatarak Giordino'nun uzattığı elini tuttu. Giordino, onu çekip makine dairesine çıkardı.</p>

    <p>Amaçlarının yarısı tamamlanmıştı. Makine dairesine girmiş ve geminin batmasının nedenini bulmuşlardı. Ama hâlâ Sarghov, Anatoly ve petrol ekibinin kaybolması konusu vardı. Saatine bakan Pitt neredeyse otuz dakikadır suyun altında olduklarını gördü. Daha çok havalan olmasına rağmen soğuk su kemiklerini yoruyordu, üstelik dalış giysileri giymişlerdi. Gençliğinde soğuğa aldırmaksızm dalardı, ama yaşı ona bir kez daha artık genç olmadığını hatırlatıyordu.</p>

    <p>Bu düşünceden kurtularak Giordino'yu odadan çıkardı, makine dairesinin etrafındaki su basmış bölmeleri hızla kontrol etti. Sıra dışı bir şey bulamayınca merdivenlerden bir kat çıkıp kamaraların bulunduğu yere geldiler. Geçit geminin ortasına kadar gidip öne ve arkaya dönüyordu. Geminin direğinin bulunduğu yere kadar uzanan koridorun iki yanında kamaralar vardı.</p>

    <p>Pitt el hareketleriyle Giordino'nun iskele tarafındaki kamaraları kontrol etmesini istedi, kendisi de sancak tarafını kontrole başladı. Kıç tarafına doğru gidip Sarghov'un olduğunu bildiği ilk kamaraya girerken kendini bir hırsız gibi hissediyordu. Tamamen su altında kalmasına rağmen odadakilerin büyük oranda yerli yerinde kaldığını görüp şaşırdı. Yalnızca birkaç kâğıt ve gazete parçalan tembelce etrafta yüzüyordu. Pitt masada dizüstü bilgisayarının açık olarak durduğunu gördü. Kısa devre yaptığı için ekranı karanlıktı. Sarghov'un akşam yemeğinde yanında olan ceketi bir sandalyenin üstüne asılmıştı. Küçük kamara dolabına bakınca Sarghov'un gömleklerinin ve pantolonlarının güzelce asılı olduğunu gördü. Pitt gemiden ayrılmayı planlayan bir adamın böyle yapmayacağını düşündü.</p>

    <p>Sarghov'un kamarasından çıkarak sonraki üç kamarayı inceledi, ardından sancak tarafındaki son kamaraya geçti. Burası Gunn'ın araştırma ekibini ararken ulaşamadığı kamaraydı. Geçidin karşısında Giordino'nun ışığının titreştiğini gördü. O kendisinden hızlı hareket edip son kamarayı inceliyordu.</p>

    <p>Pitt kapının kulpunu çevirip suyun görünmeyen kuvvetine karşı kapıyı zorla açmak için bedeniyle yaslandı. Araştırdığı diğer kamaralar gibi içerisi düzenliydi, sudan dolayı belirgin bir dağınıklık yoktu. Yalnız kapı eşiğinde dikilen Pitt bu odada bir farklılık olduğunu hissediyordu. İçinde hâlâ biri vardı.</p>

    <p>Yetersiz ışıkta ranzada bir çantanın ya da yastıkların bulunduğu düşünülebilirdi, ama Pitt'in hissettiği şey başkaydı. Biraz daha yaklaşınca ranzada bir adamın yattığını gördü, solgun ve ölü bir adam.</p>

    <p>Yatan adama doğru yaklaşıp dikkatle cesedin üstüne eğildi, ışığıyla adamı aydınlattı. Balıkçı teknesinin aksi suratlı kaptanının açık gözleri kendisine bakıyordu. Yüzünde şaşkın bir ifade vardı. Yaşlı balıkçının üzerinde bir tişört vardı, bacakları örtülerin altındaydı. Sıkı battaniye onun yataktan çıkıp yüzmesini engellemişti.</p>

    <p>Işığı ölü adamın başına yaklaştırarak bir parmağını adamın saç çizgisinde dolaştırdı. Kulağının beş santim yukarısında hafif bir ezik vardı. Derisi yüzülmemiş olsa da ağır darbenin adamın kafatasını parçaladığı belliydi. Pitt hastalıklı bir şekilde adamın bu darbeyle mi öldüğünü yoksa bilinçsiz yatarken mi boğulduğunu merak etti.</p>

    <p>Giordino'nun ışığı birden kapıda belirirken Pitt dikkatle zemini inceledi. Halı döşeli zemin boştu. Raftan düşüp adamı kazayla öldüren bir porselen sürahi, kurşun kâğıt ağırlığı ya da votka şişesi göremedi. Oda tamamen boştu. Yanında hiç eşya getirmeyen balıkçıya verilen boş bir oda.</p>

    <p>Pitt, yaşlı adama bir kez daha bakarken ilk içgüdülerinin doğru olduğunu biliyordu. Pitt, onu gördüğü ilk anda yaşlı balıkçının kazayla ölmediğini anlamıştı. Adam öldürülmüştü.</p>

    <p>"Gitmiş," diye söylendi Gunn. Yüzü öfkeden kızarmıştı. "Birisi veri tabanı donanımımızı söküp götürmüş. Son iki haftada topladığımız bütün verilerimiz, veri toplama noktalarımız, hepsi gitmiş."</p>

    <p>Pitt ve Giordino'nun dalış takımlarını çıkarmalarına yardım ederken söylenmeye devam ediyordu.</p>

    <p>"Ya yedek dosyalar Rudi?" diye sordu Pitt.</p>

    <p>"Doğru. İyi bir bilgisayar ineği olarak senin her şeyi disketlere yedeklediğini, hatta üçüncü bir kopya aldığını biliyorum," dedi Giordino takımlarını asarken.</p>

    <p>"Yedeklerin bulunduğu DVD rafımız da gitmiş," diye bağırdı Gunn. "Birisi ne alacağını çok iyi biliyormuş."</p>

    <p>"Dostumuz Sarghov mu?" diye sordu Giordino.</p>

    <p>"Sanmıyorum," dedi Pitt. "Kamarası kaçmaya hazırlanan birininkine benzemiyordu."</p>

    <p>"Anlamıyorum. Araştırma verileri yalnızca bilimsel topluluk için değer ifade eder. Bulduğumuz her şeyi Rus meslektaşlarımızla paylaştık. Kim bilgi çalmak ister ki?" diye sordu Gunn. Öfkesi yavaş yavaş hafifliyordu.</p>

    <p>"Belki amaç veri çalmak değildi. Belki o verilerdeki bir şeyi keşfetmemizi istemiyorlardı," dedi Pitt.</p>

    <p>"Olabilir," dedi Giordino. "Rudi bu demektir ki senin sevgili bilgisayarın Baykal Gölü'nün dibinde yatıyor olabilir."</p>

    <p>"Bunun bir teselli mi olması gerekiyor?"</p>

    <p>"Kendini kötü hissetme. Sen yaşlı balıkçıdan daha iyi durumdasın."</p>

    <p>"Doğru. O teknesini kaybetti."</p>

    <p>"Hatta teknesinden daha fazlasını," diye karşılık vererek Gunn'a kamarada bulduklarını anlattı.</p>

    <p>"Ama neden yaşlı bir adamı öldürsünler ki?" dedi Gunn şaşkınlıkla başını iki yana sallayarak. "Ya diğerleri? Kaçırıldılar mı? Yoksa balıkçıyı öldürüp bilimsel verilerimizi yok ettikten sonra kendi istekleriyle mi gittiler?"</p>

    <p>Pitt de cevabını bulamadığı bu soruları düşünüp duruyordu.</p>

    <p>Gün ortasına kadar kıyıdan bir elektrik kablosu getirilerek Vereshchagin'e bağlanmış, sağlanan elektrikle etkisiz hale getirilen sintine pompaları çalıştırılmıştı. Kıç güvertesine yardımcı pompalar yerleştirilmiş, bağlı oldukları jeneratörün iniltisi altında suyu boşaltıyorlardı. Batık kıç tarafı kıyıda seyreden birkaç mürettebat için çok yavaş bir şekilde suyun altından çıkmaya başlamıştı.</p>

    <p>Listvyanka'da yaşayanlar dalgayla gelen suları temizlemeye başlamışlardı. Kasabanın ünlü açık balık pazarı hızla toparlandı, hatta birkaç balıkçı yeni tütsülenmiş balıklarını satmaya başladı. Dalgadan en fazla zararı gören turist kioskları yeniden inşa edilmeye başlarken testere ve çekiç sesleri havayı dolduruyordu.</p>

    <p>Gölün etrafından deprem ve dalganın yol açtığı diğer hasarlara dair haberler yavaş yavaş geliyordu. Gölün güney kıyılarındaki evlerde büyük hasarlar vardı, ama can kaybı bildirilmemişti. En büyük zararı güney sahilindeki önemli bir tesis olan Baykal Kâğıt Fabrikası görmüştü. Pislik temizlenene ve sular altında kalan binaları yeniden onarılana kadar birkaç hafta kapalı kalması gerekecekti. Gölün karşı tarafında depremin, kuzey kıyısına yakın olan Taishet-Nakhodka Petrol Boru Hattı'na ciddi hasar verdiği bildiriliyordu. Gölbilim Enstitüsü'ndeki çevrebilim uzmanları, göle petrol sızarsa meydana gelecek potansiyel çevre zararını değerlendirmek için yola çıkmışlardı bile.</p>

    <p>Öyle yemeğinden kısa bir süre sonra Listvyanka polis şefi, yanında Irkutsk'tan gelen iki dedektifle birlikte Vereshchagin'e geldi. Polis yetkilileri geminin köprüsüne çıkıp Kaptan Kharitonov'u resmi bir şekilde selamladı. Üniforması büyük gelen pejmürde görünüşlü Listvyanka polis şefi, köprünün karşı tarafında oturmuş, bilgisayar donanımını yeniden konfigüre eden üç Amerikalıyı görmezden geldi. Kendi gücünden fazlasıyla etkilenen kibirli bürokrat işin kendisini olmasa bile, işin getirdiği ayrıcalıkları seviyordu. Kharitonov kayıp mürettebatı ve aşağıdaki kamarada bulunan cesedi anlatırken şefin yüzünde bir öfke belirdi. Kayıp kişiler ve Vereshchagin'in batırılma girişimi kaza olarak açıklanabilirdi, ama bir ceset durumu karmaşık hale getiriyordu. Potansiyel cinayet ekstra kâğıt işi ve eyalet görevlilerinin işine karışması anlamına geliyordu. Listvyanka'da uğraştığı suçlar ara sıra gerçekleştirilen bisiklet hırsızlığı veya bar kavgalarıyla sınırlıydı ve o öyle olmasını tercih ediyordu.</p>

    <p>"Saçmalık," diye karşılık verdi ciddi bir sesle. "Ben Belikov'u çok iyi tanırım. Yaşlı sarhoş balıkçının tekiydi. Çok fazla votka içip yaşlı bir keçi gibi kendinden geçmiştir. Talihsiz bir kaza," diye rahat bir tavırla açıkladı.</p>

    <p>"Peki, iki mürettebatın ve balıkçıyla birlikte kurtarılan araştırma ekibinin kaybolmasına ve gemimin batırılma girişimine ne diyorsunuz?" diye sordu Kaptan Kharitonov gittikçe çoğalan bir öfkeyle.</p>

    <p>"Ah evet," dedi polis. "Deniz musluğunu kazayla açan mürettebat. Mekanik hatalarından utanıp kaçmışlardır. Barlarımızdan birinde ortaya çıkacaklardır," dedi bilmiş bir şekilde. Irkutsk'lu adamların bu mantığı kabul etmediğini görünce devam etti. "Tabii olayın resmi açıklaması için mürettebatı ve yolcuları sorgulamak gerek."</p>

    <p>Pitt bakışlarını egoist polis şefinden çekerek yanındaki iki dedektifi inceledi. Irkutsk Şehir Polisi Soruşturma Birimi'nden gelen dedektiflerin onunla aynı görüşte olmadıkları belliydi. Üniforma yerine takım elbise giyen ve gizli silah taşıyan sert adamlardı bunlar. Sıradan polis değildiler, deneyimli ve yerel polis akademisinden başka bir yerde eğitim gördükleri kendilerine güvenen hallerinden anlaşılıyordu. Üç adam gemide hızla soruşturmaya başlayınca Pitt, Irkutsk'tan gelen adamların araştırma ekibi ya da ölü balıkçıdan çok, Sarghov'un ortadan kaybolmasıyla ilgilendiklerini fark etti.</p>

    <p>"Boris Badenov'un hayatta ve sağlıklı olmadığını kim söylüyor?" diye alçak sesle mırıldandı Giordino kısa bir sorgulamadan sonra.</p>

    <p>Soruşturmalar tamamlandıktan sonra dedektifler köprüye döndü. Polis şefi, Kaptan Kharitonov'a sertçe bir şeyler söyledi. Vereshchagin'in kaptanı üzgün bir şekilde, Listvyanka polisinin talimatıyla bütün mürettebatın hemen gemiye dönmesi ve soruşturma tamamlanana dek orada kalması gerektiğini bildirdi.</p>

    <p>"Önce biraz bira içmeye çıkmamıza izin verebilirlerdi," diye sızlandı Giordino.</p>

    <p>"Washington'da kalmam gerektiğini biliyordum," diye homurdandı Gunn. "Şimdi Sibirya'ya sürgüne gönderileceğiz."</p>

    <p>"Washington yaz aylarında korkunç bir bataklıktı zaten," diye karşılık verdi Pitt köprünün camından gölün güzelliğine hayranlıkla bakarken.</p>

    <p>İki kilometre ötede bir gece önce Al'le birlikte üstünden uçtuğu siyah yük gemisini fark etti. Gemi kıyıya yanaşmış ve kasabanın uzağındaki hasar görmemiş rıhtıma demirlemişti. Büyük bir iskele vinci kıç tarafındaki kargo ambarından yük indiriyordu.</p>

    <p>Köprünün penceresinin yanında bir dürbün asılıydı. Pitt bilinçsizce dürbünü alıp gemiyi inceledi. Geminin bitişiğindeki iskelede, yanlan olmayan iki büyük kamyon ve daha küçük kapalı bir kamyonun park etmiş olduğunu gördü. Vinç gemiden boşalttığı yükleri kamyonlara yüklüyordu. Listvyanka göl kıyısındaki diğer kentlere mal sağlayan bir liman olduğu için bu görüntü biraz garipti. Arkası düz kamyonlardan birine odaklanınca, ahşap paletinde katranlı muşambayla örtülü garip dikey biçimli bir nesnenin bulunduğunu fark etti.</p>

    <p>"Kaptan?" dedi Kharitonov'a, pencereyi işaret ederek. "Şu siyah yük gemisi. Onun hakkında ne biliyorsunuz?"</p>

    <p>Kaptan Kharitonov yanma gelip gemiye doğru baktı. "Primoski. Baykal Gölü'nün uzun süreli bulaşıkçısı. Yıllardır Listvyanka'dan kuzeydeki Baikalskoe'ye düzenli seferler yapar, oradan inşa edilen demiryolu hattına çakıl ve kereste götürürdü. İş geçen yıl tamamlanınca birkaç ay demirlediği yerde kaldı. Son duyduğuma göre kısa bir süre için bir petrol şirketine kiralanmış. Onu kullanması için kendi adamlarını getirdiler, bu da eski mürettebatı üzdü. Gemiyi ne için kullandıklarını bilmiyorum, herhalde boru hattı ekipmanı filan taşıyorlardır."</p>

    <p>"Petrol şirketi," diye tekrarladı Pitt. "Avarga Petrol Konsorsiyumu olabilir mi acaba?"</p>

    <p>Kharitonov bir an düşündü. "Evet, şimdi düşününce hatırlıyorum, galiba oydu. Daha önce hatırlamadığı için bu yorgun adamı bağışla. Belki bizim kayıp petrol ekibi konusunda bir şey biliyorlardır. Tabii Alexander ve Anatoly hakkında da," diye ekledi kırgın bir tonla.</p>

    <p>Rus kaptan telsize uzanıp adım Baykal Gölü'nün batı kıyısındaki sıradağlardan alan Primoski adlı yük gemisine çağrıda bulundu. Neredeyse aynı anda boğuk bir ses karşılık verdi, kaptanın sorularını kısa cevaplarla geçiştirdi. Onlar konuşurken Pitt dürbünüyle yaşlı geminin boş arka güvertesine uzun uzun baktı.</p>

    <p>"Al, şuna bir bak."</p>

    <p>Giordino gelip dürbünü aldı, gemiyi dikkatle inceledi. Boşaltılan üstü örtülü kargoyu görünce, "Kargoları konusunda oldukça esrarengiz davranıyorlar, değil mi?" dedi. "Ama onlara sorsak eski traktör parçalarından başka bir şey olmadığını söylerler."</p>

    <p>"Kıç tarafındaki güverteye bak," dedi Pitt.</p>

    <p>"Dün gece orada bir vinç vardı," dedi Giordino. "Arkadaşlarımız gibi o da gitmiş."</p>

    <p>"Geminin üstünden geçerken havanın karanlık olduğunu kabul ediyorum, ama vinç bir logo parçası değildi."</p>

    <p>"Evet, kısa bir süre içinde bir makine mühendisi ordusu olmadan parçalanabilecek bir şey değildi," dedi Giordino.</p>

    <p>"Dürbünle gördüğüm kadarıyla gemide çalışanlar çekirdek mürettebat."</p>

    <p>Telsiz mikrofonunu kapatan kaptanın güçlü sesi araya girdi.</p>

    <p>"Üzgünüm beyler. Primoski'nin kaptanı yolcu almadığını, petrol arama ekibini görmediğini, hatta göldeki faaliyetlerinden haberdar olmadığını söyledi."</p>

    <p>"Bahse girerim Grant'ın mezarına kimin gömüldüğünü de bilmiyordur," dedi Giordino.</p>

    <p>"Ne yük taşıdıklarını söyledi mi?"</p>

    <p>"Evet," dedi Kharitonov. "Irkutsk'tan Baikalskoe'ye ziraat ekipmanı ye traktör parçaları taşıyorlarmış."</p>

    <p>Gemiden kimsenin ayrılmamasını sağlamakla görevlendirilen acemi polis memuru işinden çabuk sıkıldı. Vereshchagin'm pruvasının göl yatağına oturduğu yerden birkaç yüz metre ötesine kadar yorulmak bilmeksizin gidip gelirken gemiyi dikkatle izliyordu. Ama hiçbir olay olmadan akşam çökünce dikkati dağılmaya başladı. Yolun sonundaki bardan gelen gürültüler dikkatini çekiyordu. Kısa süre sonra da dönüp dönüp barın girişine bakmaya başladı. Çekici bir turist ya da Irkustk'tan gezmeye gelmiş bir okul arkadaşını görmeyi umuyordu.</p>

    <p>Sonunda dikkati o kadar dağıldı ki, Vereshchagin'm kıç tarafından aşağıya küçük bir Zodyak bot indirip kendilerini de botun içine bırakan siyahlar içindeki iki adamı göremedi.</p>

    <p>Pitt ve Giordino, Zodyak'la Vereshchagin'den uzaklaşırken araştırma gemisinin kendileriyle kıyıdaki nöbetçinin arasında kalmasına özen gösteriyordu.</p>

    <p>"Çok kısa bir yürüyüş mesafesinde güzel barlar var ve sen bizi balık avına çıkarmak istiyorsun," diye fısıldadı Giordino.</p>

    <p>"Ilık bira ve bayat krakerler satan aşırı pahalı turist tuzakları," diye karşılık verdi Pitt.</p>

    <p>"Heyhat, ılık bira hiç biradan iyidir," dedi Giordino şiirsel bir şekilde.</p>

    <p>Hızla karanlığa karışmalarına rağmen Pitt kıyıdan iki kilometre açığa kadar kürek çekmelerinde ısrar ettikten sonra 25 beygir gücündeki dıştan takmalı motoru çalıştırdı. Küçük motor hızla canlandı. Pitt botu kıyıya paralel hale getirip düşük hızda ilerlemeye başladı. Bot harekete geçince Giordino doksan santim uzunluğundaki tarayıcı sonarı alıp botun kenarından aşağıya sarkıttı. Yüz metrelik elektronik çekme kablosunun tamamını indirdi. Kabloyu bota bağlayarak dizüstü bilgisayarını açtı, tarayıcı sonarı çalıştırdı. Birkaç dakika içinde gölün sarı renkteki görüntüsü ekranda akmaya başladı.</p>

    <p>"Elli metre derinliğindeki dalgalı kum zemini gösteren resim şov başlıyor," diye duyurdu Giordino.</p>

    <p>Pitt siyah yük gemisiyle aynı hizaya gelene kadar botu kıyıya paralel olarak sürmeye devam etti. Bir kilometre daha aynı rotada gidip Zodyak'ı döndürdü, ters yönde ilerleyip gölün birkaç metre içine girdi.</p>

    <p>"Dün gece üstünden uçarken Primoski bu civarda park etmiş gibiydi," dedi Pitt elini güneydoğu yönünde sallayarak. Gözlerini karaya çevirip helikopterdeyken gördüklerini hatırlamaya çalıştı.</p>

    <p>Giordino başını salladı. "Katılıyorum, şu anda tahmini bölgenin içinde olmalıyız."</p>

    <p>Pitt cebinden bir pusula çıkanp yöne baktı, önündeki banka koydu. Ara sıra fenerle yönü kontrol edip sabit bir rota izledi, diğer yönde bir kilometre gittikten sonra döndü, tekrar güneye doğru ilerlemeye başladı. Sonraki bir saat boyunca araştırmaya devam ettiler. Kıyıdan açığa doğru ilerlerken Giordino dibin görüntülerini bilgisayarına kaydetti.</p>

    <p>Pitt gözlerini kıyıya çevirip hayali çizginin sonunda dönmeye hazırlanırken Giordino, "Bir şey buldum," dedi.</p>

    <p>Pitt rotasını bozmayıp bilgisayardaki görüntüyü görmek için öne doğru eğildi. Koyu renk düz bir nesne ve ona doğru bir açıyla uzanan ince bir çizgi belirmişti ekranda. Görüntü yavaş yavaş büyük bir A biçimine dönüştü.</p>

    <p>"Uzunluğu on iki metre," dedi Giordino. "Dün gece Primoski’nin kıç güvertesinde gördüğümüz şeye benziyor. Göle atmaları çok ayıp."</p>

    <p>"Gerçekten öyle," dedi Pitt siyah yük gemisine doğru bakarak. "Soru şu, sevgili Watson, neden?"</p>

    <p>Pitt eğilip motoru kapatırken Giordino bunun cevabını arayacaklarını biliyordu. Siyah yük gemisini gördüğü ilk andan itibaren bir şeyler Pitt'i rahatsız ediyordu. Avarga Petrol Konsorsiyumu tarafından kiralandığını öğrenmek yalnızca bu hissini desteklemişti. Bu gemiyle Sarghov ve diğer petrol arama ekibinin ortadan kayboluşu arasında bir bağ bulunduğundan hiç kuşkusu yoktu. Gemiyi uzaktan incelerken Giordino sonarı hızla içeri çekti, bilgisayarı kapatıp kürekleri aldı.</p>

    <p>Primoski kasabanın en uzak ucunda sessizce duruyordu. Bitişiğindeki rıhtımda hâlâ iki kamyon vardı. Arkaları gizli kargolarıyla doluydu. Yüksek zincir çit, köylülerin limana girmesini engelliyor, girişteki kulübede oturan bir çift muhafız tarafından korunuyordu. Kamyonun etrafındaki birkaç adam yaydıkları bir haritayı incelerken gemide hiç hayat belirtisi yoktu.</p>

    <p>Pitt ve Giordino sessizce geminin kıç tarafına geçip yüksek kuyruk kısmının gölgesinde yavaşça süzüldüler. Pitt uzanıp geminin suya inen palamar halatını tuttu, onu çekerek kıyıya yanaşmalarını sağladı. Giordino botun halatını kıymıkları çıkmış bir direğe bağlarken Pitt, Zodyak'tan indi, tahta iskeleye tırmandı.</p>

    <p>Kamyonlar karşı tarafta, geminin pruvasının yakınında duruyordu, ama Pitt adamların boş rıhtımda yankılanan seslerini yine de duyabiliyordu. Bir çift paslı varil fıçısı görüp onlara doğru yanaştı, arkalarına çömeldi. Bir saniye sonra Giordino sessizce arkasından geldi.</p>

    <p>"Bir pazartesi sabahı kilisesi kadar boş," diye fısıldadı Giordino, hayaletti gibi görünen sessiz gemiye bakarak.</p>

    <p>"Evet, biraz fazla huzurlu."</p>

    <p>Pitt varillerin yanından bakınca uzak uçta, geminin ön tarafına çıkan bir borda iskelesi gördü. Sonra geminin iskeleden iki buçuk metre yukarıdaki küpeştesini inceledi.</p>

    <p>"Borda iskelesinden girmek çok gösterişli olabilir," diye fısıldadı Giordino'ya. "Bence bunların üstünden geçebiliriz," dedi varilleri işaret ederek.</p>

    <p>Pitt yavaşça varillerden birini rıhtımın kenarına kadar getirip üstüne çıktı. Dizlerini bükerek varilin üstünden sıçradı, bir metrelik suyun üstünden aşıp geminin alt küpeştesini yakaladı. Orada bir saniye asılı kalıp vücudunu yana savurdu, kazandığı ivmeyi kendini güverteye çekmek için kullandı. Kısa boylu Giordino için biraz daha zorlu bir atlayıştı bu. Küpeşteyi neredeyse yakalayamayacaktı, ama bir eliyle tutunmayı başarınca Pitt, onu yukarıya çekti.</p>

    <p>"Bir dahaki sefere ben asansörle çıkacağım," diye mırıldandı.</p>

    <p>Nefeslerini tutarak gölgelerin arasından çıkmadan sessiz gemiyi incelediler. Yük gemisi okyanus gemilerinin standartlarına göre küçüktü, boyu yetmiş metrenin yalnızca biraz üstündeydi. Klasik kargo gemisi tasarımıyla yapılmıştı. Ortadaki üst yapının etrafı açık ön ve arka güvertelerle çevriliydi. Gövdesi çelikten olsa da güverteleri tik ağacından yapılmıştı. Petrol, dizel yakıtı ve kullanımda olduğu kırk yıl boyunca dökülen ve tahtalar tarafından emilen kimyasalların kokusu vardı. Pitt kıç tarafındaki güverteyi inceledi. Bir ambarın yakınında birkaç tane metal konteyner vardı. Güvertede sessizce ilerleyerek konteynerlerden birinin gölgesine doğru süzüldüler. Orada durup açık ambara baktılar.</p>

    <p>Derin boşluğun iki tarafında da küçük çaplı boru demetleri yığılıydı. Ambarın ortası boştu, ama kısa bir süre önce esrarengiz bir tezgâhın konduğu yerdeki çizik izleri karanlıkta bile görülüyordu. Daha da ilginç olanı güvertedeki izlerin tam ortasında bulunan yüz seksen santim çapındaki güverte kapağıydı.</p>

    <p>"Kuzey Denizi'nde sondaj yapan bir gemideki deliğe benziyor," diye fısıldadı Pitt.</p>

    <p>"Ve ona uygun bir de sondaj borusu var," diye cevapladı Giordino. "Ama bu kesinlikle sondaj gemisi değil."</p>

    <p>Bu önemli bir noktaydı. Bir sondaj gemisinde petrol aramak ve bulunan sıvıyı gemiye taşımak için toprağı delici boru ve depo aparatı bulunurdu. Eski yük gemisinde sondaj borusu bulunsa da tek damla petrol toplayacak durumu yoktu ki sondajın gerçek amacı buydu.</p>

    <p>Pitt bunu düşünmek için duraklamadan iskele tarafındaki koridora gitti. Köşeye varınca bedenini bölmeye dayayıp kenardan bir göz attı. Hâlâ gemide birisinin bulunduğuna dair bir iz yoktu. Arkasında Giordino'yla yavaşça ilerlerken limandan görülmeyecek yerde oldukları için daha kolay nefes alıyordu.</p>

    <p>Üst yapıyı bir baştan bir başa bölen diğer geçide gelene kadar yollarına devam ettiler. Tepedeki tek bir ampul boş geçidi soluk sarı ışıkla aydınlatıyordu. Uzaklarda bir yerde elektrik jeneratörü ağustosböceği sürüsü gibi uğulduyordu. Pitt ışığın altına gelip kazağının kolunu elinin üstüne çekti, uzanıp ampulü çevirdi, sarı ışık karardı. Limanın ışıklarının ulaşmadığı geçit neredeyse zifiri karanlıktı.</p>

    <p>Onlar birbirini kesen koridorların köşesinde dururken aniden arkalarında bir kamaranın kapısı açıldı. İkisi de hızla yandaki geçide dalıp açılan kapının görüş alanından çıktılar. Pitt'in sol tarafında loş bir şekilde aydınlatılmış açık bir kamara vardı. Peşinde Giordino'yla içeri girdi. Arkadaşı kapıyı arkasından kapattı.</p>

    <p>Kapının yanında durmuş ayak seslerini dinlerken bir yandan da bakışlarıyla odayı tarıyorlardı. Geminin konferans odası görevini de gören resmi yemekhanesindeydiler. Bu lüks oda geminin eski püskü diğer bölümlerinden ayrılıyordu. Süslü bir İran halısının üstünde odanın bir başından diğerine kadar uzanan cilalı maun bir masa, onun da etrafında deri sandalyeler duruyordu. Zevkli sanat eserlerini yansıtan kalın duvar kâğıdı ve yapay bitkiler içerisini Waldorf-Astoria'nin lobisi gibi gösteriyordu. Karşı taraftaki çift kanatlı kapı geminin mutfağına gidiyordu. Pitt'in yanındaki bölmede göz hizasına monte edilmiş büyük video ekranı uydudan görüntü alıyordu.</p>

    <p>"Balık çorbası ve lahana çorbası yemek için güzel bir atmosfer," diye mırıldandı Giordino.</p>

    <p>Pitt bu yoruma aldırmayıp duvara iğnelenmiş haritalara yaklaştı. Bilgisayar çıktısı haritalar Baykal Gölü'nün büyütülmüş bir kesitini gösteriyordu. Gölün etrafındaki çeşitli yerlere elle kırmızı eşmerkezli daireler çizilmişti. Kırmızı halkalar gölün kuzey kıyısında* yoğunlaşıyor, bazıları batıdan doğuya uzadığı resmedilen petrol borusunun bulunduğu yerde kıyıyla örtüşüyordu.</p>

    <p>"Hedeflenen sondaj bölgeleri mi?" diye sordu Giordino.</p>

    <p>"Olabilir. Önce dünya! diye düşünen kalabalığı pek mutlu etmeyecektir bu."</p>

    <p>Giordino kapıyı dinlerken ayak seslerinin yakındaki merdivenden geldiğini duydu. Ayak sesleri uzaklaşınca kapıyı aralayıp boş koridora baktı.</p>

    <p>"Etrafta kimse yok. Gemide hiç yolcu da yok."</p>

    <p>"Benim bakmayı istediğim şey kıyı botu," diye fısıldadı Pitt.</p>

    <p>Kapıyı aralayarak yandaki salona girdiler, iskele tarafındaki koridora geri döndüler. İlerledikçe geminin üst yapısı hemen yerini açık ön güverteye bıraktı. Bu güvertenin etrafında da ayrı bir ambar grubu vardı. İskele tarafındaki güverteye bağlı kızakta eski bir tekne duruyordu. Kabloları hâlâ tekneye bağlı olan yakındaki vinç, teknenin kısa bir süre önce kullanıldığını gösteriyordu.</p>

    <p>"Köprüden açıkça görülüyor," dedi Giordino başlarının altı metre yukansındaki köprü penceresinden sızan ışığı işaret ediyordu.</p>

    <p>"Ama yalnızca birisi bakarsa," dedi Pitt. "Hızla gidip bir göz ataca-gım.</p>

    <p>Giordino gölgelerin arasında kalırken Pitt sürünerek açık güverteden geçti, küpeşteye yaklaştı. Rıhtımın ve köprünün ışıkları güverteye donuk bir parıltı yayıyor, Pitt'in adımlarına belli belirsiz bir gölge düşürüyordu. Gözünün ucuyla rıhtımdaki kamyonları ve etrafında dolaşan bir avuç adamı görüyordu. Siyah pantolon ve süveter giydiği için o- adamlar tarafından görülmesi neredeyse olanaksızdı. Onu en çok endişelendiren şey köprüdeki adamlardı.</p>

    <p>Küçük tekneye neredeyse koşarak varıp pruvasının altına eğildi, küpeştenin yanındaki gölgelere sığındı. Kalp atışları yavaşlarken görüldüğüne dair bir ses duymayı bekledi, ama ortalık sessizdi. Yalnızca yakındaki köyden gelen sesler güvertede yankılanıyordu. Pitt başını kaldırıp bakınca köprünün penceresinden iki adamın birbiriyle konuştuğunu gördü. İkisi de geminin öndeki güvertesine dikkat etmiyordu.</p>

    <p>Pitt çömelerek küçük fenerini çıkardı, kıyı botunun gövdesine doğrultup bir saniye için yaktı. Minik ışık huzmesi koyu kırmızı renkli yıpranmış ahşap gövdeyi aydınlattı. Elini gövdede dolaştırınca kırmızı boyanın kabukları soyuldu. Pitt'in şüphelendiği gibi Vereshchagin'in sancak tarafına sürtünenle aynı kırmızı tondu bu.</p>

    <p>Ayağa kalkarak teknenin pruvasına giderken içerideki bir şey dikkatini çekti. Elini döşeme tahtasına uzatarak fenerini tekrar yaktı. Önünde hücum eden kırmızı bir domuz ambleminin bulunduğu eski bir beysbol şapkasıydı bu. Pitt, Arkansas Üniversitesinin maskotu olan yabani domuzu tanımış, Jim Wofford'un şapkasını hatırlamıştı. Pnmosfa'kinin Vereshchagin'in batırılması ve ekibin kaybolmasıyla bir ilişkisi olduğuna dair hiçbir şüphesi yoktu artık.</p>

    <p>Feneri cebine sokup ayağa kalktı, tekrar köprüye baktı. İki adam hâlâ hararetli bir şekilde konuşuyor, aşağıdaki güverteye hiç dikkat etmiyordu. Pitt yavaşça teknenin pruvasına doğru giderken olduğu yerde kalakaldı. Beyninde ani bir uyarı çanı çalmaya başlamış, duyuları yakında birisinin olduğunu haber veriyordu. Ama harekete geçemeyeceği kadar geçti artık. Bir saniye sonra halojen fener ışığı yüzünde aydınlandı ve tiz bir Rusça, "Ostanovkal" çığlığı havayı yardı.</p>

    <p>Rıhtımın parlayan ışıklarının altında gölgelerin arasından bir adam çıktı, Pitt'le arasındaki mesafe bir metre kalana dek yaklaştı. Orta yapılı adamın yağlı siyah saçları tulumunun rengine uyuyordu. Ayakta durmuş endişeli bir şekilde ileri geri sallanıyordu, ama Yarygin PYa 9 mm otomatik tabancayı tereddüt etmeden Pitt'in göğsüne doğrulttuğunda endişeli ifadesi yok olmuştu. Pitt, adamın bir süredir borda iskelesinin açıkça görüldüğü bocurgatın arkasındaki baş kasarada sessizce oturduğunu fark etti. Bulunduğu pozisyondan Pitt'in fener ışığını görmüş ve bakmak için gizlice ona yaklaşmıştı.</p>

    <p>Pitt'e delici bakışlarla bakan muhafız yirmili yaşların başındaydı. Pitt silahı kavrayan yağlı makinist parmaklarını fark edince bunun onun ilk görevi olmadığını düşündü. Tabancayı Pitt'in tam üstüne doğrultmuştu ve onu zorlarsa tetiği çekeceğinden hiç kuşku yoktu.</p>

    <p>Pitt tekneyle küpeşte arasına sıkışmış garip bir pozisyondaydı. Kendisiyle muhafızın arasındaysa açık güverte vardı. Muhafız sol eliyle telsizini dudaklarına götürürken Pitt harekete geçmeye karar verdi. Ya muhafızın üstüne atlayıp yüzünden vurulma riskine girecekti ya da küpeştenin üstünden atlayıp aşağıdaki soğuk gölde şansım deneyecekti. Ya da Giordino'nun ortaya çıkmasını bekleyebilirdi. Ama Giordino on beş metre uzaktaydı ve ön güverteye çıkar çıkmaz muhafız onu görürdü.</p>

    <p>Muhafız telsize kısaca bir şeyler söylerken gözleri Pitt'in üstündeydi. Pitt hareketsiz bir şekilde dururken Rusya'ya izinsiz girmenin cezasının ne olacağını düşünüyordu. Sibirya'ya sürgün edilmek için fazla yolculuk yapması gerekmeyeceğini sıkıntılı bir şekilde fark etti. Sonra Vereshchagin'âdd balıkçının cesedini hatırladı ve Sibirya'nın çok umutlu bir varsayım olabileceğini düşündü.</p>

    <p>Karşı tarafın cevabını beklerken dizlerini belli etmeden büktü. Telsizden derin bir ses duyduğunda sol elini küpeşteye uzatıp dizlerini küpeştenin üstünden atlayacak şekilde gerdi. Ama daha fazlasını yapamadı.</p>

    <p>Yarygin'in namlusu aydınlanırken tabanca muhafızın elinde hafifçe hareket etti. Elinden birkaç santim ötedeki küpeşteden beysbol topu büyüklüğünde bir parça kopup aşağıdaki suya düşerken Pitt donup kaldı.</p>

    <p>Rıhtım bir anda tabancanın sesiyle hareketlenince Pitt daha fazla hareket etmeye cesaret edemedi. İki adam hızla borda iskelesine koştu. İkisinde de Pitt'in elini neredeyse havaya uçuracak olan Yarygin tipi tabanca vardı. Pitt, ikinci adamı tanımıştı. Vereshchagin'in kayıp dümencisi, Anatoly adındaki esprisiz, soğuk adamdı bu. Kısa bir süre sonra köprüden bir adam çıkıp otoriter bir havayla onlara doğru yaklaştı. Abanoz rengi uzun saçlan vardı. Olay yerini bir çift duygusuz gözle tarıyordu. Pitt rıhtımdan gelen ışıklarda adamın sol yanağında uzun bir yara izi olduğunu gördü. Gençken kanştığı bir kavgadan aldığı bir izdi bu.</p>

    <p>"Bu davetsiz misafiri teknenin arkasında buldum," dedi muhafız.</p>

    <p>Adam, Pitt'e bir an bakıp diğer iki mürettebata döndü. "Etrafı tarayıp arkadaşı var mı bakın. Ve bir daha ateş etmeyin. Dikkat çekmek istemiyoruz."</p>

    <p>Rıhtımdan gelen iki adam, bu sözler üzerine hemen harekete geçip ön güverteye dağılıp gölgeleri aramaya başladı. Pitt tepedeki bir lambayla aydınlatılan güverteye getirildi.</p>

    <p>"Alexander nerede?" diye sordu Pitt sakin bir şekilde. "Onunla burada buluşmamı istedi."</p>

    <p>Pitt bu blöfün işe yaramasını beklemiyordu, ama adamın reaksiyonunu bekledi. Adam yalnızca tek kaşını kaldırarak karşılık verdi.</p>

    <p>"İngiliz misin?" diye sordu sonunda kayıtsızca. "Vereshchagin''den geliyor olmalısın. Yolunu kaybetmen çok yazık."</p>

    <p>"Ama onu batırmaya çalışmaktan sorumlu olanları buldum."</p>

    <p>Pitt loş ışıkta adamın yüzünün kızardığını görebiliyordu. Anatoly ve diğer mürettebat başlarını sallayarak yaklaşırken öfkesini kontrol etmeye çalışıyordu.</p>

    <p>"Arkadaşı yok mu? O halde bunu da diğerinin yanına koyun ve kimsenin bulamayacağı bir yerde aşağıya atın," diye tısladı.</p>

    <p>Muhafız öne çıkıp tabancasını Pitt'in kaburgalarına dayadı, sonra başıyla iskele tarafındaki geçidi işaret etti. Pitt istemeden Giordino'yu bıraktığı gölgelerin arasına yürüyüp geçide döndü. Muhafız ve iki mürettebat peşindeydi. Gözünün ucuyla yaralı yüzle patronun yandaki merdivenlerden köprüye çıktığını gördü.</p>

    <p>İki geçidin kesiştiği yerden geçerken Giordino'nun gölgelerin arasından fırlamasını bekliyordu, ama arkadaşı görünürlerde yoktu. Kıç tarafındaki güverteye varınca küpeştenin yanına sıralanmış paslı kargo konteynerlerinden birine doğru itildi. Sakin davranıp direnç göstermeyerek mürettebattan birinin konteynerdeki kilitle uğraşmasını bekledi. Muhafız hâlâ silahını Pitt'in kaburgalarına bastırıyordu, bu arada dengesi bozulunca Pitt hızlı hareket edip sol dirseğinin bir darbesiyle namluyu bedeninden uzaklaştırdı. Muhafız ne olduğunu anlamadan Pitt sol yumruğunu bütün gücüyle adama savurdu. Yumruk muhafızın çenesine inerken neredeyse bilincini kaybediyordu. Silahı büyük bir gürültüyle güverteye düşerken adam geriye doğru sendeleyip Anatoly'nin kucağına düştü.</p>

    <p>Diğer adam hâlâ kilitle uğraşıyordu, bu yüzden Pitt bir kumar oynayıp düşen silaha doğru bir hamle yaptı. Güverteye inip Yarygin'in polimer kabzasını yakalamaya çalıştığı sırada yetmiş yedi kiloluk bir ağırlık sırtına bindi. Anatoly akıllılık ederek yumrukla sersemlemiş muhafızı sakin bir kayıtsızlıkla Pitt'in üstüne doğru itmiş, adam bir yığın halinde Pitt'in sırtına düşmüştü. Pitt dönerek üstündeki muhafızdan kurtulmaya çalışırken otomatik tabancanın soğuk namlusunu ensesinde hissetti. Pitt ateş etmeme emrinin buraya kadar olduğunu bildiği için tabancayı bıraktı.</p>

    <p>Kilidin ve altı metre uzunluğundaki konteynerin kapaklan açılana kadar Pitt'in dizlerinin üstünde bekledi. Sırtından kabaca itilen Pitt sendeleyerek konteynere girdi, yumuşak bir şeyin üstüne düştü. Loş ışıkta bunun konteynerin zemininde yatan bir insan bedeni olduğunu fark etti. Gövde kıpırdadı, dirseğinin üstünde doğrulup yüzünü Pitt'e çevirdi.</p>

    <p>"Dirk... uğraman ne güzel," dedi Alexander Sarghov'un hışırtılı, yorgun sesi.</p>

    <p>Pitt pruvada yakalanınca Giordino gölgelerin arasında sessizce küfretti. Elinde bir silah olmadan yapabileceği çok fazla şey yoktu. Silahlı adama uzaktan saldırmayı düşündü, ama geçmesi gereken güverte çok genişti. Muhafızın Pitt'e uyarı atışı yaptığını görmesi de kahramanlık düşüncelerinden tamamen vazgeçmesine neden oldu. Rıhtımdaki adamların gemiye koştuğunu görünce geri dönüp sancak tarafına gitmeye karar verdi. Belki borda iskelesine çıkan adamların arkasına düşer ve diğer adamlar olmadan muhafıza saldırabilirdi.</p>

    <p>Sessizce hareket ederek iskele tarafındaki güverteden aşağıya inerek geçitlerin kesiştiği yere gitti. Tam köşeyi dönerken karşı yönden gelen siyahlar içindeki bir adamla kafa kafaya çarpıştı. Keystone Kops filmlerindeki bir sahnedeymiş gibi iki adam birbirinden sekip sırtüstü yere düştü.</p>

    <p>Bir kedi kadar çevik olan Giordino çarpışmanın etkisinden hemen kurtulup ayağa fırladı, kalkmaya çalışan diğer adama saldırdı. Adamı göğsünden yakalayıp kafasını geminin duvarına çarptı. Adamın kafatası çelikle buluşurken yumuşak bir çınlama yankılandı, gövdesi bir anda Giordino'nun kollarında gevşeyiverdi.</p>

    <p>Adam kendinden geçer geçmez iskele tarafındaki güvertede ayak sesleri duyuldu. Aydınlık ön güverteye bakınca Pitt'in kıç tarafına götürüldüğünü gördü. Baygın adamı hızla geçitlerin kesiştiği yere taşıyarak konferans salonuna daldı. Gevşek bedeni konferans masasına yatırırken adamın kendisiyle aynı boyda olduğunu ve güverte muhafızının giydiği siyah tulumdan giymiş olduğunu fark etti. Telsiz operatörü olan adamın üstünü hızla bir aradıktan sonra silah olmadığını gördü. Adamın tulumunu çıkarıp üstüne geçirdi, sonra başına siyah yünlü balıkçı kasketini taktı. Karanlıkta mürettebattan biri gibi görüneceğini düşünerek tekrar koridora çıktı. Ön tarafa doğru ilerlerken bir sonraki hareketinin ne olacağı konusunda hiçbir fikri yoktu.</p>

    <p>Sarghov'un giysileri kırışık, saçları darmadağındı, alnının sol köşesinde bir morluk vardı. Yüzü yorgun görünmesine rağmen gözleri hâlâ parlıyordu.</p>

    <p>"Alexander, yaralı mısın?" diye sordu Pitt, onun oturmasına yardım ederek.</p>

    <p>"İyiyim," diye cevap verdi adam daha güçlü bir sesle. "Yalnızca adamlarından birini yere serince bana karşı biraz kabalaştılar." Dudaklarında hafif bir tatmin gülümsemesi belirdi.</p>

    <p>Arkalarındaki çift kanatlı konteyner kapısı kapandı, içerisi tamamen karanlığa gömüldü. Mürettebattan biri yakındaki vinci çalıştırırken dizel jeneratörün uğultusu duyuldu. Operatör vincin kolunu güverteden geçirdi, çelik kancası sağa sola savrulurken konteynerin üstünde durdurdu.</p>

    <p>Kabloyu gevşeterek kancanın metalik bir takırtıyla konteynerin üstüne inmesini sağladı, sonra kontrolleri kapattı.</p>

    <p>Pitt içeriyi aydınlatmak için fenerini açtı. Sarghov gücünü yeniden kazanıyordu.</p>

    <p>"Vereshchagin'i batırmaya çalıştılar," dedi Rus. "Lütfen söyle, senin buradaki varlığın başarısız olduklarını mı gösteriyor?"</p>

    <p>"Fazla değil," diye cevapladı Pitt. "Kıyıya çekmeyi başardık, körfezde karaya oturdu. Petrol arama ekibi kayıp. Onlar da seninle mi geldi?"</p>

    <p>"Evet, ama yük gemisine binince ayrıldık. Kamaranın dışındaki koridorda bir kargaşa duydum ve ne olduğunu anlamak için dışarı çıkınca bir tabancanın namlusuyla karşılaştım. Güverte subayı Anatoly'ydi. O ve Tatiana adlı kadın bizi silah zoruyla bekleyen tekneye bindirip buraya getirdiler. Bunu neden yaptıklarım ise hiç bilmiyorum," diyerek başını iki yana salladı.</p>

    <p>"Şimdi önemli olan buradan nasıl çıkacağımız," dedi Pitt, ayağa kalkarak. Konteynerin içini tarayınca yerdeki birkaç örtü dışında boş olduğunu gördü.</p>

    <p>Anatoly çelik duvarların dışında çalışıyordu. Bir çift kabloyu ilmek yapıp konteynere sardı. Yağlı saçlı, sıska tayfa konteynerin üstüne çıktı, kabloları bir araya getirip vincin kancasına taktı. Pitt'in yumruğunu yiyen muhafız sendeleyerek ayağa kalktı, tabancasını alarak bu gösteriyi uzaktan seyretti.</p>

    <p>Zayıf tayfa konteynerin üstünden yere atlayarak birkaç adım ötedeki karanlık köşede bulunan vinç kontrollerine geri döndü. Parmaklarını kaldırma düğmesine bastırarak vinç kolunu kablolar gerilene dek kaldırdı, konteyner havada serbestçe sallanır hale gelene kadar kaldırmaya da devam etti. Gözlerini sallanan konteynerden ayırmadığı için birisinin sessizce güvertede ilerleyip yanına yaklaştığını fark edemedi. Aniden karanlıktan çıkıp enkaz güllesinin kinetik enerjisiyle kulağının altına inen yumruğu da göremedi. Şahdamarına yediği darbeyle hemen kendinden geçmeyip bir külçe gibi güverteye yığılmasaydı Al Giordino'yu görebilirdi.</p>

    <p>Giordino, adamın yerini alırken kontrolleri inceleyecek zamanı yoktu. Doğru bir tahminde bulunup sağ eliyle kolu çekti ve vinç kolunun konteyneri birkaç santim kaldırdığını gördü. Sol eliyle yan kontrolleri deneyerek vinç koiunu geminin ortasına doğru bir iki adım getirdi, sonra konteyneri küpeştenin biraz üstünden geçirerek geminin dışına çıkardı. Konteyner suyun üstünde tehlikeli şekilde ileri geri gidip gelirken bir an için vinç kolunu sabit tuttu. Umduğu gibi Anatoly ve muhafız konteynerın izlediği yolu takip etmişti ve beklenen batmayı seyretmek için iskele tarafındaki küpeştede dikiliyorlardı. Gece hava serin olmasına rağmen Anatoly'nin bırakma emrini vermesini bekleyen Giordino'nun alnından ter damlacıkları süzülüyordu. Emir gelince konteyneri gemiden birkaç adım daha uzaklaştırdı, konteynerin en uzak salınımını yapmasını bekledikten sonra vinç kolunu olabildiğince sert bir şekilde kıç güvertesine geri getirdi.</p>

    <p>Küpeştedeki iki adam iki tonluk çelik kutunun birden üzerlerine doğru gelişini şaşkınlık içinde seyrediyordu.</p>

    <p>Sersemlemiş durumdaki muhafız ayağa kalkmaya çalışırken havada uçan konteyner yüzünden birkaç santim öteden geçince küfretti. Anatoly o kadar şanslı değildi. Başını eğmek yerine yana çekilmeye çalıştı. Ama çok uzağa sıçraması gerekiyordu ve savrulan konteyner üzerine geldiği sırada daha küçük bir adım atabilmişti. Bedeni bezden bir bebek gibi güverteye savrulurken ezilen ciğerlerinden hırıltılı bir çığlık yükseldi.</p>

    <p>Küpeştedeki sersemlemiş muhafız vinç kontrollerine bakıp delirmiş gibi küfrediyordu. Sonra vinci idare eden adamın arkadaşı olmadığını fark edince sesini kesti. Silahına uzanırken Giordino yan kontrolleri sağa yatırdı ve vinç mekanizması tekrar iskele tarafındaki küpeşteye doğru gitmeye başladı. Muhafız nişan alıp ateş ederken Giordino başım eğdi, mermi başının hemen üstünden geçti. Çömelmesine rağmen elleri hâlâ kontrollerdeydi.</p>

    <p>Sallanan konteyner en yüksek noktasına ulaşmış, iskele tarafındaki küpeşteye doğru kavis çiziyordu. Silahını ateşlemek için onun yoluna çıkan muhafız konteynerin üstünden geçmesi için eğildi. Ama konteyner silahlı adama yaklaşırken Giordino kaldırma koluna dokunup vinci alçalttı. Konteyner ona uyup silahlı adamın hemen önünde güverteye doğru alçaldı.</p>

    <p>Konteyner güverteye sürtünürken kulakları tırmalayan bir gıcırtı koptu, hızı yüzünden yana yuvarlandı. Yan yatan konteyner kaçmaya çalışan muhafızın sol bacağını ezdi. Ezilmiş bacağıyla büyük konteynerin altında kalan muhafız acıyla uludu. Giordino oraya koşup adamın bileğine bastı, sıkılı yumruğundan fırlayan tabancayı kaptı. Ödünç aldığı yünlü başlığı çıkarıp adamın çığlıklarını geçici olarak bastırmak için ağzına tıktı.</p>

    <p>"Uçan nesnelere dikkat et," dedi, acı dolu gözlerle kendisine bakan adama.</p>

    <p>Asma kilide nişan alarak iki el ateş etti, parçalanan kilidi çıkardı. Kolu çekerek konteynerin kapılarını açtı, konteyner yan durduğu için kapak güverteye doğru düştü. Pitt ve Sarghov bir çift zar gibi dışarı yuvarlandı. Sendeleyerek ayağa kalkarken acıyan yerlerini ovuşturuyorlardı.</p>

    <p>"Bana önceki hayatında panayırlarda korku treni kullanıcısı olduğunu söyleme," dedi Pitt çarpık bir gülümsemeyle.</p>

    <p>"Yoo, yalnızca bovling alıştırması yapıyordum," dedi Giordino. "Eğer iyi durumdaysanız burayı hızla boşaltmayı öneriyorum."</p>

    <p>Geminin ön tarafında ayak sesleri yüksek sesli bağrışlara karışıyordu. Pitt kıç tarafını taradı, yerde bilinçsiz yatan adamları gördükten sonra bakışlarını Sarghov'a çevirdi. Bitkin durumdaki adamın o gece kimseden kaçacak hali yoktu.</p>

    <p>"Ben botu getireyim. Alexander'i al ve kıç tarafındaki merdivenden aşağı in," diye emretti Pitt.</p>

    <p>Pitt hızla sancak tarafındaki küpeşteye koşarken Giordino başını tamam anlamında hafifçe salladı. Pitt küpeşteye tırmanıp dizlerini büktü ve iskeleye doğru atladı. Koşarak atlamadığı için iskeleyi neredeyse kaçırıyordu, ama bir ayağıyla iskeleye basıp kendini öne itmeyi başardı ve bir top gibi iskeleye yuvarlandı.</p>

    <p>Gemideki bağrışmalar artmış, fener ışıklarıyla birlikte yaklaşıyordu. Pitt onu görmelerine umursamadan Zodyak'a doğru koşarken gürültülü ayak sesleri de onu takip ediyordu. Küçük bota atlarken duaları kabul oldu ve motor ilk çekişte çalıştı. Motorun hızını artırarak geminin kıç tarafına çevirdi, kauçuk botun pruvası çelik bölmeye çarpana kadar yoluna devam etti.</p>

    <p>Gazı kesip yukarı baktı. Tam üstünde Sarghov vardı güçsüz bir şekilde bir halata tutunmuştu.</p>

    <p>"Merdiveni bırak Alexander, dive seslendi.</p>

    <p>Ayağa kalkıp bir un çuvalının bütün inceliğiyle bota düşen ağır Rusu yarı tutar ribi oldu. Birden başlarının üstünde otomatik tabanca ateşlendi. Bir saniye sonra Giordino halatta göründü. Hızla aşağıya inerek bota birkaç adım kalınca kendini bıraktı.</p>

    <p>"Sahneyi terk et," dedi telaşla.</p>

    <p>Pitt gaz koluna yüklenmişti bile. Geminin kıç tarafının altına girip sancak tarafından dolaştıktan sonra göle döndü. Küçük bot hemen hızlandı, şamandıra borularını hemen su hattına yükseltti. Bu da hızını biraz daha artırdı. Birkaç saniye boyunca gemi ve rıhtıma karşı açıkta kaldılar. Üç adam vurulmamak için iyice eğildi.</p>

    <p>Ama kimse ateş etmedi. Pitt geriye bakınca altı adamın geminin iskele tararına koştuğunu gördü, ama öylece durup botun uzaklaşmasını seyrettiler.</p>

    <p>"Son dakikada barışçı olmaları çok garip," dedi Giordino, adamlara bakarak.</p>

    <p>"Özellikle de sen bütün mahalleyi uyandırdıktan sonra."</p>

    <p>Rotalarını gizlemeye gerek duymadan doğruca Vereshchagin'e yöneldiler. Araştırma gemisine birkaç dakika sonra vardılar. Pitt botu sancak tarafındaki merdivenlerin yanına sürdü. Kıyıdaki acemi polis onların geldiklerini görünce durmaları için bağırdı. Sarghov ayağa kalkıp bağırarak Rusça bir şeyler söyledi. Polis gözle görülür şekilde sindi, sonra hızla dönüp alelacele köye doğru yürüdü.</p>

    <p>"Ona şefi uyandırmasını söyledim," diye açıkladı Sarghov. "O gemiyi araştırmak için biraz güç kullanmamız gerekecek."</p>

    <p>Onların yokluğu sırasında endişeli bir şekilde güvertede dolaşan Ru-di Gunn bağrışlan duyunca koşarak geldi. Üç adam sendeleyerek gemiye biniyordu.</p>

    <p>"Dr. Sarghov... iyi misiniz?" diye sordu Gunn, şiş yüzüne ve kanlı giysilerine bakarak.</p>

    <p>"İyiyim. Lütfen nezaket gösterip kaptanı bulur musunuz benim için?"</p>

    <p>Pitt, Dr. Sarghov'u Vereshchagin 'in revirine götürürken Gunn gemi doktorunu ve Kaptan Kharitonov'u uyandırdı. Doktor, Sarghov'u muayene ederken Giordino bir şişe votka bulup herkese birer kadeh doldurdu</p>

    <p>"Çok yakındı," dedi Rus bilim adamı. Votka kan dolaşımına girince rengini ve gücünü yeniden kazanmaya başlamıştı. "NUMA'daki dostlarıma çok şey borçluyum," dedi, ikinci votka kadehini Amerikalılara doğru kaldırıp bir yudumda içerek.</p>

    <p>"Sağlığına," dedi Pitt, kendi kadehini yuvarlayarak.</p>

    <p>"Vashezdorovie!" diye karşılık verdi Sarghov kendi içkisini bitirmeden önce.</p>

    <p>"Theresa ve diğerlerine ne olduğunu biliyor musunuz?" diye sordu Giordino. Endişesi açıkça belli oluyordu.</p>

    <p>"Hayır, gemiye bindikten sonra ayrıldık. Beni öldürmeyi düşündüklerine göre onları bir nedenden ötürü canlı istiyor olmalıydılar. Hâlâ gemide olduklarını tahmin ediyorum."</p>

    <p>"Alexander! Yaşıyorsun!" diye kükredi Kaptan Kharitonov, küçük revire dalarken.</p>

    <p>"Bileği incinmiş ve çok sayıda morluğu var," dedi doktor, Sarghov'un yüzündeki kesiği bandajlarken.</p>

    <p>"Önemli bir şey değil," dedi Sarghov, doktoru uzaklaştırmaya çalışarak. "Dinle, lan. Avarga Petrol Konsorsiyumu gemisi... gemini onların batırmaya çalıştığına hiç kuşkum yok. Mürettebatından Anatoly onlar için çalışıyor, büyük olasılıkla Tatiana adlı kadın da öyle."</p>

    <p>"Anatoly mi? Birinci subayım ciddi bir gıda zehirlenmesi geçirince projenin başında onu işe almıştım. Ne ihanet!" diye söylendi kaptan. "Hemen yetkilileri arayacağım. O serseriler paçayı sıyıramayacak."</p>

    <p>Polis şefi ve genç yardımcısından oluşan yetkililer, yanlarında Irkutsk'lu dedektiflerle birlikte neredeyse bir saat sonra geldiler. Küstah polis şefinin kalkıp giyinmesi, rahat bir şekilde Vereshchagin'e gelmeden önce sosis ve kahveden oluşan hafif bir kahvaltı etmesi, yoldaki barda iki dedektifi bulması bu kadar sürmüştü.</p>

    <p>Sarghov, ona kaçırılma hikâyesini anlattı. Pitt ve Giordino da kendi hikâyelerini ekleyip kayıp tekneyi aramalarını ve gemiden nasıl kaçtıklarını anlattılar. Irkutsk'lu iki adam yavaş yavaş soruşturmanın kontrolünü ele alıp daha araştırmacı ve zekice sorular sormaya başladı. Pitt, iki dedektifin Rus bilim adamına garip bir saygı gösterdiklerini, hatta onu tanıdıklarını fark etti.</p>

    <p>"Gemiyi bizim bütün güvenlik kuvvetlerimizle sorgulamamız akıllıca olacaktır," dedi polis şefi ukalalık yaparak. "Sergei, lütfen Listvyanka yardımcı güvenlik güçlerini toparla ve hemen polis karakoluna gelmelerini söyle."</p>

    <p>Küçük yerel kuvvet biriminin önde kibirli polis şefiyle birlikte yük gemisine doğru yola çıkması için aradan neredeyse bir saat daha geçti. Şafağın ilk ışıklarıyla birlikte yerin hemen üstünde asılı duran nemli sisin üstüne gri bir örtü örtüyordu. Pitt ve Giordino yanlarında Sarghov ve Gunn'la birlikte polis kuvvetlerini takip ediyorlardı. Rıhtımın kapısı açıktı ve nöbetçi yoktu. Rıhtım tamamen boştu. Geminin yanına park etmiş olan üç kamyonun gitmiş olduğunu gören Pitt'in midesine bir kramp girdi.</p>

    <p>Büyült polis şefi hızla borda iskelesinden çıktı, kaptanı çağırdı, ama yalnızca uğuldayan jeneratörün sesi duyuluyordu. Pitt, onu takip edip boş köprüye çıktı, gemi günlüğüyle birlikte diğer bütün çizelgeler ve haritalar kaybolmuştu. Polisler gemiyi yavaş ve sistemli bir şekilde araştırdılar, ama tamamen boş bir gemi buldular. Geminin amacına dair ne bir kanıt, ne de hikâyesini anlatacak tek bir kişi vardı.</p>

    <p>"Hayalet gemi," diye mırıldandı Giordino başını iki yana sallayarak. "Kamaralardaki özel eşyalar bile yok olmuş. Çok hızlı bir kaçış oldu bu."</p>

    <p>"Bu kısa sürede beklenmedik şekilde gerçekleştirilemeyecek kadar hızlı. Hayır, işlerini bitirmişlerdi ve biz uğradığımızda zaten gitmek üzereydiler. Bahse girerim en başından beri mürettebatın özel eşyaları yoktu. Boş bir gemiden gitmeyi planlıyorlardı."</p>

    <p>"Kaçırdıkları petrol arama ekibiyle birlikte," dedi Giordino. Aklı Theresa'daydı. Uzun bir sessizlikten sonra kamyonların nereye gitmiş olabileceğine dair bir ipucu bulabilmek umuduyla köprüye geri döndü.</p>

    <p>Pitt köprünün kanadında dikilmiş, kıç güvertesine ve boş konteynerlara bakıyordu. Bu kaçırmanın nedenini ve araştırma ekibinin kaderini merak ediyordu. Yükselen güneşin pembe parıltısı gemiyi gölgeli bir ışıkla yıkıyor, güvertede, batık teknenin bir gece önce durduğu yerdeki izleri aydınlatıyordu. Geminin bütün sırları mürettebat ve kargoyla birlikte sessizce geceye karışmıştı. Ama batık tekneyi saklayamamıslardı. Teknenin önemini bilmiyordu, ama zihninin derinlerinde daha büyük bir esrarın önemli bir ipucu olduğundan şüpheleniyordu.</p>
  </div>
</body>
</html>
