<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title></title>
  <link href="../Styles/igormrdn.css" rel="stylesheet" type="text/css" />
</head>

<body>
  <h3 class="p9" title="KAYIT ÜÇ"><span class="t7">KAYIT ÜÇ</span></h3>

  <p class="p10"><span class="t5">Palto / Duvar / Zaman Tablosu</span></p>

  <p class="p1"><span class="t6"><b>D</b></span>ün yazdıklarımı yeniden gözden geçirdim ve kendimi yeterince açık ifade edemediğimi gördüm. Yazdıklarım elbette bizler için yeterince açık. Ama siz, <i>İntegral</i>’in aktaracağı bu notları okuyacak olan meçhul okuyucularım, büyük uygarlıklar kitabında herhalde atalarımızın dokuz yüzyıl önce okudukları sayfaya kadar gelebilmişsinizdir. Ve dolayısıyla Zaman Tablosu, Kişisel Saat, Analık Standardı, Yeşil Duvar, Velinimet gibi temel kavramların ne olduğunu bilmiyorsunuzdur. Ama bana bunları açıklamak çok zor, hatta aptalca geliyor. Bu, 20. yüzyılda yaşamış bir yazarın romanında “palto”nun, “apartman”ın ya da “eş”in ne olduğunu açıklamak zorunda kalması gibi bir şey. Ama romanını ilkel insanların diline çevirmeye kalkışsa, “palto”nun ne olduğunu açıklamaktan nasıl kaçınabilir?</p>

  <p>Bir vahşinin “palto”yu görünce şaşıracağına eminim: “Bu ne işe yarar? Saçmalıktan başka bir şey değil!” diyecektir. Bana öyle geliyor ki, size İki Yüzyıl Savaşları’ndan bu yana hiçbirimizin Yeşil Duvar’ın ötesine geçmediğimizi söylesem, sizin de tepkiniz aynı olacak.</p>

  <p>Ama sevgili okuyucularım, düşünün biraz: Bildiğimiz kadarıyla insanlık tarihi, göçebelikten yerleşik yaşam biçimlerine geçişin tarihidir. Eğer bu doğruysa, en yerleşik toplum (bizimki) aynı zamanda en mükemmeli (bizimki) olmuyor mu? İnsanlar dünyanın bir ucundan öteki ucuna, yalnızca ulusların var olduğu, ticaretin ve savaşların yapıldığı Amerikaların keşfedildiği tarih öncesi dönemlerde koştular. Ama, bugün buna kimin ihtiyacı var?</p>

  <p>İtiraf etmeliyim ki, bu yerleşikliğe kolay ulaşılmadı. Tüm yolların harabeye dönüp otlarla kaplandığı İki Yüzyıl Savaşları sırasında birbirlerinden yeşil ormanlarla ayrılan kentlerde yaşamak hiç kolay olmadı. Ama ne fark eder? İnsanın kuyruğu düştükten sonra da onun yardımı olmadan sinekleri kovalamak zor olmuştur. İlk başlarda kuşkusuz kuyruğunu aramıştır insanoğlu. Ama şimdi kendinizi kuyruklu düşünebiliyor musunuz? Ya da caddede çıplak, paltosuz? (Çünkü hâlâ paltolarınızın içinde dolaşıyor olabilirsiniz.) Bana gelince, Yeşil Duvar’la kuşatılmamış bir kent, Zaman Tablosu’yla belirlenmemiş bir yaşam düşünemiyorum.</p>

  <p>Zaman Tablosu... şu anda, odamın duvarındaki altın yüzeyin üzerinde bulunan mor göstergeler bana hem sert hem de şefkatle bakıyorlar. İster istemez aklıma eskilerin “ikon” dedikleri şey geliyor. Dualar ya da şiirler (ikisi de aynı şey) yazmak istiyorum... Oh, niçin bir şair değilim?.. Niçin Tek Devlet’in kalbi ve nabzı olan Zaman Tablosu’na övgü dolu şiirler yazamıyorum?</p>

  <p>Okuldayken hepimiz (belki sizler de), eskiden kalma <i>Demiryolu Zaman Tablosu</i> adlı görkemli edebiyat yapıtını okuduk. Ama onu bizim Tablo’muzla karşılaştırdığınızda, grafitle elması karşılaştırmış gibi olursunuz: Her ikisi de aynı elementi (karbon) içermesine karşın, sonsuz ve saydam olan elmas nasıl da parlar! <i>Demiryolu Zaman Tablosu</i>’nu okurken kimin nefesi kesilir? Oysa bizim Zaman Tablomuz karşısında insanın nefesinin kesilmemesi mümkün mü? Çünkü o her birimizi çelik birer figür, büyük bir destanın altı tekerlekli arabalarla dolaşan kahramanları haline getirir. Her sabah milyonlarca kişi, mutlaka aynı saatte ve aynı anda tek bir beden gibi uyanırız. Milyonlarca kişi aynı anda işe başlar, gene milyonlarca kişi uyum içinde işi bitiririz. Tek bir bedene takılmış milyonlarca el ve milyonlarca kafa, Zaman Tablosu’nun düzenlediği biçimde, aynı anda kaşıklarımızı ağzımıza götürürüz. Aynı anda yürüyüşe çıkar, aynı anda Taylor Eksersizleri Salonu’na ya da uyumaya gideriz.</p>

  <p>Dürüst olacağım, mutluluk sorununa hâlâ kesin ve mutlak bir çözüm bulamadık. Günde iki kere, saat on altı ile on yedi ve yirmi bir ile yirmi iki arası, güçlü organizma parçalanıp hücrelere bölünür; bunlar Zaman Tablosu’nca belirlenmiş Kişisel Saat’lerdir. Bu saatlerde bazılarının odalarında perdeler çekilmiştir; geri kalanlarsa bulvarda ölçülü adımlarla, Marş’ın pirinç basamaklarını tırmanıyormuşçasına yürürler. Her zamanki gibi Tek Devlet görev başında, ben ve benim gibiler de masa başındadır. Beni idealist ya da hayalci diye adlandırabilirsiniz, ama ben bu Kişisel Saat’leri er ya da geç genel formülün içine yerleştireceğimizden eminim. Bir gün, bu 86.400 saniye Zaman Tablosu’nda yerini alacak.</p>

  <p>Bu, aklımın alamayacağı bir şey. Zekâları ne kadar kıt olursa olsun, böylesi bir yaşamın, yavaş da gerçekleşse bir kitle katliamı olduğunu anlamalıydılar. Devlet (insanlık adına) tek bir bireyin öldürülmesini yasaklıyor, ama her gün milyonlarca kişinin yavaş yavaş öldürülmesine karşı çıkmıyordu. Bir kişiyi öldürmek - başka bir deyişle insanların toplam yaşamlarından elli milyon yıl azaltmak suç değildi. Bu gülünesi bir şey değil midir? Bugün on yaşındaki herhangi bir çocuk bu matematiksel ahlâk problemini yarım dakikada çözer, ama onlar bütün Kant’larına rağmen çözemediler. Kant’lardan hiçbirinin aklına bilimsel bir ahlak sistemi kurmak gelmedi; çıkarma, toplama, bölme ve çarpma üzerine kurulu bir ahlâk sistemi.</p>

  <p>Ya da şöyle ele alalım: Devletin (kendini devlet diye adlandırma cesaretini göstermiş!) denetlenmeyen bir cinsel yaşama izin vermesi saçmalık değil mi? İsteyen, istediği zaman ve istediği kadar... Tamamiyle bilim dışı, hayvanlar gibi. Ve hayvanlar gibi körlemesine çocuk doğurdular. Tarım ıslahını, balık ıslahını bilip de (bunları bildiklerine kesinlikle eı .iniz) mantık zincirinin son halkasına, çocuk ıslahına ulaşamamak gülünç değil mi? Bizim Kadın ve Erkek Standartları’mız gibi mantıksal bir sonuca ulaşamamak gülünç değil mi?</p>

  <p>Bu öylesine saçma, öylesine inanılmaz ki, korkarım siz sevgili okuyucularım benim kötü şakalar yaptığıma inanacaksınız. Sizi aldatmaya çalıştığımı, saçma sapan şeyler söylediğimi düşüneceksiniz. Ama öncelikle şunu belirteyim: Şaka, kapalı bir fonksiyon olarak yalan içerdiğinden şaka yapma yeteneğim yoktur. Ayrıca bu yazdıklarım Tek Devlet Bilimi’nin iddialarıdır ve Devlet Bilimi’miz hiç yanılmaz. Sonra, bir düşünün, insanların özgürlük aşamasında -hayvanlar, maymunlar, sürüler gibi- yaşadıkları bir dönemde devlet mantığı nasıl gelişebilirdi? Bugün bile, aşağılardan bir yerden vahşi, maymunsu sesler yükselirken, onlardan ne beklenebilirdi? Neyse ki bu sesler çok kısık ve önemsiz... Onları, makinenin o muhteşem ve sonsuz işleyişini aksatmadan hemen yola getiriyoruz. Eğrilmiş civataları, Velinimet’in ağır eli ve Koruyucular’ın deneyimli gözleri sayesinde hemen safdışı edebiliyoruz.</p>

  <p>Evet, bu arada... birden hatırladım: Dün gördüğüm S harfi biçimindeki sayı... Onu Koruyucular Bürosu’ndan çıkarken gördüğümü sanıyorum. İşte şimdi, onun karşısında neden saygıya benzer bir şey duyduğumu ve E-330’un konuşmalarının neden bende tedirginlik yarattığını anladım ... İtiraf etmeliyim ki bu dişi sayı...</p>

  <p>Zil çaldı, yatma zamanı: Saat yirmi iki-otuz<a href="../Text/DiPNOTLAR.xhtml#a2" id="k2"><sup>[2]</sup></a>. Yarın devam ederiz.</p>
</body>
</html>
