<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title>Title page</title>
  <link href="../Styles/igormrdn.css" rel="stylesheet" type="text/css" />
</head>

<body>
  <p class="p0"><span class="t0"><b>YEVGENİ İVANOVİÇ ZAMYATİN</b></span></p>

  <p class="p1">1884’te Rusya’da Lebedyan’da doğdu. St. Petersburg Politeknik Enstitüsü’nde gemi mühendisi olmak için öğrenim görürken Bolşevik Partisi’ne katıldı. l905’te Petersburg Sovyetinde savaştı. Yakalanarak Şapalernaya Hapishanesi’ne atıldı. (Garip bir tesadüf eseri 1922’de Bolşevikler tarafından “uyumsuz görüşleri” nedeniyle hapsedildiğinde aynı hapishanenin aynı koridorunda bir hücreye konulacaktı.) İki kez de sürgüne yollandı.</p>

  <p class="p1">Zamyatin, Şubat Devrimi’ni haber alınca ülkesine dönmek üzere yola çıktı. 1917 Ekim Devrimi’nde Rusya’daydı. Devrim sonrasında başlayan ateşli edebiyat tartışmalarına katıldı. M. Zoşçenko, K. A. Fedin ve A. Ahmetova gibi yazarlarla birlikte Serapion Kardeşler adını alan genç kuşak edebiyatçılar grubunu oluşturdu. 1920’de yazdığı <i>MIY</i> (BİZ) adlı romanın ülkesinde yayımlanmasına izin verilmedi. <i>Mıy</i>’ın önce İngilizce daha sonra Çekçe çevirileri ülkesi dışında yayımlandı. l927’de de bazı bölümleri, onun bilgisi ve onayı olmaksızın SSCB dışında çıkan bir muhacir dergisinde Rusça yayımlandı. Bunun üzerine Zamyatin, Rus Yazarlar Birliği’nde sert eleştirilere hedef oldu. Gene de deneme ve öykülerini yayımlatmayı, oyunlarını sahneletmeyi sürdürdü. Ancak 1929’da eleştirilerin iyice yoğunlaşması üzerine Rus Yazarlar Birliği’nden istifa etti. Artık yapıtlarının yayımlanmasına ve sahnelenmesine izin verilmiyordu. Bunun üzerine 1931’de Stalin’e mektupla başvurarak ülkesinden ayrılmak için izin istedi. Gorki’nin de araya girmesiyle, Paris’e gitmesine izin verildi. Paris’te yalnız ve yoksul bir yaşam sürdü. İsyancı görüşleri nedeniyle orada da SSCB aleyhtarları tarafından tecrit edildi. 1937’de kalp krizi geçirerek öldü. 1987’de Gorbaçov’un “açıklık” politikasının uygulamalarından biri olarak “itibarı iade” edildi ve <i>Mıy</i> basılmak için programa alındı.</p>

  <p class="p1">G. Orwell ve A. Huxley gibi yazarların öncüsü ve esin kaynağı olan Zamyatin, onlardan çok daha önceki bir dönemde, karamsar bir çerçeve ile kendini sınırlamadan anti-ütopyayı radikal bir eleştiri silahına dönüştürmüştür. Devrimin hiçbir zaman sona erdirilemeyecek bir süreç olduğunu, “gerçek edebiyatın güvenilir ve gayretkeş görevliler tarafından değil, ancak aykırı ve asi ruhlular, çılgınlar ve hayalciler tarafından gerçekleştirilebileceğini” savunarak resmi görüşlere karşı çıkmış, kuşağının en radikal isimlerinden biri olmuştur.</p>

  <p class="p1">Başlıca yapıtları: <i>Ostrovityane</i>, 1918, <i>Mıy</i>, 1924 (İng. basım), <i>Bich Bozhii</i>, 1938.</p>
</body>
</html>
