<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title></title>
  <link href="../Styles/igormrdn.css" rel="stylesheet" type="text/css" />
</head>

<body>
  <h3 class="p9"><span class="t7">KAYIT KIRK</span></h3>

  <p class="p10"><span class="t5">Gerçekler / Gaz Odası / Ben Eminim</span></p>

  <p class="p1"><span class="t6"><b>G</b></span>ün ışığı. Aydınlık. Barometre 760’ı gösteriyor.</p>

  <p class="p1">Doğru olabilir mi, ben, D-503, bu yüzlerce sayfayı yazmış olabilir miyim? Bir zamanlar böyle hissetmiş... ya da böyle hissettiğimi düşlemiş olabilir miyim?</p>

  <p>El yazısı benim. Ve şimdi gene aynı el yazısı... ama neyseki yalnızca el yazısı aynı. Artık ne sayıklama, ne saçma metaforlar, ne de duygular var. Yalnızca gerçekler var. Çünkü iyiyim, çok iyiyim. Gülümsüyorum, gülümsememi engelleyemiyorum. Sanki kafamdan bir kıymık çıkardılar. Başım hafif, boş. Daha doğrusu boş değil, ama olağanüstü bir şey, gülümsememi engelleyecek bir şey yok.</p>

  <p>İşte gerçekler. O gece evrenin sonluluğunu keşfeden komşum, ben ve ameliyat edildiğine veya ameliyat için kaydolduğuna ilişkin belgesi olmayan diğer herkes yakalandı. En yakın Toplantı Salonu’na götürüldük (salon 112, bu sayı nedense tanıdık geliyor). Orada masalara bağlanıp ameliyat edildik.</p>

  <p>Ertesi gün ben, D-503, Velinimet’e gidip mutluluğumuzun düşmanları hakkında bildiğim her şeyi anlattım. Niye daha önce bu bana o kadar zor görünmüş olabilir? Kimbilir... Tek açıklaması daha önce hasta olmam herhalde.</p>

  <p>Aynı günün gecesi... O’nun, Velinimet’in yanında, onunla aynı masada... İlk kez Gaz Odası Salonu’nda oturuyor buldum kendimi. O kadın içeri getirildi. Benim önümde ifadesi alınacaktı. Hiç konuşmadı... Sadece gülümsedi. Dişlerinin çok keskin ve beyaz olduğunu fark ettim. Bu, onu güzelleştiriyordu.</p>

  <p>Sonra Cam Gaz Odası’na sokuldu. Yüzü bembeyaz oldu; gözleri kara ve iri olduğu için bu onu daha da güzelleştiriyordu. Havayı boşaltmaya başladıklarında, başını geriye attı, gözleri yarı kapalı, dudakları hafif aralıktı. Bu bana bir şeyi anımsattı. Koltuğunun kollarını sıkarken bana bakmaya devam ediyordu... gözleri tümden kapanıncaya kadar da etti. Sonra dışarı çıkarıldı, elektrotların yardımıyla derhal ayıltıldı ve tekrar Gaz Odası’ndaki koltuğa oturtuldu. Bu üç kez tekrarlandı, ama ağzından bir tek sözcük çıkmadı. Bu kadınla beraber içeri getirilenlerin hepsi dürüst olduklarını kanıtladılar: İlk işlemin sonunda konuşmaya başladılar. Yarın Velinimet’in Makinesi’nin basamaklarını çıkıyor olacaklar.</p>

  <p>Herhangi bir erteleme mümkün değil, çünkü batı kesiminde karışıklıklar, çarpışmalar hâlâ sürüyor. Ne yazık ki akla ihanet edenlerin sayısı bir hayli fazla.</p>

  <p>Ama gene de 40. Bulvar’a geçici bir yüksek gerilim hattı kurmayı başardık.</p>

  <p>Davayı kazanacağımızdan umutluyum. Dahası, eminim. Çünkü akıl kazanmalıdır.</p>
</body>
</html>
