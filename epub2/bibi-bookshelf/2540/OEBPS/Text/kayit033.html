<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title></title>
  <link href="../Styles/igormrdn.css" rel="stylesheet" type="text/css" />
</head>

<body>
  <h3 class="p9"><span class="t7">KAYIT OTUZ ÜÇ</span></h3>

  <p class="p10"><span class="t5">Bunun İçin Özet Yok; Aceleyle Karalamalar / Bu Son</span></p>

  <p class="p1"><span class="t6"><b>V</b></span>e o gün geldi.</p>

  <p class="p1">Vakit kaybetmeden <i>Gazete</i>’yi alıp gözlerimle okudum (Terim kesin: Gözlerim sanki bir kalem, sanki bir hesaplayıcı, benim dışımda bir aletti).</p>

  <p>Duyuru öyle büyük harflerle basılmıştı ki, ön sayfanın tümünü kaplamıştı:</p>

  <p class="p14">MUTLULUĞUN DÜŞMANLARI ONA İKİ ELLERİYLE BİRDEN SARILMIYORLAR! YARIN ÇALIŞMA GENİŞLETİLECEK, TÜM SAYILAR “OPERASYON” OPERASYONU İÇİN RAPOR VERECEKLER. VERMEYENLER VELİNİMETİN MAKİNESİNE ADAYDIRLAR.</p>

  <p>Yarın! Bir yarın olacak mı?</p>

  <p>Her zamanki alışkanlığımla elimi (aleti) kitap rafına uzattım, gazeteyi öncekilerin yanına koymak üzere. O anda aklıma geldi, “Bu ne içindi? Bir şeyi değiştirir mi? Bir daha bu odaya hiç girmeyeceğim... Hiç...” Ve gazete elimden yere düştü. Orada durup etrafıma bakındım, tüm odaya. Sanki her şeyi aceleyle, telaş içinde, görünmeyen bir valizin içine dolduruyordum. Masa. Kitaplar. Sandalye. Bu sandalyede E-330 oturmuştu... Ben de ayaklarının dibinde, yerde... Yatak.</p>

  <p>Bir an orada durup bir mucize bekledim: Belki telefon çalardı ve gelmemi isterdi.</p>

  <p>Hayır. Mucize yok.</p>

  <p>Bilinmeyene doğru gidiyorum. Bunlar son satırlarım. Elveda, tanımadığım, hep sayfalar aracılığıyla bağlantı kurduğum, son vidama, son bozuk telime kadar içimi açtığım siz sevgili okuyucularım.</p>

  <p>Gidiyorum.</p>
</body>
</html>
