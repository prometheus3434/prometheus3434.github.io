<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title></title>
  <link href="../Styles/igormrdn.css" rel="stylesheet" type="text/css" />
</head>

<body>
  <h3 class="p9"><span class="t7">KAYIT ON İKİ</span></h3>

  <p class="p10"><span class="t5">Sonsuzluğun Sınırlandırılması / Bir Melek /<br />
  Şiir Üzerine Düşünceler</span></p>

  <p class="p1"><span class="t6"><b>K</b></span>esinlikle inanıyorum: İyileşeceğim, iyileşebilirim. Çok iyi uyudum. Artık ne o rüyalar var, ne de başka hastalıklı belirtiler. Yarın sevgili O bana gelecek. Her şey gene bir çember gibi basit, doğru ve sınırlı olacak. Sınırlandırılma sözcüğü beni korkutmuyor. İnsanın en büyük gücü olan akıl da, sonsuzluğun sürekli olarak sınırlandırılıp, parçalara ayrılmasıyla oluşmuyor mu? Bu da, benim alanıma, matematiğe kutsal güzelliğini veriyor. Bir başkasının, E-330’un yoksun olduğu, işte bu güzellik. Ancak bu bir rastlantı sonucu oluşuyor: şansların bileşimi.</p>

  <p>Bütün bunları, metronun düzenli tekerlek tıkırtıları arasında düşündüm. Tekerleklerin sesini dinleyerek, R’nin bana dün verdiği şiir kitabını okuyordum. Birden birinin kendini belli etmek istercesine, omzumun üzerinden eğilip, kucağımdaki açık sayfaya baktığını fark ettim. Gözümün ucuyla baktığımda, pembe kepçe kulakları gördüm... O adamdı! Onu rahatsız etmek istemediğim için fark etmemiş gibi davrandım. Oraya nasıl geldiğini anlayamadım. Trene bindiğimde de görmedim.</p>

  <p>Kendi içinde önemsiz olan bu karşılaşma hoşuma gitti; bana güç verdi. İnsanın, kendini en ufak bir yanlışa karşı koruyan sevecen bir gözün sürekli üzerinde olduğunu bilmesi çok güzel bir duygu. Bu bana (bu benzetme size duygusal gelebilir) eskilerin <i>Koruyucu Melekler</i>’ini hatırlatıyor. Eskilerin düşlediklerinin kaçı bugün gerçekleşebildi ki!</p>

  <p class="p15">Koruyucu Meleği arkamda hissettiğimde ‘Mutluluk’ adlı şiiri okuyordum. Sanırım, düşüncenin güzelliğini tam olarak yansıtan, ender rastlanır güzellikle bir şiir olduğunu söylemekle yanılmış olmayacağım. İlk dört dizesi şöyle:</p>

  <p class="p2">Sonsuza kadar âşık iki kere iki</p>

  <p class="p2">Sonsuza kadar tutkulu dört eder</p>

  <p class="p2">Dünyanın en tutkulu aşıkları</p>

  <p class="p2">Ayrılmaz iki kere iki örneği!</p>

  <p class="p14">Ve şiir böyle, çarpım tablosunun sonsuz mutluluğu üzerine devam ediyor.</p>

  <p>Her gerçek şair bir Kolomb’dur. Amerika Kolomb’dan yüzyıllarca önce de vardı, ama yalnızca Kolomb onu keşfetmeyi başardı. Çarpım tablosu da R-13’ten yüzyıllar önce vardı, ama sayıların kabir ormanında yeni bir Eldorado bulan yalnızca R-13 oldu. Ve gerçekten, bizim dünyamızdaki mutluluktan daha bulutsuz, daha bilge mutluluk var mı? Antik Tanrı hata yapabilir, insanı yaratmakla kendisi hata yaptı. Çarpım tablosu Antik Tanrı’dan daha bilge, daha mutlak; O hiçbir zaman (bu sözcüğün bütün anlamını kavrayabiliyor musunuz?) hata yapmaz. Ve çarpım tablosunun uyumlu, ebedi yasalarına göre, yaşayan sayılardan daha mutlusu yoktur. Ne tereddüt ne de yanılma. Bir tek gerçek, bir tek doğru yol var: Matematiksel gerçek, iki kere ikinin dört olduğu gerçeği. İdeal bir biçimde çarpılmış mutlu ikilerin anlamsız bir özgürlük peşinde koşmaları saçma bir şey olmaz mı? Açıkçası hata olmaz mı? Bana göre R-13’ün başarısı da en temel ögeleri kavramada.</p>

  <p>Tam bunları düşünürken Koruyucu Meleğimin ılık, hoş nefesini önce ensemde sonra sol kulağımın arkasında hissettim. Kucağımdaki kitabın kapalı, düşünceleriminse çok uzaklarda olduğunu kesinlikle fark etti. Evet, o anda iç dünyamın bütün sayfalarını ona açmaya hazırdım: Bu duygu o kadar saf, temiz, sakin ve hoştu ki! Hatırlıyorum: Döndüm ve ısrarla gözlerinin içine bakarak onun konuşmasını istedim. Ama anlamadı ya da anlamak istemedi ve hiçbir şey sormadı. Bu durumda yapılacak tek şey kalıyor, bilinmeyen sevgili okuyucularım, her şeyi size anlatmak (şu an sizler bana, onun o an olduğu kadar yakınsınız).</p>

  <p>Düşüncelerim parçadan bütüne yöneldi. Parça, R-13, yüce bütün ise Ulusal Şairler ve Yazarlar Enstitüsü. Eskilerin edebiyatlarının saçmalığını nasıl anlayamadıklarını merak ederim. Edebiyatın büyük, muhteşem gücünü boşa harcamışlar. Ne kadar gülünç, herkes canının istediğini yazmış. Bu eskilerin yirmi dört saat boyunca denizlerin sahilleri dövmesine, dalgalardaki milyonlarca kilogram/metre enerjinin yalnızca aşıkları duygulandırmaya yaramasına izin vermelerinin gerçekliği kadar saçma ve gülünç. Ama bizler, dalgaların aşk dolu fısıltılarından elektrik çıkardık, vahşi köpükler saçan canavarı evcil hayvana dönüştürdük; benzer şekilde şiiri de uysallaştırıp sırtına eyer vurduk. Bugün şiir, bülbülün tembel, hayasız şakıması olmaktan çıkmış, toplumun hizmetine sunulmuştur. Şiir yararlıdır.</p>

  <p class="p15">Örneğin bizim Matematiksel İlkeler’i ele alalım. Okulda bunları öğrenmeseydik, aritmetiğin dört kuralını. bu kadar içtenlikle sevebilir miydik? Ya da Dikenlerdeki o klasik imge: Gülün dikenleri, Çiçek Devlet’i kötülüklerden koruyan Koruyuculardır. Masum bir çocuğun ağzından bir dua gibi dökülen bu dizelerden kim etkilenmez?</p>

  <p class="p2">Kötü çocuk güzel gülü kavradı</p>

  <p class="p2">Batınca eline çelik gibi dikenler</p>

  <p class="p2">Yaramaz, bağırdı, ağladı</p>

  <p class="p2">Sonra kaçarcasına uzaklaştı</p>

  <p class="p14">Ve böyle devam ediyor. <i>Velinimet’e Günlük Dizeler</i>’i düşünün. Kim bunları okuduktan sonra, tüm sayıların sayısı’nın çıkarsız çalışmaları karşısında saygıyla eğilmez. Ya da <i>Ceza Mahkemelerinin Çiçekleri</i> karşısında? Ölümsüz trajedi <i>İşe Geç Kalan</i>’dan ya da <i>Cinsel Temizlik Kılavuzu</i>’ndan etkilenmemek mümkün mü? Tüm yaşamımızın karmaşası ve güzelliği bu altın sözcüklerde yansıtılmıştır.</p>

  <p>Şairlerimiz artık ulaşılamayacak yüksekliklerde değiller. Ayakları yere basıyor, Müzik Üretimevi’nden yükselen Marş’ın eşliğinde bizimle birlikte yürüyorlar. Lirleri artık, sabahları elektrikli diş fırçalarından yayılan sesleri, Velinimet’in Makinesi’nin korkunç kıvılcımlı çatırtılarını, kapalı perdelerin heyecanlı hışırtılarını, Tek Devlet Marşı’nın heybetli yankılarını, kristal avizenin şıkırtılarını, en son yemek kitabının şen satırlarını ve seyrek de olsa yollardaki alıcıların fısıltılarını da kapsıyor.</p>

  <p>Bizim tanrılarımız burada, yeryüzünde, bizimle, Büroda, mutfakta, iş yerinde, tuvalette. Tanrılar bize benzediler, bundan dolayı da biz tanrılaştık. Uzak gezegenlerdeki bilinmeyen okurlarım, size ulaşıp, sizin yaşamınızı da bizimki gibi kutsal ve kusursuz yapacağız.</p>
</body>
</html>
