<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title></title>
  <link href="../Styles/igormrdn.css" rel="stylesheet" type="text/css" />
</head>

<body>
  <h3 class="p9"><span class="t7">KAYIT OTUZ YEDİ</span></h3>

  <p class="p10"><span class="t5">İnfüsorya<a href="../Text/DiPNOTLAR.xhtml#a19" id="k19"><sup>[19]</sup></a> / Hüküm Günü / Onun Odası</span></p>

  <p class="p1"><span class="t6"><b>B</b></span>u sabah yemekhanede yanıbaşımdaki, korkulu bir sesle fısıldadı, “Yemeğini ye! Herkes sana bakıyor!” diye.</p>

  <p>Tüm gücümle, kendimi zorlayarak gülümsedim. Ve bu gülümsemenin yüzümde bir çatlak gibi durduğunu hissettim: Gülümsedikçe çatlağın uçları acı vererek yukarı yayıldı.</p>

  <p>İşte sonra olanlar: Güçlükle çatalıma bir nafta lokması takmıştım ki, çatal elimden kayıp tabağa düştü ve o anda masalar, tabaklar, duvarlar, tüm hava çınladı; kapıların ardında, gökyüzüne yükselen müthiş bir gürleme oldu. Sonra başların, binaların, üstünde yavaş yavaş sönüp uzaklarda bir yere ulaşarak, suya atılmış bir taş gibi halkalar çizdi.</p>

  <p>Bir anda soluk yüzler, çiğnemenin tam ortasında açık kalmış ağızlar, havada donup kalmış çatallar gördüm. Sonra her şey karıştı, çığrından çıktı. Herkes ağzındakini gelişigüzel çiğneyip telaşla yuttuktan sonra ayağa fırladı (marşı bile söylemeden). “Ne oldu? Nedir bu?” Tek Devlet’in bir zamanlar o kadar uyumlu olan mekanizmaları, kaotik parçalara dönüşerek merdivenlere, asansörlere koştular. Ayak sesleri ve sözcükler, insana rüzgârda savrulan yırtık bir mektubu anımsatıyordu.</p>

  <p>Diğer binalardan da insanlar fırlıyordu. Bulvar mikroskobun altındaki bir su damlası gibiydi: Cam gibi saydam damlanın içine kısılıp kalmış, kargaşa içinde, oradan oraya koşturan bir infüsorya topluluğu.</p>

  <p>“Hey!” Birinin muzaffer çığlığı. Önümde birinin ensesini ve gökyüzüne işaret eden parmağını gördüm: En belirgin şekilde anımsadığım, ufuk çizgisinin altında yükselen sarı-pembe tırnak ve üzerindeki beyaz hilal şekil. O parmak bir pusula gibiydi: Onu izleyen yüzlerce göz gökyüzüne çevrilmişti.</p>

  <p>Bulutlar görünmeyen birinden kaçarcasına, birbirlerine çarparak, atlayarak ilerliyorlardı. Onların gölgesinde Koruyucular, aerolarıyla ve gözetleme borularıyla dolaşıyorlardı. Kentin batısında bilmediğimiz bir şeyler oluyordu.</p>

  <p>Önce kimse ne olduğunu anlamadı... hatta herkesten daha çok şey bilen ben bile. Müthiş bir kara aerolar sürüsü diyebileceğimiz şeyler gördük, inanılmaz yükseklikte hızla hareket eden kara noktalar. Gitgide yaklaşan garip boğuk sesler duymaya başladık, sonunda başlarımızın üstünde... kuşlar gibi. Gökyüzünü siyah üçgenler kaplamıştı; fırtına savurmuştu onları; kubbelerin, damların, balkonların üzerine kondular.</p>

  <p>“İşte!” ... muzaffer ense döndü. Alnı basık genci gördüm. Söylemek gerekirse eski özellikleri kalmamıştı; sanki alnının basıklığından kurtulmuştu; gözlerinde, dudaklarında ışıklar vardı; gülüyordu. “Anlıyor musun?” diye bağırdı, rüzgarın uğultusunun, çarpan kanatların çıkardığı seslerin arasından. “Duvar... anladın mı? Duvarı havaya uçurmuşlar? An-lı-yor musun?”</p>

  <p>İlk bakışta, kendilerini evlerden içeri atmaya çalışan, koşuşan insanlar gördüm. Kaldırımın tam ortasında batıya doğru ilerleyen bir çığ: Bunlar, düş gücü hastalığı tedavi edilenlerdi.</p>

  <p>...Gözlerinin üstünde saçları ışık kümeleri gibiydi... Elini yakaladım: “Dinle, o nerede?.. E-330 nerede? Duvarın arkasında mı yoksa... Onu görmeliyim... duydun mu? Hemen... dayanamam...”</p>

  <p>“Burada,” diye neşeyle bağırdı (dişleri koyu sarıydı). “Burada, Kentte. Eylemin içinde. Evet, eylemdeyiz!”</p>

  <p>Biz kimdik? Ben kimdim?</p>

  <p>Yanında onun gibi elli kişi vardı. Basık alınları ve güçlü dişleriyle neşe içindeydiler. Açık ağızlarından tüm fırtınayı içlerine çekerek, ellerinde elektrotlarla (onları nereden bulmuşlardı acaba?) 48. Bulvar’a paralel olarak ilerlediler. Ameliyat edilmişlerin ardından batıya doğru gidiyorlardı.</p>

  <p>Rüzgârdan parçalanan kabloların üstlerinden atlayarak ona doğru koştum. Ne için? Bilmiyordum. Tökezledim. Boş sokaklar, yabancı, barbar bir kent. Kuşların dinmeyen zafer çığlıkları. Hüküm Günü. Kimi evlerin cam duvarlarından hayasızca çiftleşen erkek ve kadın sayılar gördüm, günün tam ortasında, pembe kuponsuz, perdeleri bile kapatmadan...</p>

  <p>Bir bina... Onun binası... Çok garip, kapı ardına kadar açıktı. Zemin kattaki kontrol masasında kimse yoktu. Asansör arada kalmıştı. Koşarak, bana sonsuz gelen basamakları çıktım. Bir koridor. Kapıların üzerinde parlayan oda numaraları: 320, 326, 330... evet, E-330’un odası! Cam duvardan bakınca odadaki her şeyin karmaşık olduğunu gördüm. Sandalye ters dönmüş; dört ayağı ölü bir hayvan gibi havada. Yatak gülünç bir biçimde yana kaymış. Yerde gül yaprakları gibi pembe kuponlar.</p>

  <p>Eğilip bir tanesini aldım, sonra İkinciyi, üçüncüyü. Hepsinde D-503 sayısı vardı; hepsinde bana ait, erimiş, yayılmış bir damla vardı. Ve geriye kalan tek şey bunlardı. Nedense onların orada, yerde durmaları ve insanların ayaklarının altında kalmaları hoşuma gitmedi. Hepsini avuçlayıp masanın üstüne koydum, düzelterek. Acıyla onlara baktım... ve kahkahalara boğuldum. Bunu daha önce bilmezdim, şimdi biliyorum ve siz de biliyorsunuz: Gülme değişik renklerde olabilir. İçimizde, uzaklarda bir yerde olan bir patlamanın yankısıdır; havai fişek gibi, kırmızı, mavi ve altın rengi olabilir; parçalanmış, havaya uçuşan insan uzuvlarından da oluşabilir.</p>

  <p>Bir an kuponlardan birinin üzerinde yabancı bir sayı gördüm. Bellediğimde yalnızca, bir erkek sayıyı işaret eden sessiz harf, F kaldı. Bütün kuponları masanın üstünden yere fırlattım... Al işte!.. Al!.. Odayı terk ettim. Bir müddet koridorda, kapının yanında oturdum, uzun uzun, sanki bir şeyi bekleyerek. Sol taraftan ayak sesleri geldi. Yaşlı bir adam: Patlamış, boşalmış, sarkmış balon gibi bir yüz ve oradan damlayıp duran saydam bir şey. Gözyaşlarıydı bunlar. Adam uzaklaşınca, ancak kendime gelebildim ve arkasından seğirtip, “Dinle... dinle! Sayı E-330’un nerede olduğunu biliyor musun?” diye sordum.</p>

  <p>Yaşlı adam döndü, umutsuz, öfkeli bir el hareketiyle beni kovdu ve yoluna devam etti.</p>

  <p>Şafakta tekrar odama geldim. Batıda gökyüzü soluk mavi bir patlamaya gebeydi. O yönden boğuk bir gürleme geliyordu. Çatılar kara ve gürültülü kuşlarla doluydu.</p>

  <p>Yatağa uzandım... Uyku vahşi bir hayvan gibi çöktü üstüme ve beni içine çekti.</p>
</body>
</html>
