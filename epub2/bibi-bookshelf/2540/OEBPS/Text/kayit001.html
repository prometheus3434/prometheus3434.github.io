<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />

  <title></title>
  <link href="../Styles/igormrdn.css" rel="stylesheet" type="text/css" />
</head>

<body>
  <h3 class="p9"><span class="t7">KAYIT BİR</span></h3>

  <p class="p10"><span class="t5">Bu Duyuru / Çizgilerin En Bilgesi / Bir Şiir</span></p>

  <p><i>Tek Devlet Gazetesi</i>’nde bugün yayımlanan bir duyuruyu aynen aktarıyorum:</p>

  <p class="p11"><span class="t6"><b>İ</b></span><i>ntegral</i>’in yapımı yüz yirmi gün içinde tamamlanacaktır. İlk <i>İntegral</i>’in süzülerek kozmik boşluğa yükseleceği o tarihi büyük an yakındır. Kahraman atalarımız, bin yıl önce tüm yerküreyi Tek Devlet’in egemenliği altına soktular. Şimdi önümüzde daha yüce bir görev var: Ateş soluyan, elektrikli, cam <i>İntegral</i>’in yardımıyla sonsuz yaradılış denklemini bütünleştireceksiniz. Göreviniz, öbür gezegenlerde ve belki de hâlâ o ilkel özgürlük aşamasında yaşayan meçhul varlıkları aklın boyunduruğu altına almaktır. Eğer kendilerine matematiksel olarak doğrulanmış mutlak mutluluğu getirdiğimizi anlayamazlarsa onları mutlu olmaya zorlamak görevimizdir. Ama silahlara başvurmadan önce, sözün gücünü deneyeceğiz.</p>

  <p>Velinimet adına Tek Devlet’in tüm sayılarına duyurulur:</p>

  <p>Yapabileceğine inanan herkes, Tek Devlet’in güzelliğini ve ihtişamını vurgulayan şiirler, methiyeler, bildiriler ve benzeri eserler yaratmalıdır.</p>

  <p>Bu, İntegral’in taşıyacağı ilk yük sayılacaktır.</p>

  <p>Yaşasın Tek Devlet! Yaşasın Sayılar! Yaşasın Velinimet!</p>

  <p class="p12">Bunları yazıyorum - ve yanaklarımın alev alev yandığını hissediyorum. Evet -yabanıl eğriyi düzeltmeliyiz, onu bir teğette- bir asimptotta -düz bir çizgi haline getirmeliyiz! Çünkü, Tek Devlet’in çizgisi düz bir çizgidir. Büyük, ilahi, şaşmaz, bilge bir düz çizgi- çizgilerin en bilgesi!</p>

  <p>Ben, D-503, <i>İntegral</i>’in yapımcısı - Tek Devlet’in matematikçilerinden yalnızca bir tanesiyim. Kalemim sayılara alışıktır, ama uyumlu seslerin ve uyakların müziğini yaratmasını bilmez. Yalnızca gördüklerimi ve düşündüklerimi kaydetmeye çalışacağım - daha doğrusu düşündüklerimizi (kesinlikle öyle, biz, yaptığım kayıtların adı olacaktır). Ama, bu kayıt bizim yaşamımızın ve Tek Devlet’in matematiksel açıdan mükemmel yaşamının bir türevi olacağından, ben istesem de istemesem de zaten bir şiir olmayacak mıdır? Olacaktır - buna inanıyorum ve bunu biliyorum.</p>

  <p>Bunları yazıyorum - ve yanaklarımın alev alev yandığını hissediyorum. Bu, bir kadının, minicik, gözleri henüz açılmamış yeni bir insanoğlunun kalp atışlarını içinde duyduğunda hissettiklerine benziyor olmalı. O, hem benim, hem ben değilim. İnsanın onu, aylar boyunca cam ve kanıyla besledikten sonra, acılar içinde kendinden koparıp Tek Devlet’in ayakları dibine sermesi gerekecek.</p>

  <p>Ama, ben hazırım. Herkes gibi (ya da hemen hemen herkes gibi). Ben hazırım.</p>
</body>
</html>
