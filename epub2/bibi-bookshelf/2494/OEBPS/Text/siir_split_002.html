<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">Şair ve Mütercimler Hakkında</h1>

  <p class="ortayazi"><span class="idebold">Frithjof Schuon<br class="chapter" />
  (İsa Nureddin, 1907-1998)</span></p>

  <p class="normal">René Guènon ve A. Coomarasvamy ile beraber “Tradition” ekolünün üç büyük yorumcusundan biri. 1907 yılında İsviçre’nin Basel şehrinde Alman bir ailenin çocuğu olarak dünyaya geldi. İlköğrenimini Almanca gördü. Fakat babası ölünce Mulhouse’a göç ettikleri için bundan sonraki eğitimini Fransızca sürdürdü. Çocukluk yıllarından beri sanata ve Doğu öğretilerine karşı bir merakı vardı. Paris’e gelince Arapça öğrenmeye başladı. 1932 yılında Cezayir’e gitti. Bu ilk yurtdışı seyahatinde ilk defa İslâm ile temasa geçiyordu. Orada Şeyh Ahmed el-Alevî ile görüştü. Daha sonra uzunca bir süredir yazışmakta olduğu René Guènon’u ziyaret için Mısır’a gitti. Ertesi yıl, 1939’da Hindistan’a giderken yine Mısır’a uğradı. Hindistan’a varışından birkaç ay sonra İkinci Dünya Savaşı patlak verdi. Fransız ordusuna katılmak üzere, Fransa’ya geri dönmek mecburiyetinde kaldı. Savaşa katıldı ve Almanlara esir düştü. Daha sonra İsviçre’ye kaçtı ve oraya yerleşti. 1949 yılında Alman asıllı bir İsviçreliyle evlendi. Eserlerini burada kaleme aldı. Sık sık öteki ülkeleri gezmeye gitti. Bu arada 1968 yılında Türkiye’ye de geldi. 1959 ve daha sonra 1963 yılında olmak üzere Amerikan yerlilerini ziyaret maksadıyla Amerika’ya gitti. Eşiyle beraber Sioux ve Crow kabilelerine kabul edildiler. Aynı zamanda iyi bir şair ve ressam olan Frithjof Schuon yerlilerin tabiî güzelliklerini çizmiş ve onların ruhsal geleneklerini yorumlamıştır. Frithjof Schuon, Amerika’da 1980 yılında yerleşmiş olduğu Bloomington’da, 5 Mayıs 1998’de Hakk’ın rahmetine kavuşmuştur.</p>

  <p class="normal">Frithjof Schuon’un az bilinen ve Almanca yazılmış olan şiirleri Ghislain Chetan tarafından Fransızcaya çevrilmiş ve vefatından sonra Almanca-Fransızca karşılıklı on iki cilt hâlinde kitaplaşmıştır. Şiirlerinde metafizik ve manevî duyguları ve ilâhi aşkı terennüm etmiştir.</p>

  <div class="calibre1" id="calibre_pb_3"></div>
</body>
</html>
