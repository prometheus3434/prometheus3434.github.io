<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>4-415</title>
    <meta http-equiv="Content-Type" content="text/html; charset=utf-8" />
  

</head>
  <body id="x4" xml:lang="tr-TR">
		<div>
			<p>  </p>
			<p id="_idParaDest-437"><st c="0">ORATORİO</st></p>
			<p><st c="9">Yüreğine yok yazılıyor, onanmazlığına var yazılıyor.</st></p>
			<p><st c="62">Boyuna yeniden bir büyük yok hazırlanıyor ona,</st></p>
			<p><st c="109">Onun dününe, bugününe, yarınına</st></p>
			<p><st c="141">Ki artık o da hiç bilmeyecek</st></p>
			<p><st c="170">Boyuna arayacak, boyuna gidecek susmalarına susmalar..</st></p>
			<p><st c="225">Kimine unutmak bile çok, kimine unutmamak az</st></p>
			<p><st c="270">Benim, senin, onun-bunun yerine.</st></p>
			<p><st c="303">Bir kar dinmeden ona yaz boyu yağar da yağar..</st></p>
			<p><st c="350">Sisyphus’un kayasını andıran dağdelen bir ok</st></p>
			<p><st c="395">Bir tüfek patlaması gibi derine, hep derine</st></p>
			<p><st c="439">Hacı Murad’ın susmasını kazar da kazar.</st></p>
			<p><st c="479">Bir çizgidir çizilmiştir ondan önce,</st></p>
			<p><st c="516">Gelir Bafra’lardan Istanbul’lara kadar.</st></p>
			<p><st c="556">Kızılırmak akar, gelmiştir taa nerelerden</st></p>
			<p><st c="598">Ve batan güneşi hiç ellemeden ve hiç görmeden</st></p>
			<p><st c="644">Vura vura akşamları ve bir denizi kana boyar.</st></p>
			<p><st c="690">Gelen ya da gelecek şu öte karanlıklar adına</st></p>
			<p><st c="735">Bir fener, yıldız-yıldız gazyağını çakar.</st></p>
			<p><st c="777">Bir yoğun, bir özel su sabah-akşam hiç durmaz;</st></p>
			<p><st c="824">Yalın bir sucasına hava olur yüreğine damlar.</st></p>
			<p><st c="870">Yüklenir bir anda bin doğumu o yaşam boyu</st></p>
			<p><st c="912">Bin ölümü bir anda yüklendiği kadar.</st></p>
			<p><st c="949">Yazgının kesiştiği alınlar bir avuç değil,</st></p>
			<p><st c="992">O merminin yoluna, mermi onun yoluna çıkar.</st></p>
			<p><st c="1036">Ne bir çiçek, ne bir demet, ne bir yumak;</st></p>
			<p><st c="1078">Ellerinde bir çile, ör örebildiğin kadar.</st></p>
			<p><st c="1120">Balıkların yazdığını sularda su okur,</st></p>
			<p><st c="1158">Havalarda çizim çizim dolaşırken kuşlar.</st></p>
			<p><st c="1199">Şiirlere uzanır susmalarını çoğaltmak için;</st></p>
			<p><st c="1243">Alır da Murad’ını o yollardan yollara vurgular.</st></p>
			<p><st c="1291">Bir kapıdan geçmiştir, onu o seçmemiştir;</st></p>
			<p><st c="1333">Arkasından o kapı ona bakar da bakar.</st></p>
			<p><st c="1371">Üstüne yürümüştür, bir yürek çürümüştür.</st></p>
			<p><st c="1412">Bu ne özel bir iştir ağalar, beyler, dostlar.</st></p>
			<p><st c="1458">Bir merminin önüne durmaya yetişecek..</st></p>
			<p><st c="1497">Şimdi o oradadır, onu ergeç yakalar.</st></p>
			<p><st c="1534">Çok önceden patlamış bir tüfek biliyorum..</st></p>
			<p><st c="1577">Bafra’da patlamıştır, gelmiştir bana kadar.</st></p>
			<p><st c="1621">Artık hep orada olacak oradaki o adam</st></p>
			<p><st c="1659">Buradayken orada olmak istediği kadar.</st></p>
		</div>
	<div id="charCountTotal" value="1698"></div></body>
</html>
