<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Dört Kozalak</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="116" id="page116"></span><st c="0">19</st><span><st c="3">BÜYÜYÜNCE</st><br /><st c="13">MUTLU OLACAĞIM</st></span></h1>
		<p><st c="28">Uzun zaman hayali kurulmuş bir şey gerçek olduğunda, inanamaz ya insan, böyle uyuşur, kendini tam o sabaha karşı rüyanın orta yeriyle uyanıklık arasındaki boşlukta hisseder, Emre de Kaan’ın karşısında o halde. </st><st c="239">Sanki bu buluşmanın hayalini kuran kendisi değilmiş gibi, inanamaz gözlerle çevresine bakıyor. </st><st c="334">İşte yine burada. </st><st c="352">Kaan’ın o çok tanıdık odasında. </st><st c="384">Aradan geçen iki yılı yüzüne çarpacak bir şeyler aranıyor çaresizce, ama mümkün değil. </st><st c="471">Birlikte çekildikleri bir resim vardı o dönemden. </st><st c="521">Kendilerini kaybetmiş gitar çalarken Kaan’ın annesi çekmişti. </st><st c="583">O bile kütüphanedeki yerinde duruyor. </st></p>
		<p><st c="621">“Ne oldu, niye öyle dehşetle bakınıyorsun?” diye takıldı Kaan.</st></p>
		<p><st c="683">Emre bugün her zamankinden de açık ve dürüst olmaya kararlı. </st><st c="745">Başıyla resmi işaret etti. </st><st c="772">“Kaldırmışsındır diye </st><span epub:type="pagebreak" title="117" id="page117"></span><st c="794">düşünmüştüm ben bu resmi. </st><st c="820">Hiçbir şey değişmemiş. </st><st c="843">Ona şaştım,” dedi samimiyetle.</st></p>
		<p><st c="873">“Niye ki, sen kaldırdın mı resmimizi?” Kaan dikkatle izliyordu arkadaşının yüz ifadesini.</st></p>
		<p><st c="963">“Tabii ki, hayır,” dedi Emre. </st><st c="994">“Hatta bizi sınava hazırlayan Osman Hoca, mutluluk köşesi yapın dedi. </st><st c="1064">Ben de kendi köşeme koydum onu.” </st></p>
		<p><st c="1097">Bunun üzerine Kaan da ondan aşağı kalmayan bir kesinlikle soruverdi. </st><st c="1166">“O zaman ben niye kaldırmış olayım ki?”</st></p>
		<p><st c="1205">Emre başını eğdi. </st><st c="1224">“Uzaklaştın ya benden... </st><st c="1249">Bana ait, bize ait ne varsa, kaldırmışsındır diye düşündüm.”</st></p>
		<p><st c="1309">Kaan gülümsedi. </st><st c="1326">“Yok, kestirip atmak o kadar kolay olmuyor.”</st></p>
		<p><st c="1370">İkisi de susunca, odadaki hava ağırlaştı birden. </st></p>
		<p><st c="1420">Kaan durumu hafifletmek için heyecanla atıldı. </st><st c="1467">“Sonuçta, aylarca benim John Lennon aşkıma katlandın,” dedi. </st></p>
		<p><st c="1528">Emre de gülmeye başladı. </st><st c="1553">“Sahi, onun her konuda özlü sözleri vardı. </st><st c="1596">Bir de İngilizce’sini ezberliyordun.” </st></p>
		<p><st c="1634">“Sen ne diyorsun, onu anlayayım diye İngilizce’m gelişti,” diye takıldı Kaan. </st><st c="1712">“Sonuçta ulaşmak istediğin biri olunca, dili öğrenmek daha anlamlı. </st><st c="1780">Bak, bir seferinde şöyle demiş: </st><em><st c="1812">Boğulurken, biri boğulduğumu fark etme inceliğini gösterse de yardıma gelse müteşekkir olurum demezsin. </st><st c="1916">Sadece bağırırsın.</st></em><st c="1934">”</st></p>
		<p><st c="1936">Emre sözü sindirmek için durakladı. </st><st c="1972">“Yani lafı evirip çevirme, doğrudan söyle acil zamanlarda, diyor.”</st></p>
		<p><st c="2038">“Evet, aynen öyle,” diye onayladı Kaan. </st><st c="2079">“Dahası var. </st><st c="2092">Şunu dinle bir.” Kaan heyecanlandığında hep yaptığı gibi, elini bir an saçlarının arasından geçirdi. </st><st c="2193">Sonra bir hışım okumaya girişti:</st><em><st c="2225">“Ben beş yaşındayken annem bana hep, mut</st><span epub:type="pagebreak" title="118" id="page118"></span><st c="2266">luluk hayatın anahtarıdır, derdi. </st><st c="2301">Okula gidince, bana büyüdüğümde ne olmak istediğimi sordular. </st><st c="2363">Ben de deftere ‘mutlu’ diye yazdım. </st><st c="2399">Bana soruyu anlamadığımı söylediler. </st><st c="2436">Ben de onlara hayatı anlamadıklarını söyledim.”</st></em></p>
		<p><st c="2483">“Yani asıl başarı, mutlu olmak,” diye mırıldandı Emre. </st><st c="2539">Ağzından çıkıvermişti öylesine. </st></p>
		<p><st c="2571">Kaan başını salladı. </st><st c="2592">“Aynen. </st><st c="2600">Mutlu olamadığında bir şeyleri yanlış yapıyorsun demektir.”</st></p>
		<p><st c="2659">Emre bir an durdu. </st><st c="2679">“Epeyi mutsuz oldum o zaman, bilesin... </st><st c="2719">Sen yokken yani.” Kaan bir şeyler diyecek gibi ağzını açınca da, “Önce beni bir dinle,” diye ricada bulundu. </st></p>
		<p><st c="2828">Kaan sesini çıkarmadan arkadaşına baktı.</st></p>
		<p><st c="2868">“Annemle babamın üzerimdeki baskısını ancak anlıyorum. </st><st c="2924">Bu özel dersler sayesinde, hayatıma Osman Hoca girdiği için konuşmaya başlayabildim kendimle. </st><st c="3018">Neyi isteyip neyi istemediğimi söylemek... </st><st c="3061">Yeni öğreniyorum Kaan... </st><st c="3086">Sen benden önce olgunlaştın sanırım.” </st></p>
		<p><st c="3124">Başıyla onayladı Kaan. </st><st c="3147">“Mecburdum, annemle babam boşanınca, kendim için de, küçük kardeşim Maya için de, annemler için de sorumluluk almam gerekti. </st><st c="3272">Kolay olmadı. </st><st c="3286">Bir sürü tartışma, yeni evler, farklı odalar. </st><st c="3332">Dünyanın sonu değil, çok şey de öğretiyor.”</st></p>
		<p><st c="3375">“O arada birden uzaklaşmaya başladın benden.” </st></p>
		<p><st c="3422">Kaan, CD kapaklarına bakındı dalgın dalgın. </st><st c="3466">“Kimse kötü bir şey demedi aslında, ama hani anlarsın ya, evi aradığımda annen, </st><em><st c="3546">Emre ders çalışıyor</st></em><st c="3565">, diyordu örneğin. </st><st c="3584">Ya da biz müzik yaparken bile cep telefonun açık oluyordu. </st><st c="3643">Seni eve çağırıyorlardı hemen...”</st></p>
		<p><st c="3676">Emre kızardığını hissetti. </st><st c="3704">“Tahmin ettim, ama ses çıkaramadım işte.”</st></p>
		<p><span epub:type="pagebreak" title="119" id="page119"></span><st c="3745">“Zor zamanlardı benim için de, Emre. </st><st c="3783">Bizim durumlar karışınca, bir süre herkesle ayrı ayrı ilgilenmem gerekti. </st><st c="3857">Dengeleri ancak oturttum.”</st></p>
		<p><st c="3883">Emre hayranlıkla baktı arkadaşına. </st><st c="3919">Onun mücadele ettiklerinin yanında kendi halini pek çocuksu buldu. </st></p>
		<p><st c="3986">Kaan tam da bunu hissetmiş gibi atıldı. </st><st c="4026">“Şimdi anlıyorum, senin durumun da kolay olmamış. </st><st c="4076">Kendini aramışsın, sesini. </st><st c="4103">En önemlisini yani.” Gülümsedi. </st><st c="4135">“Bulmuşsun da...”</st></p>
		<p><st c="4152">Emre en son, Osman Hoca’nın ağzından çıkan sözlere bu kadar sevinmişti herhalde. </st><st c="4234">Değer verdiği birinin sıkıntılarını anlamasından daha güzel ne olabilir.</st></p>
		<p><st c="4306">“Ee, eskileri hallettiysek bundan sonrası için ne yapıyoruz?” diye sordu Kaan pattadanak. </st></p>
		<p><st c="4397">Emre onun bu halini çok sever. </st><st c="4428">Hiç uzatmaz Kaan. </st><st c="4446">Sorun varsa çözer, devam eder yoluna. </st><st c="4484">“Müziğe ve muhabbete devam ediyoruz. </st><st c="4521">Uyar mı?” </st></p>
		<p><st c="4531">Kaan başını salladı. </st><st c="4552">“Uyar tabii.” </st></p>
		<p><st c="4566">Emre gülümsedi. </st><st c="4582">“Senin ustanın bu durum için de özlü bir sözü var mı?”</st></p>
		<p><st c="4636">“Olmaz mı!” diye güldü Kaan da. </st><st c="4669">“Adam her şeyi düşünmüş.” Bir elini çenesinin altına dayayıp diğerinin işaretparmağını ufka doğru uzattı. </st><em><st c="4775">“Kendi kendinize kurduğunuz bir hayal sadece hayaldir. </st><st c="4830">Birlikte kurduğunuz hayal ise gerçekliktir.” </st></em></p>
		<p><st c="4875">Emre, duyduğu cümlelerin içine yerleşmesini bekledi. </st><st c="4928">Osman Hoca’nın verdiği taktik işe yaramış gibi. </st><st c="4976">Artık kendisine iyi gelen sözleri ayırabiliyor. </st><st c="5024">Sanki iç organlarının arasında görünmez teller var. </st><st c="5076">Oralara değip titreşen güzel sözleri içinde saklıyor. </st><st c="5130">Gerisine ise, “Koyver gitsin,” diyor. </st><st c="5168">Yok oluyorlar.</st></p>
		<p><span epub:type="pagebreak" title="120" id="page120"></span><st c="5182">Bu sözü sevdi, Kaan’ın onu paylaşma şeklini de. </st><st c="5231">Şimdi artık hayalleri ortak ya, onları kimse durduramaz.</st></p>
		<p><st c="5287">“Ya ben bu senin adamı sevmeye başladım, iyi mi!” diye takıldı Emre. </st></p>
		<p><st c="5357">Kaan da kolunu arkadaşının omuzuna attı. </st><st c="5398">“İyi,” diye gülümsedi. </st><st c="5421">“Hem de çok iyi.”</st></p>
	</section>
<div id="charCountTotal" value="5438"></div></body>
</html>
