<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Dört Kozalak</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="26" id="page26"></span><st c="0">4</st><span><st c="1">MARİ</st><br /><st c="5">DİYE BİR ÇİÇEK</st></span></h1>
		<p><st c="20">Bu eve ilk gelişi Osman’ın. </st><st c="49">Ama nasıl da tanıdık her şey. </st><st c="79">Kendi anne babasını, o zamanların İstanbul’unu hatırlatan, yaşatan bir şeyler var bu evde. </st><st c="170">Eşya hatıraları kaydeder, bellek olur. </st><st c="209">Baktıkça hatırlaması bundan Osman’ın.</st></p>
		<p><st c="246">Duvara dayalı camlı büfenin içinde elişi küçük örtüler serili. </st><st c="310">İncecik cam bardaklar, hafif kararmış gümüşler, İsa Mesih ve Meryem Ana heykelcikleri... </st><st c="399">Osman bir yandan Mari’nin annesini dinlerken, bir yandan da genç kızın büfe camlarına yansıyan profiline bakıyor: Minik bir burun, belli belirsiz bir inatla azıcık kalkmış çene, hafif endişeli kocaman gözler, upuzun gür saçlar... </st></p>
		<p><st c="629">“Mari aslında Ermeni Lisesi’nde devam etmek istedi, ama dillere çok yetenekli. </st><st c="708">Yabancı lisede daha fazla dil öğrenebilir diye düşündük,” dedi Talin Hanım. </st></p>
		<p><st c="784">“Ya sen ne düşünüyorsun, Mari?”</st></p>
		<p><span epub:type="pagebreak" title="27" id="page27"></span><st c="815">Kız, beklemediği bu soru karşısında şaşırdı. </st><st c="861">Omuz silkti. </st></p>
		<p><st c="874">Ama Osman pes etmez. </st><st c="895">“Önemli olan, senin ne istediğin. </st><st c="929">Yoksa başaramayız.”</st></p>
		<p><st c="948">Mari bir süre parmaklarına baktı, sonra dosdoğru Osman’ın gözünün içine. </st><st c="1022">“Ben Ermenice öğretmeni, yani bir </st><em><st c="1056">oryort </st></em><st c="1063">olmak istiyorum. </st><st c="1080">Edebiyatı bileyim, yazayım, konuşayım istiyorum. </st><st c="1129">Dilimiz çok güzel, ama konuşanı azalıyor. </st><st c="1171">İstiyorum ki, kapısı açık kalsın, yoksa küser.”</st></p>
		<p><st c="1218">Kendini gereğinden fazla açmışçasına kızardı Mari. </st><st c="1270">Osman elini tuttu. </st><st c="1289">“Biliyor musun Mari, bu şu âna kadar duyduğum en güçlü istek. </st><st c="1351">Sen şimdiden başarmışsın.”</st></p>
		<p><st c="1377">Mari, genç adama endişeyle bakmaya devam etti. </st><st c="1425">“Bunları o okulda mı yapacağım? </st><st c="1457">Çevremden uzaklaşmaktan korkuyorum.”</st></p>
		<p><st c="1493">Osman sevgiyle gülümsedi. </st><st c="1520">Hepsi nasıl da dürüst bu küçük insanların. </st><st c="1563">Korkusunu söyleyebilenden daha cesur kim var! </st></p>
		<p><st c="1609">“Uzaklaşmak kimi korkutmaz ki, Mari. </st><st c="1646">Ben de senin gibi dillere âşığım. </st><st c="1680">Türk Dili ve Edebiyatı’ndan mezun olduktan sonra Almanya’ya gittim, Karşılaştırmalı Edebiyat okudum. </st><st c="1781">Orada bütün dillerin, kültürlerin kendilerine ait özellikleri dışında ortak yanlarını, birbirlerine nasıl da bağlı olduklarını gördüm. </st><st c="1916">Uzakta ve yalnızdım, ama çalıştıkça o yeni dil, Almanca, bana giderek daha fazla kapısını araladı; tıpkı senin biraz önce dediğin gibi. </st><st c="2052">Çok şey öğrenmiş olarak döndüm.”</st></p>
		<p><st c="2084">Mari gözünü kırpmadan merakla dinliyordu. </st></p>
		<p><st c="2127">“Başka diller bildiğinde, Ermenice’yi de daha mükemmel öğretirsin. </st><st c="2194">Dünyan genişler. </st><st c="2211">Bildiğim kadarıyla hâlâ İstanbul’da bir Ermeni Dili ve Edebiyatı kürsüsü yok. </st><st c="2289">Ya</st><span epub:type="pagebreak" title="28" id="page28"></span><st c="2291">bancı dilde kaynaklar bilmen ve en önemlisi bize de öğretmen şart.” </st></p>
		<p><st c="2360">“Size mi?” Mari şaşkınlıkla bakakaldı.</st></p>
		<p><st c="2398">“Bize ya! </st><st c="2409">Bu yıl birlikte olursak, bütün arkadaşların ve ben senden bir şeyler öğreneceğiz. </st><st c="2491">Gittiğin her yerde kendinden olanı paylaşacaksın. </st><st c="2541">Ve tersi de geçerli; sen de hiç bilmediğin hayatlar göreceksin. </st><st c="2605">Başarmak, paylaşmaktan başka ne ki?..”</st></p>
		<p><st c="2643">Kız bir süre sustu. </st><st c="2664">Sonra duyulur duyulmaz bir sesle fısıldadı. </st><st c="2708">“Dalga geçerler diye korkuyorum. </st><st c="2741">‘İsmin neden Mari?’ sorusuyla başlıyor, sonu gelmiyor. </st><st c="2796">‘Her gün Ermenistan’dan gelmek zor olmuyor mu?’ diye soran oldu. </st><st c="2861">Bu memleketin en eski halklarından olduğumuzu bile bilmiyorlar.”</st></p>
		<p><st c="2925">Osman yavaşça öne eğildi. </st><st c="2952">“Bak Mari, iyi ve kötü niyeti hemen ayırabilirsin. </st><st c="3003">Eğer biri bunları seni dışlamak için söylüyorsa, bu önyargıdır. </st><st c="3067">Bilmediği, yabancı bulduğu şeylerden korkuyordur. </st><st c="3117">Böyle biri için senin elinden bir şey gelmez.”</st></p>
		<p><st c="3163">Küçük kızın gözleri döşemeye takılmıştı.</st></p>
		<p><st c="3204">Osman yavaşça onun yüzünü kaldırdı, dikkatlice gözlerinin içine baktı. </st><st c="3276">“Ama bir de gerçekleri öğrenmek isteyenler var. </st><st c="3324">Annemlerin zamanında çok daha fazla Ermeni, Rum, Yahudi varmış İstanbul’da. </st><st c="3400">İnsanlar birbirleriyle komşuluk eder, çocuklar sokakta oynarken birbirinin dilinden anlarmış. </st><st c="3494">Ama çok acı şeyler de yaşandı, Hıristiyan vatandaşlardan çoğu küskün ayrıldı gitti buralardan. </st><st c="3589">Şimdiyse yeni arkadaşlarının seni görme, tanıma şansı var. </st><st c="3648">Senin de onları. </st><st c="3665">Bir şans vermeye değmez mi?”</st></p>
		<p><st c="3693">“Değer,” dedi Mari, gülümseyerek.</st></p>
		<p><span epub:type="pagebreak" title="29" id="page29"></span><st c="3727">Osman elini uzattı. </st><st c="3748">“Bu yolu benimle yürümeye var mısın?”</st></p>
		<p><st c="3785">Mari o eli tuttu. </st><st c="3804">“Varım,” dedi. </st><st c="3819">İçinde bir çiçeğin açtığını hissetti. </st></p>
	</section>
<div id="charCountTotal" value="3857"></div></body>
</html>
