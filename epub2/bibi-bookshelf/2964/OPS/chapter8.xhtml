<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Dört Kozalak</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="52" id="page52"></span><st c="0">8</st><span><st c="1">AŞAĞIDAKİLERDEN</st><br /><st c="16">HANGİSİ?</st></span></h1>
		<p><st c="25">Okul haftaları bir başladı mı, ayların nasıl devrildiğini anlamaz bile insan. </st><st c="104">Zaten zincirleme trafik kazası gibi sınavlar peşpeşe gelince, okul sonrası saatler de kâğıt hışırtıları arasında akıp gidiyor. </st><st c="231">İşte bu ortamın içine, Osman ve Umut Hocalar güneş gibi doğdu!</st></p>
		<p><st c="293">Hafta sonu sabah ondan üçe kadar Osman ve Umut Hocalar’la ders var. </st><st c="362">İlk tanışma gününün keyfi güzeldi, ama hafta içi derslerin tadından geçilmiyor. </st><st c="442">Her ikisi de, ancak her gün düzenli yapıldığında yetişecek bir ödev sistemi tutturdular. </st><st c="531">Dört kafadarı yakınlaştıran, ayrı okullarda olsalar da paylaştıkları bu aynı kader oldu zaten. </st><st c="626">Hafta sonları ders başlamadan önce ve öğlen arası sohbet etme fırsatı buluyorlar hep. </st></p>
		<p><st c="712">İlk haftaların sıkıntısı, uyum ve yoğunlaşma. </st><st c="758">Okulun ilk sınavları da bastırınca, hepsi bocaladı. </st><st c="810">Sonuçta, hayatın </st><span epub:type="pagebreak" title="53" id="page53"></span><st c="827">pek provası yok işte. </st><st c="849">Ne kadar lafta kendini hazırlamaya çalışsan da, hafta sonu denilen zamanın kursa gitmesi, uzun uzun uyuyamamak, evde pijamalarla televizyon keyfi yapamamak, sinemaya gidememek, hepsi ancak başa gelince anlaşılacak şeyler. </st><st c="1071">Üstelik, bu daha başlangıç. </st><st c="1099">Dönemin ilk haftaları. </st><st c="1122">Ve sanki hep aynı günü yaşıyor olma hissiyatı!</st></p>
		<p><st c="1168">O yüzden, daha başından beri Osman’la Umut’un en büyük derdi, ders anlatmak, örnek soru çözdürmek değil, bu genç arkadaşları rahatlatmak. </st></p>
		<p><st c="1307">Hepsi kendince veriyor sıkıntı işaretlerini. </st><st c="1352">Emre, kaş kirpik yoluyor iki arada bir derede. </st><st c="1399">Fark edildiğini anladığında da, sürekli iki eliyle kaşlarını düzeltip avuçlarını yüzüne götürüyor. </st><st c="1498">Susuz yüz yıkadığı da sanılabilir. </st><st c="1533">Şerzan, ders başlangıcı ve bitimlerinde odanın bir ucundan diğerine volta atıyor. </st><st c="1615">Kumru, defterin arka sayfalarına karalamalar yapıyor. </st><st c="1669">Mari’yse, o güzel saçlarını çekiştiriyor durmadan. </st><st c="1720">Güneşin vurduğu açıdan baktığında, kızın parmaklarında asılı kalan saç tellerini görebiliyor Osman. </st><st c="1820">İçi acıyor hepsine.</st></p>
		<p><st c="1839">Bugün tarih soruları sırasında başka bir sıkıntı daha yaşandı. </st></p>
		<p><st c="1903">Her seferinde içlerinden biri örnek soruyu yüksek sesle okuyor, yanıtı tahmin ederken, nedeni üzerinde duruyor, benzer kalıp sorular geldiğinde benzetme yardımıyla hangi yoldan ilerlemek gerektiğini tartışıyorlar birlikte.</st></p>
		<p><st c="2125">Bu kez soruyu Kumru okuyordu. </st><st c="2156">Yüksek sesle başladığı sorunun sonunda sesi kırıldı:</st></p>
		<p><em><st c="2208">“ ‘Ben Kâzım Karabekir. </st><st c="2233">Kurtuluş Savaşı’nda Doğu Cephesi Komutanı olarak görev yaptım. </st><st c="2296">Bu cephede Doğu Anadolu topraklarımızda hak iddia eden ve bu isteklerini Sevr </st><span epub:type="pagebreak" title="54" id="page54"></span><st c="2374">Antlaşması’na koyduran Ermeniler’le savaştık. </st><st c="2420">Emrimdeki birliklerin başarılı harekâtı karşısında barış istemek zorunda kalan Ermeni hükümetiyle 3 Aralık 1920’de Gümrü Antlaşması’nı imzaladık. </st><st c="2566">Bu antlaşmayla Ermeniler, Sevr Antlaşması’ndaki isteklerinden vazgeçtiler. </st><st c="2641">Bu günü, bu uğursuz antlaşmanın yırtıldığı gün olarak kutladık.’ Kâzım Karabekir’in yukarıdaki anlatımına göre, Gümrü Antlaşması’na ilişkin olarak aşağıdaki yargılardan hangisine ulaşılamaz?”</st></em></p>
		<p><st c="2832">Sorunun seçeneklerini okuyamadan durdu Kumru. </st><st c="2879">Daha önce hiç önemsemediği bir şeye takılmıştı. </st><st c="2927">Mari’yi tanıyor ya artık ve Mari, Ermeni. </st><st c="2969">Bu soru ona kendini kötü hissettirmiş olmalı. </st></p>
		<p><st c="3015">Başını kaldırdığında, Mari’yi öylece önündeki boş defter sayfasına bakarken yakalıyor. </st><st c="3102">Tam düşündüğü gibi işte. </st><st c="3127">Çaresizlik içinde Osman Hoca’ya bakıyor. </st><st c="3168">Yalnış bir şey demekten o kadar korkuyor ki... </st></p>
		<p><st c="3215">“Kumru canım, bu soru seni rahatsız etti mi?” diye soruyor Osman Hoca. </st><st c="3286">Demek konuşacaklar. </st><st c="3306">Vardır Osman Hoca’nın bir bildiği. </st><st c="3341">Kumru her şeyi anlatabilir açıkça bu durumda. </st></p>
		<p><st c="3387">“Evet, etti,” diyor önce. </st><st c="3413">Osman Hoca’nın hiç araya girmeden beklediğini görünce de anlatmaya girişiyor. </st><st c="3491">“Soruda, böyle ne bileyim, düşmanca bir ton var. </st><st c="3540">Mari’yi üzeceğini düşündüm. </st><st c="3568">Mari benim arkadaşım, o üzülürse ben de kötü olurum.”</st></p>
		<p><st c="3621">Mari başını kaldırıp bakıyor. </st><st c="3652">Güzel kara gözleri dolmuş. </st><st c="3679">Bir yandan da gülümsüyor. </st><st c="3705">En ünlü tablolarla dolu büyük resim albümleri var ya hani, oradaki eski zaman güzellerine benziyor şu an. </st><st c="3811">Başka bir yüzyılda sanki. </st></p>
		<p><span epub:type="pagebreak" title="55" id="page55"></span><st c="3837">“Bu soru bize önemli bir şeyler konuşma fırsat verdi arkadaşlar,” dedi Osman. </st><st c="3915">“Sınav soruları üzerinde çalışırken, doğal olarak hangi seçeneğin doğru cevap olduğunu bulmaya çalışırız. </st><st c="4021">Ama bu, sorunun kendisinin mutlak doğru olduğu anlamına gelmez. </st><st c="4085">Maalesef tarih ders kitaplarında böyle genelleyici ve ayrımcı çok ifade var. </st><st c="4162">Bunların değişmesi için çalışmak, ayrı ve önemli bir mesele. </st><st c="4223">Kumru’nun rahatsız olması, sizlerin duraklaması iyiye işaret. </st><st c="4285">Meslek olarak neyi seçerseniz de ileride, tarihi farklı yazmak, farklı yaşamak için hepinize görev düşecek. </st><st c="4393">O yüzden yanıttan çok, soruyu konuşmak istedim biraz, anlaştık mı?”</st></p>
		<p><st c="4460">Köstebek ekibi başını salladı. </st></p>
		<p><st c="4492">“Mari?” diye seslendi Osman Hoca, sesini duymak istiyordu. </st></p>
		<p><st c="4551">“Anlaştık,” dedi Mari kararlı bir sesle. </st><st c="4592">“Bu ler, lar takısı fena Osman Hoca. </st><st c="4629">Ermeniler deniyor, oysa tek tek insan var her seferinde. </st><st c="4686">Ve birlikte yaşıyoruz ya, böyle hain gibi anlatılmak acıtıyor. </st><st c="4749">Yaşanan bu olmamalı. </st><st c="4770">Kendimi tuhaf hissediyorum her seferinde, anlatamıyorum da.” </st></p>
		<p><st c="4831">“Ben ne hissettiğini biliyorum Mari,” dedi Şerzan. </st><st c="4882">“Geçende inkılâp tarihi dersinde Birinci Dünya Savaşı öncesi Kürtler bölümü de çok fena cümlelerle doluydu. </st><st c="4990">Dahası, öğretmen konuyu Kürtçe’ye getirdi. </st><st c="5033">Ablamın zamanında da işitmiştim aynını. </st><st c="5073">Tarihçi, </st><em><st c="5082">Kürtçe diye bir şey yoktur. </st><st c="5110">Bunlar Dağ Türkleri’nin karda yürürken çıkardıkları kart kurt seslerinden türemiştir,</st></em><st c="5195"> diye o efsaneyi anlattı. </st><st c="5221">Ne edersin?.. </st><st c="5235">Parmak kaldırdım. </st><st c="5253">Kürtçe’nin Hint-Avrupa dil ailesinden olduğunu anlatmaya çalıştım, ama sözü ağzıma tıktı. </st><st c="5343">Sonra da, </st><em><st c="5353">Sen nerden biliyorsun bunları?</st></em><st c="5383"> diye sormaz mı? </st><em><st c="5400">Sizce hocam?</st></em><st c="5412"> dedim. </st><st c="5420">Kıpkırmızı oldu. </st><st c="5437">Başka konuya geçti.”</st></p>
		<p><span epub:type="pagebreak" title="56" id="page56"></span><st c="5457">Biri kalbine dokunan bir şeyler söyledi mi, bir süre o sözlerle başbaşa kalmak, içinde yükselen kendi cevabını duymak istersin. </st><st c="5586">Osman, şu an başka hiçbir derste kolay kolay öğrenilemeyecek bir şeyi paylaştıklarının farkında.</st></p>
		<p><st c="5682">Hayat bilgisi deniyor bunun adına. </st></p>
	</section>
<div id="charCountTotal" value="5718"></div></body>
</html>
