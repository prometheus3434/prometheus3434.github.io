<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Dört Kozalak</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="18" id="page18"></span><st c="0">2</st><span><st c="1">YENİ KöSTEBEK</st><br /><st c="14">EKİBİ</st></span></h1>
		<p><st c="20">Uyandığında hep aynı şey oluyor. </st><st c="54">Kendini Berlin’deki evde zannediyor Osman. </st><st c="97">Oysa bu, İstanbul’daki ikinci yaz mevsimi... </st><st c="142">İki yıldır İstanbul’da. </st><st c="166">Gün içinde hiç düşünmüyor oraları; ama rüyalar oyun oynar ya insana, her sabah Berlin’de uyanıyor hâlâ. </st><st c="270">Sevgilisi İnge’nin evinde... </st><st c="299">Eski sevgilisi İnge’nin evinde... </st><st c="333">Gözünü açtığında tavanda eğik çatı katı camlarını, o cama vuran yağmur damlalarını göreceğini sanıyor. </st><st c="436">Ama işte beyaz badanalı, kimi yerleri lekeli yüksek bir tavan karşılıyor onu. </st><st c="514">Çocukluğunun evi... </st></p>
		<p><st c="534">Çocukluk evine dönmek tuhaf bir his. </st><st c="571">Sanki zamanda geriye yolculuk. </st><st c="602">Ama öte yandan, artık koca adam olmuş. </st><st c="641">Yetişkin haliyle çocukluk fotoğrafına sığmaya çalışmak gibi bir şey bu. </st><st c="713">İnge’nin evinde değil, ama kendi çocukluğunun evinde de değil. </st><st c="776">Öyle olsa, annesinin kahvaltı için kızarttığı ekmeklerin kokusu gelirdi şimdi burnuna. </st><st c="863">Sabah gaze</st><span epub:type="pagebreak" title="19" id="page19"></span><st c="873">telerini hışırdatan babası alt kattan seslenirdi. </st><st c="924">“Osman oğlum, gel soğutma ekmekleri, kaparım valla hepsini sonra...”</st></p>
		<p><st c="992">Keşke... </st><st c="1002">keşke annesi kızartsa ekmekleri, babası hepsini kapsa. </st><st c="1057">Onları bu kadar çabuk kaybedeceğini tahmin edemezdi. </st><st c="1110">Ama kanser olan annesi iki ayda gözlerinin önünde eriyip gitti. </st><st c="1174">Hastalığın yüküyle ezilen kalp hastası babası da iki yıl dayandı. </st><st c="1240">Gerisi boşluk...</st></p>
		<p><st c="1256">Otuz beşinde annesiz, babasızdı artık. </st><st c="1296">Bir dönem acıdan uyuşmuştu Osman. </st><st c="1330">Böyle zamanlarda insan anne babasına sığınır diye düşünmüş, acıyla gülmüştü. </st><st c="1407">Artık kimsenin çocuğu değildi. </st><st c="1438">Bir kapının, arkasından kapandığını hissetmişti. </st></p>
		<p><st c="1487">O zamandan beri bu ev de eski evi değil. </st><st c="1528">Uyanıp da, eğik camlar yerine tepesinde tavanı görünce, doğruca karşı pencerelere koşturuyor. </st><st c="1622">İşte deniz, masmavi Marmara. </st><st c="1651">Bu nemli sıcak ağustos ayında, sabahın erken saatlerinden itibaren türkuvaza çalıyor rengi. </st><st c="1743">İnge’nin gözleri gibi... </st><st c="1768">Hay senin İnge’ne, diye kızıyor kendi kendine. </st><st c="1815">Hep, boş kalmaktan bu düşünceler. </st></p>
		<p><st c="1849">Birazdan Umut gelir. </st><st c="1870">Otuzlarındaki fırlama arkadaşı girdiği her ortamı kahkahaya boğar. </st><st c="1937">İyi ki, onunla girişti bu özel ders işine. </st><st c="1980">Geçen yıl dershanede çok acı çekiyorlardı. </st><st c="2023">Zil sesi, rapor boşlukları, daracık odalar, basık koridorlar... </st><st c="2087">“Gel, özel ders verelim. </st><st c="2112">Benim ev müsait, hem paramızı kazanır hem de daha özgür oluruz,” dedi günlerden bir gün. </st><st c="2201">Umut da nasıl yaparız, ne ederiz diye sormadan, tamam dedi bir anda. </st><st c="2270">Umut’un bu yanını çok seviyor Osman. </st><st c="2307">Koşulsuz seviyor, sonuna kadar güveniyor arkadaşı ona. </st><st c="2362">Hesabı kitabı yok. </st><st c="2381">Birlikte, sanki gençlik zamanlarını yaşayan iki delikanlıymışçasına eğleniyorlar ve Osman en </st><span epub:type="pagebreak" title="20" id="page20"></span><st c="2474">güzel işlerin eğlenerek yapılacağını biliyor artık. </st></p>
		<p><st c="2526">Aradan geçen yıllarda her yer çok değişti, ama yine de mahalle ruhu var yaşadığı yerde, en çok buna seviniyor Osman. </st><st c="2643">Yakınlara o koca alışveriş merkezlerinden kondurulmadı. </st><st c="2699">Sinema salonları duruyor. </st><st c="2725">Osman, yürüyebildiği ara sokaklar olduğu ve yokuşların sonu denize vardığı için çok şanslı hissediyor kendini. </st><st c="2836">Eskiden nasıl da koştururlardı bu ara sokaklarda arkadaşlarla. </st><st c="2899">Dizleri hep yara bere içinde kalırdı. </st><st c="2937">Meğer ne büyük lüksmüş, böyle doyasıya oynayabilmek sokaklarda. </st></p>
		<p><st c="3001">Hal hatır sorabileceği bir bakkal, çayını içebileceği bir manav var. </st><st c="3070">Gece geç vakit dönmüşse, ışıkları, kepenkleri açık, selam verebileceği küçük esnaf dükkânları var. </st><st c="3169">Hafta sonları dershaneler ve alışveriş, gezi bahanesiyle kalabalık olsa da Kadıköy’de hayat hâlâ daha yavaş, daha huzurlu akıyor. </st></p>
		<p><st c="3299">Ağustos tuhaf bir ay... </st><st c="3323">Eylülde sanki yeni bir yıl başlar okullarla birlikte. </st><st c="3377">Ama okul açılmadan da bütün hazırlıklar ağustosta yapılır. </st><st c="3436">Bir bakmışsın, okul çantaları ve türlü çeşit kalem kutuları doluşmaya başlamış kırtasiye dükkânlarına. </st><st c="3539">Mahalle arasının küçük kitabevleri, kırtasiye dükkânları hâlâ kalbini çarptırır Osman’ın. </st><st c="3629">Çocukluğunda az mı cirit attı oralarda. </st><st c="3669">Sahipleri tanır, gülümserlerdi; “Bizim kıvırcık oğlan geldi yine,” diye. </st><st c="3742">Küçük taburesi bile vardı; tüner, saatlerce kitap okurdu.</st></p>
		<p><st c="3799">Ağustos tuhaf bir ay... </st><st c="3824">Bir yandan hâlâ yazdır, ama bir yandan da gizli bir hazırlık zamanıdır sanki. </st><st c="3902">Osman da içinde bu hazırlığı hissediyor. </st><st c="3943">Yetişkinlerin özel İngilizce ders saatleri belli oldu bile. </st><st c="4003">Umut’un lise öğrencilerine özel matematik dersleri de. </st><st c="4058">Ama sınava hazırlanan ekibi oluş</st><span epub:type="pagebreak" title="21" id="page21"></span><st c="4090">turmak başka şey. </st><st c="4109">Onlarla koca bir yıl geçirecekler. </st><st c="4144">Gençlerin üstünde çok baskı var. </st><st c="4177">Aslında derslerin yarısı bu baskıyı hafifletmekle geçiyor. </st><st c="4236">Sınavın, hayatın en önemli şeyi olmadığını göstermekle... </st></p>
		<p><st c="4294">“Biz aslında, sistemi içerden kemiren köstebeklere benziyoruz,” diye takıldı geçenlerde Osman, Umut’a. </st></p>
		<p><st c="4397">“Başımızı hedef deliğinden çıkarıyoruz ya sonunda, ona bak sen,” diye takıldı Umut da ve muzipçe ekledi: “Yerin altında öğrencilerle neler yaptığımız, tamamen bizi ilgilendirir”</st></p>
	</section>
<div id="charCountTotal" value="4574"></div></body>
</html>
