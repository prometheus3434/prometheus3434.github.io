<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Dört Kozalak</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="148" id="page148"></span><st c="0">26</st><span><st c="3">OYUN</st></span></h1>
		<p><st c="8">Güneşin geniş camlardan içeri vurduğu, onca temizliğe rağmen yine de sehpa ve kütüphane raflarının kenarına yerleşen tozları gösterdiği bir gün. </st><st c="154">Köstebek ekibi arada başını bahçe tarafına çevirmeden duramıyor. </st><st c="219">Dışardaki mis gibi havaya, hele de kuşların cıvıl cıvıl çağrısına kulaklarını tıkayarak masaya çakılı bir halde soru çözmek, işkence gibi. </st></p>
		<p><st c="358">Geçende Emre, “Osman Hoca, senin bu ev ve bahçe de bir nevi test,” demişti de, şaşırmıştı Osman. </st></p>
		<p><st c="455">“Nasıl yani, ne demek o?” </st></p>
		<p><st c="481">Gülmüştü Emre. </st><st c="496">“Havasız, sıkıcı, her yanı duvarla kaplı sevimsiz sınıflarda soru çözmeyi ben de bilirim. </st><st c="586">Mesele böyle güzel bir evde, yan tarafta bahçe dururken yerinden kıpırdamadan oturmakta. </st><st c="675">Yani, bir nevi dayanıklılık testi!”</st></p>
		<p><st c="710">Hepsi birlikte uzun uzun gülmüştü. </st></p>
		<p><st c="746">Bir açıdan haklı Emre. </st><st c="769">Gençlerle uzun zaman geçirince, </st><span epub:type="pagebreak" title="149" id="page149"></span><st c="801">insan kendi çocukluğunu da anımsıyor – şu büyüme hikâyesini. </st><st c="862">Yani, eğer bağ kurmak istiyorsan, kendi çocuk halini içinde taşıyor olacaksın. </st><st c="941">Yoksa, şu </st><em><st c="951">Heidi’</st></em><st c="957">deki sevimsiz Bayan Rottenmeier kılıklı öğretmenlerden olursun. </st><st c="1022">Küçükken hem kitabını okuduğu, hem de çizgi filmini izlediği </st><em><st c="1083">Heidi </st></em><st c="1089">’deki o katı kadını hiç unutmaz Osman. </st><st c="1128">Alp Dağları’nda dedesiyle özgürce yaşarken, okusun ve tekerlekli sandalyede yaşayan Klara’yla arkadaşlık etsin diye teyzesi tarafından şehirde zengin bir ailenin yanına verilen Heidi, burada evin özel öğretmeni, düzenden sorumlu devlet bakanı Bayan Rottenmeier’den çok çekmişti. </st><st c="1407">Osman sonradan kendi okul döneminde de bu katı, ceza üzerinden disiplin sağlamaya meraklı, sevgisiz öğretmen tipinin pek çok kadın ve erkek çeşitlemesini gördü. </st><st c="1568">Ve onlardan biri olmamaya yemin etti. </st><st c="1606">Şükür ki, arada gönlüne göre öğretmenlerle de karşılaştı. </st><st c="1664">Hani şu müfredatı kendi duruşlarıyla genişleten, sınıfı başka bir dünyaya çeviren, çocukların gözünü parlatan, çok güldüren, derin düşündüren öğretmenlerle. </st><st c="1821">Azdılar, ama vardılar. </st><st c="1844">Kendi de onlardan biri olmak için seçti bu mesleği. </st><st c="1896">Ona göre öğretmenliğin tarifi, bir insanı kendi içindeki güce inandırmak.</st></p>
		<p><st c="1969">Emre’nin esprili bir şekilde ifade ettiği şey de bu aslında. </st><st c="2031">Öncelik belirlemek ve yeri geldiğinde fedakârlık da yaparak, iradeyle bir şeyi sürdürmek. </st></p>
		<p><st c="2121">Ama bir yandan da gençlerden korkulur tabii. </st><st c="2166">Bahçesinin çağrısına uymak için bütün imkânları zorluyorlar. </st><st c="2227">Bugün başrolde Mari var. </st></p>
		<p><st c="2252">“Bak Osman Hocam, test sorularının bile bize mesajı var,” diye kıkırdadı Mari ve yüksek sesle okumaya başladı:</st></p>
		<p><em><span epub:type="pagebreak" title="150" id="page150"></span><st c="2362">“Aşağıdaki cümlelerin hangisinde ‘oyun’ kelimesi diğerlerinden farklı bir anlamda kullanılmıştır?</st></em></p>
		<p><em><st c="2460">A) Küçüklüğümde en çok körebe oyunu eğlendirirdi beni.</st></em></p>
		<p><em><st c="2515">B) Bu oyunun kurallarını yeni yeni öğreniyorum.</st></em></p>
		<p><em><st c="2563">C) Sahneleyeceğimiz oyunu büyük bir şair yazmış.</st></em></p>
		<p><em><st c="2612">D) Parkta oyun oynayan çocukların mutluluğuna diyecek yoktu.</st></em></p>
		<p><em><st c="2673">E) Yakartop zorlu oyun. </st><st c="2698">Dikkat etmezsen ânında elenirsin.”</st></em></p>
		<p><st c="2732">“Evet, yanıtı senden alalım Şerzan,” dedi Mari. </st></p>
		<p><st c="2781">Şerzan da güya boğazını temizleyerek bir söylev verir edasıyla yanıt vermeye girişti. </st><st c="2867">“Şimdi şöyle sevgili arkadaşlar: A, B, D ve E şıkları, eğlence amacıyla belli kurallara göre oynanan oyunları anlatıyor. </st><st c="2988">C şıkkındaysa sahnelenecek tiyatro oyunu anlamı var. </st><st c="3041">Doğru cevap, C.”</st></p>
		<p><st c="3057">Çocuklar hep birden alkışlamaya başladılar. </st><st c="3102">Osman ilgiyle izliyordu hepsini. </st><st c="3135">Belli ki, fena halde hazırlanmışlar, bir şey isteyecekler. </st></p>
		<p><st c="3194">Nitekim, Şerzan toplu isteği bir çırpıda dile getirdi. </st><st c="3249">“A, B, D ve E seçeneklerindeki oyun bizlerin uzun zamandır oynamadığı şeyleri de anlatıyor. </st><st c="3341">Belki hep dediğin gibi, hayattan öğrenelim ve anlamını unutmayalım diye, bize şimdi biraz oynamak için izin verirsin, Osman Hoca’m.”</st></p>
		<p><st c="3473">Osman, taktiğin yaratıcılığı karşısında hayran kaldı. </st><st c="3528">Çok zekice bir hamleydi doğrusu. </st><st c="3561">Son zamanlarda epeyce bunaldıklarını, fena halde korktuklarını hissediyor hepsinin de. </st><st c="3648">Bu küçük kaçamak zamanlarda nefes alıyorlar, kendileri oluyorlar sanki. </st></p>
		<p><st c="3720">Beklenti içindeki o heyecanlı yüzlere baktı. </st><st c="3765">“Hadi ba</st><span epub:type="pagebreak" title="151" id="page151"></span><st c="3773">kalım, uygulamada gösterin hele, oyun neymiş,” dedi. </st></p>
		<p><st c="3827">Aynı anda gençlerin çığlıkları kapladı ortalığı. </st><st c="3876">“Oley, aslan Osman Hoca!”</st></p>
		<p><st c="3901">“Yalnız bir şartım var. </st><st c="3926">Oyun süresi yarım saat!” diye bağırdı arkalarından. </st></p>
		<p><st c="3978">“Tamam!” diye toplu karşılık geldi. </st><st c="4014">Ekip bir anda bahçeye doğru koşmuştu bile. </st><st c="4057">Birkaç dakika içinde ortalığı şen çığlıklar kapladı. </st></p>
		<p><st c="4110">Osman gülümsedi. </st><st c="4127">Bu aranın kıymetini biliyor. </st><st c="4156">Hepsi de çok iyi çalışıyor ve asıl mesele, stresleriyle başa çıkabilmek artık. </st><st c="4235">Sınavı bir sinir savaşı gibi yaşamamalarına yardımcı olmak. </st><st c="4295">Hiçbir şey onların mutluluğundan, şu anki o güzel çocuk-genç hallerinden daha kıymetli değil...</st></p>
		<p><st c="4390">Masanın üstünde açık duran o sayfaya, Mari’yle Şerzan’ın okuduğu şu “oyun” sorusuna takıldı gözü. </st><st c="4489">İç çekti. </st><st c="4499">Zamanla bilecekler elbet oyunun başka bir anlamı daha var. </st><st c="4558">Kendini kandırmanın diğer adı olan oyun. </st><st c="4599">Yetişkinler çok iyi bilir o tür oyunu, her gün bir şekilde sahnelenir bu kandırmaca. </st><st c="4684">Bir yalan dünya yaratılır adeta, ta ki başına yıkılana kadar.</st></p>
		<p><st c="4745">Canı nasıl şiir çekti birden. </st><st c="4776">Çocukları şiirden soğutan ders kitaplarından nasıl da nefret ediyor. </st><st c="4845">Çoğu genç için şiir sanki hep uzak, hep korkulu, sıkıcı bir şey gibi. </st><st c="4915">Oysa, nasıl da hayatın parçası. </st><st c="4947">Nasıl da hayata dair. </st><st c="4969">Türkçe derslerinin sonunda hep bir şiir okuması bundan. </st><st c="5025">Hem çocuklar tatlı bir veda etmiş oluyorlar, hem de biraz şiire değiyorlar. </st><st c="5101">Özgürce konuşmalarını, oradaki simgelerin, içlerinde nelere denk geldiğini keşfetmelerini istiyor Osman. </st><st c="5206">Aradan sonra biraz daha soru çözdürüp yine bir şiirle bitirmeye karar verdi dersi. </st><st c="5289">Kütüphanedeki şiir antolojilerine bakındı </st><span epub:type="pagebreak" title="152" id="page152"></span><st c="5331">biraz. </st><st c="5338">Güzel bir şiir bulsa, denk gelse, nefes alsa biraz. </st><st c="5390">Nefesi kesiliyor çünkü. </st><st c="5414">Çalışmayı bıraktığı her an, fena oluyor aslında. </st></p>
		<p><st c="5463">Edip Cansever’i açtı önüne. </st><st c="5491">Tam bugünkü şu oyun konusuna iyi gider. </st><st c="5531">Okudu bir nefeste.</st></p>
		<p><em><st c="5549">“Bir oyun başka olamaz oyundan gibi</st></em></p>
		<p><em><st c="5585"> Bir söz başka olamaz sözden gibi</st></em></p>
		<p><em><st c="5618"> Bir şey başka olamaz şeyden gibi</st></em></p>
		<p><em><st c="5651"> Tam öyle gibi, varıyor gibi bir mutluluğa</st></em></p>
		<p><em><st c="5693"> Ne gelir elimizden insan olmaktan başka</st></em></p>
		<p><em><st c="5733"> Ne gelir elimizden insan olmaktan başka”</st><a epub:type="noteref" id="ref_f3" href="#f3"><st c="5774">*</st></a></em></p>
		<p><st c="5776">Ne güzel konuşurlar şimdi hep birlikte, insanın ettiği kötü oyunları. </st><st c="5846">Öğrencilerinin o şartlanmamış, açık hallerinden çok şey öğreniyor Osman. </st><st c="5919">Paylaşıyorlar her şeyi. </st><st c="5943">Hem şiirde dilbilgisi kurallarının nasıl yerle bir edildiğini, şiir dili için günlük dil kalıplarının nasıl bilinçle bozulduğunu konuşabilirler. </st><st c="6088">Heyecanlandı yine. </st><st c="6107">Zaten şu gençler de olmasa, hiç dayanamaz bu tuhaf iç sıkıntısına. </st><st c="6174">İyi de, nerede kaldılar. </st><st c="6199">Yarım saat doldu bile!</st></p>
		<p><st c="6221">Başını dışarı uzatıp bahçeye bakındı. </st><st c="6260">Bahçedeki giriş kapısının önünde toplanmıştı köstebek ekibi. </st><st c="6321">Ah kaytarıcılar sizi!</st></p>
		<p><st c="6342">Osman onlara doğru bağırdı: “Arkadaşlar, ne bu? </st><st c="6391">Toplu firar falan mı? </st><st c="6413">Hadi bekliyorum, gelin içeri.”</st></p>
		<p><st c="6443">“Kısa bir süre için yayınımıza ara veriyoruz, diyelim. </st><st c="6499">Misafirin var, Osman Hoca’m,” diye seslendi Kumru. </st></p>
		<p><span epub:type="pagebreak" title="153" id="page153"></span><st c="6550">Osman dışarı çıkıp onlara doğru birkaç adım yaklaştı. </st><st c="6604">Gençler de yavaşça açıldı.</st></p>
		<p><st c="6630">Onların açıldığı boşluğa baktı Osman. </st><st c="6669">Baktı ve kalakaldı.</st></p>
		<p><st c="6688">Elinde tekerlekli bordo bavuluyla İnge karşısında duruyordu!</st></p>
	</section>
	<section epub:type="footnotes">
		<aside epub:type="footnote" id="f3"><a href="#ref_f3"><st c="6749">*</st></a><span><st c="6751"> Edip Cansever’in </st><em><st c="6769">Ne Gelir Elimizden İnsan Olmaktan Başka</st></em><st c="6808"> şiirinden.</st></span></aside>
	</section>
<div id="charCountTotal" value="6819"></div></body>
</html>
