<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Dört Kozalak</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="22" id="page22"></span><st c="0">3</st><span><st c="2">ŞERZAN</st><br /><st c="8">DİYE BİR SAZ</st></span></h1>
		<p><st c="21">Osman bu yılki köstebek ekibinde mutlaka Şerzan’ı görmek istiyor. </st><st c="88">Şerzan, yıllardır her işlerine koşan emektar Hüseyin Abi’nin oğlu. </st><st c="155">Eşi Azime Abla temizliğe gelir. </st><st c="187">Hüseyin Abi her sabah ekmeği, gazeteleri bırakır. </st><st c="237">Çıkmazdaki birkaç apartmandan sorumlu. </st><st c="276">Temmuzda apartmanlar boşalınca, o da bir aylığına memlekete gider. </st><st c="343">“Toprağı eşelemezsem, o yıl işim rast gitmez oğul,” demişti bir keresinde Osman’a. </st><st c="426">Osman’ın kısa pantolonlarla sokak aralarında koşturduğu zamanı bilir; annesini babasını... </st><st c="517">O yüzden onun “oğul” deyişiyle içi ısınır Osman’ın; sevildiğini, buralara ait olduğunu hisseder.</st></p>
		<p><st c="613">Köşe apartmanın bodrum katında oturuyorlar. </st><st c="658">Yoldan geçerken baktığında, tüllerin arasında karşılıklı iki güzel sedir ve üstlerindeki rengârenk yastıkları görür Osman. </st><st c="781">O eve girdiğinde, ayaklarını yukarı çekip rahatça oturabilir. </st><span epub:type="pagebreak" title="23" id="page23"></span><st c="843">Masanın üstünde hep koca bir sürahi su bulunur. </st><st c="891">Ve geldiğinin ikinci dakikasında bir bakmışsın, Azime Abla donatmış yine sofrayı. </st><st c="973">Fırından yeni çıkma kuru poğaçalar, ev kurabiyeleri, taze limonata... </st><st c="1043">Bu eve gelince çocukluğuna geri dönüyor sanki Osman, anne ve babasının sağ olduğu zamanlara ışınlanıyor. </st></p>
		<p><st c="1148">Hüseyin Abi her zamanki yerinde yine. </st><st c="1186">Apartmanın köşesindeki akasya ağacının altında demir işlemeli parmaklığa yaslanmış soluklanıyor. </st><st c="1283">“Vay oğul, gel hele, ne zamandır görmedim yüzünü. </st><st c="1333">Ne ediyorsun?”</st></p>
		<p><st c="1347">Osman da yanına ilişti. </st><st c="1372">“Abi, bu seneki ekibi ayarlıyorum da, bir öğrenciyi de ücret almadan, kendi imkânımla gruba katmak istiyorum. </st><st c="1482">Aklımda Şerzan var. </st><st c="1502">İznin olur mu, alayım onu? </st><st c="1529">Senin oğlana da ders vereyim, ne dersin?”</st></p>
		<p><st c="1570">Hüseyin Abi’nin görmüş geçirmiş, derin çizgilerle dolu yüzünde kaç duygu bir arada belirdi: Sevinç, gurur, biraz da endişe...</st></p>
		<p><st c="1696">“Hiç istemez miyim oğlum!.. </st><st c="1725">Ama Şerzan uyum sağlar mı ki oralara?”</st></p>
		<p><st c="1763">Osman hevesle atıldı. </st><st c="1786">“Oralar yok, ben varım Hüseyin Abi. </st><st c="1822">Dört kişi olacaklar. </st><st c="1843">Hepsini elimle seçtim. </st><st c="1866">Sınav bahane, herkes birbirinden öğrenecek. </st><st c="1910">Bizim Şerzan’ın da paylaşacağı çok şey var.”</st></p>
		<p><st c="1954">Babanın gözleri doldu. </st><st c="1978">Elini Osman’ın elinin üstüne koydu. </st><st c="2014">“İyi ya, bir bizimkine soralım bakalım, evde.”</st></p>
		<p><st c="2060">Osman güldü. </st><st c="2074">“Sen o işi bana bırak. </st><st c="2097">Fırsat bu fırsat, Azime Abla’nın poğaçalarını da götürürüm!”</st></p>
		<p><st c="2157">Merdivenlerden inip evin kapısına geldiğinde saz sesini işitti. </st><st c="2222">Usul usul çalınan saza, yanık bir ses sanki mırıldanır gibi eşlik ediyordu. </st><st c="2298">Eşikte durup dinledi Osman.</st></p>
		<section>
			<p><em><span epub:type="pagebreak" title="24" id="page24"></span><st c="2325">Altın hızma mülayim </st></em></p>
			<p><em><st c="2346">Seni Hak’tan dileyim </st></em></p>
			<p><em><st c="2367">Yaz günü temmuzda </st></em></p>
			<p><em><st c="2385">Sen terle ben sileyim </st></em></p>
			<p><em><st c="2407">Gün gördüm, günler gördüm </st></em></p>
			<p><em><st c="2433">Seni gördüm şad’oldum...</st></em></p>
		</section>
		<p><st c="2457">Şerzan bir an, daldığı sazından başını kaldırınca Osman’la göz göze geldi. </st><st c="2533">Mahcup bir gülüşle bıraktı sazını. </st></p>
		<p><st c="2568">“Ne zaman geldin Osman Abi? </st><st c="2596">Duymadım hiç.” </st></p>
		<p><st c="2611">“Ben ses etmedim, kesme türkünü diye. </st><st c="2649">Ne güzel söylüyorsun...”</st></p>
		<p><st c="2673">Şerzan daha da kızardı. </st><st c="2698">“Yok be abi, benimki oyalanmak. </st><st c="2730">Türkü söylemek ustaların işi.”</st></p>
		<p><st c="2760">“İyi de Şerzan, kimse anasının karnından usta doğmadı. </st><st c="2816">Herkes böyle oyalandı durdu yıllarca, senin deyiminle.” Sonra muzipçe gülümseyerek ekledi: “Şu </st><em><st c="2911">şad oldum</st></em><st c="2920"> ne demek, bir de onun anlamını bil, düşüp bayılayım.”</st></p>
		<p><st c="2974">Şerzan güldü. </st><st c="2989">“Türküyü öğrenirken dedeme sormuştum. </st><em><st c="3027">Mutlu oldum,</st></em><st c="3039"> demekmiş.”</st></p>
		<p><st c="3050">“Helal sana. </st><st c="3064">Peki, sınavlar için de böyle hevesle öğreniyor musun?”</st></p>
		<p><st c="3118">Şerzan dürüstçe, “Hayır,” dedi. </st><st c="3151">“Dedem gibi öğreteni nereden bulayım. </st><st c="3189">Dersler de, testler de çok sıkıcı...”</st></p>
		<p><st c="3226">“Ben de onun için geldim ya. </st><st c="3256">Bu sene küçük bir gruba özel ders vereceğim. </st><st c="3301">Senin de katılmanı istiyorum. </st><st c="3331">Babanın onayını aldım, ama önemli olan senin kararın.”</st></p>
		<p><st c="3385">Şerzan’ın gözüne yıldız kaçtı sanki. </st><st c="3423">Öyle parlak bakıyor. </st><st c="3444">“Çok isterim Osman Abi. </st><st c="3468">Sen kim bilir ne keyifli an</st><span epub:type="pagebreak" title="25" id="page25"></span><st c="3495">latırsın her şeyi. </st><st c="3515">Ama kimseyi tanımıyorum, garip kaçmaz mıyım ?”</st></p>
		<p><st c="3561">“Kimse senden farklı değil Şerzan. </st><st c="3597">İnan, hep aynı şeyi soruyorlar. </st><st c="3629">Doğru, zordur da biraz. </st><st c="3653">Neye başlamak kolay ki?.. </st><st c="3679">Ama cesaret edersek, sınavı geçmek dışında bir şeyleri daha başarırız. </st><st c="3750">Birbirimizden öğrenir, hatta eğleniriz de.”</st></p>
		<p><st c="3793">Osman gülümseyerek elini uzattı. </st><st c="3827">“Bu yolu benimle yürümeye var mısın?”</st></p>
		<p><st c="3864">Şerzan o eli tuttu. </st><st c="3885">“Varım,” dedi. </st><st c="3900">İçinde bir sazın sesini işitti. </st></p>
	</section>
<div id="charCountTotal" value="3932"></div></body>
</html>
