<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_4"><br class="chapter"/>&#160;&#160;&#160;II<br class="chapter"/>&#160;&#160;&#160;<span class="solbaslik1">"Başımıza Gelenler"</span></h1>
				<p class="normal">Mehmed Ârif Bey, Kahire'deki memuriyeti sırasında kaleme aldığı ikinci eserine <span class="ideitalik">"Başımıza Gelenler"</span> adını vermiştir. Yazar, hayat hikayesinde görüldüğü üzere, 93 Harbi'nde Gâzi Ahmed Muhtar Paşa'nın yanında bulunarak, şâhid olduğu hâdiseleri ve elinden geçen askerî, resmî yazışmalardan öğrenmiş olduğu hakikatleri, bir hatıra şeklinde ve hacimli bir hitap içinde biraraya getirmiştir.</p>
				<p class="normal">&#160;</p>
				<p class="solbaslik2">Nasıl ve neden yazıldı?</p>
				<p class="normal">Mehmed Ârif Bey, baştarafına yazdığı önsözünde, kitabı neden yazdığı, yazdıklarının mâhiyeti ve eserine koyduğu isim hakkında şu bilgileri veriyor:</p>
				<p class="indentmetin">Fakir de bu muhârebenin Anadolu'ya ait kısmında ve bu harp hattının merkezi olan Kars ve Erzurum cihetinde kazâ ve kaderin sevki ile, me'mûren bulunmuş idim. Harbin günlük vukuâtını zapt etmiş olanların, elbette mükemmel bir harp tarihi yazmış olacakları muhakkaktır. Fakat vazife icabı gördüğüm ve bildiğim bazı incelikler ve gizli hususlar vardır ki, onlar benimle yaşıyorlar. Ben öldükten sonra din ve vatan kardeşlerime o mâlûmat intikal edemeyerek, yok olup gidecektir. Bu sebeple, hiç olmazsa umumî hâli ifade edecek kadar olsun bir şey yazmayı, üzerime düşen mühim vazifelerden addeyledim.</p>
				<p class="indentmetin">Yazacağım şey, ekseriya harp vak`alarını tasvîr edeceği ve bir sergüzeştten ziyâde bir harp tarihi şeklinde olacağından, ismine '<span class="ideitalik">Anadolu Târîh-i Harbi</span>" de denilebilirdi.</p>
				<p class="indentmetin">Fakat arada, şahsıma ait bazı hallerden de bahs edileceği gibi, hikâye olunacak vak`aların büyük kısmını, kendi gördüklerim ve doğruluğundan emin olarak işittiklerim teşkil edeceğinden, esere '<span class="ideitalik">Başımıza Gelenler'</span> adı verildi. Bu isim eserin mâhiyetini daha iyi ifade edecektir.</p>
				<p class="normal">&#160;</p>
				<p class="solbaslik2">"Kimseyi kayırmadım."</p>
				<p class="normal">Eserinin bir yerinde, hatıralarını kaleme alırken takip ettiği yol hakkında şöyle diyor:</p>
				<p class="indentmetin">Fakir, muhârebenin başından sonuna kadar Anadolu'da bulundum. Nerelerde, neler gördümse olduğu gibi yazdım. Hiçbir yerde ne kimseyi kayırdım, ne de kimsenin hakkını gizledim. Haksız yere ne kimseyi övdüm, ne de zemmettim. Maksadım, hayatımda tarih neşr etmek ve onunla kendimi âleme göstermek değildir. Emelim, doğruyu söyleyerek, Allah için hâlisâne, torunlarımıza bir ibret ve intibah dersi vermektir.</p>
				<p class="normal">&#160;</p>
				<p class="solbaslik2">"Tarihin önemini bilmezdim."</p>
				<p class="normal">Gelecek nesillere bir ibret olmak ve onları benzeri zararlardan kurtarmak için, geçirilen felâketleri kaleme aldığını söyleyen yazar, önceleri, tarih ilmine hiç kıymet vermediğini, fakat zamanla ne kadar önemli olduğunu anladığını da şu birkaç satırla ifade etmektedir:</p>
				<p class="indentmetin">Akıl bu ya! Fakir, önceleri tarih ilmine hiç ehemmiyet vermezdim. <span class="ideitalik">"Bilinmezse ne olur, lüzumsuz ve faydasız, yalnız bir bilgiçlikten ibarettir"</span> der de, adeta bilinmesiyle bilinmemesini bir tutardım.</p>
				<p class="indentmetin">Böyle düşünmeye hakkım da vardı ya! Çünkü bizde tarihe dayanılarak umumî olsun hususî olsun, hiçbir hakkın korunduğunu, veyahut tarih ile yeniden bir hak kazanıldığını veya siyasî ve millî olarak bir intikam fikrinin beslenildiğini, yetiştiğim yıllar içinde görmemiştim.</p>
				<p class="indentmetin">Lâkin son olarak geçirdiğim tecrübelerin yardımıyla, aklım başıma geldi de anladım ki, meğer iş öyle değilmiş... Tarih o kadar mühim o kadar dikkate değer bir ilim imiş ki, bilinmez ise, devlet gemisinin dümeni, istenilen tarafa doğru çevrilemez imiş.</p>
				<p class="indentmetin">Tarih bilmezlik, siyasi olarak, devletçe büyük büyük noksan ve hataların vukuuna sebep olurmuş.</p>
				<p class="normal">&#160;</p>
				<p class="solbaslik2">Bulgarları, Ermenileri tarih diriltti</p>
				<p class="normal">Yine tarih ilminin önemi ve bir milletin kendi tarihini bilmesinin onun uyanışına yapacağı büyük tesirler hakkında da özetle şu fikirleri öne sürmektedir:</p>
				<p class="indentmetin">Bir milletin, tarihini bilmesi çok önemlidir. Tarih, milletlere yanlışlarını gösteren bir aynadır. Ona bakarak kendilerini düzeltir, toparlanırlar.</p>
				<p class="indentmetin">Balkanlılar ve Ermeniler, tarihlerini meydana çıkarıp gençlerine öğreterek, hiç yoktan birer devlet kurdular. Tarih için, "ölüleri mezardan çıkarır" denilse yeridir.</p>
				<p class="indentmetin">Fransızlara daima yenilen Almanlar, mekteplerinde millî tarihlerini okutup, millî şuurlarını uyandırarak, sonunda onları yenmişlerdir...</p>
				<p class="indentmetin">Şahsiyetini kaybetmiş, ezik ve sinik haldeki bizim milleti canlandıracak olan da tarih bilgisidir.</p>
				<p class="indentmetin">Kendimizi aldatmayalım. Masallarla avunmayı bırakalım. Gerçek tarihimizi öğrenelim. Kendimizi düzeltelim. Zamanın icatlarını takip edip, elde edelim. Yoksa Endülüs gibi yok olur, İstanbul'u da Anadolu'ya da kaybederiz.</p>
				<p class="normal">&#160;</p>
				<p class="solbaslik2">"Benim gibi, iri kıyım, ham halat.."</p>
				<p class="normal">Savaş içinde, bir kısmı da şifreli olan yazışmaların, tek başına üstesinden gelmek zorunda kalan, fedâkâr ve çalışkan yazarımız, bu yolda çektiği sıkıntıları ve gösterdiği insan üstü gayreti, tevâzu ifade eden satırların arasında, okuyucuya şöyle aktarıyor:</p>
				<p class="indentmetin">Muhârebe müddetince, etraftaki vilâyetler ve askerî mevkilerle, aramızdaki haberleşmeler, işin önemi dolayısıyla, çoğu defa şifreli telgraflarla yapılıyordu. Muhtar Paşa'nın yanında o zaman, fakirden başka yazı yazacak kimse olmadığından, insan takatinin üstünde çalışmak zorundayım. Bazan yorgunluktan uyur, uyanınca, elimden düşmüş olan işe devam ederdim...</p>
				<p class="indentmetin">Daha sonra İstanbul'da iken, gönderdiğimiz telgrafların ifadelerinin bozukluğuna dair bazı itirazlar işittim. Ne diyeyim, hele ki o şartlar altında düzgün sözler yazmak, benim gibi iri kıyım, ham halat adamların işi değilse de, her nasılsa, kazâ ve kaderle bir işde bulunduk, yoksa "ben yaparım" deyip de kendi isteğimle gitmedim.</p>
				<p class="normal">&#160;</p>
				<p class="solbaslik2">Müslüman Türk'ün himmeti</p>
				<p class="normal">Yukarıda, "<span class="ideitalik">Binbir Hadîs</span>" hakkındaki önemli değerlendirmelerini naklettiğimiz Eşref Edib Bey merhum, yazısının sonunda "<span class="ideitalik">Başımıza Gelenler</span>"den de kısaca bahsetmekte ve şunları yazmaktadır:</p>
				<p class="indentmetin">"<span class="ideitalik">Başımıza Gelenler</span>" eserine gelince 1306'da [1890] yazdığı bu eser ilk defa 1321'de [1903] Mısır'da [Maarif Matbaası'nda] basılmış. 1328'de [1910] ikinci defa olarak İstanbul'da, Mürettibîn-i Osmaniye Matbaası'nda tab olunmuştur. 93 Rus Muhârebesi'nin Anadolu kısmına aid safhasının izahıdır.</p>
				<p class="indentmetin">Anadolu Ordusu Kumandanı Gâzi Ahmed Muhtar Paşa'nın mühimme başkitâbetinde bulunarak bütün resmî evrak elinden geçtiği, bu suretle harbin bütün safahâtına yakından vâkıf olduğu için, eserin tarih noktasından büyük kıymeti hâiz olduğu tabiîdir.</p>
				<p class="indentmetin">Mağlubiyetin siyasî, içtimaî ve ahlakî sebeplerine de temas etmekte, mühim mütâlealar ve fikirler ileri sürmektedir.</p>
				<p class="indentmetin">Ârif Bey'in vatanını, millet ve dinini çok seven bir zat olduğu, eserlerinin hemen her sahifesinde görülmektedir. Bilhassa Türk'ün şehâmet ve fazîletine meftundur. Bütün müslüman milletlerin intibâhını [uyanışını], aynı kültüre tâbi büyük bir varlık halinde dünya tarihinde yeniden doğuşunu, şehâmetli ve fazîletli müslüman Türk'ün himmet ve kiyasetinden beklemektedir.</p>
				<p class="normal">&#160;</p>
				<p class="solbaslik2">Eski harfli neşirler</p>
				<p class="normal"><span class="ideitalik">"Başımıza Gelenler"</span>in, son tarafına, "zeyl" kaydı ile eklenmiş bulunan <span class="ideitalik">"Mısır'a Dair"</span> başlıklı bölümle birlikte, yazarın oğulları tarafından yapılmış iki neşri bulunmaktadır:</p>
				<p class="indentmetin">1. <span class="ideitalik">Başımıza Gelenler</span>, Bin iki yüz doksan dört târîh-i hicrîsinde vukû bulan Rusya muhârebesinden bâhistir, Muharriri Mehmed Ârif, Mısır'da Maârif Matbaasında tab' olunmuştur, 1321 [1903], (8+535) sayfa (465-535. sayfalar zeyl bölümüdür) ve (metin sayfaları arasında) 8 resim.</p>
				<p class="indentmetin">2. <span class="ideitalik">Başımıza Gelenler</span>, Rusya muhârebe-i ahîresinin Anadolu kısmından ve Mısır ahvâlinden ve bu münâsebetle tenkîdât-ı mühimme-i ahlâkiyyeden bâhistir, Eser-i Mehmed Ârif, Mısır Fevkalâde Komiserliği Başkâtib-i Esbakı, İkinci tab'ı, Dersaadet, Mürettibîn-i Osmâniye Matbaası, 1328 [1910], (8+535) sayfa (465-535. sayfalar zeyl bölümüdür) ve 12 resim ile 6 adet harp mevki ve harekâtı krokisi.</p>
				<p class="normal">Eserin bu ilk iki neşri yazarın oğulları tarafından yapılmıştır. Her iki baskıda da 535 sayfa tutan kitap metinlerini karşılaştırarak gözden geçirdim ve bir farklılık göremedim. Metnin dışında olarak ikinci neşirde, başa bir "İfâde-i Mahsûsa" ile sona altı adet savaş yeri krokisi ve metin arasına dört yeni resim eklenmiştir. "İfâde-i Mahsûsa" yazarın oğulları tarafından kaleme alınmıştır. Ehemmiyetine binâen, az sadeleştirerek, bu neşrimizin başına onu da aldık. Krokilerin altında "<span class="ideitalik">Tercüme eden, yazan, çizen (</span>iki yerde: <span class="ideitalik">"Hattat ve gravürî") Osman Mükerrem"</span> kaydı bulunmaktadır.</p>
				<p class="normal">İkinci neşirde, dört ilavesi ile on iki olan resimler, bir firma halinde katlanılarak, yine bu baskıya konulmuş olan krokilerle birlikte kitabın sonuna eklenmişlerdir.</p>
				<p class="normal">Krokilerin gösterdiği harekât ve mevkiler şunlardır: Kars muhâsarası, Zivin muhârebeleri, Ardahan muhâsarası, Halyas muhârebeleri, Deveboynu müdâfaası, 1877-78 Osmanlı-Rus Muhârebesi Anadolu Darülharbi (sonuncusu dört sayfalık büyük bir paftadır).</p>
				<p class="normal">&#160;</p>
				<p class="solbaslik2">İkinci neşir için basında çıkan haberler</p>
				<p class="normal">Kitabın ikinci defa basıldığı günlerde, Ebuzziya Tevfik'in çıkardığı günlük <span class="ideitalik">Yeni Tasvîr-i Efkâr</span> gazetesinin 14 Ocak 1910 tarihli 224. nüshasında, "Şuûn-i Kevniyye" sütununda, "Âsâr-ı Münteşire" başlığı altında şu habere rastladık:</p>
				<p class="indentmetin">Başımıza Gelenler —93 Osmanlı-Rus seferinin tafsîlât-ı sahîhasını hâvî olan bu eserin 11, 12, 13, 14'üncü formaları da intişâr etmiştir.</p>
				<p class="normal">Gazetedeki bu haber 19 ve 30 Ocak tarihli 229 ve 240. nüshalarda tekerrür etmiş; ancak bunlarda, "seferinin" yerine "muharebe-i zaile" ve "eserin" yerine "eser-i mühimmin" ve "eser-i mu'teberin" ifadeleri kullanılmıştır.</p>
				<p class="normal">&#160;</p>
				<p class="solbaslik2">Bir duyuru</p>
				<p class="normal">Gazetedeki bahis bunlarla kalmamış, 25 Ocak 1910 tarihli 235. nüshada, Celâleddin Ârif'in gazete okuyucularına yaptığı bir duyuru ve ricanın metni yayınlanmıştır. Çıkan yazı aşağıya aynen alındı:</p>
				<p class="indentmetin">Celâleddin Ârif Bey tarafından vârid olmuştur:</p>
				<p class="indentmetin">Pederim merhum Mehmed Ârif Bey'in Anadolu kıtàsında son Rusya Muhârebeleri esnasında cereyan eden ahvâl ve harekât-ı harbiyye ile tenkidàt-ı mühimme-i ahlâkiyyeyi hâvi olan "Başımıza Gelenler" nam eseri ikinci defa olmak üzere der-dest-i tab' olduğundan eser-i mezkûru vatan-ı mukaddesine bihakkın ibrâz-ı hizmet eylemiş olan zevât-ı kirâmın resimleriyle tezyîn eylemekteyiz. İşbu muhârebede cidden hamiyyet ve kıymet-i askeriyyesini ibrâz ile pek büyük şecâat ve besâlet gösteren ve bu yüzden de vatan-ı mukaddes ve muazzezimizin nâm ü şânını i'lâya hizmet eden Anadolu Harp Ordusu erkân-ı harbiye reisi Hasan Kâzım Paşa ile Yahniler ve sâir mevâki-i mühimmede ihrâz-ı muvaffakiyyât eden Kaptan Mehmed Paşa'nın fotoğraflarını ma'atteessüf elde edemedik. Bu namdâr zevâtın fotoğrafileri her kimde mevcud ise-ba'dehu iâde olunmak üzere- lütfen nâm-ı âcizîye olarak Bâbıâli caddesinde Kanaat Kütüphanesi'ne bırakmalarını rica ve niyâz eylerim.</p>
				<p class="sagnormal">Hukuk Fakültesi Muallimlerinden&#160;&#160;&#160;<br class="chapter"/>Celâleddin Ârif&#160;&#160;&#160;</p>
				<p class="normal">&#160;</p>
				<p class="solbaslik2">Yeni neşirler</p>
				<p class="normal">"Başımıza Gelenler, Latin harflerine çevrilerek de yayınlanmıştır.</p>
				<p class="indentmetin">1. <span class="ideitalik">Başımıza Gelenler</span>; Mehmed Ârif, Mısır Fevkalâde Komiserliği Eski Başkâtibi; Bugünkü dilde özetleyen: Harb Akademileri Komutanlığı Araştırma ve Geliştirme Kurulu; Yıldız-İstanbul 1969, Harb Akademileri Basımevi, Harb Akademileri Komutanlığı Yayınlarından, 132 sayfa.</p>
				<p class="indentmetin">2. <span class="ideitalik">Başımıza Gelenler</span>, Mehmed Ârif Bey, sadeleştiren ve yayına hazırlayan Nihad Yazar, İstanbul (1973, 1974, 1976, 1990) dört baskı, 668+9 başfa) 1973 baskısı: 448 sayfa)</p>
				<p class="indentmetin">3. <span class="ideitalik">Başımıza Gelenler</span>, Mehmed Ârif Bey, neşre hazırlayan M. Ertuğrul Düzdağ, İstanbul 1976, 3 cilt, 928 sayfa, Tercüman 1001 Temel Eser Dizisi, no. 91, 92, 93. ("Mısır'a Dair" eki kitaba alınmamıştır.)<sup class="calibre3"><a href="../Text/basimizagelenler_split_086.html#footnote-600-28" id="footnote-600-28-backlink" name="footnote-600-28-backlink">28</a></sup></p>
				<p class="normal">&#160;</p>
				<p class="solbaslik2">Nihad Yazar baskısının tenkidi</p>
				<p class="normal">Benim bu neşrimin çıktığı 1976 yılında, Nihad Yazar neşrinin üçüncü baskısı da yayınlanmıştı. Neşrimin ilk sayfalarında, N. Yazar'ın hazırlayıp yayınladığı metnin kısa bir tenkidini de yapmıştım:</p>
				<p class="normal">Benim tenkitlerim özetle şöyle idi: Sadeleştirme dikkatsizce yapılmıştır. Bazı yerler yanlış anlaşılmıştır. Kitaptan kısa veya uzun, bazan birkaç sayfayı bulan parçalar çıkarılmıştır. Bu çıkarmaların yapıldığı okuyucuya haber verilmemiştir. 1973 baskısında bulunmayan, ikinci baskıya eklenen "<span class="ideitalik">Mısır'a Dair</span>" bölümü hariç, atılan yerler, toplam seksen sayfayı bulmaktadır. İlk baskıda, "<span class="ideitalik">Mısır'a Dair</span>" olan zeylin alınmadığı da bildirilmemiş ve kitabın içinde iki yerde, yazarın bu zeyle yaptığı atıflar da alınmamıştır. Bunlardan ikincisinin bulunduğu ve yarım sayfa tutarak Mısır Hidivi İsmail Paşa'yı hedef alan "dalkavukça şiirler" bahsinden, paşanın adı ve Mısır bahsi çıkarılmıştır. İkinci baskıdan sonra eklenen zeyil de aynı dikkatsizlik ve aldırmazlığın kurbanıdır. Hicrî, Malî tarihlerin, Miladî tarihe çevrilmesinde –yazarın doğum ve ölüm tarihleri dahil- yanlışlar yapılmıştır.</p>
				<p class="normal">Ayrıca N. Yazar, kendi duygu ve düşüncelerini, yazana mâl ederek, metnin içine katmakta, eseri adeta heyecanlı bir macera kitabı haline sokmaktadır:</p>
				<p class="normal">Dördüncü baskı s. 285'te (1. baskı s. 254), <span class="ideitalik">Nâmık Kemal'den nakledilen "beyit"</span> ile <span class="ideitalik">"... Dürbün tutan ellerim heyecandan tiril tiril... İşte üç erimiz Türk'ün zafer bayrağını dikiyor Kızıltepe'ye..."</span> ifadeleri eserin aslında yoktur. Buna benzer sorumsuzca yapılmış müdahaleler, heyecanlı cümleler, bütün kitapta görülmektedir.</p>
				<p class="normal">Nihad Yazar, bizim 1976'daki yayınımızda yaptığımız tenkidlere, 1990'daki dördüncü baskının başına koyduğu sekiz sayfalık bir cevapla karşılık vermiş; tevili kolay olan birkaç yanlışına mazeret üretmiş; ancak ilk üç baskısındaki yanlışların ve atılan yerlerin çok az bir kısmını düzeltmiştir.</p>
				<p class="normal">Herşeye rağmen, bu neşrin dört baskı yaparak eseri duyurmuş olmasını, bir fayda olarak görebiliriz.</p>
				<p class="normal">&#160;</p>
				<p class="solbaslik2">Yeni neşir hakkında</p>
				<p class="normal">Kitabın elimizdeki bu son neşri için, geçtiğimiz bir yıla yayılan ve birkaç ay süren yeni bir çalışmaya giriştim. Eserin metnini, çoğu yerde aslı ile karşılaştırarak yeniden gözden geçirdim. Gereken tashih ve düzeltmeleri yaptım ve dipnotlar ekledim.</p>
				<p class="normal">Giriş bölümü yeniden yazıldı. Yazarın hayatı, eserleri ve ailesi hakkında araştırmalar yapıldı. Her iki eserinin eski, yeni bütün baskıları dikkatle gözden geçirildi.</p>
				<p class="normal">Böylece, ilk baskısından otuz sene sonra tekrar günyüzü gören bu önemli eseri, zahmet edip okuyacak (nadir ve bu yüzden de nazarımda çok değerli) olan aziz insanlara lâyık bir şekilde sunmaya çalıştım. İnşaallah hak ettiği alâkayı görür, okuyucusunu bulur ve okunur.<sup class="calibre3"><a href="../Text/basimizagelenler_split_087.html#footnote-600-29" id="footnote-600-29-backlink" name="footnote-600-29-backlink">29</a></sup></p>
				<p class="normal">&#160;</p>
				<p class="solbaslik2">Kitapta geçen deyimler ve atasözleri</p>
				<p class="normal">Mehmed Ârif Bey, iki eserini de güzel bir Türkçe ile kaleme almıştır. İyi yetişmiş her Osmanlı aydını gibi, Türk, Arap ve İran edebiyatlarına vâkıftır. Bu bilgisi, <span class="ideitalik">"Binbir Hadîs Tercümesi"</span> gibi <span class="ideitalik">"Başımıza Gelenler"</span>in sayfalarında da açıkça görülmektedir.</p>
				<p class="normal">Yazarın eserine, sırası düştükçe aldığı Arapça ve Farsça beyitlerin, ne yazık ki çoğunu alıp nakletmemiz mümkün olamadı.</p>
				<p class="normal">Buna karşılık, kitapta geçen Türkçe deyim, özlü söz ve atasözlerini, ilk kelimesinin baş harfine göre tasnif ederek, buraya almak istedik.</p>
				<p class="normal">Her iki eserinde, yazarın yaptığı tesbitler ve getirdiği teklifler üzerinde muhakkak esaslı çalışmalar yapılması gerektiği gibi, lisan bakımından ele alınmasında da büyük fayda olacağı kanaatindeyiz.</p>
				<p class="normal">Deyimler ve sözler, aşağıya alınmıştır:</p>
				<p class="normal">Ah, anasını kızından, babasını oğlundan ayıran para, ah!</p>
				<p class="normal">Akacak kan damarda durmaz.</p>
				<p class="normal">Almadan vermek, Allah'a mahsustur.</p>
				<p class="normal">Araba çamura battıktan sonra yol gösteren çok olur.</p>
				<p class="normal">Aş taşınca kepçenin bahası olmaz.</p>
				<p class="normal">Azdan az olur, çoktan çok.</p>
				<p class="normal">Bağla ve tevekkül et.</p>
				<p class="normal">Bana zararı dokunmayan yılan bin yıl yaşasın.</p>
				<p class="normal">Başa gelen çekilir.</p>
				<p class="normal">Beylik iş bu kadar olur.</p>
				<p class="normal">Bî-namaz özrü.</p>
				<p class="normal">Bin dereden su getirmek.</p>
				<p class="normal">Bir günün beyliği beyliktir.</p>
				<p class="normal">Bir musîbet, bin nasîhatten iyidir.</p>
				<p class="normal">Cenâb-ı Hak, dert verip hekime, dâvâ verip hâkime muhtâc etmesin.</p>
				<p class="normal">Çıkacak kan damarda durmaz.</p>
				<p class="normal">Çuvaldızı kendine iğneyi karşındakine batır.</p>
				<p class="normal">Destiyi kıranla suyu getiren birdir.</p>
				<p class="normal">Devletin malı deniz, yemeyen domuz.</p>
				<p class="normal">Dost uyur, düşman uyumaz.</p>
				<p class="normal">Dostlar alış verişte görsün.</p>
				<p class="normal">Dua, o dua, ama makam o makam değil.</p>
				<p class="normal">Dünya'yı Konya'yı anlamak.</p>
				<p class="normal">Düşman düşmanın hâlinden bilmez</p>
				<p class="normal">El ile kara gün bayram olur.</p>
				<p class="normal">Elimden gelse, canını alacağım!</p>
				<p class="normal">El yumruğu yememiş olan, kendininkini demir muşta sanır.</p>
				<p class="normal">Eski çamlar bardak oldu.</p>
				<p class="normal">Et kemiksiz olmaz.</p>
				<p class="normal">Geleceğiniz varsa göreceğiniz de var.</p>
				<p class="normal">Harbin de tiridin de ehli vardır.</p>
				<p class="normal">Harp, dönektir.</p>
				<p class="normal">İki el, bir baş içindir.</p>
				<p class="normal">İnsan düştüğü yerden kalkar.</p>
				<p class="normal">İşe, bir Karagöz indirmek.</p>
				<p class="normal">İş, geçit başında belli olur.</p>
				<p class="normal">İşini beceren sultan, gemisini kurtaran kaptandır.</p>
				<p class="normal">İş, olacağına varır.</p>
				<p class="normal">İştihâ dişin dibindedir.</p>
				<p class="normal">Kadınlar, âleme hâkimdirler.</p>
				<p class="normal">Kanbersiz düğün olmaz.</p>
				<p class="normal">Karınca kadrince.</p>
				<p class="normal">Kazın ayağı öyle değil.</p>
				<p class="normal">Kesilmemiş karpuz olmak.</p>
				<p class="normal">Kıssadan maksat hissedir.</p>
				<p class="normal">Korkak olayım sağ olayım.</p>
				<p class="normal">Köpek zor ile ava gider mi? Götürülürse işe yarar mı?</p>
				<p class="normal">Kurt dumanlı havayı sever.</p>
				<p class="normal">Mavi boncuk kimde ise, benim gönlüm ondadır.</p>
				<p class="normal">Moskof dayı, Cennet'in kapısına iki yüz top dizmiş...</p>
				<p class="normal">Muhammed'e salâvat, arş ileri bakalım, koşar adım gidelim!</p>
				<p class="normal">Müridleri şeyh efendiyi tekkesinde iken daha ziyâde severler.</p>
				<p class="normal">Ne bu imanım! Tavşan avına mı çıktınız?</p>
				<p class="normal">Ne edeyim öyle altın leğeni ki, içine kan tükürürüm.</p>
				<p class="normal">Oğlan yedi, oyuna gitti; çoban yedi, koyuna gitti.</p>
				<p class="normal">Ordu bozanlık etmek.</p>
				<p class="normal">Osmanlılar bî-bahttır.</p>
				<p class="normal">O tokmakları sen yiyeydin, dört ayaklı olurdun!</p>
				<p class="normal">Öksüz oğlan bir kere hırsızlık etmeye niyet etmiş, ay akşamdan doğmuş.</p>
				<p class="normal">Serçeyi, kaz kadar büyülterek.</p>
				<p class="normal">Sıdk ile kaçan merdânın arkasından, bedduâ bile yetişemez.</p>
				<p class="normal">Söyle tatarağası, yalansa da, hoşuma gitti!</p>
				<p class="normal">Tanesi yendi, bize kaldı koçanı.</p>
				<p class="normal">Tecrübe olunmuşu tekrar deneyen, pişmân olur.</p>
				<p class="normal">Tedbir önceden olmalı.</p>
				<p class="normal">Toydan sonra na'ra, hoş geldin Bayram Ağa.</p>
				<p class="normal">Ya bu diyardan gitmeli, ya bu deveyi gütmeli.</p>
				<p class="normal">Yer demir, gök bakır; kurtuluş yolu yok.</p>
				<p class="normal">Yırtıcın kuşun ömrü az olur.</p>
				<p class="normal">Yiğit bin yaşar, lâkin fırsat bir düşer.</p>
				<p class="normal">Yiğit lâkabıyla anılır.</p>
				<p class="normal">Yiğitlik ondur, dokuzu kaçmak, biri hiç görünmemek.</p>
				<p class="normal">&#160;</p>
				<p class="solbaslik2">Kitapta geçen tarihî ve temsilî kahramanlar</p>
				<p class="normal">Mehmed Ârif Bey eserinde hadiseleri ve düşüncelerini kaleme alırken, bazı tarihî şahsiyetleri veya edebiyata geçmiş destan kahramanlarını da zikretmektedir. Yazarın düşünce ve hayal dünyasına işaret etmesi bakımından, bu isimleri biraraya getirmeyi faydalı bulduk:</p>
				<p class="normal"><span class="ideitalik">Veliler:</span> İbrahim Edhem, Hallacî Mansur, Cüneyd Bağdâdî, Behlül Dânâ.</p>
				<p class="normal"><span class="ideitalik">Âşıklar:</span> Mecnun, Ferhad, Vâmık, Yusuf.</p>
				<p class="normal"><span class="ideitalik">Mâşûklar:</span> Leyla, Şirin, Azrâ, Züleyha.</p>
				<p class="normal"><span class="ideitalik">Cömertler:</span> Hüseyin Baykara, Hatem-i Tâî.</p>
				<p class="normal"><span class="ideitalik">Âdiller:</span> Hz. Ömer, Feridun, Nûşirevan.</p>
				<p class="normal"><span class="ideitalik">Şâir ve âlimler:</span> Hüseyin Baykara, İbni Sina.</p>
				<p class="normal"><span class="ideitalik">Kahramanlar:</span> Hz. Hamza (Allah'ın Arslan), Hz. Ali (Haydar, Esedullah, Allah'ın Arslanı), Kahraman-ı Kàtil, Zaloğlu Rüstem.</p>
				<p class="normal"><span class="ideitalik">Zulme isyan:</span> Dahhâk.</p>
				<p class="normal"><span class="ideitalik">Devlet adamları:</span> Nizâmülmülk, İskender, Dârâ.</p>
				<p class="normal"><span class="ideitalik">Vefâlı:</span> Kanber.</p>
				<p class="normal"><span class="ideitalik">Ressamlar:</span> Bihzat, Mani.</p>
				<p class="normal"><span class="ideitalik">Eğlence:</span> Cemşid.</p>
				<p class="normal"><span class="ideitalik">Cimri Zengin:</span> Kàrûn.</p>
				<p class="normal"><span class="ideitalik">Âsî:</span> Şeddâd.</p>
				<p class="normal"><span class="ideitalik">Kötüler:</span> Firavun, Nemrut, Hâmân.</p>
</body>
</html>