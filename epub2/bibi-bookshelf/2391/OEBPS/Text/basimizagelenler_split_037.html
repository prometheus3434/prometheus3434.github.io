<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_35"><br class="chapter"/>&#160;&#160;&#160;YİRMİNCİ BÖLÜM<br class="chapter"/>&#160;&#160;&#160;<span class="solbaslik1">Ric'at Ederken</span><br class="chapter"/>&#160;&#160;&#160;<span class="solbaslik1">Kazanılan Savaş</span></h1>
				<p class="normal">Yeniköy'den iki saat kadar geri çekildiğimizi yazmıştık. Bu çekildiğimiz yerin ismi Geçesor köyüdür. Haniya harbin başlarında yazarken Horum, yâni Zivin'de Kurt İsmail Paşa hazretleri kumandasında bir muhârebe vukû bulmuştu da kazanılmıştı, demiştik.</p>
				<p class="normal">İşte bu köy, o muhârebe mevkiinin yarım saat kadar solundaki bir tepeciğin altındadır. Soğanlıdağı'ndan Pasin ovasına inecek yola nâzırdır... Bu köye vardığımızın ertesi günü, düşmanın üç sınıftan teşekkül etmiş büyük bir kuvvetle, Soğanlıdağı'nın üzerine gelmiş olduğu haber alındı.</p>
				<p class="normal">Düşmanın dağın üstünden aşağı inmeye hakikaten niyeti olup olmadığı anlaşılmadıkça, Muhtar Paşa hazretleri askeri köyden kaldırmadı. Ertesi gün, düşmanın dağdan aşağı inip yürümekte olduğu haber alındı. Bunun üzerine bizim dokuz tabur, köyün üst tarafından, tepeciğin düşman tarafından görünmez cihetine çıkarılıp durdurularak silâh çattırıldı. Çünkü dağdan aşağı inmekte olan düşmanın ne tarafa doğrulacağını bilmek lâzım geliyordu.</p>
				<p class="normal">Tıpkı Zivin muhârebesinde olduğu gibi üç ihtimal vardı. Ya İsmail Paşa ordusunun önünü almak için Delibaba boğazını tutacak; ya bizimle İsmail Paşa'yı birleştirmemek için aramıza girecek; yahut da doğrudan doğruya bize hücum ederek, vurup bitirdikten sonra İsmail Paşa'ya karşı serbest kalmak isteyecekti... Bizim askerin ikibin beşyüz küsur mevcutlu dokuz taburdan ibâret olduğu da unutulmasın.</p>
				<p class="normal">&#160;</p>
				<p class="solbaslik2">Neden duruyoruz?</p>
				<p class="normal">Askerimiz silâh çatmış dururken, düşman askerinin fevç fevç dağdan aşağı indiğini görüyorduk. Muhtar Paşa yalnız olarak, bulunduğumuz tepenin üzerinde, elindeki dürbün ile düşmana bakıp duruyordu.</p>
				<p class="normal">Fakir de, Kaptan Mehmed Paşa, Miralay Mehmed Ali ve Miralay Çerkes Osman Beylerle, Muhtar Paşa'nın kırk elli adım kadar gerisinde oturup işin sonunu bekliyorduk. Yahni muhârebesinde yaralanıp iyileşen Kaymakam Mehmed Ali Bey, mükâfat olarak miralaylığa terfi etmişti.</p>
				<p class="normal">O sırada Kaptan:</p>
				<p class="normal"><span class="ideitalik">"Canım Allah'ı severseniz ne yapacağız, burada durmakla ne olacak? Bu herifler geliyor, böyle yumruk kadar bir kuvvetle karşısına çıkılmaz!"</span></p>
				<p class="normal">Deyince, öteki arkadaşları:</p>
				<p class="normal"><span class="ideitalik">"Ne yapalım?"</span></p>
				<p class="normal">Diye sordular.</p>
				<p class="normal"><span class="ideitalik">"Ya geri gidip Köprüköyü'nü bulmalı</span>,<sup class="calibre3"><a href="../Text/basimizagelenler_split_317.html#footnote-800-63" id="footnote-800-63-backlink" name="footnote-800-63-backlink">(*63)</a></sup><span class="ideitalik">yahut sol tarafımızdaki Namrevan dağlarından yürüyerek Erzurum'u tutmalı ve İstanbul'la Batum'dan gelecek olan askerle birleşmenin çâresine bakmalıyız."</span></p>
				<p class="normal">&#160;</p>
				<p class="solbaslik2">Kumandan Paşa kendini mi kaybetti?</p>
				<p class="normal">Mevkiin darlığına ve hâlin vehâmetine göre, bakalım Kumandan Paşa ne emir verecek diye intizarda idik. Lâkin ondan da hiç ses çıkmıyor; elindeki dürbünle bakıp duruyor.</p>
				<p class="normal">Kaptan yine rahat edemeyerek dedi ki:</p>
				<p class="normal"><span class="ideitalik">"Bu zat hâlin dehşetinden kendisini kaybetti veya iyice şaşırarak tedbiri filân unuttu; yahut da inat etti, kendisi de geberecek, bizi de beraberce geberttirecektir. Ben bu gün sağ kalacağımı ümit etmiyorum. Sekiz on yaşında bir kızcağızım var, bu günden itibâren onun yetimliği başlayacaktır."</span></p>
				<p class="normal">O böyle tesirli sözler söylüyor, dört kişi baş başa vermiş, müteessir ve müteellim oluyorduk. Fakat fakir, askeriye sınıfından olmadığım için telâşım hepsinden fazla oluyordu. Zira onlar askerdir, ortalıkta yatmakta olan hastanın hekimidirler. Hastanın hâlinden hekimler telâşa düşerlerse, hastanın mensup olduğu âile efrâdının iyice şaşırması tabiîdir ve fakirin ızdırâbım da bu kabildendir.</p>
				<p class="normal">Kaptan'a dedim ki:</p>
				<p class="normal"><span class="ideitalik">"Kalk git, Kumandan Paşa'yı hâlin vehâmetinden ikàz et; beraberce bir tedbir alınız."</span></p>
				<p class="normal">Bunun üzerine o:</p>
				<p class="normal"><span class="ideitalik">"Ben gitmem; çünkü böyle konuşuyorum, diye tekdir eder. Hem biz askeriz, ne yapacağız, diye kumandana sual etmemiz câiz olamaz. Lâkin siz asker olmadığınız için serbestsiniz; istediğinizi sorar, istediğinizi hatırlatabilirsiniz."</span></p>
				<p class="normal">Diye cevap verip, fakiri teşvik etmeye başladı. Diğer miralay beyler de bu fikre iştirâk ettiler. Elhâsıl bizi iknâ ederek ileriye sürdüler.</p>
				<p class="normal">&#160;</p>
				<p class="solbaslik2">"Herif geliyor!"</p>
				<p class="normal">Kalktım yavaş yavaş gittim, arkasına kadar sokuldum. Nazarını dürbüne hasr etmiş ve âdetâ şeyhlerin <span class="ideitalik">"fenâ fiş-şeyh"</span><sup class="calibre3"><a href="../Text/basimizagelenler_split_318.html#footnote-600-197" id="footnote-600-197-backlink" name="footnote-600-197-backlink">197</a></sup> dedikleri gibi, kendisini <span class="ideitalik">"fenâ fî dürbün"</span><sup class="calibre3"><a href="../Text/basimizagelenler_split_319.html#footnote-600-198" id="footnote-600-198-backlink" name="footnote-600-198-backlink">198</a></sup> derecesine gelmiş buldum. Yanına kimse geldi mi, gelmedi mi farkında bile değil! Anladım ki bizi görüp lâkırdı açacak vakti yok. Hızlıca öksürdüm. Gözünü dürbünden çevirip bana baktı; gâyet teennîli, ağır ve kalın bir sesle:</p>
				<p class="normal"><span class="ideitalik">"Herif geliyor!"</span> dedi.</p>
				<p class="normal">Bu fırsatı kaçırmayarak fakir de:</p>
				<p class="normal"><span class="ideitalik">"Evet, kulunuz da gördüm de onun için geldim ki, bendenize birkaç gün izin ihsan buyurasınız. Zira düşmanın gelişini fena görüyorum. Erzurum'da ise yakını ve yardımcısı olmayan bir âile sahibiyim. Gidip iki üç gün içinde onları Trabzon'a doğru aşırdıktan sonra, emir buyuracağınız yere gelir, efendimizi bulurum."</span></p>
				<p class="normal">Sözlerini epeyce bir cesâretle ileri sürdüm ve kendisine, Kaptan'ın söylediği gibi şaşkınlık gelmişse, hâlin vehâmetine, şu suretle başı örtülü olsun, işaret ederek ikàz etmek istedim.</p>
				<p class="normal">Yine dürbünü gözüne alıp:</p>
				<p class="normal"><span class="ideitalik">"Allah kerimdir; gider isek, hep beraber gideriz."</span></p>
				<p class="normal">Dedi ve sözünü kesti.</p>
				<p class="normal">&#160;</p>
				<p class="solbaslik2">Kendisini de bizi de sağ bırakmayacak</p>
				<p class="normal">Biraz bekledim, sözün arkası gelmedi. Ben de öyle bir vakitte daha fazla musallat olmaya cesâret edemedim. Mecbur ve me'yus, olduğum yere döndüm.</p>
				<p class="normal">Kaptan, beni karşılayarak:</p>
				<p class="normal"><span class="ideitalik">"Ne yaptın, ne oldu?"</span></p>
				<p class="normal">Diye telâş ile sorunca, Allah kerimdir, cevabını aldığımızı söyledim.</p>
				<p class="normal"><span class="ideitalik">"Evet, muhakkak inat ediyor. Kendisini de bizi de sağ bırakmayacak ve inadı uğrunda bu kadar ibâdullahı fedâ edip gidecektir. Zira onu siz bilmezsiniz. Mekteb-i Harbiye'de ayni sınıfta bulunduk, her hâlini bilirim. İnadının önüne durulmaz. Bu gün bizim için pek dehşetli bir gündür, Allah âkıbetimizi hayr etsin!"</span></p>
				<p class="normal">Sözleriyle konuşa konuşa miralay beylerin yanına kadar geldik. Üç beş dakika daha bu şekilde konuştuk. Sözleriyle beni yine büyük bir dehşet içine düşürdüler.</p>
				<p class="normal"><span class="ideitalik">"Mutlaka şu Namrevan dağını tutup gidersek selâmeti buluruz, yoksa boşu boşuna buracıkta mahv olup gideriz."</span></p>
				<p class="normal">Fikrinde ittifâk ettiler.</p>
				<p class="normal"><span class="ideitalik">"Canım gidin, siz söyleyin!"</span></p>
				<p class="normal">Dedimse de, yine Kaptan'dan ayni cevabı aldım.</p>
				<p class="normal">Bu sefer düşündüm ki:</p>
				<p class="normal"><span class="ideitalik">"Benim neme lâzım, bu tehlike içinde niçin bulunuyorum! Şimdi varıp doğrudan doğruya izin alarak savuşup Erzurum'a gider ve oradaki evlâd ü iyâlimi kurtarmanın çâresine bakarım."</span></p>
				<p class="normal">Ama şurasını da düşünüyordum ki:</p>
				<p class="normal"><span class="ideitalik">"Yarın bu harp olmazsa ve olsa da sağ kalanlarla yarın bir yerde elbette beraber olacağız. O zaman bana: Sen filân vakit korkup da kaçmıştın! gibi şeyler söylerlerse, o sözler benim ciğerime işler, ben de utancımdan yere geçerim."</span></p>
				<p class="normal">İşte bu kuruntu beni fikrimden caydırır gibi olduysa da tamamen önüne geçemedi, ama kuvvetini biraz hafifletti.</p>
				<p class="normal">&#160;</p>
				<p class="solbaslik2">"Allah kerimdir!"</p>
				<p class="normal">Kalktım. Zâhirde, Muhtar Paşa'nın olduğu yerden düşmana bakmak, aslında ise fırsat düşerse izin alarak savuşmak kasdıyla, Paşa hazretlerinin arka tarafından yanına sokuldum. Kendisi yine "fenâ fî dürbün" hâlinde idi. Kendi kendime söylendim, söylendim... Baktı, fakiri gördü.</p>
				<p class="normal"><span class="ideitalik">"Herif dereye indi!"</span> dedi.</p>
				<p class="normal"><span class="ideitalik">"Evet, bendeniz de görüyorum, indi. Kulunuz da deminki niyâzımı tekrara ve Erzurum'da kimsesiz kalan hâne halkımı, bir tarafa aşırmak için ruhsat-ı âlîlerini istihsâle geldim"</span> dedim. Yine:</p>
				<p class="normal"><span class="ideitalik">"Allah kerimdir; gider isek, hep birden gideriz."</span></p>
				<p class="normal">Cevabını aldım, mecbûren sustum.</p>
				<p class="normal">Paşa, ondan sonra hızlıca bir sesle:</p>
				<p class="normal"><span class="ideitalik">"Mehmed Paşa!"</span></p>
				<p class="normal">Diye seslendi.</p>
				<p class="normal">Bizim Kaptan hazretleri koşarak geldi.</p>
				<p class="normal">Ona dedi ki:</p>
				<p class="normal"><span class="ideitalik">"Ben yarım saattir buradan dürbünle bakıyorum. Düşmanın beş alay süvârisiyle bir batarya topunun, dağın üstündeki ordugâhından ayrılıp sağımız ilersindeki dereye indiğini gördüm. Hayli zaman da arkasından baktım. Gördüğüm askerin miktarını artıracak daha bir fert geçmedi. Demek ki bu kuvvet, ya düşmanın bizi anlamak için çıkardığı bir keşif koludur, veyahut harekete hazır bulunan tekmil ordusunun öncüsüdür. İki halde de, düşman bu askeri fedâ etti, bizim de elimize bir av girdi, demektir. Şimdi bunların üzerine taarruz edersek, Allah'ın yardımıyla pek büyük bir şey kazanacağımızdan eminim.</span></p>
				<p class="normal"><span class="ideitalik">"Haydi, miralay beyleri çağır da, askeri tanzim et. Üç taburu sen alarak, sağ taraftan, şu sırt üzerinden ileriye doğru yürü. Diğer üç taburla da Mehmed Ali Bey sol taraftaki sırtın üzerinden ilerlesin. Ben de kalan üç taburu alarak, dere içinden ve orta yerden yürürüm. Cenab-ı Hak mazhar-ı hüsn ü tevfîk etsin. Buyurunuz."</span></p>
				<p class="normal">Bu sözleri dinleyen Kaptan, kaçık bir benizle, kaş altından yüzüme bakıyor ve <span class="ideitalik">"Gördünüz mü, ben sana ne dedimdi, bakındı ne hâle geleceğiz"</span> yolundaki düşüncelerini, o mânâlı bakışıyla fakire anlatmak istiyordu.</p>
				<p class="normal">Her ne ise, hazret-i Kaptan, askerce bir temennâ ettikten sonra geri çekildi. Yanındaki borazana emr ederek Kumandan Paşa hazretlerinden aldığı emri ifâ etti. Kendisi üç taburunu alarak sağdan ve Mehmed Ali Bey de soldan harekete geçince, Miralay Osman Bey kumandasındaki üç tabur da Muhtar Paşa ile beraber ortadaki dereden ileri yürümeye başladı.</p>
				<p class="normal">&#160;</p>
				<p class="solbaslik2">"Allah Allah diyelim"</p>
				<p class="normal">Orada, Kumandan hazretleri askere hitâben yüksek bir sesle:</p>
				<p class="normal"><span class="ideitalik">"Asker! Düşman elimize bir büyük fırsat verdi. Şimdi hepsini avlayacağız ve intikamımızı alacağız. Haydindi, Allah Allah, diyelim ve çabuk yürüyelim!"</span> dedi.</p>
				<p class="normal">Bu esnâda asker de hep bir ağızdan, Allah Allah sadâsını ayyûka çıkarıyordu.</p>
				<p class="normal"><span class="ideitalik">"Ha bir daha, Allah Allah diyelim!"</span></p>
				<p class="normal">Dendikçe, Allah Allah nârasıyla tanîn-endâz olan dağlar, İlâhî imdat askerleriyle desteklendiğimizi müjdeliyor ve güyâ ki her taşın altından rûhânî ve mânevî bir yiğit çıkarak <span class="ideitalik">"Biz de buradayız, bizi de duâdan ve fâtihadan unutmayın"</span> temennisiyle gâzilerimizi teşci ediyorlar gibi geliyordu.</p>
				<p class="normal">Fakir de artık eve gitmeyi filân, hâlin verdiği dehşetle unuttum. O sırada bütün tüylerim dikilmiş, gözlerim sulanmış, nerede olduğumuzu unutmuş bir halde idim. Cemaatin akıntısına kapılmış, habersiz ve tedbirsiz gidiyordum.</p>
				<p class="normal">&#160;</p>
				<p class="solbaslik2">"Amanın topçular!.."</p>
				<p class="normal">Yirmi dakika kadar yürünmedi. Düşmanın toplarını ateşlemesiyle gülleleri avcılarımızın içine düşmeye başladı. Kars'tan çıkarmış olduğumuz bir batarya dağ topunun üçü, ağırlık olmasın diye, iki gün evvel gerimizde bulunan Köprüköyü'ne gönderilmişti. Elde kalan üç topu indirdiler. Meğer ağızdan dolar, eski ve âdi dağ topları imiş. Gülleleri bin metre bile gitmeyerek, hedefle bizim aramıza düşüyordu.</p>
				<p class="normal">Muhtar Paşa:</p>
				<p class="normal"><span class="ideitalik">"Aman topçular, iyice dikkat edin! Niçin böyle oluyor, bir hatâ mı ediyorsunuz, bir noksanımız mı var?"</span></p>
				<p class="normal">Diye, kendisi de topların başında bulunup, edevâtını bizzat tedkik etmekte idi.</p>
				<p class="normal">Lâkin topların cins ve yapılışı böyle; falyaları büyümüş! Ne yapalım, artık başka çâre kalmadı, avcıları ilerletmek ve düşman topçularını kurşunla sıkıştırmak icap ediyor... Böyle yapılması emr edildi. Mütemâdiyen <span class="ideitalik">"Avcı ileri!"</span> boruları çalınıyordu. Kumandan hazretleri bizim çakaralmaz topun başında otururken, düşman gülleleri o merkezin sağında ve solunda kıyametler koparıyordu.</p>
				<p class="normal">&#160;</p>
				<p class="solbaslik2">Dragon süvârisi</p>
				<p class="normal">Orasının tehlikeli bir yer olduğu fakirce anlaşılması üzerine, bir hayli mesafe sağa doğru açılarak yüksekçe ve selâmetçe bir yer bulup oradan seyr etmeye karar verdim. Öyle de yaptım.</p>
				<p class="normal">Gerek merkezin ve gerek sağ ve sol cenahların avcıları ilerleyerek, düşman topçusunu barındırmaz oldular. Bundan sonra düşman topçusunun sesi kesildi; kurşun muhabbeti iki tarafça da harâretlendi.</p>
				<p class="normal">Düşmanın askeri gerçi süvâri ise de, Dragon olduklarından hepsi yere dökülüp piyâde olmuşlar. Avcı nizâmına girmişlerdi. Bu Dragon süvârisinde, safta bulunan dört muhârip arkadaştan üçü piyâde olarak savaşırken, dördüncüsü bu üçünün atlarını alıp geride bir yerde tutarmış. Böyle bir kàideleri olduğunu orada öğrendik.</p>
				<p class="normal">&#160;</p>
				<p class="solbaslik2">Harp meydanı elimizde kaldı</p>
				<p class="normal">Târihimiz Teşrînievvel'in onikinci [24 Ekim 1877] günü ve harbe başladığımız vakit dahi öğleden az önce idi. Kurşun muhârebesi avcıların gayretiyle ikindi sonlarına kadar devam etti. Bizimkiler adım adım ilerlemekte, düşman gerilemekteydi... Düşmanınki zamanla muntazam bir ric'at hâlini aldı. Bizimkiler tâkibe koyuldu. Düşman, arkadan da bir hayli kurşun yedi. Ondan sonra da süvârileşerek, sür'atle çekilip, dağın üstünde beklemekte olan ordularına katıldılar.</p>
				<p class="normal">Harp meydanı elimizde kaldı; <span class="ideitalik">"Padişahım çok yaşa!"</span> sadâsıyla dağ taş bir daha inletildi. Asker yoklama edildi. Seksenden fazla şehid ve ikiyüz on kadar da yaralı olduğu anlaşıldı. Şehidler defn olundu. Yaralılar da Erzurum'a gönderilmek veya başka türlü çârelerine bakılmak üzere mekkâre hayvanlarına yüklenerek Köprüköyü'ndeki idâre memuruna gönderildiler.</p>
				<p class="normal">Erzurum, bulunduğumuz yere onaltı onyedi saat mesâfededir. Beygir üzerinde oraya kadar yaralı nakl olunmaktaki güçlüğü yukarıda zikr etmiştik. Bunların da başına ayni şeyler geldi. Düşman bütün yaralı ve ölülerini kaldırmış olduğundan hakikî miktarı anlaşılamadı. Onun telefâtı da bizimki kadar olsa gerektir.</p>
				<p class="normal">Akşama bir saat kalıncaya kadar bu meşgûliyet sürdü. Askerin çürüğü sağlamından ayrıldı. Geri kalanı muntazam olarak kol ve tabur şekline sokulduktan sonra yürütülmeye başlandı.</p>
				<p class="normal">&#160;</p>
				<p class="solbaslik2">Yorgun asker, neden yürütüldü?</p>
				<p class="normal">Ama nasıl, nereye yürütülüyor? Bir yere değil, oldukları yerde. Çünkü bulunduğumuz arâzi ufak tefek tepe ve derelerden teşekkül etmiş ârızalı bir yerdir. Askerimizin hakikî miktarını, dağın tepesinden bakan düşman gözcüleri anlayamazlardı.</p>
				<p class="normal">Ama harp yerinden bir iki kilometre dışarı çıksak, zemin düzeldiğinden, ufak bir topluluk olduğumuzu göreceklerdi. O zaman da ertesi gün, yeni bir taarruz beklemek lâzım gelirdi.</p>
				<p class="normal">Bunun için, muhârebeden sonra tabur şekline sokulan asker, o tepelerin arasında, güneş battıktan yarım saat sonraya kadar gezdirildi. Bir tabur yan yürüyüşle ve kol nizâmıyla belki beş on defa bir tepenin üstüne çıkarıldı, aşağıya indirildi. Solundan dolaştırıldı, sağına çıkarıldı. Düşmana, birçok taburlarımız varmış gibi gösterildi.</p>
				<p class="normal">Ama savaştan yeni çıkmış; dinlenmeye muhtaç ve işin aslını, yapılmak istenen şeyi bilmeyen askerin, kendilerine merhamet ve insaf etmedikleri için kumandana ve zâbitlerine kızıp söğmekte olduklarına da şüphe yoktu!</p>
				<p class="normal">&#160;</p>
				<p class="solbaslik2">Büyük ordu ateşi</p>
				<p class="normal">Gurubdan sonra, sular kararıp da uzaktan bir şey görünmeyeceği anlaşılınca, silâh omuza ederek, bulunduğumuz harp mevkiinden bütün askerle beraber çıktık. Evvelce ikàmet ettiğimiz Geçesor köyünün üzerindeki seyrekçe bir ormanın yukarısına kapağı attık. Mevkiin icabına göre asker taksim edildi.</p>
				<p class="normal">Sağ ve sol cihetlerimizdeki uzak yerlere birer bölük asker gönderilerek birçok ateşler yaktırıldı. Olduğumuz yerde de lüzumundan fazla ateş yakıldı. Karşıdan, ateşlerimize ve bulunduğumuz yere bakan adam, dağın üstünde mutlaka büyük bir ordu bulunduğunu zannederdi.</p>
				<p class="normal">Şimdi düşman bir dağın üzerinde, yâni Soğanlıdağı'nın Meyillidüz denilen mevkiinde kalıyor; biz de onun karşısındaki bir dağın üstünde bulunuyoruz; aramızı, gündüz harp ettiğimiz dere ayırıyor.</p>
				<p class="normal">&#160;</p>
				<p class="solbaslik2">Geceleyin ormanda askerliğe dâir bir sohbet</p>
				<p class="normal">Dağların zirvesi karlı olduğundan, mevkiimiz gâyet soğuk, dişler soğuktan çatırdıyor ve soğuk zorladıkça ateşe kuvvet veriliyordu.</p>
				<p class="normal">Yorgun asker, yaktıkları ateşin başında uykuya vardı. Fakir de Muhtar Paşa hazretlerinin yaktırmış olduğu ateşin bir kenarında oturuyordum. Kaptan Mehmed Paşa da işini bitirdi, bizim ateşin yandığı yere geldi, oturdu.</p>
				<p class="normal">Öteden beriden konuşulurken, bahis gündüz edilen muhârebeye intikàl etti. Kaptan Paşa, hiç umulmazken Allah'ın bir yardımına daha mazhar olduğumuzu söyleyerek, Muhtar Paşa'yı tebrik etti.</p>
				<p class="normal">Bu sırada Muhtar Paşa:</p>
				<p class="normal"><span class="ideitalik">"Bugün muhârebeden önce, tepenin üstünde dürbünle meşgul iken, sizde bir telâş hissettim, sebebi neydi? Oracıkta iş yok, konuşulur ya!"</span></p>
				<p class="normal">Kaptan cesârete gelerek:</p>
				<p class="normal"><span class="ideitalik">"İşin sonunun kötü olacağı korkusuydu."</span></p>
				<p class="normal">Cevabını verdi.</p>
				<p class="normal">Fakir de lâtife olarak dedim ki:</p>
				<p class="normal"><span class="ideitalik">"Benim bugün iki defa nezd-i âlînize gelişim, bunların teşviki ile olup, yoksa âlemle gelen kara günün bayram olduğunu bilenlerdenim. Fakat ne çâre kendimi bir defa dehşete kaptırdım, önünü alamadım!"</span></p>
				<p class="normal">&#160;</p>
				<p class="solbaslik2">Ahmed Muhtar Paşa'dan kumandanlık dersi</p>
				<p class="normal">Muhtar Paşa hazretleri, Kaptan'a hitâben:</p>
				<p class="normal"><span class="ideitalik">"Bu hal yalnız sizde değil, askeriyede bulunan daha birçok zevatta görülen bir dikkatsizlik eseridir. Düşman geliyormuş diye bir ses çıktı mı veya bir haber alındı mı, bir telâş bir kıyâmet koparılıyor. Ne oluyor, ne yapılacak, kimsenin kimseden haberi yok. Bilirsiniz ki hâsıl olan dehşetin hükmüyle, gâlip olan ordularda bile, nice nice sakatlıklar vukû bulmuştur. Evet, ben de biliyorum; düşman büyük kuvvetle dağın üstüne geldi. Bizim mukàvemet edebilmemiz ise aklen imkânsızdır. Lâkin arkamızda bulunan Erzurum'da ihtiyat olarak bir tabur askerimiz bile yok!</span></p>
				<p class="normal"><span class="ideitalik">"Öteden Bayezid cihetinden İsmail Paşa'nın ordusu geliyor. Birinci işimiz onun selâmetle gelmesini temin etmektir. Çünkü o asker bütün Anadolu'nun tek hayâtî ümididir. Asıl işbilirlik, yokluk zamanında ve çârelerin bittiği sırada işi bir selâmet yoluna çıkarmaktır. Yoksa dağ yolunu tutup gitmekle, bizim askeri tehlikeden kurtarmak pek basit ve kolay bir harekettir. Ama o zaman İsmail Paşa'nın ön tarafını düşmana teslim etmiş olurduk. Mühimmat merkezimiz olan Erzurum'un da üç gün sonra düşman eline geçtiğini işitir veya görürdük. Bizim için dağ yolu her zaman açık, ama bunun işimize bir faydası yok! Allah etmesin, ümitsizliğin son derecesine varırsak, o açık yolu da tutabiliriz. Benim fikrime göre, düşmanın dağdan aşağı inmekte olduğu haberini almak, ümitsizliğin son haddine düşmek için henüz sebep değildi, daha yapılabilecek çok şeyler olabilirdi.</span></p>
				<p class="normal">&#160;</p>
				<p class="solbaslik2">"Gelen düşmanı görmeli..."</p>
				<p class="normal"><span class="ideitalik">"İleride siz de büyük ve müstakil kumandanlıklarda bulunacaksınız. Düşman geliyormuş, diye bir haber yayıldığı zaman, kumandan olan zat, mümkünse o gelen düşmanı gözüyle görmelidir. Gelen nedir, kuvveti ne kadardır, üç sınıf asker de beraber midir, yoksa yalnız süvâri midir?</span></p>
				<p class="normal"><span class="ideitalik">"Buralarını iyice anladıktan sonra kendi işini de hesap etmelidir. Acaba müdâfaamı şu gelen kuvvete taarruz ederek mi, yoksa o benim üzerime gelsin diye bir vaziyet alarak mı yapayım? Bulunduğum arazinin ve kuvvetimin imkân ve kabiliyeti hangisine elverişlidir? Bulunduğum yeri terk ederek, daha uygun bir şekil aramak üzere filân yere savuşayım mı?...</span></p>
				<p class="normal"><span class="ideitalik">"İşte kumandan buralarını zihninde lâyıkıyla düşünüp muhâkeme edecek ve icâbına göre güvendiği zevatla da istişâre eyleyerek, verilecek karara göre işini soğukkanla telâşsızca görecektir.</span></p>
				<p class="normal"><span class="ideitalik">"Ben , sabahleyin düşmanın dağdan inmekte olduğu haberini alınca, yapılabilecek hareketi tâyin etmek için, düşmanın gelmekte olan kuvvetini bizzat görmek istedim. Dürbünü alarak baktım, dağdan aşağı inerken yolda bir dolamaç var. O dolamaçtan asker geçtikçe, sayılabilecek derecede görülüyor.</span></p>
				<p class="normal"><span class="ideitalik">"Bunun üzerine devamlı olarak baktım ve âdeta sayarcasına hesap eyledim. Beş alay süvâri ile bir batarya top ve bir piyâde roket bölüğünün aşağı indiğini, daha sonra düşman ordusundan kimsenin gelmediğini gördüm, anladım. Sonra düşündüm ki, bu ya bir keşif kolu veyahut harekete hazır bulunan ordusunun, öncüsüdür. Şu iki hâle göre de, biz bunun üzerine bir taarruz edersek kazanırız.</span></p>
				<p class="normal">&#160;</p>
				<p class="solbaslik2">"Telâşa kapılmak yok!.."</p>
				<p class="normal"><span class="ideitalik">"Gerçi düşman bizim Kars'tan dokuz taburla çıktığımızı biliyor. Ama buraya geldikten sonra, Erzurum'dan veya başka taraftan, yardım alıp almadığımızın haberini daha alamamıştır. Zira aradan o kadar vakit geçmedi. Bu cihetle şimdi o haberi almak merâkındadır. Biz düşmanın bu askeri üzerine taarruz edince, tabiî ki kuvvet ve mevkiimizi bilmedikleri için dağın üzerindeki ordusu ciddî bir iş göremeyecektir.</span></p>
				<p class="normal"><span class="ideitalik">"Horum vak'asında olduğu gibi, başına ikinci bir kazâ gelmemesi için keşifsiz yürüyemeyecek, bizi anlamaya çalışacaktır. Bizi anlaması için ise en az üç gün lâzımdır. O üç güne kadar da, Allah'ın izniyle İsmail Paşa ordusunun, hesâba göre Delibaba boğazından çıkması ve bizimle birleşmesi mümkündür.</span></p>
				<p class="normal"><span class="ideitalik">"Şu halde mutlaka taarruz etmeliyiz kararını, kendi kendime verdim. Ve elhamdulillâhi vel minneh, icraat da gönüllerin arzu ettiği neticeyi verdi... Eğer kendimizi telâşa kaptırıp da, geliyormuş amanın gidelim, diye acele edip dağ yolunu tutmuş olaydık, bütün Anadolu kıtası elden çıkacaktı. Ondan sonra İstanbul ve Bağdat'tan gelecek olan imdat kuvvetleri de hiç bir işe yaramayacak, onlar da yok yere harap ve perişan olup gideceklerdi.</span></p>
				<p class="normal">&#160;</p>
				<p class="solbaslik2">"Yarın bir casus gelecek..."</p>
				<p class="normal"><span class="ideitalik">"Şimdi bu harbin tesiri ile düşman mutlaka bizim kuvvetimizin miktarını öğrenme teşebbüslerinde bulunacak, belki yarın içimize bir de casus gönderecektir. Kuvvetimizin miktarı, yâni Erzurum'dan yeni asker almadığımızı öğrendikten sonra, dağın üstündeki umum ordusuyla, hâlin icabına göre hareket edecektir. Zira akıl ve işin icâbı budur."</span></p>
				<p class="normal">Biraz sonra da, yastık olarak birer taş yakalanıp uykuya varıldı.</p>
				<p class="normal">Fecirle beraber kalkıldı. Güneş doğuncaya kadar dikkatle düşman ordusuna bakıldı, hiç bir hareket hissolunmadı. Askeri beyhûde yere dağın soğuğunda ve açıkta bırakmamak için tekrar Geçesor köyüne inildi.</p>
				<p class="normal">&#160;</p>
				<p class="solbaslik2">Başıbozuk askerinin bâzı münâsebetsizlikleri üzerine bir mütâlaa</p>
				<p class="normal">Tuhaftır, bir gün evvel bu köyde, Müşir Paşa hazretlerinin ikàmet ettiği, bir ahır içindeki odanın, oldukça oturacak yeri, pencere ve kapısının intizâmı vardı. Muhârebeden sonra yine o odaya dönüldüğünde, burasının harap edilmiş olduğunu gördük.</p>
				<p class="normal">Sebebi araştılırdı. Meğer biz oradan çıkar çıkmaz, muâvine askerinden bâzı Kürt süvârileri o odaya dalmışlar. Ev sâhibinden, yakmak üzere biraz odunla, yağ ve yumurta gibi şeyler istemişler. O da getirmemiş mi, yoksa biraz geciktirmiş mi, her ne ise... Herifler kızarak, kapıyı, pencereyi, döşeme tahtalarına varıncaya kadar söküp yakmışlar; sonra def'olup gitmişler.</p>
				<p class="normal">Buna benzer, daha hafif veya daha ağır vak'aların ve ahâli tarafından yapılan şikâyetlerin haddi ve sonu yoktur. Bu sefer Müşir hazretlerinin de gözüyle gördüğü tahribâtın fâilleri, bulunup cezalandırılmak üzere haylice arandı ise de, kim bilir kimlerdi, bulunamadı.</p>
				<p class="normal">İşte efendim! Muhârebe icaplarından olan halk yığıntısı sebebiyle böyle tecâvüzler pek çok oluyor. Çâresi de bir türlü bulunamıyor. En garibi şudur ki, bizim ahâlimizi, bizim askerimiz tahrip ediyor. Düşman askerinin tahripleri ikinci derecede kalıyor.</p>
				<p class="normal">Muhârebelerde mümkün olduğu kadar nizâmiye askerinden başka asker kullanılmazsa, bu gibi tahribat ve zorbalıkların bir dereceye kadar önü alınır... Elhâsıl, muhârebe denilen şey, zâten her bakımdan, beldelerin tahribi işinde, kudret elinin müstakil bir vasıtası demek değil midir!...</p>
				<p class="normal">&#160;</p>
				<p class="solbaslik2">İçimize bir casusun girmesi</p>
				<p class="normal">Geçesor köyüne inildiği gün Muhtar Paşa hazretlerinin yanına, karakollar bir Kürt getirdiler. Adam, ötesini berisini karıştırarak ufacık bir kâğıt çıkarıp verdi. Bunun, mâlûmat vermek için Rusya ordusunda bulunan birâderi tarafından gönderilmiş olduğunu söyledi.</p>
				<p class="normal">Kâğıt okundu. Kars tarafında kalmış olan Kaskanlı aşiretinin başı Reşid Bey'in mektubuydu. Reşid Bey, bizim ordu orada iken, bize hizmet etmiş, bizim ric'atimizden sonra da, hizmet etmek üzere Rus ordusuna alınmıştı.</p>
				<p class="normal">Mektubunda, selâmdan sonra, diyordu ki:</p>
				<p class="normal"><span class="ideitalik">"Rusya, Kars'ı büyük bir kuvvetle muhâsara ettikten sonra General Himen, kalan otuz iki tabur piyâde, altı alay süvâri ve altmış kıt'a topla sizi tâkip ederek, Soğanlıdağı'na geldi. Ben de beraberlerindeyim. Maksatları sizi vurmak, ondan sonra da Erzurum'a gitmektir. Lâkin askerine yorgunluk aldırıyor. Benim sadâkatim (şöyledir, böyledir). Bu kâğıdı bir fırsatta yazdım ve emniyet ettiğim, birâderim Nine Bey'le huzûrunuza gönderdim. Maksadım devletime hizmettir."</span></p>
				<p class="normal">Mektubu getiren birader bey de söyletildi. Onun bildiğinin de, birâderinin yazdığı mâlûmattan ibâret olduğu anlaşıldı. Paşa hazretleri memnun oldu. Mektup getiren zâta biraz da para ihsân etti.</p>
				<p class="normal">Ondan sonra da dedi ki:</p>
				<p class="normal"><span class="ideitalik">"Yorgunsunuz. Bu gece benim misâfirim olunuz, size ikram etsinler. Birâderinize, söylenecek sözüm ve yazılacak kâğıdım vardır, onları da alırsınız. İnşaallah yarın dönersiniz."</span></p>
				<p class="normal">&#160;</p>
				<p class="solbaslik2">Casusun telâşı</p>
				<p class="normal">Bizim Kürt beyi, misâfir edilmek üzere Kaptan Mehmed Paşa'nın olduğu yere gönderildi.</p>
				<p class="normal">Muhtar Paşa, bundan sonra Kaptan'ı da çağırarak dedi ki:</p>
				<p class="normal"><span class="ideitalik">"Akşam size söylediğim çıktı. Ordumuzun hâlini anlamak üzere düşmanın bir casusu geldi. Misafir olmak için size gönderdim. Çünkü casusluk böyledir, mecbûren iki tarafa da hizmet edecektir. Bilhassa bunlar, evlâd ve iyâlleriyle Rusya içinde kaldılar, mâzurdurlar.</span></p>
				<p class="normal"><span class="ideitalik">"İkrâm ediniz. Kendisinin muhâfaza ve nezâret altında olduğunu anlarsa beyhûde yere korkar. Korkutmayınız; ötekiyle berikiyle görüşmesine de fırsat vermeyiniz."</span></p>
				<p class="normal">O gece geçirildi, sabah oldu. Bizim Kürt:</p>
				<p class="normal"><span class="ideitalik">"Amanın bana izin veriniz."</span></p>
				<p class="normal">Diye ricâya başladı.</p>
				<p class="normal">"Hayır, senin birâderinin hatırı yok mu! Mutlaka öğle yemeğini de beraber yiyeceğiz."</p>
				<p class="normal">Gibi sözlerle avutuldu.</p>
				<p class="normal">Öğleden sonra ise, artık zapt olunamaz halde ızdırap göstermesi üzerine izin verildi.</p>
				<p class="normal"><span class="ideitalik">"İşte sizin varlığınız kâğıttır, kâğıda lüzum yoktur. Birâderine selâm söyle. Çok memnun olduk. Ara sıra böyle haberler göndermesini, sadâkat ve muhabbetinin icâbından bekleriz."</span></p>
				<p class="normal">Filân gibi sözlerle, Paşa hazretleri tarafından Kürt aşırıldı.</p>
				<p class="normal">&#160;</p>
				<p class="solbaslik2">Casusu neden oyaladık?</p>
				<p class="normal">Sonra bize dedi ki:</p>
				<p class="normal"><span class="ideitalik">"Şimdi bu adam gidecek, ikindiden sonra, ancak Rus ordusuna varacak. Başka taraflardan verilecek haberlerle bunun getirecekleri birleştirilecek, ondan sonra, yâni yarın, Moskof'un umûmî hareketi başlayacaktır. Bizim de Allah'ın lütfu ile, yarın İsmail Paşa ordusunu Delibaba boğazından çıkarken görmekliğimiz mümkündür. Ondan sonra işin icâbına göre hareket olunacaktır. Şimdiden bir şey diyemeyiz."</span></p>
				<p class="normal">Elhâsıl o gece de yine Geçesor köyünde geçirildi. Fakat buradan Mâbeyn-i Hümâyûn'a ve Seraskerlik makâmına çekilen iki telgrafı, meâlleri ahvâl-i umûmiyemizi oldukça tasvir edeceğinden, aynen buraya derc etmeyi münâsip gördüm:</p>
				<p class="normal">&#160;</p>
				<p class="solbaslik2">Hâlimiz, mevcûdumuz</p>
				<p class="normal"><span class="ideitalik">"Mâbeyn-i Hümâyun Başkitâbeti'ne ve Makàm-ı Seraskerî'ye,</span></p>
				<p class="normal"><span class="ideitalik">"Dünkü harple hamd olsun tard olunan düşman süvârisinin, üç bin kişi olup, yedişer yüz mevcutlu yirmi sekiz taburla</span><sup class="calibre3"><a href="../Text/basimizagelenler_split_320.html#footnote-800-64" id="footnote-800-64-backlink" name="footnote-800-64-backlink">(*64)</a></sup><span class="ideitalik">altmış toptan mürekkep ve Meyillidüz'de bulunan bir düşman ordusunun öncüsü idüğü ve harpten sonra derhal Zivin'e üç saat mesâfede, Meyillidüz'ün berisinde Soğanlı'nın başında Kumlu denen yerde toplandıkları ve bizi imdat almış sandıklarından, geçenki Horum vak'asını</span><sup class="calibre3"><a href="../Text/basimizagelenler_split_321.html#footnote-800-65" id="footnote-800-65-backlink" name="footnote-800-65-backlink">(*65)</a></sup><span class="ideitalik">dahi hatırlayarak ihtiyat üzere kalıp, dün ve bugün aşağı inemedikleri ve fakat sağ veya solumuzu dolaşmak gibi bir fikre saptıkları bugün haber alındı.</span></p>
				<p class="normal"><span class="ideitalik">"Bize lâzım olan ise İsmail Paşa hazretlerinin sâlimen Köprüköyü'ne yetişmesi için iki yahut üç gün kazanmak olduğundan ve onun ikisi hamd olsun dünkü harple kazanıldığından, ihtiyâten yarını kazanabilmeyi dahi eltâf-ı İlâhiyyeden dua etmekteyiz. İsmail Paşa hazretleriyle buluştuktan sonra otuz beş tabur olacak isek de, taburlarımızın mevcudu, bir biri üstüne üçer yüz raddesinde bulunduğundan onbir bin kadar mevcûdumuz olacağı ve Ardahan tarafından Oltu yoluyla dahi bir kol düşman geleceği söylenilmekte olup İsmail Paşa'nın arkasından bir iki bin düşman süvârisi gelmekte ise de, başka gelen olup olmadığı bilinemediği</span><sup class="calibre3"><a href="../Text/basimizagelenler_split_322.html#footnote-800-66" id="footnote-800-66-backlink" name="footnote-800-66-backlink">(*66)</a></sup><span class="ideitalik">ve şu hâle göre Trabzon'a çıkan taburların bizi ihya edecekleri muhakkak olup, ancak şâyet kış yardım etmez ise Erzurum'un muhâfazası için biraz daha kuvvete ihtiyaç duyulacak gibi göründüğü ve bunların vaktinde Erzurum'da toplanmaları da lûtf-i Bârî'den mes'ûl bulunduğu arz olunur.</span></p>
				<p class="sagitalik">13 Teşrînievvel sene 93 [25 Ekim 1877]<br class="chapter"/>Ahmed Muhtar"</p>
				<p class="normal">Diğer telgraf meâli:</p>
				<p class="normal"><span class="ideitalik">"Kars cihetinde iken bendenizin refâkatinde olan dört alay nizâmiye süvârisinin hepsi Kars'ta kaldı. Her ne kadar alayların ikisinin arkam sıra Kars'tan çıkarılmasını tebliğ etmiş idiysem de, beş yüz kadar binilecek hayvan kaldığı ve binâenaleyh bunlar da ancak orasının hizmetini ifâ edebilecekleri beyânıyle gönderilmedi</span>.<sup class="calibre3"><a href="../Text/basimizagelenler_split_323.html#footnote-800-67" id="footnote-800-67-backlink" name="footnote-800-67-backlink">(*67)</a></sup><span class="ideitalik">Âcizin yanında ise dört yüz kadar zaptiye ve muâvine süvârisi toplanmış idiyse de, bunlar da dün düşmanı uzaktan gördükleri anda firâr etmiş ve sonra ancak yüz elli kadarı toplanarak Gâzi Şâmil Mehmed Paşa emrine verilmiş velhâsıl süvârisiz kalınmış idüğü, acele mâlûmat olarak arz olunur.</span></p>
				<p class="sagitalik">12 Teşrînievvel sene 93 [24 Ekim 1877]<br class="chapter"/>Ahmed Muhtar"</p>
				<p class="normal">&#160;</p>
				<p class="solbaslik2">Ric'ate devam ediyoruz</p>
				<p class="normal">İşte resmî olarak yazılmış bulunan telgrafnâmelerin meâli kuvvetimizi ve hâlimizi tasvire kâfidir. Birinci telgrafnâmede: <span class="ideitalik">"Bunların vaktinde Erzurum'da toplanmaları da lûtf-i Bârî'den mes'ûl bulunduğu"</span><sup class="calibre3"><a href="../Text/basimizagelenler_split_324.html#footnote-600-199" id="footnote-600-199-backlink" name="footnote-600-199-backlink">199</a></sup> ibâresiyle bir ilişik bırakılır. Çünkü Erzurum'a gidinceye kadar daha birkaç noktada Ruslarla çatışmaklığımız beklenebilir. O halde Erzurum'a selâmetle varmamız, harbin getireceği tâlihe ve o da lûtf-i İlâhîye bağlıdır.</p>
				<p class="normal">Ardahan vukuâtı esnâsında beyan olunduğu üzere, Muhtar Paşa'nın müdâfaa hususunda kendine has bir fikri vardı. Kale ve istihkâm içine kapanıp da memleket muhâfazası gibi, askerin kalb metânet ve kuvvetini sarsan şeylere katiyen taraftar değildi. Bu cihetle, şimdi de, son derece çâresiz kalmadıkça Erzurum'a kapanmak istemiyordu. Mümkün olduğu kadar dışarıda harp kabul etmek fikrinde idi.</p>
				<p class="normal">Bilhassa Kars, Erzurum ve Ardahan'da muhârebeden evvel senelerce yapılmış olan, istihkâmlara sarf edilmiş bulunan emek ve paraya dâima acırdı. Tecrübelerimiz de düşüncesinin doğru olduğunu gösterdi. Hareket hâlindeki fırkalardan büyük istihkâm ve onların göğüslerinden âlâ kale olamaz.<sup class="calibre3"><a href="../Text/basimizagelenler_split_325.html#footnote-600-200" id="footnote-600-200-backlink" name="footnote-600-200-backlink">200</a></sup></p>
				<p class="normal">Çünkü şimdiki toplarla bir kere memleket topa tutuldu mu, âciz halkın feryat ve enîni, muhâfız askerin kalb kuvvetini zayıflatıyor. Başka devletlerin askerini bilemez isem de, hele bizimkiler âdeta kedi gibi oluyorlar. Muhâsara ve hücum edenler ise başka bir kalb kuvveti ile yürüyorlar.</p>
				<p class="normal">&#160;</p>
				<p class="solbaslik2">Meyus meyus, dağlarda tepelerde...</p>
				<p class="normal">Telgraflar yazıldıktan ve daha etrafla icap eden haberleşmeler bittikten sonra sabah edildi. Düşmanda yine bir hareket görülmedi. Öğleye yakın düşman ordusunun, bütün çadırları sökülerek, tekmil kuvvetiyle takım takım dağdan aşağı inmekte olduğu görüldü. Bizim askerin de artık oralarda barınamayacağı anlaşıldı.</p>
				<p class="normal">Gerisin geriye ric'at ediyoruz ama, nereye gideceğiz, ne yapacağız, orası meçhul! Hesapça bugün İsmail Paşa'nın Delibaba boğazından çıkması bekleniyorsa da, hâlâ gözükürde bir şey yok! Tahkik için gönderilen adamlardan da bir haber çıkmadı!</p>
				<p class="normal">Meyus meyus dağ ve tepelerin üstünden yürürken, gözlerimizin birisi arkaya, düşmanın hareketine bakıyor, diğeri ise Delibaba boğazından acaba ne çıkacak diye, son derece merak ve ümitle bekliyordu.</p>
				<p class="normal">Zira İsmail Paşa ne halde ric'at ediyor, arkasına takılması tabiî olan düşmanla çatışıp da ne oldu, selâmet ve sakàmetten hangisinde, bunlar meçhul! İki üç saat kadar yüründükten sonra Maslahat köyünün üstündeki tepede askere mola verildi.</p>
</body>
</html>