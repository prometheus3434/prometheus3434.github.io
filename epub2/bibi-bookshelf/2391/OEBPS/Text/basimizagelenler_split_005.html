<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_3"><br class="chapter"/>&#160;&#160;&#160;I<br class="chapter"/>&#160;&#160;&#160;<span class="solbaslik1">Yazarın hayatı ve eserleri</span></h1>
				<p class="normal">Mehmed Ârif Bey, 29 Mart 1845'te Erzurum'da doğdu.<sup class="calibre3"><a href="../Text/basimizagelenler_split_059.html#footnote-600-1" id="footnote-600-1-backlink" name="footnote-600-1-backlink">1</a></sup> 14 Temmuz 1897'de, elli iki yaşında İstanbul'da vefat etti. Babası, Erzurum Kale Topçu Miralayı Hacı Ömer Bey'dir.<sup class="calibre3"><a href="../Text/basimizagelenler_split_060.html#footnote-600-2" id="footnote-600-2-backlink" name="footnote-600-2-backlink">2</a></sup></p>
				<p class="normal">Hacı Ömer Bey, Şebin-Karahisar'dan Avutmuşlu Hacı Osman Ağa'nın oğlu ve topçu yüzbaşısı iken, yeniçeriliğin ilgâsı hareketi sırasında (1826), yeniçeri kışlalarını yıkan Karacehennem İbrahim Paşa'nın<sup class="calibre3"><a href="../Text/basimizagelenler_split_061.html#footnote-600-3" id="footnote-600-3-backlink" name="footnote-600-3-backlink">3</a></sup> yeğenidir.</p>
				<p class="normal">Yazar, babasının, askerlik hayatı boyunca devletin girdiği bütün harplere katıldığını; yeri geldikçe, bu savaşlara dair hatıralarını ve gördüğü bazı hataları kendisine anlattığını yazmaktadır.<sup class="calibre3"><a href="../Text/basimizagelenler_split_062.html#footnote-600-4" id="footnote-600-4-backlink" name="footnote-600-4-backlink">4</a></sup></p>
				<p class="normal">Tahsilini Erzurum'da yapan Mehmed Ârif, daha sonra "câmi dersleri"ne de devam ederek, buradan da icâzet almıştır.<sup class="calibre3"><a href="../Text/basimizagelenler_split_063.html#footnote-600-5" id="footnote-600-5-backlink" name="footnote-600-5-backlink">5</a></sup></p>
				<p class="normal">&#160;</p>
				<p class="solbaslik2">Memuriyet Hayatı</p>
				<p class="normal">1861 Ağustos'unda, merkezi Erzurum'da bulunan Dördüncü Ordu Meclisi Kalemi'ne mülâzim olarak<sup class="calibre3"><a href="../Text/basimizagelenler_split_064.html#footnote-600-6" id="footnote-600-6-backlink" name="footnote-600-6-backlink">6</a></sup> girmiş; ordu karargâhının Erzincan'a nakli üzerine, ertesi sene Erzurum Vilayeti Kalemi'ne geçmiştir.</p>
				<p class="normal">1865 senesinden itibaren maaşa geçen ve adliye mesleğine intisap eden Mehmed Ârif, sırasıyla Vilâyet Temyiz (İstînâf) Mahkemesi<sup class="calibre3"><a href="../Text/basimizagelenler_split_065.html#footnote-600-7" id="footnote-600-7-backlink" name="footnote-600-7-backlink">7</a></sup> Başkâtiplik dairesinde kâtip, 1866'da Meclis-i Deâvî (ilçe mahkemesi) başkâtibi, 1867'de aynı Meclis'e müstantik (sorgu hâkimi) ve 1869'da Temyiz Mahkemesi Başkâtibi olmuştur.</p>
				<p class="normal">&#160;</p>
				<p class="solbaslik2">Ahmed Muhtar Paşa'nın takdiri</p>
				<p class="normal">Mehmed Ârif Bey, 1877 yılında, vazifesi üzerinde kalmak kaydıyla, o sırada, Anadolu Ordusu Kumandanı sıfatıyla Erzurum'a gelen Müşir Ahmed Muhtar Paşa'nın isteği üzerine, onun yanına, mühimme başkatibi (özel kalem müdürü) olarak tayin edildi.<sup class="calibre3"><a href="../Text/basimizagelenler_split_066.html#footnote-600-8" id="footnote-600-8-backlink" name="footnote-600-8-backlink">8</a></sup></p>
				<p class="normal">Ahmed Muhtar Paşa, daha önce, 1874-75 yıllarında, on beş ay kadar, Dördüncü Ordu Müşiri ve vali olarak Erzurum'da bulunduğu müddet içinde, o sırada otuz yaşında olan Mehmed Ârif Bey'i tanımış ve takdir etmişti.<sup class="calibre3"><a href="../Text/basimizagelenler_split_067.html#footnote-600-9" id="footnote-600-9-backlink" name="footnote-600-9-backlink">9</a></sup></p>
				<p class="normal">Bu sefer, savaşın çıkmasına birkaç gün kala, çok daha önemli bir vazife ile Erzurum'a gelir gelmez, Mehmed Ârif Bey'i yanına almış olmasından, iki sene önceki münasebetleri sırasında, onun hakkında iyi bir kanaat sahibi olduğu anlaşılmaktadır.</p>
				<p class="normal">Nitekim merhum Mehmed Ârif Bey'i tanıyan ve hakkında yazmış olanlar, onun yüksek insanî ve ahlakî vasıflarından ve vazifeperliğinden övgü ile bahsetmektedirler.<sup class="calibre3"><a href="../Text/basimizagelenler_split_068.html#footnote-600-10" id="footnote-600-10-backlink" name="footnote-600-10-backlink">10</a></sup></p>
				<p class="normal">&#160;</p>
				<p class="solbaslik2">Savaşın içinde</p>
				<p class="normal">Bu vazifesi dolayısı ile Mehmed Ârif Bey, Doğu Anadolu Cephesi'ndeki savaş boyunca, 24 Nisan 1877'den 9 Ocak 1878 tarihine kadar dokuz ay, harbin doğu cephesi başkumandanının yanında bulunmuş; bütün önemli hadiselere ve savaşlara şahid olmuş; gerek İstanbul ve gerek diğer kumandanlarla, Ahmed Muhtar Paşa arasındaki yazışmaların tamamı, onun elinden geçmiştir.<sup class="calibre3"><a href="../Text/basimizagelenler_split_069.html#footnote-600-11" id="footnote-600-11-backlink" name="footnote-600-11-backlink">11</a></sup></p>
				<p class="normal">Gâzi Ahmed Muhtar Paşa, savaşın son aylarında, Rusların Çatalca'ya kadar ilerlemesi üzerine, Çatalca istihkamları Başkumandanlığı'na tayin edilince, gönüllü olarak,<sup class="calibre3"><a href="../Text/basimizagelenler_split_070.html#footnote-600-12" id="footnote-600-12-backlink" name="footnote-600-12-backlink">12</a></sup> onunla birlikte İstanbul'a da gelmiş; 17 Ocak 1878'den 29 Mart 1878'e kadar iki ay, Çekmece ve Çatalca cephesinde, Paşa'nın yanında bulunmuştur.</p>
				<p class="normal">Mehmed Ârif Bey, 93 Harbi'nden on dört yıl sonra, Kahire'de bulunduğu günlerde, bu savaş sırasında yaşadıklarını, gördüklerini ve güvenilir ağızlardan duyduklarını, elinden geçen resmî belgelerle teyid ederek ve şahsî tesbit ve görüşlerini de ekleyerek kaleme almış ve eserine "Başımıza Gelenler" adını vermiştir.<sup class="calibre3"><a href="../Text/basimizagelenler_split_071.html#footnote-600-13" id="footnote-600-13-backlink" name="footnote-600-13-backlink">13</a></sup></p>
				<p class="normal">&#160;</p>
				<p class="solbaslik2">Memuriyet hayatına devam</p>
				<p class="normal">93 Harbi'nin tarihimizin en feci mağlubiyeti ile neticelenmesinden sonra, Erzurum'daki vazifesinden ayrılarak, ailece İstanbul'a gelen Mehmed Ârif Bey, 1878 yılının ilk aylarında, İstanbul Temyiz Mahkemesi Hukuk Dairesi kâtipliğine tayin olundu.<sup class="calibre3"><a href="../Text/basimizagelenler_split_072.html#footnote-600-14" id="footnote-600-14-backlink" name="footnote-600-14-backlink">14</a></sup></p>
				<p class="normal">Fakat aynı yıl Eylül ayı başında, kendisine, Girit adasında devlete isyan eden Rumların liderleri ile müzakerelerde bulunmak vazifesi verilen Gâzi Ahmed Muhtar Paşa'nın heyetine başkâtip olarak çağırıldı. Görüşmelerin <span class="ideitalik">Halepa Sözleşmesi</span> ile sona ermesi üzerine, Aralık ayında İstanbul'a döndü.</p>
				<p class="normal">1879 yılı Ocak ayında, yine Gâzi Ahmed Muhtar Paşa'nın yanında, Yunan delegeleriyle, tashîh-i hudûd (sınırların düzeltilmesi) için Preveze'de toplanan komisyona katılmakla vazifelendirildi. Mart ayı sonunda, toplantıların neticesiz kalması ve Paşa'nın Manastır valiliğine tayini üzerine İstanbul'a, eski vazifesi olan Temyiz Mahkemesi zabıt kâtipliğine döndü.</p>
				<p class="normal">Aynı yıl içinde, memuriyetine ilave olunan Adliye Encümeni Başkâtipliği ile birlikte Temyiz Mahkemesi Mümeyyizliğine tayin olundu.</p>
				<p class="normal">1880 yılında İstanbul Bidâyet (Birinci Derece Asliye) Mahkemesi Müddeî-i Umûmîliği'ne (savcılığına), 1881'de bu vazifesinden istifa etmesi üzerine, Bidâyet Mahkemesi Birinci Hukuk Dairesi âzâlığına getirildi.</p>
				<p class="normal">1882'de İstînâf (İstanbul'da Ast Yargıtay, İkinci Derece Asliye) Mahkemesine âzâ oldu. 1883'de kendisine Kastamonu Vilâyeti Adliye Müfettişliği vazifesi verildi.<sup class="calibre3"><a href="../Text/basimizagelenler_split_073.html#footnote-600-15" id="footnote-600-15-backlink" name="footnote-600-15-backlink">15</a></sup></p>
				<p class="normal">&#160;</p>
				<p class="solbaslik2">Mısır Fevkalâde Komiserliği Başkâtibi</p>
				<p class="normal">1885 yılı Aralık ayında, Mısır Fevkalâde Komiserliği'ne getirilen Gâzi Ahmed Muhtar Paşa'nın maiyetine, müfettişlik sıfatı üzerinde kalarak, başkâtiplik vazifesi ile tayin olundu.<sup class="calibre3"><a href="../Text/basimizagelenler_split_074.html#footnote-600-16" id="footnote-600-16-backlink" name="footnote-600-16-backlink">16</a></sup></p>
				<p class="normal">Bu tayinin de, daha önceki maiyet tayinleri gibi, Mehmed Ârif Bey'in ilmine, ahlâkına ve vazifeperverliğine güvenen ve hiç şüphesiz ona muhabbet besleyen Paşa'nın isteği ile gerçekleştiği muhakkaktır.</p>
				<p class="normal">Mısır'daki bu vazifesinde, vefatına kadar on iki sene çalışan Mehmed Ârif Bey, bu arada, 1893 yılı içinde bir Avrupa seyahatine de çıkmıştır.<sup class="calibre3"><a href="../Text/basimizagelenler_split_075.html#footnote-600-17" id="footnote-600-17-backlink" name="footnote-600-17-backlink">17</a></sup></p>
				<p class="normal">&#160;</p>
				<p class="solbaslik2">Maaş, rütbe ve nişanları</p>
				<p class="normal">Sicill-i Ahvâl defterinde yazıldığı gibi, dürüst, bilgili ve başarılı bir devlet memuru olan Mehmed Ârif Bey, 1865 yılında maaşa geçtiğinde altı yüz kuruşla başlamış, kıdem kazandıkça maaşı yükselmiş, fevkalâde vazifeleri sırasında kendisine ilâve ödemeler yapılmıştır. Savaş sırasında maaşı üç bin kuruş, Kastamonu'da adliye müfettişi iken yedi bin kuruş olmuş, 1885'te Mısır'a gönderilirken, o sıradaki maaşına ilaveten altı bin kuruş verilmiş, Mısır'daki maaşı 1893 yılında on bin kuruşa yükseltilmiştir.</p>
				<p class="normal">Kendisine 1870 yılında "sınıf-ı mütemâyiz"den üçüncü, 1877'de ikinci; 1885'te "sınıf-ı ûlâ"dan ikinci, 1888'de birinci rütbeler verilmiş; 1877'de dördüncü rütbeden "Nişân-ı Âlî-i Osmânî" ve 1891'de ikinci rütbeden "Mecidî Nişân-ı Zîşânı" ihsan buyurulmuştur.<sup class="calibre3"><a href="../Text/basimizagelenler_split_076.html#footnote-600-18" id="footnote-600-18-backlink" name="footnote-600-18-backlink">18</a></sup></p>
				<p class="normal">&#160;</p>
				<p class="solbaslik2">Şahsının ve eserlerinin değeri</p>
				<p class="normal">Mehmed Ârif Bey, Mısır'da vazife gördüğü sırada, <span class="ideitalik">"Binbir Hadîs-i Şerîf Şerhi"</span> ile <span class="ideitalik">"Başımıza Gelenler"</span> adlı eserlerini ve yine küçük bir kitap hacminde olup, ikinci eserinin sonuna "Zeyl" başlığı ile eklediği ve <span class="ideitalik">"Mısır'a Dair"</span> adını verdiği risaleyi kaleme almıştır.<sup class="calibre3"><a href="../Text/basimizagelenler_split_077.html#footnote-600-19" id="footnote-600-19-backlink" name="footnote-600-19-backlink">19</a></sup></p>
				<p class="normal">Her üç kitap da, hâdiselere derinlemesine vâkıf olan, bu sebeple, milletinin ve bütün müslüman dünyasının geleceği için endişe ve ıztırap duyan, çok akıllı, çok imanlı ve çok gerçekçi bir müslüman vatanseverin, göz yaşı ve gönül üzüntüleri ile kaleme alınmış son derece değerli eserlerdir.<sup class="calibre3"><a href="../Text/basimizagelenler_split_078.html#footnote-600-20" id="footnote-600-20-backlink" name="footnote-600-20-backlink">20</a></sup></p>
				<p class="normal">&#160;</p>
				<p class="solbaslik2">Vefatı</p>
				<p class="normal">Hicrî 1314 senesinde hastalanan Mehmed Ârif Bey, tedavi olunmak üzere, Kahire'den İstanbul'a dönmüş; ancak tutulduğu mide kanserinden şifa bulamayarak, 14 Temmuz 1897 (13 Safer 1315) Salı günü Heybeliada'da vefat etmiştir. Mezarı, Topkapı'daki Merkez Efendi'de, daha sonra oğullarının da gömüldüğü aile kabristanındadır.<sup class="calibre3"><a href="../Text/basimizagelenler_split_079.html#footnote-600-21" id="footnote-600-21-backlink" name="footnote-600-21-backlink">21</a></sup></p>
				<p class="normal">Allah rahmet eylesin.</p>
				<p class="h2baslik">ESERLERİ</p>
				<p class="normal">Mehmed Ârif Bey, Mısır'da vazifeli olarak bulunduğu yıllar içinde <span class="ideitalik">"Binbir Hadîs-i Şerîf Şerhi"</span> ve <span class="ideitalik">"Başımıza Gelenler"</span> adlarını verdiği iki eserini kaleme almıştır.</p>
				<p class="normal">&#160;</p>
				<p class="solbaslik2">Yazılış tarihlerine dair</p>
				<p class="normal">Bunlardan ilk olarak <span class="ideitalik">"Binbir Hadîs"</span>e başladığını, daha sonra onunla birlikte <span class="ideitalik">"Başımıza gelenler"</span>i de yazdığını, kitapların sonlarındaki bitiş tarihlerinden ve metin arasında geçen bir nottan anlamaktayız.</p>
				<p class="normal"><span class="ideitalik">"Binbir Hadîs"</span> için bir başlangıç tarihi kaydı bulamadık. Son sayfasında, bitiş tarihi olarak, 19 Ocak 1890 tarihi vardır. <span class="ideitalik">"Başımıza Gelenler"</span> de ise başlangıç olarak, Önsöz'ün altındaki tarihi alırsak 11 Eylül 1888 ve bitiş tarihi 4 mayıs 1890 olarak görülmektedir.</p>
				<p class="normal"><span class="ideitalik">"Binbir Hadîs"</span>e daha önce başladığının delili ise <span class="ideitalik">"Başımıza Gelenler"</span>de bulunan şu sözleridir (s. 394, 1. ve 2. baskı):</p>
				<p class="normal"><span class="ideitalik">"... Seçip derlediğim Binbir Hadîs-i Şerîf'te sekiz yüz doksan ikinci... hadîsinin şerhinde tafsîlâtıyla anlatılmıştır."</span></p>
				<p class="normal">Mehmed Ârif Bey, ilk kitabını bitirdikten beş ay sonra ikincisinin hatırât kısmını da bitirmiş; ancak ona, <span class="ideitalik">"Mısır'a Dair"</span> adıyla eklediği kısmı daha sonra kaleme almıştır. Bunu da kitabın o bölümünde bulunan bir notundan anlamaktayız: Yazar, bitiş tarihi koymadığı <span class="ideitalik">"Mısır'a Dair"</span>in sona yakın bir yerinde (s. 522), <span class="ideitalik">"Bu bahsi karaladığım tarih ki 1308 (1891) senesidir..."</span> demektedir.</p>
				<p class="normal">&#160;</p>
				<p class="solbaslik2">Ne zaman yazıldılar?</p>
				<p class="normal">Bu bilgilere ve "Binbir Hadîs"in başına yazdıklarına göre, Mehmed Ârif Bey, Mısır'a gittiği tarihten bir zaman sonra, hadis kitaplarına merak sarmış; zamanın dertlerine çare olarak gördüğü bazı hadisleri notlar alarak biriktirmiş, bunlara kendi görgü ve tecrübelerini eklemiş ve daha sonra, belki 1888 yılı başlarında, eserini kaleme almaya başlamıştır.</p>
				<p class="normal">Hadisleri açıklarken, kendi hatıralarından da bahsettiği dikkate alınırsa, belki bunun teşviki ile, 1888 yılı Eylül ayında <span class="ideitalik">"Başımıza Gelenler"</span>e de başlamış, böylece birlikte yürüttüğü yazma işinde, birinci kitabını 1890 senesinin başında, diğerini ise Mayıs ayında bitirmiştir.</p>
				<p class="normal"><span class="ideitalik">"Mısır'a Dair"</span> in 1891 yılında, sonuna geldiğine göre, "Başımıza Gelenler"in devamı olarak bu risaleyi de kaleme aldığı ve onun sonuna eklediği anlaşılmaktadır.</p>
				<p class="normal">Bu bölümde "Binbir Hadîs" ele alınacak, "Başımıza Gelenler" için ayrı bir bölüm tahsis olunacaktır.</p>
				<p class="resim">BİNBİR HADÎS-İ ŞERÎF ŞERHİ</p>
				<p class="normal">Yazar, ikinci kitabı olan "Başımıza Gelenler" de bu eserinden bahsederken, <span class="ideitalik">"İslamî ahlâk ve siyasete dair seçip derlediğim Binbir Hadîs-i Şerîf..."</span> diye yazmaktadır.</p>
				<p class="normal">Mehmed Ârif Bey, bu kitabına koyduğu başlangıç yazısında, zamanın okumuş gençlerinin, batılı fikir adamlarının sözlerini hayranlıkla alıp naklettiklerini; aynısını hatta daha yükseğini bir müslüman fikir adamından duyduklarında küçümseyip aldırış etmediklerini; bunun çok tehlikeli bir aşağılık duygusunun eseri olduğunu söyledikten sonra, hadis-i şerifleri okurken, karşılaştığı yüce hakikatler ve isabetli teşhisler karşısında hayran kalarak, bunları not ettiğini; zamanla yanlarına, bizzat görüp yaşadığı tecrübeleri kaydederek bitirdiğini; sonunda din kardeşlerine faydalı olmak umuduyla biraraya getirip tasnif ettiğini dile getirmektedir.</p>
				<p class="normal">Bu eser için, değerlerini ölçmeye beşer kudretinin yetmeyeceği yüce sözlerin yanında, onların hayata tatbikini ve isabetini gösteren, din, tarih ve sosyal hayatımız hakkında ibretli tespit ve misallerle dolu bir hazine denilse layıktır.</p>
				<p class="normal">Yazar, işaret ettiği maksat ve ölçüye göre seçip derlediği hadis-i şerifleri açıklarken, tarihten ve zamanının hâdiselerinden, bilhassa kendisinin görüp geçirdiği vak'a ve tecrübelerden istifade ederek, geniş izahlarda ve önemli tesbitlerde bulunmaktadır.</p>
				<p class="normal">&#160;</p>
				<p class="solbaslik2">Eserin yüksek değeri</p>
				<p class="normal">Kitap, basılmadan önce de elden ele dolaşıp okunmuş ve takdir görmüş olmalı ki, ilk baskısına konulan ve bir Arap âlimince yazılmış olan mektup ve Sırâtımüstakim dergisinde yayınlanan bir yazı ile bu husus belirtilmiştir. Bu mektup ve yazı gelecek sayfalara alınacaktır.</p>
				<p class="normal">Eserin değeri hakkında, yakın tarihimizin ileri gelen fikir adamı ve basın mensuplarından Eşref Edib Bey'in,<sup class="calibre3"><a href="../Text/basimizagelenler_split_080.html#footnote-600-22" id="footnote-600-22-backlink" name="footnote-600-22-backlink">22</a></sup> kendisi tarafından yayınlanan <span class="ideitalik">"İslâm-Türk Ansiklopedisi"</span><sup class="calibre3"><a href="../Text/basimizagelenler_split_081.html#footnote-600-23" id="footnote-600-23-backlink" name="footnote-600-23-backlink">23</a></sup>ndeki "<span class="ideitalik">Ârif, Mehmed Ârif Bey</span>" maddesine yazdığı çok önemli satırları, ehil bir kalemin şahidliği olarak, aşağıya aynen alıyoruz:</p>
				<p class="resim">EŞREF EDİB FERGAN'IN YAZISI</p>
				<p class="indentmetin">Ârif Bey iki kıymetli eser yazmıştır: 1. <span class="ideitalik">Binbir Hadîs-i Şerîf Şerhi;</span> 2. <span class="ideitalik">Başımıza Gelenler.</span></p>
				<p class="indentmetin"><span class="ideitalik">Binbir Hadîs Şerhi</span>, Mısır'da iki defa basılmıştır; 1319'da [1901] Matbaatülmaarif'de, 1325'de [1909] Cerîde Matbaasında.</p>
				<p class="indentmetin">Meşhur seyyah Abdürreşid İbrahim Efendi, bu eseri Şimal Türkleri lehçesine çevirerek [hicri] 1325'de [1907] Petersburg'da hususî matbaasında bastırmıştır.</p>
				<p class="indentmetin"><span class="ideitalik">Binbir Hadîs-i Şerîf Şerhi</span>, gerek Türkiye, gerek Rusya müslümanları arasında çok rağbet kazanmış, çok okunmuş bir eserdir. İçtimaî ve ahlâkî mevzulara dair <span class="ideitalik">Câmi'ü's-Sagîr</span>'den seçilen bu ehâdîs-i şerîfenin, açık bir lisanla tercüme edilmesi ve her mevzua münasip şerhler ve izahlar yapılması, eserin revaç bulmasında, mühim âmil olmuş; müslümanlığın içtimaî ve ahlâkî sahadaki yüksek telâkkilerini göstermek itibâriyle de müslümanların dinlerine ve Büyük Peygamber'lerine karşı iman ve sevgilerini arttırmıştır.</p>
				<p class="normal">&#160;</p>
				<p class="solbaslik2">Çarpıklığın Sebepleri</p>
				<p class="normal">Merhum, Hadîs-i Şerîf şerhlerinde, bil-münasebe birçok mühim meselelere temas etmiş; müslüman milletlerin tutulmuş oldukları hastalıkları, müslüman memleketlerini tehdit eden müstakbel tehlikeleri göstermiş; İslâm mütefekkirlerini, İslâm ulemasını, buna karşı tedbir almaya davet etmiştir.</p>
				<p class="normal">Ârif Bey, gençlere doğru yolu göstermekle mükellef olan münevverlerin [aydınların], millî ve dinî kaynakları ihmal ederek, nazarlarını hep yabancılara çevirmelerini çok zararlı görüyor. Müslüman milletlerin millî varlıklarını zaafa düşüren bu cereyanın, gitgide millî hüviyeti bozacağını da tabiî addediyor.</p>
				<p class="normal">Bu çarpıklığın sebeplerini arıyor. Bunun, idbâra düşen milletlere mahsus bir hastalık olduğunu görüyor. Kendi meziyetlerine, kendi faziletlerine iltifat etmeyerek, yabancı milletlerin zevâhirine [gösterişine] kapılanların, zamanın girdâbı içinde nasıl eriyip gittiklerini ibret gözleri önüne koyuyor.</p>
				<p class="normal">Fazilet ve mâneviyat sahasında bizim, öyle yabancılara muhtaç olacak züğürt ve yeni türeme bir millet olmadığımızı, mâlik olduğumuz hazinelerin kıymetini bilmediğimizi, derya derya mânâları, kitap kitap hakikatleri muhtevî esaslarımızdan gafil olduğumuzu teessüflerle belirtiyor (<span class="ideitalik">Mukaddime</span>'den)</p>
				<p class="normal">&#160;</p>
				<p class="solbaslik2">Mısır'da Mason oyunları</p>
				<p class="normal">Merhumun, bu eserde üzerinde durduğu meselelerin biri de Garb'ın, müslüman milletlere karşı fikrî ve ma'nevî cephedeki taarruzlarıdır. Bu hususda pek gâfil olan müslüman milletlerin, bu taarruzlar karşısındanasıl yerlere serildiklerini; millî şahsiyetlerinden nasıl soyulup soğana çevrildiklerini teşrih ediyor.</p>
				<p class="normal">Bilhassa Mısır'da pek ziyade çoğalan Mason localarının, Mısırlıların milli hüviyetlerini nasıl kemirmekte olduğunu ve bunun müstakbel tehlikelerini çok şiddetli bir lisanla anlatıyor.</p>
				<p class="normal">Hele bir takım ulemâ kıyafetinde kimselerin, Masonluğun kordon ve peştamali ile, Mason localarının kapılarında aldıkları acip tavırları çok gülünç ve teessüfe şâyan buluyor.</p>
				<p class="normal">Bir takım saçma sapan şeylerle milletleri mümeyyizât-ı milliyelerinden, secâyâ-yı kavmiyelerinden soyarak, birer haymatloz [vatansız] haline getirmek için kurulan bu ağa düşen milletlerin vay haline! diyor.</p>
				<p class="normal">Frenklerin ve Yahudilerin kurdukları bu teşekküllere, bu düzenbazlıklara kapılan biçare Mısırlılara soruyor:</p>
				<p class="normal"><span class="ideitalik">"Bütün Şark ve İslâm milletleri üzerinde efendilik satarak, onları köle gibi kullanmak isteyen bir İngiliz, Arab memleketlerini, bilhassa Suriye'yi yutmak isteyen bir Fransız, bütün komşularını İslavlaştırarak Akdeniz'e inmek isteyen bir Rus, İslâm ma'bedine çan asmak isteyen bir Elen, kendi siyasî nüfuslarına engel telakki ettikleri müslümanları hasım tanıyan bir Hayık [Ermeni], Kudüs'ü müslümanların elinden alarak millî yurd yapmak isteyen bir Yahudi ile Mısırlı bir müslüman arasındaki birlik noktası nedir?</span></p>
				<p class="normal"><span class="ideitalik">"Bir Mısırlı, kendi millî ve dinî mümeyyizâtından soyulmadıkça, Mason localarının mihrâb-ı kabûlünde, bunlarla nasıl birleşebilir?"</span> diyor.</p>
				<p class="normal">&#160;</p>
				<p class="solbaslik2">Mısır'da Masonlar, Rusya'da sosyalistler</p>
				<p class="normal">Ârif Bey merhum bu sözleri, bundan kırk sene evvel söylüyor.<sup class="calibre3"><a href="../Text/basimizagelenler_split_082.html#footnote-600-24" id="footnote-600-24-backlink" name="footnote-600-24-backlink">24</a></sup> Hayli zaman Mısır'da kaldığı için Mısır'ı saran tehlikeyi yakından tedkik ediyor ve bu tehlikelere karşı lâkayd kalan Mısırlıları çok tenkide layık görüyor. Eserinde bu bahse tahsis ettiği yerler bilhassa 244-257'nci sahifelerdir.<sup class="calibre3"><a href="../Text/basimizagelenler_split_083.html#footnote-600-25" id="footnote-600-25-backlink" name="footnote-600-25-backlink">25</a></sup></p>
				<p class="normal">Eseri, Şimal Türkleri [Tatar, Kazan] lehçesine çeviren Abdürreşid İbrahim Efendi de bu bahisde, o tarihde [1907] bir takım Rus teşkilâtı yüzünden Rusya müslüman gençleri arasında beliren tehlikeyi tebârüz ettiriyor:</p>
				<p class="normal"><span class="ideitalik">"Biz Rusya müslümanları arasında aynı hali sosyalist davasında bulunan yaşlarımız (gençlerimiz) arasında göreceğiz. Rusya'da sosyalist davasında bulunan malaylar [işçiler] bir nice yıl sonra milletimiz arasına büyük iftiraklar salacaklardır"</span> diyor.<sup class="calibre3"><a href="../Text/basimizagelenler_split_084.html#footnote-600-26" id="footnote-600-26-backlink" name="footnote-600-26-backlink">26</a></sup></p>
				<p class="normal">&#160;</p>
				<p class="solbaslik2">Mısır'a Dair</p>
				<p class="normal">Mısırlılara karşı hiç de iyi nazarı olmayan Ârif Bey merhum "<span class="ideitalik">Başımıza Gelenler</span>" adlı eserinin sonunda Mısır ahvâl-i siyâsiyesine dair yazdığı yetmiş sahifelik zeylde, Mısır'ı Devlet-i Osmaniye'den ayırmak için çevrilen entrikaları da çok acı bir suretle teşrih ediyor. Burada bilhassa Mısır hanedanı hakkında çok şiddetli bir lisan kullanıyor.</p>
				<p class="normal">Elhasıl, Mısır'ın gerek içtimaî vaziyeti, gerek siyasî ahvâli hakkında, hiç de iyi bir görüşü yoktur. Mısır'ın Devlet-i Osmâniyye'ye karşı aldığı vaziyetler yüzünden, İslâm âlemi arasındaki irtibatın çok sarsıldığını, bu hareketlerin, ecnebi işgallerine yol açtığını, Osmanlı İslâm İmparatorluğu'nu za'afa düşürdüğünü, derin teessüflerle şerhediyor.</p>
				<p class="normal">Sefâhet içinde yüzen Mısır'ın istikbalini tehlikeli görüyor. Mısır'ın selâmeti, yine ancak Küçük Asya halkının intibâhıyle vücûde gelebileceğini, şu kadar ki, bu defa kılıçla değil, ilim ve hikmetle, hüsn-i siyasetle yeniden fetholunacağını ümid ve temenni ediyor.</p>
				<p class="normal">Mısır halkı ile oradaki emir ve reislerden bahsederken diyor ki: Şark milletlerini hükümetlerine bağlayan, içten gelen bir sevgi değil, korkudur. Şark'ta rüesâ, milletlerin ruhlarının rakabesine mâliktir [onların efendisidir]. İrâde kuvveti, rüesânın [başkanların, önderlerin] elindedir. Harekete getiren veya uyuşturan hep onlardır. Milletin kendi varlığı yoktur. Binaenaleyh Şark milletlerinin terakki veya inhitatları başlarındaki ümerânın sevk u idaresine tâbidir.</p>
				<p class="normal">&#160;</p>
				<p class="solbaslik2">Binbir Hadîs kitabının neşirleri</p>
				<p class="normal">Kitap, yazarın vefatından dört sene sonra 1901 yılında <span class="ideitalik">"Binbir Hadîs-i Şerîf Şerhi"</span> adıyla Kahire'de ve 1909 yılında <span class="ideitalik">"Binbir Hadîs"</span> adıyla İstanbul'da, yazarın oğulları Necmeddin Ârif ile Celâleddin Ârif tarafından bastırılmıştır.</p>
				<p class="normal">Kitapta hadis metinleri numara sırasıyla Arapça asıllarıyla konulmuş, altına Türkçe olarak kısaca mânâsı verildikten sonra açıklaması yapılmıştır.</p>
				<p class="normal">Eserin ayrıca 1907 yılında, Abdürreşid İbrahim Efendi tarafından Şimal (Kazan, Tatar) Türkçesine tatbik olunmuş bir neşri de vardır. Latin harfleri ile de sadeleştirilecek üç defa yayınlanmış; ilk yayının birkaç baskısı çıkmış; ayrıca eser üzerinde bir çalışma da yapılmıştır.</p>
				<p class="normal">Eski ve yeni neşirleri hakkında aşağıda bilgi verilecektir.</p>
				<p class="normal">&#160;</p>
				<p class="solbaslik2">Eski harfli neşirler</p>
				<p class="normal">1. <span class="ideitalik">Binbir Hadîs-i Şerîf Şerhi</span>, Eser-i Merhum Mehmed Ârif Bey, Sâbık Mısır Fevkalâde Komiserliği Başkâtibi, Matba'atül Maarif, Mısır [Rebîülevvel] 1319 [1901], 8+470 sayfa.</p>
				<p class="normal">2. Tatar Türkçesine tatbîki: <span class="ideitalik">Binbir Hadîs-i Şerîf Şerhi</span>, Eser-i Merhum Ârif Bey, Nâşir ve mütercimi: "Ülfet" ve "et-Tirmîz" muharriri Abdürreşid İbrahimof, Tab' olundu Abdürreşid İbrahimof'nun Elektrik Basmahânesinde, Peterburg'da Glazofzski Uram'da 12 hânede, 1907, 10+388 sayfa.</p>
				<p class="normal">3. <span class="ideitalik">Binbir Hadîs</span>, Müellifi Mehmed Ârif, Mısır Fevkalâde Komiserliği Başkâtib-i Esbak, İkinci tab'ı, Cerîde Matbaası, Kahire [Mart] 1325 [1909], 7+468 sayfa.</p>
				<p class="normal">&#160;</p>
				<p class="solbaslik2">Eski harfli ilk neşirler hakkında</p>
				<p class="normal">"<span class="ideitalik">Binbir Hadîs</span>"in bu üç neşrini gözden geçirdim. Birincisinde nâşir olarak yalnız Dr. Necmeddin Ârif'in adı bulunmaktadır. İkinci baskıda onunla birlikte kardeşi Celâleddin Ârif'in de imzası vardır.</p>
				<p class="normal">Birinci neşrin başında, Mehmed Ârif Bey'in Mısırlı dostlarından Lâtif Selim Paşa'nın, yazarın vefatından sonra, "<span class="ideitalik">Binbir Hadîs</span>"in önemini belirten ve neşr olunmasını isteyen, Dr. Necmeddin Ârif'e hitaben yazılmış, Arapça bir mektubun sadece aslı ile Necmeddin Ârif'in ona cevaben yazdığı 1 Rebîülâhir 1319 (18 Temmuz 1901) tarihli Türkçe mektubun metni bulunmaktadır.</p>
				<p class="normal">Ayrıca, eserin dikkatle okunmasını tavsiye eden yarım sayfalık bir yazı ile merhum yazarın <span class="ideitalik">"Târîhçe-i Hayât-ı Resmî"</span>si (Me'muriyet Hayatı) de bu mektuplardan sonraya konulmuştur.</p>
				<p class="normal">İkinci neşrin başına <span class="ideitalik">"Merhum Lâtif Selim Paşa'nın"</span> Arapça mektubunun, bu sefer sadece tercümesi –yazarın her iki oğluna hitap eder şekle sokularak– alınmış bulunmaktadır.</p>
				<p class="normal">&#160;</p>
				<p class="solbaslik2">Kazan Türkçesi neşri</p>
				<p class="normal">Kazan Türkçesine yapılan nakilde, Abdürreşid İbrahim Efendi serbest hareket etmiş; bazı hadislerin açıklamalarına ilâveler yapmış, bir kısmını da kısaltmıştır.</p>
				<p class="normal">Yine, kitabı okuyacak olan halkın mahallî idrâk ve ihtiyaçlarına ve ehemmiyet verdiği bahislere göre bazı konulardaki misalleri değiştirdiği de olmuştur. Mehmed Ârif Bey'in Mısır'da çok olan ve tehlikeli bulduğu <span class="ideitalik">"Masonlar"</span> bahsinin yerinde, <span class="ideitalik">"sosyalistler"</span>i ele alması gibi...</p>
				<p class="normal">&#160;</p>
				<p class="solbaslik2">Yeni neşirler</p>
				<p class="normal">1. <span class="ideitalik">Binbir Hadîs</span>, Mehmet Ârif, Mısır Fevkalâde Komiserliği Esbak Başkâtibi, Yeni Matbaa; İstanbul 1959, 420 sayfa İstanbul Kitabevi.</p>
				<p class="normal">2. <span class="ideitalik">Binbir Hadîs</span>, Mehmet Arif, Mısır Fevkalâde Esbak Başkâtibi, Baskıya hazırlayan: Ahmet Kahraman, Kervan Kitapçılık A.Ş. ofset tesisleri [İstanbul 1975], 2 cilt, 486 sayfa, Tercüman 1001 Temel Eser No: 51-52.</p>
				<p class="normal">Birinci neşirde, hadis metinleri, eski harfli neşrinden aynen alınarak, ayrı sayfalar halinde kitabın içine konulmuştur. Neşre hazırlayan belli değildir. Gerek yeni yazıya çevrilirken ve gerek-pek fazla olmayan- sadeleştirmeler sırasında, yanlışlar yapılmıştır. Bu neşir birkaç defa basılmıştır.</p>
				<p class="normal">İkinci neşirde de sadeleştirme yanlışlarıyla birlikte, çıkarılmış satırlar bulunmaktadır. Her iki neşir de güvenilir değildir.</p>
				<p class="normal">3. "<span class="ideitalik">Binbir Hadîs</span>"deki, Mehmed Ârif Bey'in İslâm ülkelerinin ve bilhassa Mısır'ın içtimaî, siyasî durumunu ele aldığı hadis açıklamaları ayrıca bir çalışma mevzuu olmuş ve çalışma, kitap olarak yayınlanmıştır:</p>
				<p class="normal"><span class="ideitalik">Hadisleri Anlamada Toplumsal Boyut: Binbir Hadîs-i Şerîf Şerhi'nden Seçme Kırk Hadis</span>. Yayına hazırlayan: İbrahim Hatipoğlu, İstanbul 2000, 219 sayfa, Dârülhadîs yayınları.</p>
				<p class="normal">4. Son olarak 2005 yılı içinde, üç numaradaki kitabı yayınlayan "Darülhadîs" yayınevinin, bu büyük eseri de yeniden sadeleştirerek neşre hazırlatmakta olduğunu duyarak, memnun olduk.<sup class="calibre3"><a href="../Text/basimizagelenler_split_085.html#footnote-600-27" id="footnote-600-27-backlink" name="footnote-600-27-backlink">27</a></sup></p>
</body>
</html>