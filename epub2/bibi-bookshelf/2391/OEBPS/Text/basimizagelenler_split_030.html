<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_28"><br class="chapter"/>&#160;&#160;&#160;ONÜÇÜNCÜ BÖLÜM<br class="chapter"/>&#160;&#160;&#160;<span class="solbaslik1">Atlarımız, İhtiyaçlarımız</span><br class="chapter"/>&#160;&#160;&#160;<span class="solbaslik1">ve Düşman Dedikodusu</span></h1>
				<p class="normal">Ardahan cihetindeki düşmanın ahvâlini anlayıp doğru bir haber getirmek ve o civardaki ahâlimize hem emniyet ve teselli vermek, hem de düşmana vaziyete göre bir yiğitlik göstermek üzere, Mehrali'nin emrine bin kadar seçme muâvine süvârisi verilerek gönderildi.</p>
				<p class="normal">&#160;</p>
				<p class="solbaslik2">Mehrali'nin Göle tarafında bir savaşı</p>
				<p class="normal">Yukarıda nâmını lâyık olduğu şekilde tebcîl ettiğim bu kahraman, emrindeki süvârilerle, Göle nâhiyesinin Demirkapı köyü civarında tesâdüf ettiği bir alay düşman süvârisini harp ederek ric'ate mecbur etmiş. Bunların arkasından karşısına çıkan üç tabur piyâde ve birkaç kıt'a toptan da çekinmeyerek savaşa devam etmiş.</p>
				<p class="normal">Rusya süvârisinin çoğalarak hücum etmek üzere olduğunu anlayınca, seçtiği seksen kadar adamını pusuya yatıran Mehrali, geri kalan kuvvetiyle ric'at etmeye başlamış. Takip eden düşman süvârisi ise pusuya düşmüş. Şiddetli ateş altında kalan öncü bölük hemen tamamen denecek kadar dökülmüş ve işi anlayıp da geri dönünceye kadar arkadan gelenler de haylice ateş yemişler.</p>
				<p class="normal">Bu sırada Mehrali de mevcut kuvvetiyle tekrar savaşa girmiş. Elhâsıl yedi sekiz saat devam eden bu muhârebede düşman birkaç yüz adam kaybetmiş. Bizden ise iki şehid ile dört yaralı verilmiştir.</p>
				<p class="normal">Böyle oldukça büyük bir çarpışmada bizim askerden bu kadar az şehid ve yaralı gösterilmesi, işin doğrusunun gizlendiği veya düşman kaybının büyütüldüğü zannını uyandırıyor. Fakat Mehrali'nin palavracı yiğitlerden olmadığını bildiğim için, verdiği habere inanmayı kendi kendime lâzım addederim.</p>
				<p class="normal">&#160;</p>
				<p class="solbaslik2">Camadanlı Lezgi Ağa'nın çarpışması</p>
				<p class="normal">Mehrali'nin döndüğü gece Kars civarında meskûn Camadanlı aşiretinden Lezgi Ağa, 24 Temmuz sene 93 [5 Ağustos 1877] gecesi, aşiretinden kırk nefer süvâri ile ordunun devriye karakolluğu vazifesi için keşfe ve dolaşmaya çıkmıştı. Şafak vakti düşmanın süvârisine çatmış. Aralarında oldukça şiddetli bir savaş vukû bularak âdeta güneş çıkıncaya kadar iş uzadı. Sonra iki taraftan çıkarılan imdat kuvvetleriyle birbirlerinden ayrıldılar.</p>
				<p class="normal">Düşmanın dokuz ölüsü meydanda kalmış. Lezgi Ağa tarafından da bir şehid ile üç yaralı vardı. Gerçi ordugâhta, her gece veya gündüz karakolların birbirine çatmasıyla patırtı ve kütürdü eksik olmuyor ve duruma göre iki tarafın da kayıpları bulunuyordu. Fakat Lezgi Ağa vak'asında, bütün süvârilerimizi ata bindirecek kadar gürültü olduğundan, buraya kayd edildi.</p>
				<p class="normal">&#160;</p>
				<p class="solbaslik2">Alacadağ ordugâhında hafif bir muhârebe</p>
				<p class="normal">27 Temmuz sene 93 [8 Ağustos 1877]'de, düşman ordugâhlarında, bir yerden bir yere nakil gibi hareketler görüldü.</p>
				<p class="normal">Düşman, ordusunun vaziyetini, ne zaman kendisince mâlum olan bir sebeple değiştirmeye mecbur olursa, bu nakiller sırasında bir sakatlığa uğramamak için, ordumuza karşı bir nümâyişte bulunur; bununla yapacağı askerî harekâta perde ederdi. Veyahut da o nümâyişi sâyesinde vehm ettiği taarruzumuzdan emin olurdu.</p>
				<p class="normal">İşte yine bu kabilden olmak üzere düşmanın bir muhtelit livâsı, Paldırvan ordugâhından ve iki batarya topla o miktarda askeri de Gedikler'den, ordugâhımıza doğru iki cihetten ilerlemeye başladılar. Bir livâ askeri de üçüncü kol olarak, ordugâhımızın sağ cenâhı hükmünde bulunan Ani harâbesine doğru yanaştı.</p>
				<p class="normal">Sol tarafımızdan taarruz edenlere mukabil süvâri mirlivâsı Edhem Paşa, livâsı ile çıkarıldı. Sağ cenâhımız dahi harp vaziyeti alarak düşmanı bekledi. Fakat o tarafa doğru ilerleyen fırka sokulmadı ve olduğu yerde durdu.</p>
				<p class="normal">Edhem Paşa süvârileri sol cihette muhârebeye tutuştu. İki tarafın ateşi son haddini bulduğu sırada Rus süvârileri ric'at etti; bizimkiler takibe başladılar. Fakat arkadan düşmanın bataryaları ve beş alay süvârisi meydana çıkınca, bizimkiler durarak geri çekildiler.</p>
				<p class="normal">&#160;</p>
				<p class="solbaslik2">Düşman süvârisi bizimkilerden yılmıştı</p>
				<p class="normal">Süvârilerimize imdat olmak üzere Ferik Gâzi Şemovil Mehmed Paşa<sup class="calibre3"><a href="../Text/basimizagelenler_split_240.html#footnote-800-35" id="footnote-800-35-backlink" name="footnote-800-35-backlink">(*35)</a></sup> süvârileriyle çıkarıldı; daha sonra görülen lüzum üzerine başkaca nizâmiye süvârileri dahi bindirilip gönderildi. Bu suretle muhârebe iyice ciddileşti, iş kızıştı. Düşman, toplarıyla bizim süvârilere şiddetli ateş açtı.</p>
				<p class="normal">Sonunda meydan yine bizimkilere kaldı, Moskoflar ric'ate mecbur oldular. Başka süvâri muhârebelerinde de anlaşıldığı gibi, bu süvâri savaşında da, düşman süvârilerinin sayıca kalabalık olmalarına rağmen, bizimkilerden yılmış oldukları iyice belli oldu...</p>
				<p class="normal">Düşman süvârisinden hayli katana telef olduktan başka elli nefer ölü ve bir o kadar da yaralı olduğu bizimkilerden de üç şehid ve sekiz yaralı bulunup, birkaç hayvanın da telef olduğu anlaşıldı. Bu mâlûmat Edhem Paşa'nın verdiği jurnalden öğrenildi.</p>
				<p class="normal">&#160;</p>
				<p class="solbaslik2">Muhârebede kullanılan hayvanlara dâir</p>
				<p class="normal">Düşman, telef olan hayvanlarının yerini, arkasında bulunan mîrî çiftliklerinden doldururdu. Bizde ise öyle çiftlik miftlik olmadığından topçu ve süvâri hayvanlarımız telef olacak diye ödümüz kopuyordu. Buraya ilâve olarak yazacağım aşağıdaki kısım da dikkate şayandır.</p>
				<p class="normal">Nizâmiye ve muâvine süvârisi ile zaptiye ve başıbozukların atları, top beygirleri, taburların mekkâreleri ve zâbitlerin binek hayvanları ile bütün orduda on binden fazla hayvan vardı. Bu on bin hayvan günde otuz otuzbeş bin kıyye [45 ton] arpaya muhtaçtır.</p>
				<p class="normal">Bu ise her gün ta kırk iki saat arkamızda bulunan Erzurum anbarından gelecek! Bir gün gelemezse, o gün asker de, hayvanlar da aç kalacak. Bu sebeple orduya gelen arpa gâyet tasarrufla sarf olunuyordu.</p>
				<p class="normal">Evvelâ top ve topçu beygirleri; ikinci, karakola çıkacak süvâri hayvanları; üçüncü, istirahatte bulunan süvâri hayvanları; dördüncü, saka ve mekkâre beygirleri; beşinci, zâbitlerin ve orduda ayrıca bulunan kimselerin binekleri...</p>
				<p class="normal">İşte bu sıra ile arpa dağıtılır; ehem mühimme tercih edilirdi. Arpa hangi sırada biterse, üst tarafı açıkta kalırdı... Besisizlik yüzünden topçu hayvanları pek cansız kaldı; aslında da çelimsizdirler ya!</p>
				<p class="normal">&#160;</p>
				<p class="solbaslik2">Piyadeler at yerine koşulur</p>
				<p class="normal">Rus katanaları ise, cinslerindeki kuvvetlerinden başka besileri dahi yolunda olduğundan, harp sırasında bir tepenin üstüne top çıkarmada veyahut ârızalı bir arâzide sağa sola top gezdirmede hiç zorluk çekmezler, toplarını derhal istenilen yere götürürlerdi.</p>
				<p class="normal">Bize gelince, savaşta topların yeri değiştirilmek veya bir yüksek dağ ve tepeye çıkarılmak veyahut ârızalı bir yerde sağa sola hareket ettirilmek icap ederse, Rabbim selâmet versin! Beygirleri, deh çüş, yaygaralarıyla gayrete getirmek için kıyâmetler koparılır; kamçı ve sopalarla biçâre hayvanlar döğülür...</p>
				<p class="normal">Bu kadar gürültü de yetmez. Piyâde neferlerimiz, sürütme denen halatlarla koşulur. Saatlerce böyle uğraşılarak toplar istenen noktaya götürülebilir.</p>
				<p class="normal">&#160;</p>
				<p class="solbaslik2">Top mevzi alana kadar, fırsat kaçar</p>
				<p class="normal">Bazan bir topun icap eden mevkie götürülmesi öyle uzun sürer ki, bu zaman zarfında ele geçmiş olan fırsat kaçar, yorgunluklar boşa gider, teessüfler ciğerleri yakar... Hele piyâde neferleri de koşulup top çekilirken, arâzinin durumu düşmana bu hâli gösterirse, düşman birkaç topunu o tarafa döndürüp çok sakatlıklar verdirir, hatta topun hareketini de durdurur!</p>
				<p class="normal">İşte, beygirlerinin kuvvetine güvendiği içindir ki, Rus ordusu, ric'at ederken toplarını kaldırmaz. Münâsip bir yere yerleştirir, kendisini takip eden askerimizi gülle, şarapnel ve peşrev<sup class="calibre3"><a href="../Text/basimizagelenler_split_241.html#footnote-600-148" id="footnote-600-148-backlink" name="footnote-600-148-backlink">148</a></sup> ile döğer. Böylece bozgun askerinin içine bizim süvâri ve piyâdelerimizin girmesine mâni olur, harplerimizi neticesiz bıraktırır.</p>
				<p class="normal">Biz ise, beygirlerimizin cansızlığı yüzünden, ric'at edeceğimiz zaman, ilk evvel toplarımızı, kaçırmaya mecbur oluruz. Zirâ sonraya kalırsa, toplarımızı düşman süvârisinin hücûmundan kurtarmanın zor olacağını pekâlâ biliriz.</p>
				<p class="normal">&#160;</p>
				<p class="solbaslik2">Düşmanın atları nasıl hazırlanıyor</p>
				<p class="normal">Ruslar, bütün topçu, süvâri, yük ve binek beygirlerini, büyük ve kuvvetli olan katana cinsinden yetiştiriyorlar. Ayrıca karda, kışta açıkta bulunmaya terli terli soğukta ve meydanda kalmaya ve belki de o halde iken kar içinde yuvarlanıp tımar olmaya alıştırdıklarından, onların hayvanlarına seferberliğin bir tesiri olamıyor. Hepsi eski kuvvetlerini muhâfaza edip gidiyorlar.</p>
				<p class="normal">Bizim hayvanlarımız ise Arap, Kürt, Türk, Türkmen, hâsılı muhtelif hava ve arâzi içinde yetişmişlerdir. Bu farklılığı bir tarafa bıraksak bile, hazer vaktinde topçu ve süvârilerimizin hayvanlarına, savaş şartlarına tamâmen aykırı şartlar içinde bakılmaktadır.</p>
				<p class="normal">Pencereleri camlar, kapıları perdelerle örtülmüş, 27 veya 30 santigrat belki daha da fazla ısınmış ahırlarda besleniyorlar. Terbiye ve tâlimleri ise büsbütün başka... Bu hayvanlar harp şartları içinde, alıştıkları âdetlerden uzak kalınca, zâfiyet ve hastalığın her çeşiti bunlarda görülüyor. Hiç olmazsa isteksiz ve miskin oluyorlar.</p>
				<p class="normal">Dâima ahırda nâz ü nimet ile beslenmeye alışmış olan bu hayvanlar, aylarca ahır yüzü görmeyip; yağmur, çamur ve icabında karlar, buzlar altında kalırlar. Buna bakımsızlık da eklenince, tabii ki her çeşit hastalığa tutularak ekserisi ölür.</p>
				<p class="normal">Ölmeyenler de, tüyleri birer parmak uzamış, kemikleri çıkmış, öksürüklü, tıksırıklı, sakağılı bir halde ve şuradan şuraya yürümeye mecâli olmayacak derecede za'af içinde, hayatla ölüm arası, sürüklenip dururlar. Hiç bu hayvanlar, süvârisini koğduğuna yetiştirir, kaçtığından kurtarır mı?</p>
				<p class="normal">&#160;</p>
				<p class="solbaslik2">Torunlarımız ibret alsın!</p>
				<p class="normal">Eylül girip de havalar dönünce, zâten bu şekilde zayıf düşmüş olan hayvanlarımız, bütün bütün fenalaştı. Ordugâhımızın etrafı hayvan leşleriyle doldu. Hele yük beygirlerini hiç hesaba katmayalım, zira bîçârelerin insancasına bakıcıları da olmadığından, onların kırkı bir can ile geziyordu.</p>
				<p class="normal">Geleceğin nesilleri aziz torunlarımız, bunları okuyup ibret alsınlar. Bizim uğradığımız müşkilâta düşmemek için, orduların mühimmat merkezlerine yakın yerlerde çiftlikler kursunlar.</p>
				<p class="normal">Hayvan cinsini ıslâh etsinler, kuvvetli katanalar yetiştirsinler. Hayvanların terbiyesini de arâzinin ve düşmanın durumuna göre versinler... Sonra çok sıkıntı çekerler. Bu iş çok mühim bir mes'eledir. Âdeta ordunun hayatı demektir, bundan hiç bir vakit gaflet olunmaya gelmez.</p>
				<p class="normal"><span class="ideitalik">"Ve eiddû lehum mesteta'tum min kuvvetin ve min ribât-il hayl"</span><sup class="calibre3"><a href="../Text/basimizagelenler_split_242.html#footnote-600-149" id="footnote-600-149-backlink" name="footnote-600-149-backlink">149</a></sup> âyet-i kerîmesindeki <span class="ideitalik">"ribât-il hayl"</span><sup class="calibre3"><a href="../Text/basimizagelenler_split_243.html#footnote-600-150" id="footnote-600-150-backlink" name="footnote-600-150-backlink">150</a></sup> emri bu hususta bütün müslümanları ortak bir mesûliyet altına sokmuş, hepsine mühim bir vazife tâyin etmiştir.</p>
				<p class="normal">&#160;</p>
				<p class="solbaslik2">Bayezid'deki ordumuzun hudûdu geçmesi</p>
				<p class="normal">Bizim Bayezid ordusu, Bayezid kasabasına doğru pek ziyâde ileri sokularak, arkasını Musun gediği cihetine açık bırakmıştı. Bu durum, İsmail Paşa hazretleriyle muhâbere neticesi anlaşıldı.</p>
				<p class="normal">Şayet düşman Musun gediğinden gelirse bizim ordunun arkasını alacağından, türlü fenalıklar meydana gelebilirdi. Bu sebeple, Muhtar Paşa hazretleri, ric'at hatlarına düşmanın sokulamayacağı bir mevki seçmelerini veya başka türlü emniyet tedbirleri ile tehlikeyi bertaraf etmelerini kendilerine defalarca tavsiye etmişti.</p>
				<p class="normal">Nihayet İsmail Paşa, önce, önünü arkasını gören ve yolu olan Arzap mevkiine çekildi. Orada bir iki gün kaldılar. Musun gediğinin ve hudûdun içerisindeki düşman arâzisinin durumu bir dereceye kadar öğrenilmiş olduğundan, altı tabur piyâde asker ve bir hayli nizâmiye ve muâvine süvârisiyle, erkânıharp reisi Mirlivâ Âkif Paşa hareket edip hudûda yürüdü. Vazifesi Musun gediğini tutmak, içeride veya dışarıda ordunun ikàmetine münâsip bir mevki elde etmekti.</p>
				<p class="normal">Âkif Paşa, Musun gediğinin sırtları üzerinde yerleşmiş bulunan üç dört bin kadar piyâde ve süvâri Rus askeriyle savaşıp onları kaçırdı. Askerimiz muzafferen huduttan içeri girdi. Huduttan iki ikibuçuk saat uzakta olan Zor yaylasının, her bakımdan müdâfaaya ve askerin yerleşmesine elverişli olduğu görülerek, Âkif Paşa orada kaldı.</p>
				<p class="normal">Düşman ordusunun, yani Tergoukassof fırkasının ise Küçükığdır denen yerde mevki aldığı Âkif Paşa tarafından İsmail Paşa hazretlerine yazıldı. O da bunun üzerine ordunun geri kalanını kaldırarak Âkif Paşa'nın bulunduğu Zor yaylasına nakl etti ve yolda bir vukûat olmadı. Bu mâlumat 23 Temmuz sene 1293 [4 Ağustos 1877] tarihli telgrafla Muhtar Paşa'ya bildirilmiştir.</p>
				<p class="normal">İsmail Paşa bu telgrafında, düşmanın zayiâtını bildirmemişse de bizimkilerden on iki şehid ile otuz yaralı olduğunu ve düşmanın yüz elli baş katana beygirinin ölüp binlerce koyununun da alındığını yazmıştır. Paşa'nın haber verdiğine nazaran, bizim asker, yüksek tepelere mevzilenmiş olan düşman askeri üzerine açıktan hücum eylemiştir. Şu halde, düşman telefâtının bizimkinden az olması icap eder.</p>
				<p class="normal">&#160;</p>
				<p class="solbaslik2">Mes'elenin iç yüzü</p>
				<p class="normal">Muhtar Paşa hazretlerinde bulunan, harbe ait haberleşme evrâkını, müsâlâhadan sonra, tanzim etmek üzere, İstanbul'da gözden geçiriyordum. İsmail Paşa'nın bu telgrafnâmesinin arkasında, Muhtar Paşa'nın elyazısı ile yazılmış bir mütâlaaya rastladım. Tuhaf bir şey olduğundan ayniyle buraya yazıldı. Bu mütâlaa yalnız tuhaf değil, hemen hemen, ahlâkımızın aynası da olabilir, fesübhânallah!</p>
				<p class="normal">Mütâlaanın sûreti:</p>
				<p class="normal"><span class="ideitalik">"Musun gediğinde rast gelinen düşmanın miktarına dâir, biraz derin düşünülürse, yalan olduğu derhal anlaşılır. Esâsen sonradan Âkif Paşa'nın yolladığı jurnalden, bir bölük kadar Kosak atlısı olduğu anlaşılmıştır. Ganimet olarak alındığı yazılan koyun ve beygir gibi şeylerin ise, muâvine süvârilerinin köylülerden gasp ettiği ve çaldığı hayvanlar olduğu meydana çıkmıştır. Sonradan bunlar geri alınarak sahiplerine iâde olunmaya çalışılmışsa da şunun bunun elinde kalmıştır. Köyler ahâlisi ise bu halden dehşete düşerek, firar edip dağılmışlardır."</span></p>
				<p class="normal">&#160;</p>
				<p class="solbaslik2">"Buyuruldu" dinlenir mi?</p>
				<p class="normal">Bundan sonra İsmail Paşa hazretlerinden gelen telgrafnâmede, hudûdu geçtikten sonra, civardaki Rusya köyleri ahâlisinin bağlılık arz edip emniyet istedikleri ve ellerine emniyetnâmeler verildiği bildiriliyordu.</p>
				<p class="normal">Yukarıda zikri geçen Mustafa Safvet Paşa'nın Alacadağ ordugâhından Arpaçayı hududunu geçip de içeride biraz gezinip çıkmasının verdiği dehşet, yalnız düşman ordusunda kalmamış, düşmanın o civarda bulunan köylerinin halkına da sirâyet etmiştir. Bu köylüler, Farsça mazbatalarla vekiller göndererek bağlılık arz etmişler; Muhtar Paşa hazretlerinden emniyetnâme istemişlerdi. Bu talepleri üzerine onlara birer 'buyuruldu' gönderildi.</p>
				<p class="normal">Bu emniyetnâmeler, köylüleri, başıbozuk ve muâvine süvârilerinin yağma ve gâretlerinden korumak maksadıyla istenmişti. Ama, acaba bizim taraftan ciddî olarak hudut geçilse idi, o ahâli yağmadan sâlim kalacaklar mı idi? Orasını vaziyet gösterecekti; fakat fakirin zannına göre, öyle toz duman içinde değil 'buyuruldu,' hatta 'ferman' bile olsa kulak asan az bulunur.</p>
				<p class="normal">Bu sırada İsmail Paşa hududu geçmiş bulunduğundan, ric'at hattının her türlü tehditten muhâfaza olunması elzem idi. Erzurum'da tanzim olunmakta bulunan askerden, icâbına göre Kars'a ve Bayezid'e gönderilmek üzere Köprüköyü'nde mevcut olan altı tabur piyâde ve iki batarya top, Muhtar Paşa'nın emriyle Bayezid ordusuna gönderilerek kuvvetleri takviye olundu.</p>
				<p class="normal">&#160;</p>
				<p class="solbaslik2">Düşmanın, bizim halkın hukûkuna tecâvüzü ve buna dâir mütâlaalar</p>
				<p class="normal">Mehrali, Göle nâhiyesi<sup class="calibre3"><a href="../Text/basimizagelenler_split_244.html#footnote-800-36" id="footnote-800-36-backlink" name="footnote-800-36-backlink">(*36)</a></sup> taraflarına çıkıp, Rus Kosaklarıyla harp ettikten sonra, o tarafa ait bazı haberlerle dönmüştü. Rusya'nın oralardaki kumandanı, Mehrali'nin gelmesini ve savaşın vukûunu, fakir köylülerimizin hıyânetinden bilmiş.</p>
				<p class="normal">Mehrali savuştuktan sonra Rusya süvârisi bu nâhiyenin Dedeşin köyündeki cami-i şerif ile Göle müdürü Rıza Bey'in evini ve bu köyün bütün evlerini yakmışlar. Urut köyünde dahi Arslanpaşazâde Hasan Bey'in hânesini yıkarak, ahâliden on altısını şehid edip üçünü yaralamışlar.</p>
				<p class="normal">Bu olanlar Çıldır mutasarrıflığından bildirilmiştir. Bunun gibi hâdiseler Kars ve Bayezid taraflarında da vukû bulmuştur.</p>
				<p class="normal">Bunları yazmaktan maksadım, ahâlinin asker sayılmayacakları ve düşman şerrinden sâlim olacaklarına dair olan inancın boş ve çürük olduğunu bildirmektir.</p>
				<p class="normal">Ahâli tavır ve hareketleriyle düşmanı ürkütüp, hiddetini ve intikam hırsını uyandırmasa bile, yani görünüşte bir kabahati olmasa bile, alçak bazı kimseler, sırf menfaat temin etmek için halktan bâzılarını hiyânet ve casuslukla ve Rusya'ya karşı sadâkatsizlik gibi şeylerle ithâm ederek, can ve mallarına, hatta ırzlarına kasd ettiriyorlar...</p>
				<p class="normal">&#160;</p>
				<p class="solbaslik2">Aç, susuz kal, öl!..</p>
				<p class="solbaslik2">Düşmana karşı dur!</p>
				<p class="normal">Bunun için: <span class="ideitalik">"Biz ahâliyiz, düşman şerrinden emin kalırız, giden hükümet ağamız olursa, onun yerine gelen hükümet dahi beyimiz olmak lâzım gelir"</span> fikrini kafalardan çıkarmalı ve <span class="ideitalik">"Medeniyet zamanında bulunuyoruz, eski zamandaki tecâvüzler gibi tecâvüz olamaz"</span> sözünü de hiç ağıza almamalıdır.</p>
				<p class="normal">Bu gözler neler gördü!..</p>
				<p class="normal">Çünkü dünyada, devletlerin tecâvüzü ile hasara uğrayanların hakkını iâde edecek bir mahkeme daha kurulamadı. Hak ve adâletin nâzenin varlığı, <span class="ideitalik">"El-hükmü lil-gâlib"</span><sup class="calibre3"><a href="../Text/basimizagelenler_split_245.html#footnote-600-151" id="footnote-600-151-backlink" name="footnote-600-151-backlink">151</a></sup> tabiat kanununun, müstebit elinde oyuncaktır.</p>
				<p class="normal">Bunun için aç kalmalı, susuz kalmalı, ölmeli... Ama düşmanın yurdumuza ayak basmasını önlemeli. Çingenelerin, halk arasında meşhur olan <span class="ideitalik">"Çalı idi, çırpı idi, evim idi ya!"</span> türküsü, ne kadar mânâlı ne kadar hikmetlidir.</p>
				<p class="normal">Ne olursa olsun; ev bizim evimiz, hükümet bizim hükümetimizdir. Rabbim zeval vermesin!</p>
				<p class="normal">&#160;</p>
				<p class="solbaslik2">Kış geliyor; ne yapacağız?</p>
				<p class="normal">Zaman Ağustos'u buldu. Erzurum havâlisinin dağları, hemen Eylül başından itibâren misâfir kabul etmemeye başlar. Bâzen Ağustos'un onbeşinde dağlar karla örtülür... Şu halde yaklaşan kışta ne yapacağız; harp uzarsa askeri nerelerde ve nasıl barındıracağız? Çünkü kışlalarımız yok...</p>
				<p class="normal">Bunların ve diğer levâzımâtın şöyle böyle temininin, beş yüz bin liraya muhtaç olduğu hesap olunarak, Seraskerlik makâmına müracaat edildi.</p>
				<p class="normal">Gelen cevap ile o cevaba verilen cevap aşağıya alınmıştır:</p>
				<p class="normal"><span class="ideitalik">"Makàm-ı Seraskerî'den Muhtar Paşa hazretlerine,</span></p>
				<p class="normal"><span class="ideitalik">"Kars ve Bayezid ve Erzurum cihetlerinde bulunan asâkir-i şâhânenin, kışlık ihtiyaçları için talep buyurulan elli milyon guruşa mahsûben, buraca ele geçen meblağların o tarafa gönderilmesine çalışılmakta ise de, hazinece alınması kararlaşmış olan borcun henüz ele geçmemesi ve emvâl-i umûmiyyeden yapılan tahsîlâtın, masrafların onda bir kısmını bile idâreye kâfi gelmemesi sebebiyle, ol taraf için idâreye kâfi akça yetiştirmek imkânı şimdiki halde olmamağla; oraca çâresine bakılmak mütâlaasıyla, şimdiden nazargâh-ı âlîlerine arz ü beyân-ı hâle mecbur oldum. Devletin hâlini târife hâcet yoktur; buraca bulunabilen meblağın gönderilmesinde ihmal gösterilemez; fakat oraca Eylül'ün gelmesiyle kış hükmünü icrâya başlar. Muhârebenin daha ne kadar devam edeceği de meçhuldür.</span></p>
				<p class="normal"><span class="ideitalik">"Kış bastıktan sonra müsâlaha olunsa bile, askerin yerlerine iâdesine kış mânidir: Şu halde askeri kışlatmak ve oralarda muhâfaza etmek için ne yapılmak lâzımsa şimdiden yapılmak lâzımdır. Her türlü müşkilâtın, isâbetli tedbirleriniz sâyesinde hallolunacağı, Anadolu ordusunun evvelki hâliyle şimdiki muzaffer hâlinin kıyas ve karşılaştırılmasıyla mâlûm ve müsellemdir. Dördüncü ordu efrâdına lüzumlu elbise ve ayakkabıların bir kısmı orduda imâl ettirilmekte olup, buraca mümkün olan yardımın icrâsına gayret olunacağı muhakkaktır. Elbise ve yakacak gibi, askerin soğuktan muhâfazasına lâzım olan şeylerin fevkalâde sür'atle icap eden yerlerden temin ve hazır edilmesi, ve askerin kış mevsiminde nerelerde barındırılacağı ve ne yapılması icap edeceği ve Kars'ta ne miktar asker ve erzak ve yakacak bulundurulabileceğinin ve Bayezid ciheti kuvvetlerinin ne hal ve harekette ve hangi mevkide kalacağının velhâsıl Erzurum mevkii de dâhil olduğu halde, bunların ihtiyaçlarına ve umûmî tertibatlarına dâir isâbetli görüşlerinizin serî ve acele olarak iş'âr buyurulması ricâ olunur.</span></p>
				<p class="sagitalik">2 Ağustos 1293 [14 Ağustos 1877]<br class="chapter"/>Mahmud"</p>
				<p class="normal">&#160;</p>
				<p class="solbaslik2">Seraskerlik makâmına cevap:</p>
				<p class="solbaslik2">Yüz altmış bin kürk, çizmeler, çoraplar...</p>
				<p class="normal"><span class="ideitalik">"2 Ağustos 93 tarihli ve şifreli telgrafnâme-i hidîvîleri alındı. Askerin kışlandırılmasına âit levâzımın hazırlanıp tedârikinin, bulunulan hâl ve yerde aranıp temini tabiî olduğundan, hazırlıklarımız hâlen bu şekilde yürütülmektedir. Koyun derisinden altmış bin kürk ile belde âdeti üzere yine bu miktar çizme veya postal ve yüzaltmış bin çift çorabın lüzûmu, Erzurum, Sivas, Van, Diyarıbekir vilâyetleriyle Harput livâsına yazıldı. Her birerlerince bunların ne kadarlarının bir aya kadar imâl ve tedâriki kabilse bir yandan yaptırılmasına başlanıp, bir yandan da yapılanların miktarını bildirmeleri kemâl-i ehemmiyetle yazıldı. Buraca dahi et tayını olarak sarf olunan koyunların derileri zâten kürk yaptırılmaktadır. Kışlama için de ekseri taburların ayrı ayrı köylerde barındırılmasından başka çâre yoktur.</span><sup class="calibre3"><a href="../Text/basimizagelenler_split_246.html#footnote-800-37" id="footnote-800-37-backlink" name="footnote-800-37-backlink">(*37)</a></sup></p>
				<p class="normal"><span class="ideitalik">"Elbise ihtiyâcının bir kısmını bu sûretle temin çâresi bulunduğu halde, asıl mes'ele günlük tayınlar hususudur. Bunun ise büyük kısmı mutlaka satın alma sûretiyle olacağından, şu halde yalnız erzaka sarf olunmak üzere, şimdiden bir miktar akça gönderilmesine inâyet buyurulur ise, şöylece idâre-i maslahat imkânını lûtf-i Hak'tan ümit etmekteyim. Kars'ta ve Erzurum'da bir miktar zemlikler yaptırılmasını daha önce alâkalı olanlara yazmış olduğum gibi, pek de şimdiden bütün askerin kışlak mevkiini tâyin edemeyeceğimi</span><sup class="calibre3"><a href="../Text/basimizagelenler_split_247.html#footnote-800-38" id="footnote-800-38-backlink" name="footnote-800-38-backlink">(*38)</a></sup><span class="ideitalik">ve bunun her halde ileride hâlin icâbına göre tâyin olunması lâzım geldiğini arz ederim.</span></p>
				<p class="sagitalik">4 Ağustos sene 1293 [16 Ağustos 1877]<br class="chapter"/>Ahmed Muhtar"</p>
				<p class="normal">&#160;</p>
				<p class="solbaslik2">Birşey gelmedi, gelenler ziyan oldu!</p>
				<p class="normal">Sonunda ne devlet istenen parayı bulabildi, ne de civar vilâyetlerden talep edilen kürk, çorap vesâireyi beklediğimiz şekilde alabildik! Verilenler, gelenler de yoluyla kullanılamadı; yollarda, dağlarda, sokaklarda dökülekaldı, ekserisi kayıp ve mahv oldu.</p>
				<p class="normal">Harp edecek askerin yatacağı yeri, giyeceği ve yiyeceği şeyi Başkumandan düşünmeye mecbur oluyor. Sonra da harp plânları tertip ediyor, kazanmanın yolunu arıyor, kayb ederse mahv olmamaklığın çârelerini düşünüyor. Bir akıl hangi birine yetsin!</p>
				<p class="normal">Beyit:</p>
				<p class="normal"><span class="ideitalik">"Dile her mûyu bir ejder görünür o zülfün;</span></p>
				<p class="normal"><span class="ideitalik">"Nice bin ejderi bir yerde tahayyül ne belâ!"</span><sup class="calibre3"><a href="../Text/basimizagelenler_split_248.html#footnote-600-152" id="footnote-600-152-backlink" name="footnote-600-152-backlink">152</a></sup></p>
				<p class="normal">Bizim başka yerdeki fırka ve kolordularımızın da hallerinin böyle olacağından hiç şüphe etmem. İstenilen beş yüz bin lira azdır bile. Bir milyon lira olmalı ki bazan neferlere de aylık verilsin; ellerinde kahve ve tütün, iğne, iplik parası bulunsun...</p>
				<p class="normal">&#160;</p>
				<p class="solbaslik2">Az harcarız, çok iş yaparız</p>
				<p class="normal">Bir ordu kışı bir milyon lira ile çıkarırsa, yokluk sebebiyle, bizlere mahsus olan tasarrufçuluğu ve kanaatkârlığı yine isbât etmiş oluruz. Yoksa böyle, ölmeyecek kadar, zarûretler içinde geçinmek ve yine sâdıkâne çalışmak, Avrupa ordularının aklının işi değildir.</p>
				<p class="normal">Yüz bin kişilik bir Avrupa ordusu, beş milyon lira ile harbe girişirse, o işi hem de daha âlâ ve verimli olmak üzere, o kadarlık bir Türk ordusu, mutlaka birbuçuk iki milyon lira ile becerir. Bunun için para ve sarfiyat mes'elesinde Avrupalılardan beşte iki nisbetinde eksik, görülecek işde ise beşte üç nisbetinde fazla bulunacağımızda katiyyen şüphe olunmasın.</p>
				<p class="normal">Yalnız, zâbit, zâbit, zâbit... Bir de nişancılık ve mesâfe tâyininde neferler için de ustalık, ustalık, ustalık... Başka şeylere süslü ve sevimli tâlimlere hiç lüzum yoktur.</p>
				<p class="normal">&#160;</p>
				<p class="solbaslik2">Düşmanın bizi tuzağa düşürmek için baş vurduğu hileler</p>
				<p class="normal">Ağustos'un altıncı günü bir harbimiz vukû buldu. Çünkü düşmanla burun buruna karşılıklı oturmakta idik. Bunu sırası geldikçe defalarca yazmıştım...</p>
				<p class="normal">Düşmanın başkumandanı, bütün Avrupa'ya karşı Rusya ordusunun askerlik namusunu lekeleyen muvaffakiyetsizliği üzerine devletinden azar işitmişti. Bunu telâfi etmek için bir fırsat gözlüyordu. Fakat böyle bir fırsatı bulamadı.</p>
				<p class="normal">Tâlihini tecrübe etmek kabîlinden olmak üzere bir kere bizi çarpmaya karar vermiş...</p>
				<p class="normal">Ordumuzun merkezinin Alacadağ'ın orta yeri demek olan meyilli satıh üzerinde olduğu unutulmasın. Sağ cenahımız Ani harâbesine bitişik olan Nahırcı tepesinde, sol cenahımız Yahniler<sup class="calibre3"><a href="../Text/basimizagelenler_split_249.html#footnote-800-39" id="footnote-800-39-backlink" name="footnote-800-39-backlink">(*39)</a></sup> tarafındaki Vezin köyü tepesindedir.</p>
				<p class="normal">Rusya iş erlerinin umûmiyetle gâyet hileci ve fevkalâde desîseci oldukları da hatırdan çıkarılmasın.</p>
				<p class="normal">Kaynağı Rus ordusu olmak üzere, hemen her gün bizim orduda bir havâdis yayılıyordu. Bunları yayanlar ise kasıtsız veya casus olarak bizim köylülerimizdi. Bir aralık bizim orduda:</p>
				<p class="normal"><span class="ideitalik">"Rusya'nın kuvveti yoktur. Karşıda gözle görülen çadırların ekserisi boşmuş, bazısının içinde de üç dört nefer ancak bulunurmuş; ordusunun bütün kuvveti, topu topu on altı taburluk bir fırkadan ibâret imiş. Topları az ve bozuk, barutları da Lehli barut fabrikacılarının hıyânetinden nâşi bütün kömür çıkıyormuş. Süvârisi ise gördüğümüz dörtbuçuk derinti milis askeri kadarmış. Bir taarruz ve hücum edilse, bütün ordusu zapt olunurmuş. Lâkin ne çâre ki bizim kumandanın korkaklığı yüzünden hücum olunamıyormuş. Böyle boşuboşuna beklemekten ne çıkacak? Korkaklık yüzünden o kadar beklenecek ki, sonunda düşmana imdat yetişecek..."</span></p>
				<p class="normal">&#160;</p>
				<p class="solbaslik2">Düşman tahriki:</p>
				<p class="solbaslik2">"Türk ordusu, korkak köstebek gibi!"</p>
				<p class="normal">Bizi altüst edecek bu gibi evham ve şâyialarla askerlerimizin kalblerindeki metânete ve kumandanlarına olan emniyete dokunuyorlardı. Bunun altındaki mânevî kazancın Ruslar için pek büyük olduğuna şüphe var mıdır? Bu sözler, değil neferlerin, ekseri zâbitlerimizin bile bir araya geldiklerinde konuşmalarının ilk mevzuu oluyordu.</p>
				<p class="normal">Yine düşmanın yaydıklarından:</p>
				<p class="normal"><span class="ideitalik">"Rus ordusu bir avuç kuvvetiyle düz ovada aslanlar gibi salına salına yürüyor, çekinmeden açıkta oturuyor, bize meydan okuyor. Türk ordusu ise çokluğuna rağmen yalçın tepeleri seçip, korkusundan köstebek gibi topraklara gömülüyor."</span><sup class="calibre3"><a href="../Text/basimizagelenler_split_250.html#footnote-800-40" id="footnote-800-40-backlink" name="footnote-800-40-backlink">(*40)</a></sup></p>
				<p class="normal">Elhâsıl bizim askerin kanına ve hamiyetine dokunacak, kalbini incitecek ve belki de itaatine dokunacak şekilde ortalığa yayılan yalanların haddi hesâbı yoktu.</p>
				<p class="normal">Başkumandan bu sözleri işitiyordu. Üzülüp güç durumda kalıyorsa da hakikati kime anlatsın, derdini hangisine bildirsin?</p>
				<p class="normal">&#160;</p>
				<p class="solbaslik2">Düşman, bizi üzerine çekmek istiyor</p>
				<p class="normal">Düşmanın kuvveti bizce mâlum olduğu gibi, mevkiimizin yüksekliği sebebiyle bütün hareketleri de göz önündedir. Muhtar Paşa günün birkaç saatini dürbün önünde geçiriyor. Arâzinin ârızalı olmayan yerlerinde, düşmanın taburlarını, toplarını, sayabilecek kadar görüyordu.</p>
				<p class="normal">Düşmanın bize taarruzuna, mevkiimizin sağlamlığı ile siper ve hendeklerimiz varlığı mâni oluyordu. Buna şüphe yok! Bunun içindir ki, bizi kendi üzerine çekip ovalık arâzide bir iş becermek azmine düştü ve bu gibi şâyiaların envâını salıverdi. Fakat bizim tarafta aldıran olmayınca emeline kavuşamadı.</p>
				<p class="normal">Düşman, başvurduğu hilelerine rağmen bizi kandıramayınca, nihayet kendisi bir taarruzda bulunmaya karar verdi. Fakat kötü bir vaziyete düşmemek için olmalı, pek fazla ciddi de davranmadı. Böyle hareket etmesine bakılırsa, bu taarruzu, tâlihini tecrübe etmek için yapmış olması gerekir.</p>
				<p class="normal">&#160;</p>
				<p class="solbaslik2">Rusların Yahniler'e taarruzu</p>
				<p class="normal">O gün sabahleyin gün doğarken görülen manzara şu idi:</p>
				<p class="normal">Düşman Gedikler'deki çadırlarını yıkmış; Gedikler, Paldırvan ve Pergit ordugâhlarından kırk sekiz tabur piyâde, sekizer toplu on dört batarya ve on altı alay süvâri ile harp hattımızın cephesinin her tarafından kol kol üzerimize yürümekte. Bütün ordumuz derhal harp vaziyeti aldı. İcap eden tertibat yapıldı.</p>
				<p class="normal">İki saat sonra sağ cenâhımızdan ilerlemekte olan düşman Nahırcı tepesinin top menziline girdi; karşılıklı gülleler teâtî olunmaya başladı. Vezin köyü tepesinde bulunan sol cenâhımızdaki Hüseyin Hâmi Paşa fırkasına da, Yahniler tepesine doğru gelmekte olan düşmana karşı ilerlemesi emri, telgrafla verildi.</p>
				<p class="normal">Düşmanın Yahniler tepesine hakiki bir taarruz niyetinde olduğu görülerek, Kars'tan da yedi sekiz tabur piyâde ile kâfi miktarda batarya, telgraf emri ile çıkartıldı. Alacadağ merkezinden ise altı tabur piyâde ve lüzumu kadar batarya ile Ferik Hacı Râşid Paşa, Hüseyin Hâmi Paşa'nın ve Kars'tan çıkan askerin yardımına koşturuldu. Ordumuzun sol cenah süvârisi Mirliva Edhem Paşa kumandasında gönderildi. Harp tam kızıştı...</p>
				<p class="normal">&#160;</p>
				<p class="solbaslik2">Düşmanın ric'ati</p>
				<p class="normal">O sırada düşman, Yahniler tepesini tutmak üzere başka yoldan bir hücûma girişti. Bizimkiler de orada ateşle karşı koymakta kusur etmediler. Nihayet süvârilerimiz, Yahniler tepesine hücum etmekte olan düşman süvârisine mukàbele ettiler. Bizimkilerin ateşindeki şiddetin tesiriyle düşman süvârisi oradan ric'at etti.</p>
				<p class="normal">İkindiye iki saat kala, piyâde avcılarımıza karşı ateş etmekte bulunan düşman piyâde avcıları da ric'ate başladılar. Onun üzerine ordumuzun merkezinden Mirliva Şevket Paşa, düşmanın merkezine ve Yahni cihetinden ric'at etmekte bulunanların ric'at hattına doğru yola çıkarıldı.</p>
				<p class="normal">Hacı Râşid Paşa düşmanı takibe başladığı gibi, sağ cenâhımızda bulunan umum süvâri kumandanı Ferik Gedik Ali Paşa ve Gâzi Şâmil Mehmed Paşa dahi sol tarafımızdan ric'at etmekte bulunan düşman üzerine sevk olundular.</p>
				<p class="normal">Bu kadar kuvvetle gülle ve kurşun yağmuru altında akşama bir saat kalıncaya kadar devam eden takip, verilen emir üzerine sona erdi. Takipçiler yerli yerinde durduruldu. Sonra herkesin eski yerine dönmesi bildirildi.</p>
				<p class="normal">&#160;</p>
				<p class="solbaslik2">Topçuların himmet ve gayreti</p>
				<p class="normal">Bu vak'ada dahi süvâri ve piyâdemizin ve bilhassa topçularımızın himmet ve gayreti inkâr olunmaz. Allah râzı olsun, pek büyük himmet ettiler. Harbin cereyânı, büyük bir meydan savaşı şeklinde olduğundan, Allah için, hepsi mertlik ve kahramanlık gösterdiler, var olsunlar.</p>
				<p class="normal">Bu muhârebede bizim yüz kadar kaybımız oldu. Düşmanın da bu kadar telefâtının meydanda kaldığı görüldü. Fakat harp meydanında ölü bırakmamaya pek fazla dikkat eden düşmanımızın yüz kadar cesedinin ortada kalması ve dört saat müddetle askerimizin ve toplarımızın ateşi altında ric'at etmiş olması, zâyiâtının bin, bin ikiyüzü bulacağı kanaatini uyandırmıştır.</p>
				<p class="normal">Düşmanın bu savaşa girişmesinin bâzı sebepleri yukarıda zikr olunmuştu. Bir sebebi de, Yahniler tepesinde askerimiz olmadığı için, orasını ele geçirmek imiş. Burada siperler kazıp, bizimle Kars'ın arasına gireceklerdi. Umûmî bir hücûma geçmeden, sırf tuttukları mevkiin kuvvet ve hâkimiyetinden faydalanarak, bağlantı hattımızı kesecek, ordumuzu Alacadağ'dan geri çektireceklerdi. Allah'a şükür muvaffak olamadılar.</p>
				<p class="normal">&#160;</p>
				<p class="solbaslik2">İngiliz general ne diyor;</p>
				<p class="solbaslik2">bizim safdiller ne diyor!</p>
				<p class="normal">Rus hududundan bir saat beride muzaffer olarak ordugâhını kurmuş olan askerimizin bu muvaffakiyetini, İngiltere devletinin, harp müşâhidi vazifesiyle içimizde bulunan <span class="ideitalik">General Kembil,</span> yine düşmanımızın bir hilesine atf ediyor, bir türlü inanamıyordu.</p>
				<p class="normal">Avrupalılar, Türkleri, nazarlarında öylesine çürütmüşlerdir ki, hakikaten galip geldiğimizden emin olmak isteyen bu General, savaştan sonra atına binerek bizzat harp meydanını gezer; iki tarafın ölü ve yaralılarını gözüyle gördükten sonra, devletine rapor gönderirdi.</p>
				<p class="normal"><span class="ideitalik">"Görülen ric'atlerin, hep Rusya'nın bir hilesi olduğu, bir dakika bile ihtiyatsız bulunmanın pek büyük tehlikelere sebep olacağı"</span> fikrine saplanmış ve mıhlanmış olan İngiliz kafasını yerinden kımıldatamazdı.</p>
				<p class="normal">İşte bu General'in fikri böyle iken, bizim ordudaki safdillerin fikri de<span class="ideitalik">"Rusya ordusunun bize karşı koyacak kudreti olmadığı"</span> şeklinde idi. Artık ordunun başkumandanı ucunu ortasını bulsun da yağa bala versin.</p>
				<p class="normal">Gerçi ihtiyatla davranmak çok lüzumludur. Ama General hazretlerinin ihtiyatı, bize olan güvensizliğinden doğuyordu. Veyahut, yalan dolanla merkezi avutan meşhurlardan burada da var zannediyordu. Sonraları bu zannını düzeltti ya!</p>
				<p class="normal">&#160;</p>
				<p class="solbaslik2">Düşman neden takip olunamıyor?</p>
				<p class="normal">Yukarıda yazıldığı şekilde, düşmanın ric'atini okuyan ahlâf:</p>
				<p class="normal"><span class="ideitalik">"Ric'at etmekte ve âdetâ kaçmakta bulunan düşman ordusunun arkasından süvâri hücum edip de, niçin mahv etmedi? Piyâdelerimiz düşmanın ric'ati esnâsında 'Allah! Allah!' sadâsıyla süngü davranmış olduğu halde, koşarak düşmanın bozgun askerini şişleyip neden hâk ile yeksân etmediler?"</span></p>
				<p class="normal">Diye düşünür ve ihtimal ki askerin veya kumandanların himmetsizliğine kanaat getirebilirler... Bu muhârebede Kars'tan çıkmış olan taburlardan birisinin binbaşısı Bursalı Ahmed Celâl Efendi'ye ait bir fıkra vardır. Onu yazarsam, bu kanaat izâle olur zannederim.</p>
				<p class="normal">&#160;</p>
				<p class="solbaslik2">Latîfe: Cennetin kapısındaki toplar</p>
				<p class="normal">Ahmed Celâl Efendi, taburuyla Kars'ta kalırken Kars ulemâsından birisi, onunla yakınlık peyda ederek yanına gelir gidermiş. Taburun zâbitlerini dâima, harpte sebat ve cesaret göstermeye teşvik ile va'azda bulunurmuş. <span class="ideitalik">"Bir gün harbe gittiğinizde beni de beraber alın"</span> diye ricâ edermiş.</p>
				<p class="normal">6 Ağustos sene 93 [18 Ağustos 1877] muhârebesi vukû bulunca, Celâl Efendi de taburuyla yola çıkar. Hocaefendi'yi de yanına alır. Hocaefendi, kol nizâmında yürümekte olan taburun önünde gitmekte olan Binbaşı Efendi'nin sağ yanına geçerek, yüksek sesle askere hitap eder:</p>
				<p class="normal"><span class="ideitalik">"Haydi kuzularım, yüründü din kardaşlarım, Cennet kapıları açıldı, hûriler bizi bekliyor; şühedâ ruhları bizi karşılamaya çıkacak, melâike-i kirâm selâma dizilmişler!"</span></p>
				<p class="normal">Hocaefendi bu kabilden teşvik edici sözleri zaman zaman tekrar eder. Harp yerine yaklaşırlar. Düşman gülleleri dehşet verici seslerle taburun üzerinden geçmeye bazan de içine düşmeye başlar. Binbaşı Efendi taburu açar, askeri av'a yayar, ileri kumandasıyla yürütür... Hocaefendi'nin ise nefesi kesilir, sesi kısılır. Yavaş yavaş geriye doğru ayak sürümeye başlar.</p>
				<p class="normal">O vakit Ahmed Celâl Efendi:</p>
				<p class="normal"><span class="ideitalik">"Hocaefendi, Hocaefendi! İşte bak Moskof dayı, Cennet'in kapısına iki yüz top dizmiş... İleriye buyurunuz"</span> der.</p>
				<p class="normal">Ne gezer! O sırada Hocaefendi'nin korkusundan dudakları kurumuş olduğunu görerek insafa gelir. Bîçâreye, geride tehlikesiz bir yerden savaşı seyr etmesi için izin verir. Ondan sonra da Hocaefendi'den <span class="ideitalik">"Cennet kapısı açıktır"</span> sözü işitilmez olur.</p>
				<p class="normal">&#160;</p>
				<p class="solbaslik2">"Elimden gelse, canını alacağım!"</p>
				<p class="normal">İşte Celâl Efendi'nin dediği gibi, Moskof dayı, adamı keyfine bırakmıyor ki, tâlim meydanlarındaki gibi piyâde ve süvâriyi düşman üstüne <span class="ideitalik">"Allah, Allah!"</span> gulgulesiyle hücum ettirelim; kabak doğrar gibi bütün ordusunu kesip biçelim; nerede! Herif bizi serbestçe yürümeye bırakıyor mu!</p>
				<p class="normal">Bir tarafdârı, güreşen iki pehlivandan birine:</p>
				<p class="normal"><span class="ideitalik">"Pelvan! Elini al elini!"</span></p>
				<p class="normal">Diye akıl öğretmiş de, öteki:</p>
				<p class="normal"><span class="ideitalik">"Elimden gelse canını alacağım."</span></p>
				<p class="normal">Demiş ya, biz de düşmanımızın arkası bize döndüğü vakit, neler yapacağız; ama adamı keyfine bırakırlar mı! Çünkü düşmanımız, cidden mağrur bir asker devleti olduğu için, ric'ati sırasında bile nizâmını muhâfaza ederek, kademe usûlüyle çekiliyor. Topu çok...</p>
				<p class="normal">Meselâ iki üç batarya topu ric'at eden askerinin arkasından bize doğru diziyor; bu topları koruyacak kadar, bir iki tabur piyâdeyi de topların arkasında avcı düzeninde yatırıyor;<sup class="calibre3"><a href="../Text/basimizagelenler_split_251.html#footnote-800-41" id="footnote-800-41-backlink" name="footnote-800-41-backlink">(*41)</a></sup> asıl askeri, topları, mühimmâtı, süvârisi tamamen savuşup gidiyorlar.</p>
				<p class="normal">İşte düşmanın burada ta'biye ettiği toplarla taburlar, bizim takipçiler üzerine şiddetle ateş etmeye devam ediyorlar. Askerimiz iyice sokulunca da, hiç telâş etmeden, şarapnel denilen beş yüz kurşunlu o mâhut püsküllü belâyı atıp bizimkilerin ta beyninde patlatıyorlar. Bizimkilerin gözü ise bundan ziyâdece yılmış olduğundan, ne kadar olsa, hesap ve ihtiyatla ve siper alarak yürüyorlar.</p>
				<p class="normal">&#160;</p>
				<p class="solbaslik2">"Arş ileri bakalım, koşar adım gidelim!"</p>
				<p class="normal">Eh, şimdi buyurun efendim! Süngü ile piyâdeyi, kılıç veya mızrakla süvâriyi hücum ettirelim, ne mümkün! Öyle şeyler, tâlim kitaplarında okunur ve yapıldığı dahi duvarlardaki resim tablolarıyla, tâlim meydanlarında görülür.</p>
				<p class="normal">Fiilen tatbik ve icrâya gelince iş başkalaşıyor. Orada, taarruzda olduğu gibi avcı düzeninde yatarak ve arâzinin ârızalarından istifâde ederek yürünmelidir. Yeni silâhların ateş püskürdüğü bu asırda, siper almaksızın topluca yürümek mümkün değildir.</p>
				<p class="normal">Bu esnâda bizim toplarımız da yüksek kavisle atılıp, kademe nizâmıyla müdâfaada bulunan düşman askerinin üstünden aşırılarak, güllelerinin, ric'at edenlere yetiştirilmesine çalışılıyordu. Müdâfilerin sağında solunda gedikler bularak, geride savaşanlara kurşunlarımızın yetiştirilmesi isteniyordu.</p>
				<p class="normal">Yoksa herkes göğsünü gererek "<span class="ideitalik">Muhammed'e salâvat, arş ileri bakalım, koşar adım gidelim"</span>e geldiği gibi, insan yaradılışı <span class="ideitalik">"Yağma yok!"</span> cevâbını veriyor.</p>
				<p class="normal">Düşman topları böyle iş görüp dururken, yarım saat geride yine böyle bir kademe teşkil ediyorlar. Öndekiler kurşun ve bazan de güllelerini ata ata geri çekilip teşkil olunmuş bulunan ikinci kademeyi bulup geçiyor ve bu şekilde iş olup bitiyor.</p>
				<p class="normal">&#160;</p>
				<p class="solbaslik2">Yanlışlıkla ufak bir muhârebe</p>
				<p class="normal">Bu muhârebenin gecesini biz tam rahatlık içinde geçirdik. Sabahleyin fecirle birlikte, düşman Subatan civârında bulunan ve ileri karakolumuz hükmünde olan taburu basmış. Onlar çarpışa dursunlar, bir kısım düşman da biraz ilerleyerek, bizim merkezdeki topların menziline kadar yaklaşmış...</p>
				<p class="normal">Yine top tüfek sesleriyle her tarafımızı bir dehşet kapladı. Bütün ordu harp vaziyeti aldı. Patırtı kütürtü bir saat kadar devam etti. Birkaç şehid ve yaralı verdik. Düşman çekilip gitti, bizimkiler de yerli yerine döndüler.</p>
				<p class="normal">Meğer bu gürültünün aslı ve sebebi şu imiş: Düşman o gece bizim ordunun kendisini basacağını düşünmüş. Askerini sabaha kadar hazır ve silâh altında tutmuş; bir kısmını da geceden ileriye sevk etmiş.</p>
				<p class="normal">Geceden ilerleyenlerin bir takımı, bizim karakoldaki tabura çatmış; başka taraftan gelenler ise bizim topların ateş sahasına kadar sokulmuşlar imiş. Fecirle birlikte bu durum ortaya çıkınca patırtı başlamış.</p>
</body>
</html>