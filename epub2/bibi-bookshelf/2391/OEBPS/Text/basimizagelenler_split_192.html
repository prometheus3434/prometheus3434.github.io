<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<div class="chapter">
				<p class="normal"><sup class="calibre3"><a href="../Text/basimizagelenler_split_022.html#footnote-600-121-backlink" id="footnote-600-121" name="footnote-600-121">121</a></sup> Ruslar, 1873 yılında Hîve'yi ve diğer Türkistan hanlıklarını işgal etmek için askerî harekât başlattılar. Hanlıklarla aralarında hiç bir olay olmamıştı; savaş için "keyfî işgal"den başka hiç bir sebep yoktu. Ruslar, müzâkere için başvuran hanlık elçilerini tevkif edip, yürümeye devam ettiler. İşte "<span class="ideitalik">düşmanların tarihte yaptıklarından ve planlarından</span>" birkaç satır:</p>
				<p class="normal">General Golovaçov kumandasında 10 top ve iki mitralyözle takviyeli bir Rus birliğini Türkmenler üzerine gönderen Kaufman'ın verdiği emir gayet korkunç idi: "<span class="ideitalik">Çıktığınız bu seferde kadın-erkek ve yaş farkı gözetmeden onları ezecek ve öldüreceksiniz, tâ ki bir daha bize baş kaldıramasınlar</span>". Kaufman'ın bu emrini uygulayan Rus subaylarından biri, bilâhare, Amerika Birleşik Devletleri'nin Petersburg Konsolosu Schuyler'e durumu şöyle anlatılmıştır: "<span class="ideitalik">Türkmenlerle karşılaşmaya başlayınca daha önce verilen katliâm emri bize yeniden hatırlatıldı. Biz de önümüze çıkan her Türkmeni küçük büyük, erkek-kadın demeden öldürdük. hattâ Kosaklar o kadar korkunç hareket ettiler ki, çocukların ve kadınların "Aman! Aman! diye yalvarmalarına aldırmadan hepsini katlettiler</span>". Bu katliâm harekâtının görgü şahitlerinden biri olan İrlanda asıllı Amerikalı gazeteci Mac-Gahan (...) Rus kuvvetleri bozuk moralle geri çekilen Türkmenleri üç gün tâkip ederek yine ağır kayıplar verdirmiş ve bütün yerleşme merkezlerini yakıp-yıkmışlardır. Bu tâkipler esnasında, bilhassa Rus süvari kuvvetlerini teşkil eden Kosaklar, çocuklara ve kadınlara karşı çok acımasız davranmış ve önlerine çıkanı katletmişlerdir. (...) Amerikalı gazeteci şunları kaydetmiştir: "<span class="ideitalik">İran ve Rus hudutlarındaki harbler ile hiç bir ilgileri olmayan Yamud Türkmenleri, Güney Pasifik'te keşfedilmemiş bir ada gibi çöllerle çevrili bu güzel vâdilerinde sulh içinde yaşıyorlardı. Yaklaştırılan sözüm ona medeniyet meşalesi ile dışarıdaki büyük dünyayı çok acı bir şekilde öğrendiler</span>". Sonunda, Rus vahşetine daha fazla dayanamayan Türkmenlerin büyük çoğunluğu kayıtsız şartsız Rus hâkimiyetini kabûl ederken, bir kısım da Kara Kum çölünü geçerek Türkmenistan'ın Akal bölgesine göç etmişlerdir. (Mehmed Saray, <span class="ideitalik">Rus İşgali Devrinde Osmanlı Devleti ile Türkistan Hanlıkları Arasındaki Siyasi Münasebetler (1775-1875)</span>, s. 101-102, Ankara 1994, TTK yayını.)</p>
		</div>
		<div class="calibre1" id="calibre_pb_193"></div>
</body>
</html>