<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_24"><br class="chapter"/>&#160;&#160;&#160;DOKUZUNCU BÖLÜM<br class="chapter"/>&#160;&#160;&#160;<span class="solbaslik1">Kahraman Şeyhler</span><br class="chapter"/>&#160;&#160;&#160;<span class="solbaslik1">ve Kars'ın Kurtulması</span></h1>
				<p class="normal">İsmail Paşa, Eleşgirt fırkasına, düşmanı tâkip ederlerken yetişir. Kim bilir hangi düşünceyle, bizzat Van fırkasına gitmez. Fâik Paşa'ya telgrafla gerekli emirleri verir. Kendisi de hazır kaçmakta olan düşmanı takip eden Eleşgirt fırkasının kumandasında kalır.</p>
				<p class="normal">Fırka yavaş yavaş giderken, bir iki yerde, önlerinde gitmekte olan düşmana takılmak isterlerse de, herif gayet şiddetli top ateşiyle bizimkileri durmaya mecbur bırakır; korkusuzca yoluna devam eder...</p>
				<p class="normal">Aşağıda tafsilâtı görüleceği üzere, Karakilise'nin ilerisinden sola dönerek ve Musun gediğinden aşarak, kendi hududundan içeriye gider. Bizim takipçiler de hududun ağzında baka kalırlar. Allah selâmet versin!</p>
				<p class="normal">&#160;</p>
				<p class="solbaslik2">Zivin'deki ordunun düşmanı tâkibe hazırlanması</p>
				<p class="normal">Gelelim bizim tarafa: Karşımızdaki düşmanın fena halde bozulduğu ve ric'ate mecbur olacağı anlaşıldı. Bu durumda düşmanı takip edip gidilerek, Kars'ın imdâdına yetişmek esasen gerekli iken, Hüseyin Hâmi Paşa'dan gelen ve imdat isteyen bir mektup üzerine, bu lüzum, yapılması vâcip bir farz oldu...</p>
				<p class="normal">İşlerimiz bittiğinde ikindi olmuştu. Düşmanın bıraktığı artçının da kendi ordugâhından hareket ettiği görüldü.</p>
				<p class="normal">&#160;</p>
				<p class="solbaslik2">Erzincanlı Şeyh Hacı Fehmi Efendi'nin zikr-i cemîli</p>
				<p class="normal">Bizim süvârilerimizin çoğu Eleşgirt ordusuyla beraber olup, henüz bize yetişemedikleri ve derlenip toplanmaları daha bir iki güne bağlı olduğu için, öncü ve karakol hizmetini görecek kimse yoktu.</p>
				<p class="normal">İşte bu mühim vazifeyi, muhib ve müridlerinden yetmiş seksen kadar süvâri ile Erzincan'dan gelip orduya katılan, Erzincânî Hacı Fehmi Efendi hazretleri üzerine aldı.</p>
				<p class="normal">Bu zat sırf Allah yolunda cihad ve gazâ farzını yerine getirmek için, müslümancasına, ordu-yu hümâyûna gelmişti. Kendisi yüce Nakşibendî tarîkati şeyhlerinden ve çok âlim bir mübârek kimse idi.</p>
				<p class="normal">Hacı Fehmi Efendi, diğer başıbozuk döküntü süvârilerden toplayabildiğini de yanına alarak, ordunun öncülük ve karakolluk hizmetini ifâ ediyordu. Şeyh Efendi hazretlerinin, hareket tarzını durmadan değiştiren düşmanın niyetlerini sezerek, her saat başı kendi eliyle yazdığı jurnaller Kumandan Paşa'ya peşpeşe gelmekte idi.</p>
				<p class="normal">Şeyh hazretleri, Muhammedî güzel ahlâka sâhip olduktan başka, devletin iç ve dış mes'elelerini bilir; cemiyetimizin hastalığını ve sebeplerini anlamış, uyanık, siyâsî, kâmil bir insan idi.</p>
				<p class="normal">&#160;</p>
				<p class="solbaslik2">Şeyh Efendi, hâli ve zamanı bilirdi</p>
				<p class="normal">Ulemâ ve şeyhler içinde benzerini görmediğim için, yüce zâtına olan muhabbetim pek fazlaydı. Dünyâda âlim ve fâzıl kimseler ve şeyhler pek çoktur; sayılmakla tükenmez. Fakat, biz neyiz, zaman nedir, Avrupa'nın hâli nasıldır, millet ve devlet neye muhtaçtır? Hâle ve zamana göre devletin siyâseti neyi icap eder? Bunu bilmezler... İslâm devletini, bin sene evvelki kuvvet ve şevketine sâhip zannederek, bütün işlerini ona göre görürler.</p>
				<p class="normal">Bu zâtın derecesinde olmak üzere bir de, Kastamonu'da, yine Nakşibendiyye tarîkat-i aliyyesi hulefâsından, Şeyh Seyyid Efendi hazretlerini görmüşümdür ki, hâl ve tavırları Hacı Fehmi Efendi merhumu andırırdı.</p>
				<p class="normal">Hacı Fehmi Efendi <span class="ideitalik">"Ve eiddû lehum..."</span><sup class="calibre3"><a href="../Text/basimizagelenler_split_211.html#footnote-600-128" id="footnote-600-128-backlink" name="footnote-600-128-backlink">128</a></sup> âyet-i kerîmesini zamanın icap ettiği şekilde tefsir ederek, âyetin alt tarafında olan <span class="ideitalik">"mesteta'tum"</span><sup class="calibre3"><a href="../Text/basimizagelenler_split_212.html#footnote-600-129" id="footnote-600-129-backlink" name="footnote-600-129-backlink">129</a></sup> kelimesinin şümûlünün, milletin kuvvet ve kudret bulması için, her ferdi mes'ûliyet altına soktuğunu söyler; <span class="ideitalik">"Bu kelimenin taşıdığı tehditten kendisini hâriç zanneden adam, ya hiç bir işe aklı ermeyen veya İslâm cemiyeti içinde adamdan sayılmayan biridir"</span> derdi.</p>
				<p class="normal">&#160;</p>
				<p class="solbaslik2">Kendi yapmadığını, halktan istemezdi</p>
				<p class="normal">Gerçi, dünyada verilmesi en kolay olan şeyin nasihat olduğunu söylerler ki pek doğrudur. Ama Şeyh hazretleri böyle değildi. Bu Hazret, bizzat nefsinde de tatbik etmekte bulunduğu yüce huy ve hareketlerden bahseder, halkı yüksek ahlâka teşvik ederdi. Dâima çuvaldızı kendine, iğneyi karşısındakine batırarak <span class="ideitalik">"Ete'murûne-n nâse..."</span><sup class="calibre3"><a href="../Text/basimizagelenler_split_213.html#footnote-600-130" id="footnote-600-130-backlink" name="footnote-600-130-backlink">130</a></sup> tehdidinden sakınırdı.</p>
				<p class="normal">Bu muhârebe çıkmadan iki sene evvel, fakir, bir iş için Erzincan'a gitmiştim. Hazret-i Hoca'yı orada tanıdım. Ahlâk ve etvârını aklımın erdiği kadar tedkik ettim. Allah onu korusun! Fazîlet, cömertlik, kerem, zekâ, ilm ü irfan bir vücut giymiş de bu hazret olmuş zannolunurdu.</p>
				<p class="normal">Kendisi, ıslahâtın, çevreden merkeze gitmesi fikrinde olduğu için, büyük şehirlerden çok, evvelâ köylülerin tahsiline ehemmiyet verirdi. Köylülerin hiç olmazsa, hükümetten gelecek bir emri okuyacak kadar okumaya; tahsildara verdiği vergiyi, alacağını, borcunu bilecek kadar hesaba vâkıf olmalarını; dînin zarûrî bilgilerini muhakkak bilmelerini ister; bunun için, köy hocalarını teşvik ederdi.</p>
				<p class="normal">Mektebi olmayan köylere mektep yaptırmak için yardım toplar, bu yolda halka yüz suyu dökmeyi de kendisine mukaddes bir hizmet sayardı. Konağında ve sofrasında her zaman beş on misafir ve garipler, fakirler bulunur; bunların hepsine bizzat hizmet etmesini severdi.</p>
				<p class="normal">&#160;</p>
				<p class="solbaslik2">Hazret-i Şeyh, ateş parçası bir kahramandı</p>
				<p class="normal">Kırım Muhârebesi'nde de harp ilân olunur olunmaz atına binip, sözünün ve nazının geçtiği muhiplerini alarak yine Kars cihetine cihad farzını yerine getirmek için çıkmıştı. Şimdi yazmakta bulunduğumuz 1294 Muhârebesinde dahi yine aynı şekilde çıkagelmişti. Aylık filân bir şey kabul etmeyerek, yalnız kendilerinin ve atlarının yiyeceğini anbardan alırlardı.</p>
				<p class="normal">Hazret-i Şeyh, o târihte yaşı altmış beşi geçtiği halde, tüfeği omuzunda, rovelveri yanında, kaması belinde, çevik, tetik, bir ateş parçası kahraman kesilmişti. Düşmana karşı en genç gâzilerimizin gösterdiğinden daha çok yararlıklar gösteriyordu.</p>
				<p class="normal">Geceleri yatak yüzü görmez; askerî hareketler sırasında uykusuzluğu, rahatsızlığı ve kuru peksimete kanaati, kendisi için ibâdetin en şereflisi sayar; askerlere de dâima sabır ve sebat tavsiyesinde bulunurdu.</p>
				<p class="normal">Hazret-i Hoca'nın savaş yerinde, çeşitli ihtiyaçlar ve rahatsızlıklar içinde yaşadığı sırada, Osmanlı ülkesinde onun emsâli olan âlimler ve şeyhler, rahat döşeklerinde, sanki bu cemiyetin dışında, bambaşka bir topluluk imişler gibi keyiflerine bakıyorlardı. <span class="ideitalik">"Her dü makbûlend emmâ în gücâ ü an gücâ!"</span><sup class="calibre3"><a href="../Text/basimizagelenler_split_214.html#footnote-600-131" id="footnote-600-131-backlink" name="footnote-600-131-backlink">131</a></sup> Allah emsâllerini artırsın.</p>
				<p class="normal">&#160;</p>
				<p class="solbaslik2">Memleket içinde, halk arasında sözü geçen zatların bulunmasının iyiliğine dâir</p>
				<p class="normal">Sadede dönmeden önce, buracıkta bir şeyin daha zikrini munâsip görüyorum:</p>
				<p class="normal">Devlet-i Aliyye'nin, Tanzimat'ın ilânı ile birlikte, mecbûren merkeziyeti te'sis ederek, eski zamandan kalma derebeylik usûlünü lağv etmesindeki isâbet ve faydayı anlatabilmek kàbil değildir. Lâkin bilmem hep insanlar böyle midir; yoksa yalnız biz mi böyleyiz? Hâli düzeltelim, derken, her işi, en aşırı şekle vardırırız...</p>
				<p class="normal">Taşralarda nüfuz ve iktidar sâhibi kimselerin kudretlerini kırmak moda oldu ya! Artık vâli ve mutasarrıflar, doğru yanlış, yollu yolsuz neler yapmazlar?</p>
				<p class="normal">Bunlar, işi çok ileri götürmüşler ve sanki halka karşı, idârede birlik olduğunu göstermek, ancak öyle olur zannıyla, pek çok münâsebetsizliklerde bulunmuşlardır. Haysiyeti kırılmak istenen zâtın, o cezâya istihkakı olsun olmasın...</p>
				<p class="normal">Yukarıda zikr ettiğim gibi, fakir, Kastamonu'ya bir memuriyet icabı gittiğimde, birçok memurlar ve ahâli ile görüştüm... Böyle zamanda herkes bir şekilde derdini anlatır. Birçokları da, yeni memuru şahsî garazlarına âlet etmek için, hemen, kulağını zehirlemeye girişirler.</p>
				<p class="normal">&#160;</p>
				<p class="solbaslik2">Kastamonu'da Şeyh Seyyid Efendi</p>
				<p class="normal">İşte bu kabilden olmak üzere, memurlardan ve ahâlinin bazılarından, Kastamonu'da Şeyh Seyyid Efendi'nin hükûmetin işlerine müdâhale ettiğini, halk içinde nüfuz kazanıp, bununla fırıldağını çevirmeye pek hevesli olduğunu duydum. Kendisine kapılmamak icap ettiğini ve nüfûzunu kıracak bazı şeyler hazırlanmasının iyi olacağını da hatırlatmaktan geri durmadılar.</p>
				<p class="normal">O zâtın fiilen icrâsına kalkıştığı işlerden birazını sordum. Dediler ki:</p>
				<p class="normal"><span class="ideitalik">"Meselâ, müridi, talebesi veya muhibbi yahut tanıdıklarından iki kişi arasındaki anlaşmazlığı kendisi hallederek, mahkemeye ve hükûmete iş bırakmamaya ve halk arasındaki nüfûzunu korumaya çalışır."</span></p>
				<p class="normal">"O adamları verdiği hükme râzı etmek için, görünürde veya mânevî olarak, zorlayıcı ne kullanıyor?."</p>
				<p class="normal"><span class="ideitalik">"Şeyhin huzûrunda haksız çıkan adam, onun memleketçe bilinen nüfûzu sebebiyle, zarûrî olarak susuyor ve o haksızlığa boyun eğiyor. Çünkü Şeyh'in huzûrunda haksızlığı sâbit olan birisi, daha sonra mahkemeye müracaat etse bile, Şeyh Efendi'nin mahkemeye de te'sir edeceği zannı sebebiyle, fazla bir şey kazanamayacağından, mecbûren, başına gelen belâya katlanması icap ediyor."</span></p>
				<p class="normal">"Hasımların haklı veya haksız olduklarını anlamak için elindeki ölçü hangi kanundur?"</p>
				<p class="normal"><span class="ideitalik">"Nüfûzuna güvenerek, yollu yolsuz sulh etmeye çalışır ve verdiği kararların kati olup yürütülmesine gayret eder."</span></p>
				<p class="normal">Başka yerlerden de araştırdım. Aralarında anlaşmazlık olan iki muhibbinin davasını ve elinden gelse bütün memlekette bulunan dâvâları, sulh yoluyla halledip, aralarındaki husûmete son vermeyi, hiç kimsenin mahkemeye gitmemesini ister imiş.</p>
				<p class="normal">&#160;</p>
				<p class="solbaslik2">Hükümetin böyle şeyhlere her yerde ihtiyacı vardır</p>
				<p class="normal">Sonra bana Şeyh Efendi'nin müdâhalesinden dert yanan zevâta dedim ki:</p>
				<p class="normal"><span class="ideitalik">"A canım! Eskiden vâiz efendiler câmilerde:</span> Cenâb-ı Hak dert verip hekime, dâva verip hâkime muhtaç etmesin! <span class="ideitalik">duâsını tesirli bir şekilde ederler ve mevcut olan cemaat, câmilerin kubbelerini patlatırcasına, bu duâya âmin derlerdi...</span></p>
				<p class="normal"><span class="ideitalik">"Devletin bu kadar masrafa girerek kurduğu mahkemelerin en son gâyesi de ancak tarafların rızâsını temin etmektir. Mâdem ki bir memleket içinde iki hasım sulh yoluyla râzı ediliyor, nasıl ve kimin huzûrunda olursa olsun, hikmet-i hükûmet onu hoş görür ve böyle görmesi de lâzımdır.</span></p>
				<p class="normal"><span class="ideitalik">"Hattâ devlet yine masraflara katlanarak, bir de sulh mahkemeleri kurmak azmindedir. Sebebi, halk bidâyet, istinâf ve temyiz olarak senelerce mahkemelerde uğraşıp da bir çok masrafa düşmesinler, kıymetli vakitlerini kaybetmesinler; işlerinden, güçlerinden uzak kalmasınlar; menfaatleri korunsun, hikmetidir.</span></p>
				<p class="normal"><span class="ideitalik">"İki taraf arasında husûmet devam ettikçe, taraflar biribirinin can düşmanı olur ve iş, sonunda anlaşmaya imkân vermez bir hâle gelir. Şu halde Şeyh Efendi hazretleri, tam hikmet-i idârenin aradığı nâdir zatlardan birisi olsa gerektir."</span></p>
				<p class="normal">Gerçekten de sonradan kendisiyle görüştüğümde gördüm ki, çoğu halleri Hacı Fehmi Efendi merhumu andırıyordu. Belki de o nüsha-i nâdirenin, cild-i sânîsi idi.</p>
				<p class="normal">Netice şu oluyor ki, her memlekette böyle, bir değil, birkaçar adamın yetişmesine hükûmet çalışmalıdır.</p>
				<p class="normal">&#160;</p>
				<p class="solbaslik2">Halkımız çobansız koyun gibi kaldı</p>
				<p class="normal">Bulgaristan mes'elesinde vukû bulan hicretlerde, halkın ırzına, canına, malına edilen taarruzun derecesi mâlumdur. İnşaallah unutulmazsa, onu başka tarihlerimiz hikâye edecektir.</p>
				<p class="normal">Akıl bu ya! Fakire kalırsa, bizim merhum <span class="ideitalik">Tuna vilâyetinde,</span> halkımız biribirine daha sıkı bağlanmış ve ahâli içinde sözü geçer, itibar sâhibi adamlar bulunmuş olaydı ve bu kimselerin haysiyeti, vaktiyle hükûmetçe de korunmuş bulunaydı, iş başka olurdu.</p>
				<p class="normal">O memlekette bulunan hükûmet memurları, harp yüzünden geriye çekilmeye mecbur kalınca, ahâlimiz çobansız koyun, zâbitsiz asker gibi orta yerde kala kalıp da o kadar elîm sıkıntı ve felâketlere uğramazdı. O zaman içlerinden derhal sekiz on adam çıkarak:</p>
				<p class="normal"><span class="ideitalik">"Yâhu durunuz, kendinizi telâşa kaptırmayınız! Nereye kaçıyorsunuz, bir kere düşünelim. İcap ederse Bulgarlara kendi silâhlarımızla karşı koyalım, yahut bâzı müdafaa tedbirleri alalım da öyle selâmete çıkalım!"</span></p>
				<p class="normal">Der de, başıboş, ürkmüş hayvan sürüsü veya çil yavrusu gibi, çoluk çocuklarıyla maksatsız ve hedefsiz dağılarak; kıştan, düşmandan, açlıktan ve sâir bin türlü tehlikeden ölüp gitmelerine mâni olacak bir çâre ararlar idi.<sup class="calibre3"><a href="../Text/basimizagelenler_split_215.html#footnote-600-132" id="footnote-600-132-backlink" name="footnote-600-132-backlink">132</a></sup></p>
				<p class="normal">&#160;</p>
				<p class="solbaslik2">Halkın sayıp dinleyeceği, akıllı ve cesur adamlar lâzımdır</p>
				<p class="normal">Bu sebeple, mâdem ki memleketimizin hudutları, her vakit düşmanlarımıza karşı göğüs gerecektir ve hele bâzı yerlerdeki ahâlimizin, Bulgaristan'daki gibi tehlikelere düşmesi dâima mümkündür.</p>
				<p class="normal">Bunların, icâbında başlarının çâresine bakmalarını temin edecek bazı hazırlıkların tohumlarının atılması lâzımdır. Hükûmet de bu tohumların gelişmesine ve körelmemesine dikkat etmelidir.</p>
				<p class="normal">Bu yazdıklarımdan, sakın Avrupalıların <span class="ideitalik">'aristokrasi'</span> dedikleri asilzâdelik imtiyâzının memleketimizde de ihdâs olunmasını temenni ettiğim mânâsı çıkarılmasın... Onlar kendilerini "Rûh-ül Kuds"ten bilir ve asil olmayan halkı, pislikten yaradılmış böcekler sayarlar. Bu gibi sefil mağrurların varlığını, memleketimizde, aziz Şeriat-i Muhammediyye yok etmiştir. Bunu şu anda da şükranla anarız.<sup class="calibre3"><a href="../Text/basimizagelenler_split_216.html#footnote-600-133" id="footnote-600-133-backlink" name="footnote-600-133-backlink">133</a></sup></p>
				<p class="normal">Maksadım, ihtiyaç hâlinde halka kösemenlik ederek, onları tehlikelere atılmaktan alıkoyacak, birkaç nüfuz sâhibi iş erinin, devlete itaatli, kendisini saydırır adamların yetiştirilmesindeki faydaları, işin başındakilerin dikkatlerine arz etmektir.</p>
				<p class="normal">Bu da, her nasıl âileden olursa olsun, kendini bilgi ile yükseltmiş, iyi ahlâkı ile halka sevdirmiş ve milletin saadet ve selâmetini kendininkiyle bir tutan, akıllı ve cesur kimselerin devletçe iltifat görmeleriyle hâsıl olur.</p>
				<p class="normal">Gelelim sadede:</p>
				<p class="normal">Şeyh Efendi hazretlerinin, düşmanın gördüğü ve anladığı ahvâline dâir Kumandan Paşa'ya verdiği mâlûmat üzerine, o gün ikindiden sonra ordumuz hareket etti. Akşam ezanıyla beraber, düşmanın terk ettiği mevkilere varılarak gece orada kalındı.</p>
				<p class="normal">&#160;</p>
				<p class="solbaslik2">Rus askerlerinin bâtıl inançları</p>
				<p class="normal">Muhârebeden sonra düşmanın ric'ate mecbur olacağı anlaşıldığı sırada, düşmanın bulunduğu yerin arka taraflarında dolaşmakta olan bâzı perakende başıbozuk süvârilerimiz, düşmanın Kars'a doğru götürülmekte olan bir posta çantasını ele geçirmişlerdi.</p>
				<p class="normal">Çanta kumandanlık merkezine getirildi; o gece söküldü, bakıldı. Hemen ekseriyetle neferlerin ve zâbitlerin muhârebeden sonra yakınlarına yazdıkları mektuplardan ibâret olduğu anlaşıldı.</p>
				<p class="normal">Ruslar bu mektuplarında iki şeyden pek ziyâde şikâyetçi idiler. Birisi, hristiyanlar arasında uğursuz sayılan onüç sayısının şeâmetine uğradıklarından, yâni Haziran'ın onüçüncü günü savaşa sürülmelerinden; ikincisi, Türklerin gerçekten cehenneme benzeyen gâyet şiddetli ateşlerine karşı tahammülün insan kudreti hâricinde bir şey olmasına rağmen, kumandanların nasıl bir belâ ile karşı karşıya olduklarını anlamayarak, kendilerini insafsızca o ateşe yürütmelerinden.</p>
				<p class="normal">Kumandanları dinsiz ve imansız olmasa, hiç asker öyle uğursuz bir günde savaşa sevk olunur muymuş!</p>
				<p class="normal"><span class="ideitalik">"Bize ne olduysa o meş'um sayıdan oldu. Sağ kalanlar sırf Hazret-i Meryem'in meded-i rûhânîsine tesâdüf edenlerdir. Tanrı bir daha benzerini göstermesin!"</span> diye, her biri bir çeşit tâbirlerle uzun uzadıya dert yanıp durmuşlardı.</p>
				<p class="normal">Tuhafı şu ki, tafsilâtını aşağıda yazacağımız Gedikler muhârebesi de Ağustos'un onüçünde vukû bulmuştur. Bu savaşta da Moskoflar bozuldu, orduları zîr ü zeber oldu. Onların bazı câhilleri, bunu da, onüç adedinin uğursuzluğuna bilhassa rast getirdiğimizi iddia edeceklerdir. Ama savaşı gerektiren haller mütâlaa olunurken görülecektir ki, bizim öyle uğursuz veya eşref saatle alâkamız olmayıp, sırf hâlin icabına göre hareket edilmiştir.</p>
				<p class="normal">Uzun söze ne hâcet! Bu harpte Nisan'ın onüçüncü günü Rusya ilân-ı harp ederek hududu geçmişti. Bu sayı hakikaten uğursuz olaydı, harbin sonunda biz kazanmalı, onlar mağlûp olmalı, gâlibâne bir sulh ile işin içinden çıkmalı idik.</p>
				<p class="normal">Böyle şeyler, aklı başında kimseler için bir mes'ele değilse de, kazâ ve kaderin elinde bir oyuncak olan insanoğlu, fıtrî olan aczini za'fını itiraf edemediği için, işlerin sonundaki iyiliği kendisine ve fenâlığı ise kendisinin dışında bir sebebe isnâd etmek huyu ile yaradılmış garip bir mahlûktur.</p>
				<p class="normal">&#160;</p>
				<p class="solbaslik2">Miralay Kaptan Mehmed Bey'in orduya katılması</p>
				<p class="normal">Ardahan'dan çıkmış olan asker, yeni efrad ilâvesiyle muntazam altı tabur hâline getirilmişti. Bu asker hem Eleşgirt, hem de bizim fırkaların ihtiyâtı olarak Köprüköyü'ne celp olunduğu sırada, bunları kimin kumandasına vermek lâzım geleceği Muhtar Paşa'yı hayli düşündürmüştü.</p>
				<p class="normal">Gerçi Ardahan'ın Emiroğlu tabyasında, yoluyla davranmış olduğu işitilen Miralay Kaptan Mehmed Bey şimdi Erzurum'da bulunduğu için bu kumandaya konmak üzere celbi mümkündü. Fakat on sene evvelki Girit muhârebesinde, Kaptan'ın da korkaklık gösterdiğine dair bazı sözler işitmiş olan Muhtar Paşa'nın zihni karışmıştı.</p>
				<p class="normal">Ardahan'da gösterdiği duyulan gayret ve cesaretin ise ne dereceye kadar doğru olduğu henüz bilinemiyordu. Bu sebeplerle Kaptan'ın bir livâ kumandanlığıyla ordumuza getirip getirmemekte mütereddit idi.</p>
				<p class="normal">Fakat yukarıda ismi geçen erkânıharp miralayı Âkif Bey, Kaptan Mehmed Bey'in askerlikteki kabiliyet ve cesaretini överek; Ardahan muhârebesinde cidden ve hakikaten vazifesini yaptığını, kendisi Dersaadet'ten Erzurum'a geldiğinde, Ardahan vak'asında bulunmuş olan zâbitlerden bunu işittiğini beyan etti; Kumandan Paşa hazretlerine teminat verdi.</p>
				<p class="normal">Kumandan Paşa'nın bu ihtiyatkârlığının sebebi Halyaz muhârebesi sırasında, bâzı zâbitlerde gördüğü uygunsuz haller imiş... Her ne ise, zararsızca bir yerde, bir daha tecrübe olunur düşüncesiyle, Köprüköyü'ndeki altı tabur, Horum'daki ordugâha celp olunduğu sırada Kaptan da beraberce getirilerek; bulunduğu rütbe ile, bu taburlara kumandan nasp olundu.</p>
				<p class="normal">&#160;</p>
				<p class="solbaslik2">Gülleler altındaki Kars'a doğru</p>
				<p class="normal">Aras nehri üzerinde altı taburla bulunan Mustafa Câvid Paşa'nın da fırkaya katılması emri verildiğinden, Horum'dan kalktığı günün ertesi, Câvid Paşa dahi mevcudlarıyla ordulaşmış olan fırkamıza yetişti.</p>
				<p class="normal">Şimdi ordumuzun umûmî kuvveti yirmi sekiz tabur piyâde ve iki batarya olduğu halde, düşmanı tâkibe devam olundu. Halyaz muhârebesi esnâsında, Eleşgirt fırkasına gönderilmiş olan muâvine süvârileri de peyderpey arkamızdan gelerek ordumuza katılıyorlardı.</p>
				<p class="normal">Ertesi gün Mecingert önünden geçilerek, Handeresi yoluyla Soğanlıdağı'ndan Sarıkamış'a doğru inilirken Kars ovası gözüktü. İki taraftan atılan topların dumanları, atılmış pamuk veya ufukta birikmiş bulut yığınları gibi göründüğünden, bu dumanlar, düşman gülleleri altında kalmış olan Kars şehrinin bulunduğu noktayı tâyin ediyordu.</p>
				<p class="normal">İmdâda koşan ordumuzun galeyana gelen hisleri, o saat o dakikada, düşmanın kibir ve gurur dolu sinesine arslanlar gibi pençe salıp, muhâsaradakilerin intikamını almak istiyordu. Vâ-esefâ ki, aramızda hemen elli kilometrelik bir mesafe vardı. Görülmekte olan bombardıman dumanları gözümüzün önünde olarak, orada askere mola verildi.</p>
				<p class="normal">&#160;</p>
				<p class="solbaslik2">Mola yerinde, Kars'a, askere ve hâle bakılarak bazı düşünceler</p>
				<p class="normal">Bu yolun, bu yolculuğun insana verdiği rûhânî sevinç, pek mühimdir. Zira, millî tarihimiz göz önüne alınırsa, görülür ki, son devirlerde, hele bu son iki asır zarfında, Rusya'dan gördüğümüz zulüm, düşmanlık ve haksız olarak aleyhimizdeki tecâvüzlerinin ağız tadıyla öcünü, intikamını alamamışızdır.</p>
				<p class="normal">Moskof bizim cehlimizden, gafletimizden, gurûrumuzdan çok istifâde etti. İstilâcı fikirleriyle, komşusu olan nice nice hükûmet ve milletlerin canını yaktı. Rusluğu mâmur etmek için âlemi yıktı; yüz milyonluk kuvvetli ve kudretli bir devlet kurdu.</p>
				<p class="normal">Bizim ise düşmanımıza karşı yaptığımız yanlışlar bir tarafa, iç işlerimizde bile saflıkla ettiğimiz kusur ve hatâların had ve hesâbı yoktur. Böyle bir düşmanın komşusu olduğumuzu ve dâima canımıza ve yuvamıza kasd etmek için fırsat gözettiğini unutarak, sırf cehâletimiz ve o cehlimizden doğan kötü idaremiz sebebiyle, memleketimizi harap ettik. Millî servetimiz mahv oldu, onunla beraber siyâsî kuvvetimiz de tükendi.</p>

				<p class="normal">Tedbirsiz ve kararsız oluşumuz yüzünden, hristiyan teb'amız şöyle dursun; devletimiz, Türk, Arnavut, Kürt, Arap gibi çeşitli müslüman kavimlerden teşekkül ettiği halde, vatanın müdâfaası ve İslâmiyet'in muhâfazası, şurada on iki milyondan fazla tahmin edemediğimiz, Türkçe konuşan ahâlimizin hamiyetli omuzlarına yüklendi. Türkçe konuşmayan Osmanlı kavimlerinden, millî ve dinî vatanın istifadesi pek mahdut kaldı.</p>
				<p class="normal">Vaktiyle Ulahlar, Sırplılar bile Osmanlı ordusuna katılırlardı. Şimdi ne hâle girdikleri mâlumdur... Devletimizi teşkil eden içtimâî topluluklarda, sonradan ortaya çıkan ayrılığın sebepleri birer birer yazılacak olsa, her biri, birer cilt kitap olur.</p>
				<p class="normal">&#160;</p>
				<p class="solbaslik2">İngiliz General zaferimize inanmıyordu</p>
				<p class="normal">Rusya devleti yüz milyon ahâliden asker alıyor. Biz ise Türkçe konuşan on oniki milyon kadar bir cemaatin verebildiği askerle, varlığımızı istilâ edip çiğnemek isteyen kuzeydeki iri düşmanımıza karşı müdâfaada bulunmak mecburiyetindeyiz.</p>
				<p class="normal">Serveti, kuvveti bizim on mislimiz kadar olan böyle bir devletin, idârî nizâmı ve kanunlarının intizam ve şiddeti de göz önüne alınınca, uzaktan bakanlar, Türkleri, basit bir hamlenin ufak bir darbenin ezeceğine inanırlardı. Kimisi acır, kimisi tarafsız kalarak eğlenir, güler, kimisi de düşmanlığı sebebiyle mahv ü perişan olmamızı beklerdi.</p>
				<p class="normal">Hatta harp ilânından evvel <span class="ideitalik">'Panislâvizm'</span> ateşinin yayılıp genişlemesini körükleyen, İstanbul'daki Rusya sefiri <span class="ideitalik">General İgnatiyef</span> dahi Türkleri bu bakışla görerek, bütün İslâvların birleşmesi adına devletini muhârebeye teşvik etmişti. Dolayısıyla, dünyanın mâmur kıtası olan bütün Avrupa'nın halkıyla beraber, hasmımız olan Rusya devleti dahi işi bu yolda hesap etmiş ve böyle bir iştihâ ile savaşa girmişti.</p>
				<p class="normal">Hatta yukarıda bir yerde adı geçen İngiliz General Kembil bile, savaşı kazanarak düşmanı kovalayan ordu-yu hümâyûnun içinde ve civarında bulunmaktan kaçınır, bu zaferi düşmanın bir hilesi sanırdı.</p>
				<p class="normal">Her saat, ordunun bir pusuya yahut düşman tarafından hazırlanmış bir tehlikeye düşmesini bekler; devletine böyle elîm bir haber vermeye hazır olduğu, her hâl ve hareketlerinden belli olurdu.</p>
				<p class="normal">&#160;</p>
				<p class="solbaslik2">Yüzlerce yıldır ilk defa</p>
				<p class="normal">Eh! İşte, aklı eren herkesin, çok büyük tehlike içinde olduğunu söylediği bir ordu, kendi üzerine gelen istilâcı bir belâyı, sırf Cenab-ı Hakk'ın bir lütfu olan, kendi efrâdının kuvveti ve kalb sükûneti ile def ettikten ve yeniden hayat kazandıktan başka, fazla olarak bir de bütün cihanın tahminleri hilâfına, gâlip bir şekilde düşmanı tâkibe kalkmıştı.</p>
				<p class="normal">Yüzlerce seneden beri bir kere görülebilen böyle mes'ud bir hâdisenin ve ordunun içinde bulunan askerin, o sırada heyecana gelen kalblerindeki hisleri târif etmek, benim gibi bir âcize göre elbette pek güç birşey olur.</p>
				<p class="normal">Kars'ı çevirerek içindeki vatan evlâtlarını sıkıştıran düşmanın, top ve kumbaralarının dumanı göklere yükseliyordu. Bunların uzaktan görünüşü, insana, sanki şehrin içindeki âciz kadın ve çocukların ızdırap ve feryat âteşlerinden meydana geldiği hissini vermekteydi. Yine bu dumanlar, bizim gözümüze muhâsara altındaki kardeşlerimizin bize doğru uçurdukları, yardım ve imdat isteyen, haber güvercinleri gibi görünüyordu.</p>
				<p class="normal">Ne çare ki aramızdaki mesâfenin uzaklığı, o tarafa hüsranla bakmaktan ve hâli düşünerek askerin içini üzüm üzüm üzmekten başka bir şeye meydan vermiyordu.</p>
				<p class="normal">&#160;</p>
				<p class="solbaslik2">Savaşın iki acı ilâcı</p>
				<p class="normal">Kalb sağlamlığı, sabır ve telâş etmemek... Bunlar savaş sırasında yutulan iki acı ilâçtır ki, mezara yaklaşmış olan zayıf hastamıza yaptığı tesir, hakikaten, hayat ile ölüm arasındaki fark kadar büyük ve mühimdir.</p>
				<p class="normal"><span class="ideitalik">"Kullu murrun devâun"</span><sup class="calibre3"><a href="../Text/basimizagelenler_split_217.html#footnote-600-134" id="footnote-600-134-backlink" name="footnote-600-134-backlink">134</a></sup> hikmetli sözünün meğer siyâsete de tatbiki mümkün imiş. <span class="ideitalik">"Kemmin fietin..."</span><sup class="calibre3"><a href="../Text/basimizagelenler_split_218.html#footnote-600-135" id="footnote-600-135-backlink" name="footnote-600-135-backlink">135</a></sup> âyet-i celîlesinin, ve <span class="ideitalik">"Fe in yekun minkum mietun sâbiretun"</span><sup class="calibre3"><a href="../Text/basimizagelenler_split_219.html#footnote-600-136" id="footnote-600-136-backlink" name="footnote-600-136-backlink">136</a></sup> âyet-i mübeccelesinin hikmeti ve fiilî nümûnesi burada görülüyor.</p>
				<p class="normal">Ordumuzun şu gâlibiyeti ve bu sevindirici neticeyi alması, cehenneme benzeyen düşman ateşlerine ve hücumlarına karşı sabırla göğüs geren askerlerimizin yerinden kımıldamaması neticesi olarak, mânevî yardım husûle gelmiş ve bütün tahmincileri hayrette bırakmıştır.</p>
				<p class="normal">&#160;</p>
				<p class="solbaslik2">Bütün iş, ahlâklı, namuslu zâbittedir</p>
				<p class="normal">Mağlûbiyet, daima, korku denen mânevî hissin acı bir meyvasıdır. Gâlibiyet ise sabır ve sebat neticesinde hâsıl olarak, hastalığı yok eden bir ilâçtır. <span class="ideitalik">"Ve eiddû lehum mesteta'tum..."</span><sup class="calibre3"><a href="../Text/basimizagelenler_split_220.html#footnote-600-137" id="footnote-600-137-backlink" name="footnote-600-137-backlink">137</a></sup> emrine uyulduktan sonra, asker sabr ü sebâta teşvik edilir ve arkalarında zâbitlerinin varlığını bilir ve seslerini işiterek yürür ve gerektiği gibi savaşa tutuşulursa; düşmanın çokluğu ve kuvvetimizin azlığı bir mes'ele değildir.</p>
				<p class="normal">Vehim etmeyip, Allah'a tevekkül ile herkes hissesine düşen vazifeyi icrâda kusur etmezse, mes'ud bir netice alınacağından şüphe olunamaz. Nitekim bundan sonra da, bu kàideyi tasdik edecek hayli vak'a hikâye olunacaktır. Lâfın kısası, bütün iş, ahlâkı güzel, nâmusu mükemmel zâbitlerin varlığına gelir dayanır...</p>
				<p class="normal">Mola sırasında, esasen kahramanca birçok hislerle dolu olan asker, muzıkaların terennüm ettiği vatan havalarını işitmekle büsbütün başkalaştı. Neş'e ve heyecanla adeta mest olmuşlarken, bir de içlerinde bulunan şen yürekli bazı gençlerin, sırtlarında taşıdıkları tanburalarını çıkarmasıyla, her memleket halkı kendisine mahsus türküleri çağırmaya başladılar. Bu hâlin tesiriyle kalkıp raks eden hemşehrilerinin keyfini görüp de kendini tutanlar, sadece rütbe ve makâmının ciddiyetini kaybetmekten çekinenler oldu.</p>
				<p class="normal">&#160;</p>
				<p class="solbaslik2">Halk, gâzilerin bastığı yerleri öpüyordu</p>
				<p class="normal">Askerler işte bu halde, keyf ü zevk içinde oynayarak, Sarıkamış'tan Kars ovasına doğru kol ile tabur nizamında takım takım inerlerken, bir taraftan da vecde gelip coşarak, <span class="ideitalik">"Allah, Allah!"</span> diye haykırıyor ve bu dehşetli gulguleyi ayyûka çıkarıyorlardı.</p>
				<p class="normal">Düşman Kars ovasına yayıldığı sırada, istilâ altına düşmüş olan köylülerimiz, düşmanın şimdi bozularak kaçtığını, esâret zincirinin kırıldığını ve Osmanlı askerinin gâlip ve muzaffer olarak gelmekte olduğunu görünce, kimi su, kimi yumurta, kimi tavuk, kimi yoğurt, kimi ayran; elhâsıl herkes kudretinin yetebildiği takdime ve hediyelerle askeri karşılamaya koşuyorlardı.</p>
				<p class="normal">Bu esnâda, çoluk çocuk, kadın erkek, hepsi sevinçten hüngür hüngür ağlamaktaydılar. Gâzilerimizin ayaklarının bastığı toprakları öpüp de gözlerine, yüzlerine sürenlerin haddi hesabı yoktu. Elhâsıl, imkânlarımıza göre beklenmedik şekilde elde edilen şu zaferin bahş eylediği rûhânî neş'eyi, ben târif edemiyorum vesselâm...</p>
				<p class="normal">İşte böyle zengin düşünceler, hesaplar ve hislerle, Kars ovasına inildi. Bir su başında yine mola verildi. Sonra tekrar iki saat yol alındı ve akşamın yaklaşması sebebiyle, müdafaaya elverişli bir yer seçilerek, orada vaziyet alınıp kalındı.</p>
				<p class="normal">&#160;</p>
				<p class="solbaslik2">Tâkip sırasında, orduyu ihtiyata mecbur eden yalan haberler</p>
				<p class="normal">Ertesi sabah yola koyulduk. O sırada ordunun içinde hafif hafif bir fısıltı dönmeye başladı. Dönüp dolaşan bu gizli habere göre: Güya, biz Sarıkamış yolundan Soğanlıdağı'ndan Kars ovasına inmiş isek de, gelirken solumuzda kalan Çıplaklı ve Hünkârdüzü yollarını tutmak için düşmanın o tarafa çıkardığı büyükçe bir kuvvet arkamızı almış imiş...</p>
				<p class="normal">Ordu içinde her çeşit insan bulunur. Biraz evhamlıca olan bir tanesi:</p>
				<p class="normal"><span class="ideitalik">"Biz Kars ovasında böyle serbestçe yürüyoruz ama, acaba Hünkârdüzü yoluyla düşman arkamızı almış olmasın"</span></p>
				<p class="normal">Şeklinde, bir ihtimal olarak birine bir şey söyler. Bu söz şahsî bir düşünce olarak ve lâf olsun diye söylenmiş iken, sonradan halkın mübâlağaya olan meyli yüzünden, kulaktan kulağa giderken başka şekil alır. Ağızdan ağıza yayılırken de işin esası değişir. Şahsî bir fikir ve ihtimal olarak söylenen bu söz, olmuş bitmiş kat'î bir mes'ele hâlini alır.</p>
				<p class="normal">Ekseri yalan haber ve rivâyetlerin yayılması bu şekilde olur ya! Her ne ise, o tarafları keşfe adamlar gönderildi. Ama o günlerde Serasker Redif Paşa'dan bir telgraf geldi. Bunda, düşmanın hem Eleşgirt tarafından, hem de bizim önümüzden ric'atinin bir harp hilesi olması ve askerimizi bir ovalık arazide üstüne çekerek tuzağa düşürmek isteyebileceği, her ihtimale karşı uyanık bulunulması bildiriliyordu.</p>
				<p class="normal">&#160;</p>
				<p class="solbaslik2">Kars önlerinde mola</p>
				<p class="normal">Bu telgraftan ve ortalıkta dönüp dolaşan dedikodulardan bir <span class="ideitalik">"Acaba!"</span> suali zihinlere takıldı. Takip işindeki kat'î azim de böylece biraz gevşedi.</p>
				<p class="normal">Ordunun sol gerisinde kalan Hünkârdüzü'nden doğru bir haber alabilmeyi beklerken, adımlarımız biraz yavaşladı. Hamd olsun ki aynı gün, korktuğumuz tarafın düşmandan sâlim olduğu haberini aldık.</p>
				<p class="normal">Ama ordu Kars'a yaklaşmış bir halde iken, Soğanlıdağı'nın başka yoldan düşmanın eline geçmesi ve Erzurum'la bağlantımızın kesilmesi ihtimali hatıra geldi. Erkânıharbiye reisi Ferik Feyzi Paşa ise dâima bu husûsu hatırlatıyordu.</p>
				<p class="normal">Seraskerin telgrafı da meydanda olduğundan Kumandan Paşa'nın, ordu-yu hümâyûn erkân ve ümerâsıyla bir istişâre etmesi icap eyledi. Askere olduğumuz yerde mola verildi.</p>
				<p class="normal">&#160;</p>
				<p class="solbaslik2">Ordu erkân ve ümerâsının bir müzâkeresi</p>
				<p class="normal">Erkân ve ümerâ bir tepecik üzerine toplanarak mes'ele ortaya konuldu.</p>
				<p class="normal">Müzâkerenin mevzuu, elde bulunan bu seyyar ordumuza bir hatt-ı hareket tâyin etmekten ibaretti.</p>
				<p class="normal"><span class="ideitalik">"Ne yapalım? Hep birden doğruca Kars'a gidip onları muhâsaradan kurtardıktan ve Kars kalesinin mevcûduyla birleştikten sonra, hâlin icâbına göre ileri doğru hareket mi edelim? Yoksa Soğanlıdağı'nın düşman tarafından tutulup arkamızın alınması ihtimâline karşı, ordumuz geriye, yâni Soğanlıdağı'na döndürülerek, müdâfaa vaziyeti alındıktan sonra düşmanın taarruzunu mu bekleyelim? Veya bir miktar kuvvet ayırarak Soğanlı'ya gönderildikten sonra Kars ile Soğanlı'nın arasında münâsip bir noktada mevki alınarak icabı hâlinde Kars'a yahut Soğanlı'ya mı yetişelim?"</span></p>
				<p class="normal">Bu hususlar ve bunların mahzur ve faydaları uzun uzadıya muhâkeme ve müzâkere olundu.</p>
				<p class="normal">Nihayet, kuvvet ayırmaksızın ordumuzun hep birden Kars'a gidip oradaki kuvvetle birleşmesi, ondan sonra duruma göre hareket eylemesi kararında ekseriyet birleşti. Yalnız erkânıharbiye reisi Feyzi Paşa, düşmanın hâlinden emin olmadığı için, Soğanlı'nın terk edilmemesi ve orada müdâfaaya hazırlanılması fikrinde olduğundan, ekseriyete muhâlif kaldı.</p>
				<p class="normal">Feyzi Paşa, eski Kırım muhârebeleri sırasında, Kars'ta muhâsara altında ve müdâfaada kalanlardan olduğu için:</p>
				<p class="normal"><span class="ideitalik">"Kars'a düşman hücum edemez, az bir askerle ve uzaktan muhâsara etmekle yetinir. Herhalde bizim seyyar ordumuzun bir çâresine bakmak mecburiyetindedir. Onun niyeti bize taarruz etmektir. Biz Soğanlı'da müdâfaa hâlinde bulunalım, üzerimize gelirse harp edelim. Sonra da vaziyete göre hareket ederiz."</span></p>
				<p class="normal">Fikir ve reyinde sebât etti, durdu.</p>
				<p class="normal">&#160;</p>
				<p class="solbaslik2">Topların, muhâsara altındakilere tesiri</p>
				<p class="normal">Feyzi Paşa'nın bu hususta hakkı da vardı ya! Çünkü yaşı yetmişe yanaşmış, çok tecrübeler görmüş, esâsen Avrupa matbûâtını tâkip ederek zihni açılmıştı. İmkânlarımızı da görmekte bulunduğundan: Türkler bu günkü günde nedir ve Rusya devleti nasıldır? Buralarını da akıl ve hikmet bakışıyla pek iyi tanımış olduğundan ihtiyatkârlığı seçmişti.</p>
				<p class="normal">Lâkin ele geçen fırsatı kaçırmamak da harbin ve askerliğin en büyük dustûru idi. Kars ise Kırım muhârebesindeki muhâsara hâli gibi, sadece, dışarıdan gelen ihtiyaç maddeleri kesilerek değil, son senelerin icâdı olan topların gülleleri altında inim inim inlemekte bulunduğundan, her halde Kars'ın kurtarılması fikri tercih olunmalıydı.</p>
				<p class="normal">Elhâsıl, Feyzi Paşa'nın reyinin aksine olarak alınan karar üzerine, Kumandan Paşa, Allah'a tevekkül ederek askeri yola koydu. İleriye doğru gidilirken, düşmanın o gün Kars'ın beri tarafındaki muhâsarayı kaldırıp, şehrin öbür tarafına nakl ettiği ve yalnız sıkça top atışına devam etmekte olduğu haberi alındı.</p>
				<p class="normal">&#160;</p>
				<p class="solbaslik2">Hepimiz ağlıyorduk</p>
				<p class="normal">Orduyu hümâyûnun gelmekte olduğunu ve muhâsara hattının yarısının açıldığını Kars ahâlisi işitir işitmez, atına ve ayağına güvenen, süvâri ve yaya istikbalciler sökün etti.</p>
				<p class="normal">Gelenlerin, yine burada târifinden âciz olduğum tatlı acı, birtakım his ve düşüncelerle gözlerinden sevinç ve saadet yaşları, dillerinden ise millet ve devletin şevketinin devamı duaları akıyordu. Bu hâlin tesiriyle biz de ağlıyorduk.</p>
				<p class="normal">İkindiden sonra, Kars'ın sağında, iki saat kadar uzağında bulunan Çivilikaya'ya inildi. Bu Çivilikaya mevkii, Kırım muhârebesi sırasında, yine Kars'ımız muhâsarada iken, Rusya ordusunun merkezi imiş. Bu defa da, bir gün evvel burada, yine düşmanın epeyce bir kuvveti varmış.</p>
				<p class="normal">Artık Kars ile ordumuzun arasındaki yol, bir çarşı yolu hâlini aldı. Kars mutasarrıfı Şefik Paşa, memleketin kadısı, müftüsü, eşraf ve âyânıyla gelerek Kumandan Paşa hazretleriyle görüştüler. Bu esnâda işitenleri pek müteessir edecek şeyler söylediler.</p>
				<p class="normal">&#160;</p>
				<p class="solbaslik2">Kars muhâsarasının kaldırılmasından sonra</p>
				<p class="normal">Akşam üstü Kumandan Paşa etrafımızdaki dağ ve tepeleri Erkânıharbiye Reisi ile dolaşarak, askeri ve topları mevkiin icabına göre ta'biye eylediler. O gece orada kalındı. Ertesi sabah kalkıldığında, düşmanın, Kars'ın öbür tarafından atmakta olduğu topların sesi duyulmuyordu. Bundan, Kars'ın doğusunun da düşman muhâsarasından kurtulduğu anlaşıldı. Kars'ın muhâsarası tamamen sona ermişti.</p>
				<p class="normal">Dikkat buyuruluyor mu, ta bizim Çivilikaya'ya varışımıza kadar, düşman memlekete gülle atmaktan ve muhâsara etmekten geri durmamıştır. Osmanlı ordusu gâlip olarak geliyormuş diye patırtıya pabuç bırakmadı. Âdeti olduğu üzere hep hâdiselere dikkat etti, kendini telâşa kaptırmadı. <span class="ideitalik">Fa'tebirû yâ zubbât-el asâkir!</span><sup class="calibre3"><a href="../Text/basimizagelenler_split_221.html#footnote-600-138" id="footnote-600-138-backlink" name="footnote-600-138-backlink">138</a></sup></p>
				<p class="normal">&#160;</p>
				<p class="solbaslik2">Asırlar boyu rastlanmayacak bir sevinç</p>
				<p class="normal">Kars ahâlisinin ve çoluk çocuğunun memnuniyetini ve sevinç gulgulesini bayrama benzetmek doğru olmaz. Zira bayramların verdiği neş'e tabiî bir şey, bununki ise umulmadık bir kurtuluş sevincidir.</p>
				<p class="normal">Böyle sevinçlere asırlar geçer de tesâdüf olunamaz. Ömürler biter de idrâkine her insan muvaffak olamaz. Hiç yirmi yedi gün, gülle altında, çoluk çocuğun ızdırap ve feryâdı içinde, ırz ve namusunu kaybetmek, öldürülmek, evleri yıkılmak, vatanın mahv olması gibi korkunç belâların hepsini birden getirecek bir âkıbeti tasavvur ederek muhâsarada kaldığımız oldu mu?</p>
				<p class="normal">İşte bizim Kars'taki kardeşlerimizin hepsi, maddî ve mânevî böyle bir tazyik altında iken, Cenâb-ı Hakk'ın yüce kudretini gördüler; fiilen ilâhî yardım ve imdâda mazhar oldular. <span class="ideitalik">Elhamdulillâhi-llezî ezhebe anne-l hazen.</span><sup class="calibre3"><a href="../Text/basimizagelenler_split_222.html#footnote-600-139" id="footnote-600-139-backlink" name="footnote-600-139-backlink">139</a></sup></p>
				<p class="normal">&#160;</p>
				<p class="solbaslik2">Muhtar Paşa, Kars'ta</p>
				<p class="normal">Ertesi gün Muhtar Paşa hazretleri Kars'a girdi. Dersaadet'ten, Kars kumandanlığına tayin olunan Müşir Melemenci Tevfik Paşa hazretleri, ordu Sarıkamış'tan aşağı inerken gelip bize katılmıştı. Muhtar Paşa onu da beraberine alıp, vazifesini ifâ etmek üzere makâmına oturttu. Eski kumandan Hüseyin Hâmi Paşa ve diğer erkân ve ümerâ ile görüştü. Hepsine sebatlarından dolayı beyân-ı teşekkür ederek, askeri ve istihkâmları gezdi.</p>
				<p class="normal">Düşmanın nerelerde, ne türlü hareketler icrâ ettiğini anladı, toplarını yerleştirdiği yerleri gördü. Lâzım gelen tertibatı aldı ve gerekli tenbihlerde bulundu. Kars'ta erkânıharbiye reisliğinde bulunan Hasan Kâzım Paşa'yı yanına alarak Çivilikaya ordugâhına getirdi. Feyzi Paşa'yı da rahat etmesi için onun yerine Kars'a gönderdi.</p>
				<p class="normal">Çünkü bundan sonra Kars'ca iş kalmadı, artık yapılacak şeylerden ne varsa bizim seyyar halde bulunan ordu yapacak, icâbına göre Kars'taki askeri bile yanına alacak idi. Feyzi Paşa, gerçi olgun ve ihtiyatlı bir asker ise de, ihtiyarlığı sebebiyle inip binmeye muktedir değil idi. Halbuki ordumuzda bulunacak bütün ümerâ ve erkânın, atlı ve piyâde gezmek, inmek, çıkmak, uykusuz kalmak gibi, seferberlik hâlinin icaplarından olan rahatsızlıklara katlanabilmelere lâzımdı.</p>
				<p class="normal">&#160;</p>
				<p class="solbaslik2">Kars'taki Hâşim Paşa'nın güzel hâtırası</p>
				<p class="normal">Kars'taki asker ve istihkâmlar gezilirken, iş gören ve fevkalâde hizmeti geçenlerin kimler olduğu da işitiliyordu. Bunlar arasında Karadağ ve Karapatlak adındaki cephe istihkâmlarının kumandanı Mirliva Hâşim Paşa'nın medhi de duyuldu.</p>
				<p class="normal">Gece gündüz düşman güllelerine en fazla hedef olan bu istihkâmlar imiş. Buradan yâni Hâşim Paşa'nın istihkâmlarından sapan gülleler başka taraflara ve kasabaya düşermiş.</p>
				<p class="normal">Kars kumandanı Hüseyin Hâmi Paşa, Hâşim Paşa'ya:</p>
				<p class="normal"><span class="ideitalik">"Onbeş gündür sizin livânız geceli gündüzlü gülleler karşısında duruyor. Askeriniz rahatsız oluyor, uykusuz kalıyor; sizi değiştirelim, biraz da başka bir livâ gönderelim"</span> der. Hâşim Paşa ise:</p>
				<p class="normal"><span class="ideitalik">"Ben ve askerim, gelen güllelerden korunmanın kolayını aldık, alıştık. Şimdi alışmamış bir livâ getirilirse, onları alıştırıncaya kadar hayli telefat verilir. İhtimal ki, düşman tarafından bir hücum vâki olursa, acemilikleri sebebiyle bir sakatlık olabilir. Ben de, askerim de hâlimize râzıyız. Siz öteki cephelerin emniyet altında olmasına inâyet ve himmet buyurunuz."</span></p>
				<p class="normal">Cevabıyla olduğu yerde kalmayı ister.</p>
				<p class="normal">Bakındı büyüklüğe! Bakındı ulüvv-i cenâba! Böyle muhterem gâzilerin nasıl ayakları öpülmez. Hâşim Paşa gibi metânet ve cesâretin timsâli olan bir zat, niçin kıyâmete kadar dillerde rahmetle yâd olunmaz? Elbette olunmalı! <span class="ideitalik">"İnnallâhe lâ yudî'u ecr-al muhsinîn"</span><sup class="calibre3"><a href="../Text/basimizagelenler_split_223.html#footnote-600-140" id="footnote-600-140-backlink" name="footnote-600-140-backlink">140</a></sup> âyet-i celîlesinin şümûlü içine, Hâşim Paşa gibi büyükler dururken, başka kimler girecek!</p>
</body>
</html>