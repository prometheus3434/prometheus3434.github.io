<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_39"><br class="chapter"/>&#160;&#160;&#160;YİRMİDÖRDÜNCÜ BÖLÜM<br class="chapter"/>&#160;&#160;&#160;<span class="solbaslik1">Düşman Kars'ı Nasıl Aldı?</span></h1>
				<p class="normal">Bilindiği gibi bütün ilim ve fikir adamları, şu esasta birleşmişlerdir ki: Bir memlekette cezalar ne kadar dikkatle verilir ve mükâfatlar ne kadar itibar görürse, o devletin ve memleketin, ahvâlinin iyileşmesi, emniyeti, ilerlemesi ve önem kazanması da o derecede kemâle erer.</p>
				<p class="normal">Hikmet-i hükûmetin bu iki sağlam esâsı, bizde yoluyla hüküm süremediği için Garp milletlerine karşı za'aflar ve acizler içinde kaldık.</p>
				<p class="normal">&#160;</p>
				<p class="solbaslik2">Kumandan her cezayı verebilir</p>
				<p class="normal">Muhtar Paşa husûsî ve umûmî surette, ceza ve mükâfat vermeye izinli idi. Hattâ Deveboynu muhârebesinden sonra Seraskerlik makàmına yazdığı telgrafta, Miralay Ahmed Bey'le Ârif Bey'in ve Tokat sınıf-ı sâlis redif binbaşısının rütbelerinin ikişer derece tenzîli lüzûmu gösterilmişti.</p>
				<p class="normal">Tahkikata devam olunurken, o gün korkaklık gösterenin Tokat sâlis binbaşısı denilen zat olmayıp, Tokat müstahfaz taburuna kumanda etmekte olan bir mütekàid kolağası olduğu ve Aziziye istihkâmında vukû bulan muhârebe günü bu adamın tamamen kayb olduğu cihetle, amelinin cezası Rûz-i Cezâ'ya kaldığı, tashihen Seraskerlik makâmına yazıldı idi.</p>
				<p class="normal">Seraskerlik makâmından gelen cevapta, bu gibilerin askerlikten tardının veyahut daha büyük cezalara dûçâr edilmesinin kendi selâhiyeti dâhilinde olduğu Kumandan Paşa'ya bildirilerek icâbına göre muâmele olunması yazılmıştı.</p>
				<p class="normal">İki gün sonra zuhûr eden Aziziye vak'asında, düşmanın, istihkâmın ve hattâ müdâfaalı kışlanın içine kadar girmesi, zâbitan ve ümerânın dikkatsizliğinden ileri gelmiş olmasıyla, bunlara bir ibret-i müessire gösterilmesi lüzûmu ortaya çıkmıştı.</p>
				<p class="normal">&#160;</p>
				<p class="solbaslik2">Askerlikten atılan zâbitler</p>
				<p class="normal">Zâten mahpus olan şu dört miralay ile bir binbaşının tardı ve Kaymakam Şevket Bey'in dahi tenzîl-i rütbe muamelesi, hazır bulunması lâzım olan zevâtın huzurunda icra olunarak, keyfiyet, Seraskerlik makàmına dahi yazılmış idi. Cevâben gelen telgraf aşağıya aynen kayd olundu:</p>
				<p class="normal"><span class="ideitalik">"Gâzi Ahmed Muhtar Paşa hazretlerine,</span></p>
				<p class="normal"><span class="ideitalik">"29 Teşrînievvel sene 93 [10 Kasım 1877] tarihli telgrafnâmelerinde görülen denâet ve cebânetlerine mebnî tard edilmeleri lüzûmu bildirilen</span><sup class="calibre3"><a href="../Text/basimizagelenler_split_344.html#footnote-800-73" id="footnote-800-73-backlink" name="footnote-800-73-backlink">(*73)</a></sup><span class="ideitalik">redif altıncı alayın miralayı Hacı Ahmed ve topçu miralayı Ârif Beylerle, topçu binbaşısı Abdi Efendi'nin ve hassa ordusu üçüncü nizâmiye alayının miralayı Derviş Ahmed Beylerin vâki olan hareketleri, haklarında şiddetli cezâyı icap ettiren ahvalden olmasıyla yalnız tard ile iktifâ olunması câiz değildir. Usûlen divan-ı harp huzurunda muhâkeme edilerek haklarında kanûnen terettüp edecek cezâların icrâsı lâzımdır.</span></p>
				<p class="normal"><span class="ideitalik">"Buna ise hal ve zaman müsaid olmadığı halde, şimdiki gâilenin giderilmesinden sonra icabına bakılmak üzere tevkif altında tutulmaları, ol babda yazılan telgrafınız üzerine gönderilen irâde-i seniye ahkâmından bulunduğundan, bunların şimdiden kayıtları silinerek</span><sup class="calibre3"><a href="../Text/basimizagelenler_split_345.html#footnote-800-74" id="footnote-800-74-backlink" name="footnote-800-74-backlink">(*74)</a></sup><span class="ideitalik">icâbının icrâsı, ve Deveboynu muhârebesinde ve sâir vak'alardaki gevşekliği üzerine rütbesinin binbaşılığa tenzîl edildiği 1 Teşrînisânî sene 93 [13 Kasım 1877] tarihli telgrafnâmelerinde beyan olunan erkânıharp kaymakamı Şevket Bey'in hakkında icra buyurulan tenzîl-i rütbe muâmelesi, başkaca irâde-i seniyyeyi icap edeceğinden, kendisi hakkında daha sonra çıkacak olan irâde-i seniye gereğince lâzım gelen muâmele icra olunmak üzere keyfiyetin Babıâlî'ye arz ve iş'ârı Dârışûrâ'dan mazbata ile ifâde olunması üzerine, bunlardan redif miralayı Hacı Ahmed Bey ile topçu miralayı Ârif, piyâde ve süvâri miralayları Hasan ve Derviş Ahmed Beylerin kayıtları silinmiş ve Şevket Bey'in tenzîl-i rütbesi keyfiyeti Bâbıâlî'ye arz olunmuş ise de topçu binbaşısı Abdi Efendi'nin hangi tabura mensup olduğu kayıttan bilinemediğinden, kaydı silinmek üzere, kendisinin hangi ordu, alay ve tabura mensup olduğu ve nereden naklen geldiğinin bildirilmesi lüzûmu beyan olunur.</span></p>
				<p class="sagitalik">26 Teşrînisânî sene 1293 [8 Aralık 1877]<br class="chapter"/>Mustafa"</p>
				<p class="normal">&#160;</p>
				<p class="solbaslik2">"O gün kurşuna dizilselerdi..."</p>
				<p class="normal">Bu telgrafın geldiği tarihte matrudların hepsi İstanbul'a gitmişlerdi. Onun için tevkif altında tutulmalarına Erzurum'ca imkân yoktu. Müsâlâhadan sonra bu zatlar İstanbul'da feryatlar, şikâyetler ettiler. Askerlikten haksız yere çıkarıldıklarını, her biri bir yol bularak baştakilerin kulağına ulaştırdılar.</p>
				<p class="normal">O vakit Serasker olan Rauf Paşa, bir tezkere yazarak, o sırada İstanbul'da bulunan Muhtar Paşa'dan, bunlar hakkında bir dîvân-ı harp kararı mazbatası varsa göndermesini istedi. Muhtar Paşa da yazdığı cevapta:</p>
				<p class="normal"><span class="ideitalik">"Bunlar hakkında bir dîvân-ı harp teşkîline harbin hâli mâni olduğu gibi, umum askere, ümerâ ve zâbitâna, o anda gâyet seri' olarak bir ibret-i müessire gösterilmesi lâzım idi. Bunların kötülükleri şahsî müşâhedemle sâbitti. Dîvân-ı harp teşkiline vakit de yoktu. Ayrıca bu gibilerin çoğu zaman dîvân-ı harplerden beraat etmenin yolunu buldukları emsâliyle sâbittir. Mükâfat ve ceza vermeye selâhiyetim olduğu irâdesi, sizce de mâlûmdur. Daha sonra gelen telgraflarla da bu selâhiyetim te'yîd olunmuştur. Binâenaleyh ben bunları tard etmekle yetindim. Acaba bu zatlar o gün kurşuna dizilerek vücutları sahîfe-i âlemden kaldırılmış olsa idi, şimdi ne olacaktı ve ne denilecekti?"</span></p>
				<p class="normal">Şeklinde bâzı mütâlaalarda bulundu.</p>
				<p class="normal">Ama husûsî olarak teşkil edilen dîvân-ı harpte, hepsinin rütbesinin iâdesine ve boşta kaldıkları müddetteki maaş ve tâyinlerinin verilmesine karar alındı, irâde-i seniyyesi dahi o merkezde şerefsünûh eyledi.</p>
				<p class="normal">Şu garip vak'ayı hikâye etmekten maksadım, istikbalde iş görecek olan umum kumandanlara, ibret ve hikmet dolu bir misal göstermektir. Bu zatlardan bâzıları birkaç ay sonra paşa lâkàbını dahi alarak mirlivâ oldular, mühim mevki ve memuriyetlere tâyin kılındılar. <span class="ideitalik">Fa'tebirû yâ ulilebsâr!</span><sup class="calibre3"><a href="../Text/basimizagelenler_split_346.html#footnote-600-214" id="footnote-600-214-backlink" name="footnote-600-214-backlink">214</a></sup></p>
				<p class="normal">&#160;</p>
				<p class="solbaslik2">Aziziye'nin önemi</p>
				<p class="normal">Her ne ise, Cenâb-ı Hakk'ın lütûf ve yardımı ile Topdağı yâni Aziziye muhârebesi de kazanıldı. Çünkü Topdağı bütün Erzurum istihkâmlarının kilididir. Burası düşman elinde olursa, memleket yok demektir. Öteki münferid ve muttasıl istihkâmlar da bir işe yaramazlar. Çünkü burası hepsine hâkimdir.</p>
				<p class="normal">Öyle mühim bir mevkideki büyük istihkâmların hattâ müdâfaalı kışlanın, Rusya devletinin askeri gibi, askerliğine ve kuvvetine güvenir bir gâlibin eline geçip de, tekrar hücum olunarak, savaşıp geri alınması, üstelik bu savaşın, ric'at ve bozgunlarla ahlâkı bozulmuş, sabır ve sebâtı zedelenmiş bir asker eliyle verilmesi, yine Osmanlı askerine mahsus olan hârikalardandır...</p>
				<p class="normal">Topdağı muhârebesinden iki üç gün önce Moskof'un –her ne sebebe mebnî ise– Erzurum'u muhâsarada ağır davranmakta olduğu görülmesiyle, Trabzon'dan Erzurum'a gelmek üzere yola dizilmişken bâzı tehlikelerin hesâbı ile Bayburt'ta toplanmalarına karar verilen taburlar, bu fırsattan istifâde edilerek, günler geçtikçe, sel önünden kütük kaçırırcasına, fevkalâde bir sür'atle Erzurum'a sokulmaya başladılar. Etraftaki köy ve kazâlarda kalmış ne kadar mîrî zahiresi var ise, onlar da bir taraftan Erzurum'a sevk olunuyordu.</p>
				<p class="normal">&#160;</p>
				<p class="solbaslik2">Erzurum ile Kars arasında düşmanın muvâsala yolunu tehdit için düşünülen tedbirler ve buna dâir bâzı mütâlaalar</p>
				<p class="normal">Erzurum'u muhâsara emelinde bulunan Rusya ordusunun Kars ciheti ve Rusya memleketi ile olan muvâsala yoluna taarruz edilmesi düşünüldü. Bu yolu yandan tehdit etmek üzere Muş cihetinde 'nefîr-i âm'dan yâni 'muâvine' dediğimiz ahâli askerinden mürettep bir karaltı teşkiline karar verildi. Bu kuvvetin Muş mutasarrıflığı emrinde toplanması için icap edenlere buyrultular yazıldı. İcap eden emirler neşr edildi.</p>
				<p class="normal">Bu kuvvetin fazla bir iş göremeyeceği mâlûm idiyse de, hiç olmazsa düşmanın bu yoldaki emniyetini kaldırmak ve gidiş ve geliş serbestliğine mâni olmak mümkün olabilirdi. Fakat düşmanın bir kere memleketimizin içine yayılmışken ve ahalimizin pek çok tecrübeden geçmiş ahlâkı da mâlûm iken bu gibi tedbirlerin işe yaramayacağı muhakkaktı.</p>
				<p class="normal">Eğer ordumuz Rusya hududunu geçip, biraz da üstünlük göstermiş olsaydı, Kürdistan'daki evlerde adam kalmamak üzere hemen hepsi orduya gelip dökülürdü. Lâkin iş aksi olunca, bunlardan beklenen cihad hizmetinin de tersine döneceği tabiidir.</p>
				<p class="normal">&#160;</p>
				<p class="solbaslik2">Millî gayret, cemiyet fikri, hâkimiyet lezzeti...</p>
				<p class="normal">Çünkü bu ahâlinin henüz o derece gözü açılmamıştır; muhârebe, şahsen Padişah'ın muhârebesi olarak düşünüldüğünden, millî bir nazarla görülmemektedir. Bu cihetle askerlik, ekser ahâlimizin indinde, daha, hükûmetin bir angaryası sayılıyor.</p>
				<p class="normal">Avrupalıların millî davranışlarını, millet gayretlerini kitaplarda görüp de bizim memleketimizde de tatbikine kalkışmak, bugünkü cehâletimizle mümkün değildir.</p>
				<p class="normal">Ne zaman ahâlimize bir cemiyet fikri, bir medeniyet anlayışı, bir hâkimiyet lezzeti gelirse, o vakit –hükûmetin delâleti olsun olmasın– tabiatin sevkiyle Rus ordusunun muvaffakiyeti aleyhine, tek ve toplu olarak, söz veya fiille harekete geçerek, hiç olmazsa çete şeklini alıp Moskof ordusuna çeşit çeşit rahatsızlık verirler. Bir cemaat ve bir millet aleyhine hareket etmek ne imiş, onu pek pahalı olarak düşmanımıza gösterirler.</p>
				<p class="normal">&#160;</p>
				<p class="solbaslik2">Şeyh Ubeydullah Efendi'nin dargınlığı</p>
				<p class="normal">Elli bin nefer mücâhidle Rusya'ya karşı harekete hazır olduğu, muhârebeden önce devlete duyurulan Şeyh Ubeydullah Efendi'nin Bayezid ordusundaki vak'aları yukarıda yazılmış idi, inşaallah unutulmamıştır.</p>
				<p class="normal">Şeyh daha sonra Bayezid ordusundan ayrılıp evine gidince, orduya getirebildiği cemaat de dağılmıştı. Devlet bunu Şeyh'in darılmasına vererek, hatırını yapmak ve tekrar asker toplamasını temin etmek için Serasker Paşa tarafından Muhtar Paşa'ya bir telgraf gelmişti. Bu telgraf ile verilen cevâbın sûretleri şunlardır:</p>
				<p class="normal"><span class="ideitalik">"Şeyh Ubeydullah Efendi'nin dargınlığının hoşnutluğa çevrilerek, muâvine askeri toplamaya teşvik olunması günün icaplarından olup, bu hal 18 Teşrînievvel sene 93 [30 Ekim 1877] tarihli telgrafnâme ile bildirilmişti. Kendisine yazılan telgrafnâme ise uygun görüldüğü takdirde oradan çekilmek üzere taraf-ı devletlerine gönderilmişti. Bu baptaki mütâlaa ve teşebbüslerinizin ne olduğunun bildirilmesi arzu edilmekte olduğundan, keyfiyet sual olunur efendim.</span></p>
				<p class="sagitalik">Fî 29 Teşrînievvel sene 93 [10 Kasım 1877]<br class="chapter"/>Mustafa"</p>
				<p class="normal"><span class="ideitalik">"Makàm-ı Seraskerî'ye</span></p>
				<p class="normal"><span class="ideitalik">"Şeyh Ubeydullah Efendi'nin dargınlığının hoşnutluğa çevrilmesi ve muâvine askeri celp ve toplamaya teşvik olunmasına dâir fî 18 Teşrînievvel sene 93 [30 Ekim 1877] târihli telgrafnâme-i hidîvîleri üzerine, keyfiyet irâde-i aliyyeleri gibi ve bâzı gerekli hususların da derc ve ilâvesiyle, o vakit Şeyh Efendi'ye yazılmıştı. Cevabı alınamadı. Esasen istediğimizin husûlü de umulamaz. Gerçi Şeyh'in gayret ve hamiyet sahibi olduğu ve iş görmek istediği anlaşılıyor. Fakat muâvine askerinin nizam ve intizamsızlıkları ve bilhassa kış mevsimi, semere alınmasına mânidir. Ve müridânın ise şeyhlerini, hânelerinde otururken daha çok sevdikleri, pek çok misallerle sâbit olduğu mâlûmdur. Maamâfih cihâdın faziletleri ve bu yolda fiilen ve maddeten gayret eylemesi hakkında, kendisi te'kid ve teşvikten geri kalınmadığı fî 29 Teşrînievvel sene 93 [10 Kasım 1877] tarihli telgrafnâmelerine cevâben arz olunur.</span></p>
				<p class="sagitalik">Fî 29 Teşrînievvel sene 93 [10 Kasım 1877]<br class="chapter"/>Gâzi Ahmed Muhtar"</p>
				<p class="normal">&#160;</p>
				<p class="solbaslik2">Düşman, nemize düşmandır bilmeyenler</p>
				<p class="normal">Bahsimiz olan hâl üzerine Kürtlerin toplanması lüzûmuna dâir Serasker Paşa'nın bir telgrafı üzerine yazılan şu cevap dahi, işin derecesini anlamaya kâfi geleceğinden, aynen kayıt ve derc olundu:</p>
				<p class="normal"><span class="ideitalik">"Makàm-ı Seraskerî'ye,</span></p>
				<p class="normal"><span class="ideitalik">"26 Teşrînievvel sene 93 tarihli emr-i telgrâfîleri cevâbıdır. Muş ve Van ahâlisine şimdiki halde düşmanın bir tasallut haberi alınmadığı gibi, olamayacağını dahi zannederiz. Tasallutu yalnız Kars ve Bayezid'den Erzurum'a gelen yollar üzerindeki kazâlara münhasırdır. Muş cihetine muâvine askerinin celp ve toplanması, ve Mutasarrıf'ın kumandasında olarak düşmanın muvâsala hattı üzerine hareketler icrâsını, evvelce mutasarrıflığa tebliğ etmiştim. Fakat şimdiye kadarki tecrübelerle sâbit olduğu üzere, muâvine askerinin harp mevkilerindeki varlığı yalnız kalabalıktan ibaret olup, bunlardan istifâde edilmek kàbil değildir. Çünkü bunlarda nizam ve intizam olmadığından nizâmiye askeri harbe giriştiği zaman yandan ve arkadan görünebilmekte iseler de, içlerine bir top dânesi gelmiş olsa dağılmaktadırlar. Bu bakımdan, o taraflarda muâvine askeri ile idâre-i maslahat imkânı tasavvur olunamıyorsa da, düşmanın büyük bir taarruzu da beklenmiyor. Şimdiki halde oraların telgraf muhâbereleri kesilmiş olduğundan Palandöken yoluyla</span><sup class="calibre3"><a href="../Text/basimizagelenler_split_347.html#footnote-800-75" id="footnote-800-75-backlink" name="footnote-800-75-backlink">(*75)</a></sup><span class="ideitalik">ve noktalar vasıtasıyla, haberleşme yapılmaktadır. Lâkin Siirt'le Bitlis arasında dört saatlik mesâfeye telgraf hattı uzatılırsa hiç bir mâniaya uğramaksızın muhâberemiz cereyan edeceğinden bunun sür'atle icrâsı istirham olunur.</span></p>
				<p class="sagitalik">30 Teşrînievvel 93 [11 Kasım 1877]<br class="chapter"/>Gâzi Ahmed Muhtar"</p>
				<p class="normal">&#160;</p>
				<p class="solbaslik2">Ruslar, yollarımızda, bizden rahat</p>
				<p class="normal">Müsâlaha yapılıncaya kadar, ne Ubeydullah Efendi'den, ne de bir başkasından, bir haber ve eser zuhûr etti. Rusların bizim memleketimizdeki muvâsala yolları, kendi memleketlerindeki yollar gibi emin ve sâlim kalarak kimse onlara <span class="ideitalik">"Gözünüzün üstünde kaşınız var"</span> bile diyemedi. Sellemehüsselâm, vızır vızır Erzurum ile Kars arasında işleyip durdular. Ruslar seyr ü sefer ederken, hattâ bir ufacık at hırsızına olsun rastlamadılar.</p>
				<p class="normal">Halbuki âdi zamanda bizim yolcumuz o yoldan geçerken, hırsızların ve şakîlerin şerrinden korunmak için hayli ihtiyat tedbirleri almak mecburiyetinde kalırdı. İşte bu hâlin sebebi de hürriyet, istiklâl ve milliyet ne demektir ve düşman nemizin düşmanıdır, bunu bilmeyişimizdir. Yoksa bu hâl korkaklık ve cesâretsizlik eseri değildir.</p>
				<p class="normal">&#160;</p>
				<p class="solbaslik2">Kars'taki müdâfilerin ve Kars'ın hâlini anlatan bir telgraf</p>
				<p class="normal">Teşrînisânî başlarında Erzurum'da mühim bir vak'a olmadı. Memleketteki askeri tanzim ve levâzımını ikmâl eylemek gibi şeylerle meşgul olundu. Düşman da Erzurum'u muhâsara etmek üzere kendi noksanlarını tamamlamaya uğraşıyordu.</p>
				<p class="normal">Bu sırada Kars Kumandanı Hüseyin Hâmi Paşa ile Mutasarrıf Şefik Paşa bir telgraf yazarak bâzı adamlar vasıtasıyla dışarı çıkarıp yakın bir yerden Dersaadet'e çektirmişler. Serasker Paşa bu hususta Muhtar Paşa'nın mütâlaasını sorunca, kendisine cevap verildi.</p>
				<p class="normal">Kars'ın ahvâlini oldukça izah eden bu cevâbî telgrafın sûreti aşağıdadır:</p>
				<p class="normal"><span class="ideitalik">"Makàm-ı Seraskerî'ye,</span></p>
				<p class="normal"><span class="ideitalik">"Kars'ın muhâsarada oluşundan ve şiddetle topa tutulduğundan bahisle, bir kolordu tertip ve sevk olunması hakkında Kars kumandanlığıyla mutasarrıflığından alınan telgrafnâmeden bahisle ol baptaki mütâlaa-i âcizânem 30 Teşrînievvel 93 tarihli emr-i telgrâfî-i hidîvîleriyle sual buyuruluyor. Kars'ın bu defaki mahsûriyeti geçenki mahsûriyetinden ziyâde ve şiddetli olmayıp, geçen seferde düşman otuz kırk topla döğmekte iken, şimdi yalnız iki üç topla tâciz etmektedir. Muhâsara noktaları dahi yine eskisi gibidir. Yolları süvârisiyle kestiği anlaşılmıştır.</span></p>
				<p class="normal">&#160;</p>
				<p class="solbaslik2">"Hâmi Paşa gayretlidir. Fakat..."</p>
				<p class="normal"><span class="ideitalik">"Şu halde muhâsara-i hâzıra eskisi kadar şiddetli değildir. Fakat asker, ahâli ve başlıca rediflerin, mes'elenin uzamasından, vaziyetin icâbı olan bâzı zarûretlerden ve gülle ile tazyik olunmalarından dolayı şevk ve gayretlerinin kırılması gibi mânevî tesirlere mâruz kalmış bulunmaları mümkündür. Maamâfih Kars istihkâmları, lehülhamd, düşmanın gözünü doldurmuş ve hücumla alınamayacağını hükm ettirmiştir. Bâzı işâretler böyle göstermektedir. Bu sebeple oranın, uzaktan topa tutulmaktan başka tasalluta uğramayacağı itikàdındayım. İçindeki arkadaşların gayret ve tedbir ile davranarak ilişiksiz olmaları lâzımdır.</span></p>
				<p class="normal"><span class="ideitalik">"Hâmi Paşa gayretlidir, fakat diğer sıfatı noksandır. Vehmi gâlip olup, evham tarafından vukû bulan ihtarlara uysaldır. Kars'tan çıktığım sırada, tesadüfen yanımda oranın kumandanlığına bırakacak kimse yoktu. Esasen elimizde kalan erkân ve ümerânın çoğu da onunla hemhâl olduklarından, oranın, başlıca inâyet-i Samedâniyyeye tevdi olunduğunu evvelce arz edişim bu halden dolayı idi. Yine gayret ve sebatlarından eminim, ancak arada bir düşüncesizce ve vehimli haberlerini alıp dinlemeye ve ona karşı teşci edici şeyler yazmaya mecbur kalınmıştır.</span></p>
				<p class="normal"><span class="ideitalik">"Zâbitan nasbı için izin istemesine gelince, daha önce orada iken zâbitânın en cesur ve en işgüzarlarını arayıp bulmaya fazlaca dikkat edilmişti; bu talep o zamanki ağırdan alışımız sebebiyledir. Ancak şimdi o fırkanın münhallerine bittabi oraca bulup nasp etmesi lâzım olmakla icâbı icra kılındı. Emniyetli bir kumanda altında oraya bir kolordu gönderilmesi bahsine gelince, buna da hal, mevki ve mevsim müsâid olmadığı mâlûm-i âlî-yi hidîvîleri olduğu arz olunur.</span></p>
				<p class="sagitalik">2 Teşrînisânî sene 1293 [14 Kasım 1877]<br class="chapter"/>Gâzi Ahmed Muhtar"</p>
				<p class="normal">&#160;</p>
				<p class="solbaslik2">Ordumuzun umûmî ahvâline ve ihtiyaçlarına dâir bir telgraf daha</p>
				<p class="normal">Yukarıda yazılan telgraf meâliyle şimdi yazılacak olan tafsilâtlı bir telgraf, hâlimizi anlatacağı gibi, bunların mütâlaasından,devletin bir müsâlaha ile şu harp belâsına bir nihâyet vermesi lüzûmunun anlatılmak istenildiği de anlaşılacaktır:</p>
				<p class="normal"><span class="ideitalik">"Makàm-ı Seraskerî'ye,</span></p>
				<p class="normal"><span class="ideitalik">"Anadolu Harp Ordu-yu Hümâyûnu'nun şimdiki ve istikbaldeki vaziyetine dâir olup da bugünden apaçık görülmekte olan haller, umûmî siyâsetin tesbit ve idaresine yardım edecek olan vâsıtalardan bulunması sebebiyle, bunların arzını sadâkat ve doğruluğumun bir icâbı sayıyorum. Şöyle ki:</span></p>
				<p class="normal"><span class="ideitalik">"Şu yedi aydan beri devam eden muhârebeler tabiî olarak ordumuza kayıplar verdirdi. Bu ordunun redif efrâdının çoğunu vahşi mizaçlı Kürtler teşkil etmektedir. Bu zaman zarfında mütemâdiyen vukû bulan firarlarda bir nefer bile yakalanamamıştır. Kur'a ve redif bakàyâsından ise şimdilere kadar hiç kimsenin gelmemesi, mevcut umûmî kuvvetimizi, diğer telgrafnâme-i âcizânemde arz olunan miktara indirmiştir. Kur'a ve bakàyâsının sür'atle toplanarak gönderilmesi hususunda birçok defa ve son olarak da irâde-i seniyye ile takrîben kırk gün kadar önce makàm-ı celîl-i sadâret-i uzmâdan ve taraf-ı eşref-i hidîvîlerinden her tarafa ilân ve te'kid buyurulan vasâyâdan bu güne kadar henüz bir semere görülemedi. Bunun sebebi ise, çıkan emirlerin memur tabakalarınca birbirine havâle edilip takip edilmemesi ve unutulup gitmesidir.</span></p>
				<p class="normal"><span class="ideitalik">"Umum kuvvetimizin bir kısmı dahi asâkir-i muâvine olup, bugün onların dahi elde bulunamaması cem' ve tertipleri sırasında işin birçok sûistimâllere uğratılmasındandır. Memleketlerinden almakta oldukları akçaya tamah ederek ekseriya mâlûller gelmektedir. Bunlar muntazam toplanmış olsa dahi, tertiplerinin esasında intizam olmadığından, varlıklarından istifâde kàbil değildir. Elhâsıl, gerek kur'a ve redif efrâdının celbinde ve gerek muâvine askerinin cem' ve tertibindeki yüce niyetlerin cümlesi kuvvede kalmakta, memurlarımızda ise bunları fiiliyâta çıkaracak iktidar görülememektedir. Belki iktidar varsa da, her nasılsa mes'elenin ehemmiyeti nisbetinde çalışan az bulunuyor.</span></p>
				<p class="normal">&#160;</p>
				<p class="solbaslik2">"Noksanlarımız telgrafa sığmaz"</p>
				<p class="normal"><span class="ideitalik">"İhtiyaçlarımızın birisi de nakil vâsıtası olup, bu defa Erzurum'a dönüşümde yapılan tahkikattan anlaşıldığı vechile, ahalinin hamiyetlileri bu işde de haylice himmet sarf etmiş ve pek çok hayvanlar dahi verilmiş ve gelmiştir. Fakat muntazam bir idâre kurulamadığından, bunların hepsi mahv ü hebâ olup, ne oldukları mâlûm değildir. Şimdi ise tekrar nakliye vâsıtası bulmak imkânsız gibidir. Şu halde ilkbahar için bu havâlide düşünülen tertîbâtın vücûda geleceğinden emin değilim. Eğer âcil ihtiyaçlarımızın hassaten Dersaadet'çe temin ve gönderilmesine inâyet buyurulacaksa, büyük şükran sebebi olur. Yoksa hâlen mevcut olan memurlarımızla Anadolu dâiremizin bu işi güzelce ve vaktinde göreceğine emin değilim.</span></p>
				<p class="normal"><span class="ideitalik">"Kars'ın husûsî hâline gelince, oraya, mevcûdu buradaki taburların mevcûdu nisbetinde otuz bir tabur bırakılmıştı. Diğer taburların perakendelerinden ve tabur halindeki müstahfazlardan bunların mevcudu artmıştır. Bugünkü günde orada, topçu, süvâri ve hastalar olarak yirmi dört bin tayın yiyen ve onbeş onaltı bin harp eden mevcut farz edilmektedir. Kars'ta bulunan zahire, mevcudu ilkbahara kadar besleyecektir. Her taraftan zahireye ihtiyaç olan bir zamanda, zahiresizlikten feryada başlayacakları bellidir. Çünkü mâlûm-i âlîdir ki, Kars sancağının bütün hâsılâtı düşman elinde kalmış ve Pasinlerin zahiresi dahi onun tasallutuna uğramıştır. Erzurum cihetinin hâsılâtının ise Erzurum'daki asâkir-i şâhâneye tahsis olunacağı mâlûmdur. Kàbil olabilir ve Allah'ın yardımıyla yol bulunur ve nakliye imkânları tanzim edilirse, Diyarıbekir, Sivas, Harput ve Muş cihetlerinden zahire temin ve sevki lâzım gelecektir. Bunun imkân derecesi ise emsâline bakılarak düşünülmelidir.</span></p>
				<p class="normal"><span class="ideitalik">"Hayâtım bâki kaldıkça gayret ve ihtimâmın son derecesine kadar gider ve her türlü hâle karşı sîne gerer ve imkânın son derecesine kadar çalışıp çabalamayı farz addeder olduğum halde, bugünkü hal ve geçmişte olanlar, istikbâle ayna olduğundan, ve daha birçok noksanlarımız varsa da tafsîli telgrafa sığmayacağından, sırf vukûf-i sâmî-i hidîvîleri dâiresindeki mâlûmâtı genişletmek ve kırk günden beri irâde-i seniyyeye karşı yine tembellik edip askerimizi göndermeyen memurlar hakkında ne yapılmaz lâzım ise ifâsı için arz ve beyân-ı hâle mecbur oldum, ol babda.</span></p>
				<p class="sagitalik">2 Teşrînisânî sene 93 [14 Kasım 1877]<br class="chapter"/>Gâzi Ahmed Muhtar"</p>
				<p class="normal">&#160;</p>
				<p class="solbaslik2">Yardımların ziyân olması</p>
				<p class="normal">Şimdi şu yazılan telgrafnâmede asıl şâyân-ı dikkat olan şeylerden biri de nakliye hayvanları mes'elesidir. Bütün Anadolu memleketlerinden Erzurum'a kadar gelirken yollarda, bu hayvanların bakımsızlık ve çeşitli fena haller neticesi telef ve israf olduklarını görmüştük.</p>
				<p class="normal">Erzurum'da ise sokaklara dolup kalmış olan hayvanlar, güzelce idâre olunup beslenemediğinden lâgarlaşarak, beş kuruşa kadar bir hayvan satılmış ve memleketin bütün çöplükleri hayvan lâşeleriyle dolmuştur.</p>
				<p class="normal">Hele erzak ve mühimmattaki zâyiâtın ve suistimâlin derecesini hiç sormayınız. Etraftaki kazâ ve sancaklardan gelmiş olan zahire, peksimet ve sâir ordu levâzımâtı, sokak ortalarında, yağmur ve çamurlar içinde gark olup kalmıştır.</p>
				<p class="normal">Bunların nakline memur olanlar ise, bir ayak evvel işlerini bitirip de dönmek için ekserisi getirdiği şeyi anbara teslim sırasını almak için anbar memurlarına ve ölçecek adamlara rüşvet vermeye mecbur olurlarmış. Bâzıları da hiç bir şey teslim etmeksizin, <span class="ideitalik">"Şu kadar şey anbara teslim olundu"</span> diye kâğıt alırlarmış.</p>
				<p class="normal">&#160;</p>
				<p class="solbaslik2">"Devletin malı deniz..."</p>
				<p class="normal">Bu hallerin hepsi, Erzurum'a dönüldükten sonra yapılan tahkikatlarla anlaşıldı ise de, zamanın darlığı yüzünden, kimseye bir şey yapmaya imkân bulunamadı. Herkesin ettiği yanına kaldı gitti.</p>
				<p class="normal">İşte bunun sebebi de yine cemâat ve millet şuurunun olmayışıdır. Devlet başka, millet başka zannediliyor. <span class="ideitalik">"Devletin malı deniz, yemeyen domuz"</span> darbımeselini zihinlerden çıkarmak için, daha pek çok zamana muhtacız.</p>
				<p class="normal">&#160;</p>
				<p class="solbaslik2">Erzurum'daki kuvvetimiz</p>
				<p class="normal">Aşağıya derc olunan telgrafnâme, yukarıdaki mufassal telgrafnâmede bahsi geçen ve Erzurum'daki umum kuvvetimizin miktarını ve diğer mâlûmatı veren telgrafnâmedir:</p>
				<p class="normal"><span class="ideitalik">"Makàm-ı Seraskerî'ye,</span></p>
				<p class="normal"><span class="ideitalik">"Erzurum'da bulunan bütün kuvvetimizi bildiren jurnaller bugün alınarak hülâsa edildi. Şöyle ki, Dersaadet'ten ve Batum'dan şimdiye kadar buraya gelen on tabur dahi içinde olduğu halde, hâlen on üç nizâmiye ve talîa, yirmi dokuz redif, on müstahfaz ile iki muâvine, ki cem'an elli dört taburumuz vardır. Üç taburla bir batarya dahi yarın Bayburt'tan hareketle gelmek üzeredir. Mezkûr elli dört taburun mevcudu, otuz bir bin üçyüzdür. Bunun bin üçyüzü zâbitandır. Beşbin yüz seksenbeşi hastahanelerdedir. Üçbin ikiyüz on nefer başka yerlerdedir. Silâh-endâzlar yirmibir bin dokuzyüz on neferdir</span>.<sup class="calibre3"><a href="../Text/basimizagelenler_split_348.html#footnote-800-76" id="footnote-800-76-backlink" name="footnote-800-76-backlink">(*76)</a></sup><span class="ideitalik">Bunlardan başka altı batarya topla, bin üçyüz kırkyedi nefer seyyar ve bin dörtyüz onsekiz kale topçusu vardır. Süvârilerin mevcudu ise, nizâmiye, zaptiye ve muâvine olarak bin yediyüz onüçtür. Deveboynu muhârebesinde yüz doksansekiz şehid ve dörtyüz altmışiki yaralı</span><sup class="calibre3"><a href="../Text/basimizagelenler_split_349.html#footnote-800-77" id="footnote-800-77-backlink" name="footnote-800-77-backlink">(*77)</a></sup><span class="ideitalik">verildiği gibi Topdağı muhârebesinde dahi üçyüz doksansekiz şehid ve altıyüz doksanüç yaralı olduğu ve Bayezid'den beri ric'at eden fırkanın, zâyiâtı dahi içinde olduğu halde bin beşyüz kırkdört neferinin kayıp bulunduğu anlaşılmıştır. İşbu kayıp bulunan neferlerin gerek Hasankale'de ve gerek Deveboynu ve Topdağı muhârebelerinde sekiz yüz kadarının esir olduğu zannedilip, geri kalanı firârîdir... Bayezid cihetinden gelen fırkamız, oralarda iken mühim vak'alar görmemiştir, müstahfazlar da öyledir. Topçular ise, ekserisi iki üç aylık acemi neferlerdir. Şu halde askerliğimiz noksandır. Mevsim, askeri terbiye ve tâlime müsait değilse de, olabildiği derecede ikmâline çalışılmakta olduğu ve hastalarımızın ziyâdeleşmemesi için elbisemizin sür'atle gönderilmesi lüzumu arz olunur.</span></p>
				<p class="sagitalik">3 Teşrînisânî sene 1293 [15 Kasım 1877]<br class="chapter"/>Gâzi Ahmed Muhtar"</p>
				<p class="normal">Şimdi devlet, yıpranmış olan ordumuzu ikmâle çalışıyor. Ordu erkân ve heyeti dahi bu vazifeyi yerine getirmekle meşgul oluyorlar. Bilhassa Bağdat'tan tertip olunarak yirmi beş günden beri tabur tabur yola dizilmiş olan yirmi üç taburluk imdat kuvvetinin gelmesi bekleniyor.</p>
				<p class="normal">Bu taburların bütün nakliye vâsıtaları tamam olsa ve hiç bir gün istirahat etmeyip, her gün yürümüş olsalar dahi, iki aydan evvel bize vâsıl olamayacakları da bilinmektedir.</p>
				<p class="normal">&#160;</p>
				<p class="solbaslik2">Yardımcı askerlerden istifade olunamaz</p>
				<p class="normal">Bir de devlet civar vilâyetlerden muâvine askeri toplanması emrini vermekte ise de, Muhtar Paşa aksine, bu askerin varlığından istifâde olunamayacağı fikrinde bulunuyordu.</p>
				<p class="normal">Bu babda Seraskerlik makàmına pek çok şeyler yazılmış ise de, istikbalde tatbîke misâl olur düşüncesiyle, bu telgraflardan birisini daha aşağıya kayd ettim:</p>
				<p class="normal"><span class="ideitalik">"Makàm-ı Seraskerî'ye,</span></p>
				<p class="normal"><span class="ideitalik">"Bayburt'ta toplanacak muâvine askerine verilecek silâhlara dâir olan 2 Teşrînisânî sene 93 [14 Kasım 1877] târihli telgrafnâme-i hidîvîleri mütâlaa kılındı. Şimdilere kadar olunan tecrübelerle sâbit olduğu üzere, bu askerin varlığından istifâde olunamamaktadır. Ayrıca ellerindeki silâhı kaybettikten başka, ekseriya nizâmiye askerinin cesâretinin kırılmasının ilk sebebi de bunlardır. Çünkü askerî terbiye altında olmadıklarından, bir gülle gelmesiyle ürkerek târumâr olmakta, bu hâli gören asker dahi tesire kapılmaktadır. Binâenaleyh bunlara verilecek silâhlar, emsâli gibi yine zâyi olup gideceği gibi, topluluklarından istifâde imkânı da bulunamayacaktır. Bunlarla uğraşmaktansa, kur'a, redif ve müstahfaz efrâdı bakiyesinin toplanılmasına ehemmiyet verilmesi hatıra gelmektedir.</span></p>
				<p class="normal"><span class="ideitalik">"Zaten zannolunduğu gibi öyle binlerle adam toplanıp gelmeyeceğini kuvvetle tahmin etmekteyim. Fakat gelenleri koğmak câiz olamayacağı gibi, ellerine güzel tüfekler vermek de icap etmez. Bu sebeple âdi tüfeklerin Dersaadet'çe temini mümkünse, onların Trabzon'a gönderilmesi ve şu güzel Martini Hanri tüfeklerimizin, toplanması kararlaşmış olan rediflere ve muntazam askere hasrı, pek münâsip olacağı cevâben arz olunur.</span></p>
				<p class="sagitalik">3 Teşrînisânî sene 93 [15 Kasım 1877]<br class="chapter"/>Gâzi Ahmed Muhtar"</p>
				<p class="normal">&#160;</p>
				<p class="solbaslik2">Kars'ın müdâfaası</p>
				<p class="normal">Nazarlarımızı biraz da, çoktan beri ahvâlinden haberdâr olmadığımız Kars cihetine çevirelim.</p>
				<p class="normal">Alacadağ'daki ordu bozulduktan sonra, bir aydan beridir Kars'ı mahsur bir halde bırakmıştık. Telgraf telleri kesilmiş, yolları düşmanla kapanmış ise de, insan bir şeyi cidden yapmaya niyet eder de, onda muvaffak olamaz olur mu? Dağdan dağa gelip gitmekte olan bâzı fedâkârların sâyesinde, arada bir haberleşiliyordu.</p>
				<p class="normal">Fakat bu muhâbereler, sıhhat ve âfiyetlerinden haberdar olup memnun kalmak gibi bir âile haberleşmesinden ibâret kalıyordu. Yoksa onların yapacakları askerî hareketlere dair bir emir verilmek veyahut bizden gidecek bir hayır ve fayda beklettirmek gibi canlı ve ehemmiyetli haberler olamazdı. Yalnız onları sebâta teşvik ve kendilerini teşci edecek birçok şeyler yazılıyordu.</p>
				<p class="normal">7 Teşrînisânî sene 93'de [19 Kasım 1877] Kars kumandanı Hüseyin Hâmi Paşa'dan 29 Teşrînievvel sene 93 [10 Kasım 1877] tarihli bir mektup alındı:</p>
				<p class="normal">Düşman, ordugâhı civârında, top koymaya mahsus olan siperlerinin önüne bir diğer siper yapmaya başlayınca, bunu durdurmak için Kars'tan dört tabur asâkir-i şâhâne çıkarılmış. Düşman da on iki tabur çıkarıp, akşama kadar muhârebe olunmuş. Düşman askeri ric'at etmiş, bizimkiler de yerlerine dönmüşler imiş.</p>
				<p class="normal">&#160;</p>
				<p class="solbaslik2">Hâfızpaşa tabyasında savaş</p>
				<p class="normal">Kars'ın Hâfızpaşa istihkâmının ilerisindeki münferid bir istihkâmımızdaki toplar, düşman toplarına haylice tesir ve zarara sebep olduğundan, sırf bu topları zapt etmek üzere, o gece düşman, bu istihkâm üzerine yürümüş.</p>
				<p class="normal">Fakat oradaki toplar ve asker daha önce içeri alındığından, asıl Hâfızpaşa tabyasına hücum etmiş. Geceden istifâde ederek istihkâma girmiş, bizim asker de oradaki müdâfaalı kışlaya ilticâ etmişler. Kars'ın umumî ihtiyâtından sevk olunan imdat kuvvetinin zoruyla ve gece vakti süngü süngüye edilen kanlı ve karışık bir muhârebeden sonra düşman istihkâmdan çıkarılmış.</p>
				<p class="normal">Bu sırada bizim tabyanın kumandanı, beşinci ordunun ikinci süvâri alayı miralayı Şâkir Bey şehid olmuş. Şehidlerimizin miktarı yüz ve mecruhlarımız iki yüze varmış. Düşmanın da ölü ve yaralı olarak bin beşyüz nefer kadar zâyiâtının tahmin olunduğu bildirildi.</p>
				<p class="normal">&#160;</p>
				<p class="solbaslik2">Düşman ordusunda şenlik</p>
				<p class="normal">Bu muhârebe havâdisinin, telgrafla İstanbul'a bildirildiği gün, Serasker Paşa'dan gelen 7 Teşrînisânî sene 93 [19 Kasım 1877] tarihli telgrafnâmede <span class="ideitalik">"Şu iki üç günden beri Kars'tan bir haber alıyorsanız, bildiriniz"</span> deniyordu.</p>
				<p class="normal">Bu telgraf, Kars'a dâir müdhiş ve müvahhiş bir haberin İstanbul'a geldiğine delâlet eylediğinden, telgrafın gelişinden haberi olanların gözlerinde, benizlerinde kan kalmadı. <span class="ideitalik">"Hayır, yeni bir havâdis yoktur, havâdis almak için çıkarılan adamlar henüz gelmedi"</span> cevâbı verildi. Ve para kuvvetiyle, muhakkak Kars'a sokulup, doğru bir haber getirmek üzere, başkaca fedâiler de yola çıkarıldı.</p>
				<p class="normal">Ertesi gün, Deveboynu'nda bulunan düşman ordusunun birçok kurusıkı top atarak şenlik etmekte olduğu işitildiği gibi, birkaç saat sonra da, düşmanın erkânıharbiye reisinin imzâsıyla Fransızca bir mektup alındı. Muhtar Paşa hazretlerine hitâben gelen mektupta, muzaffer ordularının Kars'ı savaşarak aldığı haber veriliyordu.</p>
				<p class="normal">&#160;</p>
				<p class="solbaslik2">Kars düştü!</p>
				<p class="normal">Çok geçmeksizin, Erzurum'da bulunan ecnebi devletlerin konsoloslarına, Rus'un Deveboynu ordusundan resmî olarak yazılmış mektuplar da getirilip, bizim karakollarımıza teslim olunmuş idi. Sökülüp bakıldıklarında bunların da Kars'ın zabt olunduğu haberini hâvi oldukları görüldü.</p>
				<p class="normal">Her ne kadar, bizim Erzurum'daki askerimizin sebat ve metânetini sarsmak ve bir dehşet havası ile askeri ye'is ve fütûra düşürmek için, düşmanın bu gibi hilelere baş vurması ihtimal dâhilinde ise de, hâlin gidişi, işin doğru olduğuna delâlet etmekte idi.</p>
				<p class="normal">&#160;</p>
				<p class="solbaslik2">Şehidler, şehîdeler evlere gömüldü</p>
				<p class="normal">Kars'ın yerli ahâlisinden, dağdan dağa yol bulup kaçarak, işlerini görmek üzere o gün Erzurum'a gelmiş olanların ifâdeleri de pek iyi değildi:</p>
				<p class="normal">Düşman Kars şehrinin içine yağmur gibi gülle yağdırmakta imiş. Hattâ memleketin âciz kadın ve çocukları şu kış mevsiminde, açık saçık, memleketten çıkıp istihkâmlara gitmekte ve buralarda düşman güllesinden sâlim kalabilecek menfezlere sokulmakta imişler.</p>
				<p class="normal">Evlerdeki şehid ve şehîdeler, sipersiz olan mezarlıklara defn olunamayıp, her mevta kendi evine gömülmekte imiş.<sup class="calibre3"><a href="../Text/basimizagelenler_split_350.html#footnote-600-215" id="footnote-600-215-backlink" name="footnote-600-215-backlink">215</a></sup></p>
				<p class="normal">Bu müdhiş haberler, düşman erkânıharp reisinin verdiği musîbet haberinin doğruluğuna delâlet ediyordu. Artık bundan sonra, saat be saat, şu feci hâdisenin doğruluğunu gösteren haberler alındı. Alınan bu haberler de peyderpey telgrafla Dersaadet'e arz edildi.</p>
				<p class="normal">&#160;</p>
				<p class="solbaslik2">Düşman Kars'ı nasıl aldı?</p>
				<p class="normal">Fakat düşmanın Kars'ı zabt etmesinin bizce iki sebepten ileri geleceği düşünülüyordu. Bunun birisi, düşman hücumunun gecenin ilk saatlerinde, gün battıktan iki üç saat sonra, hiç beklenmedik bir anda yapılmış olması; diğeri ise memleket içindeki kadın ve çocukların gülleden bîzâr olacak bir hâle getirilmesi ve onların feryâd ü figanlarının askerin kalbine dokunması üzerine, hepsinin siperlerden uğrayıp savuşması idi.</p>
				<p class="normal">Düşmana, gece vakti hücum etmek cesâretini veren de, Erzurum'un Aziziye istihkâmına yaptığı gece taarruzunda, ta kışlanın içine kadar girmesi ve beş altı gün önce Kars'ın Hâfızpaşa istihkâmının, yine tâ içine, savaşarak girmeye muvaffak olmasıdır. Bunun üzerine, cesareti bütün bütün artarak, umûmen Kars istihkâmlarına karşı hücuma geçmiştir.</p>
				<p class="normal">Gerçi gece hareketlerini harp fenleri reddeder ve faydası olduğu kadar zararı da görüleceğini beyan eyler imiş. Lâkin kadın ve çocukların muhâsarada kaldıkları bir memlekette, irâdesi elden gitmiş bir askere karşı girişilecek gece harekâtının, tam bir muvaffakiyetle neticeleneceğini Kars vukuâtı isbat etti.</p>
				<p class="normal">Kars'a hücum ne sûretle başladı, nasıl karşı konuldu, kimlerin vazifede ne gibi kusurları oldu, kimler lâyıkıyla vazifesini ifâ etti? Orasını Kars'ta bulunup da târih-i harbini yazmış olan asker kardaşlarımızın beyan etmesi lâzım gelir.</p>
				<p class="normal">Çünkü fakir, gözümün gördüğü şeyleri ve tevâtüren işittiğim şeyleri yazmaktayım. Kars'ın zabt olunduğu esnâdaki harekâtın teferruâtını doğru olarak bilemediğim için yazamayacağım.</p>
				<p class="normal">&#160;</p>
				<p class="solbaslik2">Kürt Yusuf Bey'in kahramanlığı</p>
				<p class="normal">Şu kadar ki, sonradan İstanbul'da, Kars kumandanı Hüseyin Hâmi Paşa ile Kars'taki sâir erkân ve ümerânın istintakları icra kılındı. Dîvân-ı harpten haklarında hükümler çıktı. Zannedersem o hükümler neşir de olundu. Okunursa, ahvâle vâkıf olunur.</p>
				<p class="normal">Ancak, yalnız bütün istihkâmlar zapt olunduktan sonra, süvâri kaymakamı Kürt Yusuf Bey kumandasındaki Çimtabya sabaha kadar müdâfaaya devam etmiştir. Güneş çıkıp, hiç bir istihkâmda kimsenin kalmadığı anlaşıldıktan ve artık savaşacak gücü tükendikten sonra, oradaki asker de mevkiini terk etmiştir. İşte hakkıyla vazifesini ifâ etmiş olan müşârünileyh Yusuf Bey'in nâm-ı celîlini şuracıkta tebcîlen yâd ile iktifa ediyorum.</p>
				<p class="normal">&#160;</p>
				<p class="solbaslik2">Kars'ın kaybına dair telgraf</p>
				<p class="normal">Kars'ın zabtına dâir, Muhtar Paşa'nın Dersaadet'e yazmış olduğu bir telgrafın sûretidir:</p>
				<p class="normal"><span class="ideitalik">"Makàm-ı Seraskerî'ye</span></p>
				<p class="normal"><span class="ideitalik">"Bugün buraca bir vukûat olmadığı gibi, Oltu cihetinde dahi düşmandan eser bulunmadığı, mutasarrıflığından yazıyla bildirilmiştir. Karapapak muâvine askerinden olup, bugün Kars'tan buraya gelmiş olan birkaç neferin ifâdeleri aşağıda arz olunur.</span></p>
				<p class="normal"><span class="ideitalik">"Geçen pazar günü geceleyin Kars'ın her cihetine düşman hücum etmiş ve az bir müddet tüfek sadası işitildikten sonra, düşmanın, Hâfızpaşa ve Kanlı tabyalarından ve Hâfızpaşa ile Karadağ arasından, oraların muhâfızlarıyla karışık, şehre dolduğu görülmüştür. Diğer tabyalarda şiddetli ateşler olunmakta ve düşman tard edilmekte iken, şehrin içindeki düşman Karadağ'a doğru yürümüştür.</span></p>
				<p class="normal"><span class="ideitalik">"Karadağ tabyasındaki askerimiz, düşmanın başında fes gördüğünden, herhalde yardım geliyor zannıyla sükût etmiş ve tabya içinde süngü süngüye savaşılmıştır. Bu suretle orası da düşmanın eline geçerek, oradan da Karapatlak tabyasına yürümüşlerdir. Burada gâyet şiddetli bir muhârebe olmuş, iki taraf da yerlere serilmiştir. Ancak sonunda düşmanın eline geçmiştir.</span></p>
				<p class="normal"><span class="ideitalik">"Çimtabya'daki asker dahi gâyet sebat ve metânet ile davranarak güzel muhârebe etmişler ve pek çok düşman telef etmişlerse de, nihâyet orası da müdâfaadan sâkıt olup; İngiliz tabyası dahi Karapatlak'tan sonra düşman eline düşmüştür. Buranın topçuları toplarından ayrılmamışsa da, piyâdeler silâhlarını terk ile hepsi silâhsız olarak Tahmas tabyasına toplanmışlardır. Yalnız Tahmas'dakiler silâhlı imiş.</span></p>
				<p class="normal"><span class="ideitalik">"Artık ümid kesilmiş olduğu görüldüğünden, Ferik Hâmi Paşa, on beş tabur kadar askerin önüne düşüp, istihkâmlardan çıkarak, iki saat yürümüşse de, kardan asker yorulmuş, silâhlı olanlar dahi silâhlarını atmışlar. Arkalarından, düşmanın birkaç alay Dragon süvârisi yetişmiş ve bunları tamamen çevirmişler. Yalnız Hâmi Paşa, yanında bir iki yüz süvâri ile kurtulup yola devam etmiş. On saat takip olunmuşlar. Hayvanı dinç olanlar kurtulup Oltu</span><sup class="calibre3"><a href="../Text/basimizagelenler_split_351.html#footnote-800-78" id="footnote-800-78-backlink" name="footnote-800-78-backlink">(*78)</a></sup><span class="ideitalik">tarafına gelmişler. Hâmi Paşa şimdi Tortum kazasında bulunmaktadır. Yarın veyahut öbürüsü gün Erzurum'a geleceği tahmin edildiği arz olunur.</span></p>
				<p class="sagitalik">11 Teşrînisânî sene 93 [23 Kasım 1877]<br class="chapter"/>Gâzi Ahmed Muhtar"</p>
				<p class="normal">&#160;</p>
				<p class="solbaslik2">Kars kalesi kumandanı hıyanet mi etti?</p>
				<p class="normal">Kars kalesinde kumandan bulunan topçu miralayı Sirozlu Yusufpaşazâde Hüseyin Bey'i, o sırada halk hıyânetle ithâm etti. Hakkında uzun kısa çok şeyler söylendi. Ama bir Türk zâbitine korkaklık isnat edebilirsem de, hıyânetin isnâdından değil, zannından bile Allah'a sığınırım. Yalnız, bütün istihkâmlar düşmüş olsa bile, Kale onlara yardım edebilirdi. Kale'yi niçin teslim etti?</p>
				<p class="normal"><span class="ideitalik">"İstilâdan sonra Rusya'nın erkânıharbiyesiyle beraber bütün mahzenleri, anbarları, cephâneleri gezip, onları Ruslara gösterdi. Hiç evvelden hıyâneti olmasa, böyle şenî bir vazifeyi deruhte eder miydi!"</span> dediler.</p>
				<p class="normal">Lâkin bunun da aslı meçhuldür. Zira Hüseyin Bey istilâdan sonra Rusların elinde esir olduğu ve bilhassa kalenin kumandanı olmak sebebiyle, bütün mahzen ve cephânelerin hâl ve mevkiini de bildiği için, onları teslim etmek üzere beraberce gezip göstermesi, bir mecburiyetten ileri gelmiş olacağı da şüphesizdir.</p>
				<p class="normal">Kalenin müdâfaasındaki kusuruna gelince: Hüseyin Bey esâretten döndükten sonra dîvân-ı harbe çekilerek istintak olundu; sonra on sene kadar da mahpus kaldı. Ama sonra ne olduğunu tahkik edemedim!</p>
				<p class="normal">&#160;</p>
				<p class="solbaslik2">Hüseyin Hâmi Paşa'nın mahpusluğu</p>
				<p class="normal">Kars kumandanı Hüseyin Hâmi Paşa, Karapapakların dedikleri gibi, Oltu'dan Tortum kazâsına geçmiştir. Oradan Erzurum'a uğramayarak, Erzurum ile Trabzon'un arasındaki Bayburt'a vâsıl olmuş ve birkaç gün kaldıktan sonra, hastalığı sebebiyle Muhtar Paşa tarafından verilen izin üzerine İstanbul'a gitmiştir.</p>
				<p class="normal">Müsâlahadan sonra bu zat da, İstanbul'da dîvân-ı harp huzurunda, uzun müddet muhâkeme edildi. Hattâ altı yedi seneden fazla mahpus olarak kaldı. Lâkin hasbel kanun mahkûm edilememiş olduğundan, hapisten çıktıktan sonra İstanbul'ca bâzı ufak tefek işlerde kullanıldı.</p>
				<p class="normal">&#160;</p>
				<p class="solbaslik2">Kars'taki kayıplarımız</p>
				<p class="normal">Kars'ta mevcut askerimizin miktarı, 2 Teşrînisânî sene 93 [14 Kasım 1877] târihli telgrafnâmede yazılmış idi. Bu asker tamamen esir edildi. Büyük küçük Kars istihkâmları üç yüz kıt'a topla mücehhez idi. Onlar da hep düşmana kaldı. Diğer silâhlarla mühimmâtın miktarı da, mevcuda göredir. Kars'ta mevcut olan bu kadar seyyar topçu, süvâri ve mekkâre beygirleri gittiği gibi, müstahfazların beş altı aylık erzâkı dahi tamamen düşman eline düştü.</p>
				<p class="normal">Elhâsıl Kars'ın gitmesi, devlet ve milletin varlığında büyük rahneler açtı. Osmanlıların kalbinde, kıyâmete kadar unutulmayacak teessüflü te'sirler bıraktı. İnşaallah, insanlık meziyetleriyle dolu olması temenni olunan gelecek nesiller, göğüslerinde beslenecek olan intikam hisleriyle, o saldırgan düşmanımızın ayağını kırarlar da, mezarlarında mahzun bekleşecek olan ruhlarımız, o beşâret haberiyle âzâd olur; bütün mü'min ve mü'minât, memnun ve dilşâd edilir.<sup class="calibre3"><a href="../Text/basimizagelenler_split_352.html#footnote-600-216" id="footnote-600-216-backlink" name="footnote-600-216-backlink">216</a></sup></p>
				<p class="normal">Kars vukuâtı üzerine devletçe alınan tedbirler ve tesirleri, o vakit Mâbeyn-i Hümâyun başkâtibi olan Said Paşa ile Muhtar Paşa arasında, telgraf makinesi başında cereyan eden muhâbere evrâkında bulunduğundan, onları ayniyle buraya derc ediyorum. (Bu Said Paşa, sonradan defalarca sadrâzam olan ve bu 'devlet-i ebed-müddet'te pek çok faydalı müesseseler vücuda getirmeye çalışan Said Paşa hazretleridir.)</p>
</body>
</html>