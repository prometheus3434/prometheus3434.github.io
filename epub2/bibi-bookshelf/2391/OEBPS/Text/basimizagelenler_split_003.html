<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_1">Birkaç Söz</h1>
				<p class="normal">"Başımıza Gelenler" adını taşıyan bu eser, isminden de anlaşılacağı gibi, yazarı tarafından bizzat yaşanmış, büyük ve millî bir felâketin, birinci elden ve birçok bakımdan hikâyesidir.</p>
				<p class="normal">Yazar Mehmed Ârif Bey, milletimizin, doğuda Batum, Kars, Ardahan ve batıda Rumeli-i Şâhâne topraklarını kaybettiği; buralarda yaşayan milyonlarca ferdinin facialara gark olup gittiği; düşmanın Yeşilköy'e kadar geldiği 1877-78 Osmanlı-Rus Savaşı'nın başından sonuna kadar içinde olmuş ve kumandan Gâzi Ahmed Muhtar Paşa'nın yanında bulunmuştur.</p>
				<p class="normal">Bütün harekâtın yazışmaları elinden geçmiş ve savaşlar gözünün önünde cereyan etmiş olan yazar, gördüklerini çok gerçekçi, aynı zamanda çok da samimî bir hatıra üslubu içinde bizlere nakletmiştir.</p>
				<p class="normal">Ancak aynı zamanda bir ilim ve fikir adamı olan yazar, kitabına, savaşın yalnız görünen sahnelerini kaydetmekle kalmamış; bundan çok daha önemli olarak, olayların, resmî tarihlere geçmesi mümkün olmayan perde arkasını, oluşma sebeplerini, subayların, erlerin, gönüllülerin ve harp sahasındaki müslim gayrimüslim, dost düşman, her kavim ve kabileden muhtelif sivil halkın ruh hallerini, inançlarını, duygu ve düşüncelerini, hep beraber çekilen maddî ve beşerî güçlükleri; geçirilen buhranlı ve değişken ruhî durumları; kahramanlıkla korkaklık, cesaretle bozgun arasında gidip gelen insanî duyguları, buna sebep olan eski ve yeni siyasi ve sosyal şartların mâhiyetini, gelenek görenek ve eğitim sisteminin bu hallere olan tesirlerini tesbit etmeye çalışmış; bu yolda çok isabetli teşhis ve tahlillerde bulunmuştur.</p>
				<p class="normal">Bu derinliği sebebiyledir ki, merhum yazarın eserleri, bu topraklara mensup, sivil veya asker, tarihçiler, sosyologlar, fikir adamları, idareciler ve siyasetçi aydınlar için –bu sıfatları gerçekten hak ederek taşımak istiyorlarsa– çok büyük faydalar sağlayacak kıymetli birer kaynak niteliğini kazanmıştır.</p>
				<p class="normal">"Aydın"larımız, ne yazık ki, yüz yıldır, tadamadıkları bir inanca, anlayamadıkları bir irfâna ve bilemedikleri bir tarihe, hakkıyla ve kuvvetle sahip olan, tanımadıkları bir halkı idare etmeye, boş yere, çabalıyorlar.</p>
				<p class="normal">Boş yere ve hak etmeyerek; çünkü o "aydın" zümre, bu halkın, önce iman ve ahlâkından, sonra idrâk ve irfanından ve nihayet yazısından, lisânından ve tarihinden kopmuş; savrulmuş ve ne yazık ki, milletine yabancılaşmış durumdadır...</p>
				<p class="normal">Hâlen kırk yılı aşmış olan yazı hayatım boyunca, nâçizâne, işte bu kopan bağı onarmak, "bugün"ün "dün" ile tanışıp barışmasını, kökünü bilmesini ve kesilmiş olan özsuyuna yeniden kavuşmasını sağlamak için çalıştım, çalışıyorum.</p>
				<p class="normal">Şimdiye kadar, yeni nesle tanıtmak için neşre hazırladığım, bunun gibi kıymetli ecdat eserlerine, kendi telifim olan kitaplardan çok daha fazla emek ve zaman harcadım.</p>
				<p class="normal">Aziz okuyucularımın da bu kıymetli eserlerin önemini takdir ederek, onları istek ve sabırla okuyup, bu imkânı değerlendireceklerini kuvvetle ümid ediyorum.</p>
				<p class="sagnormal">M. Ertuğrul Düzdağ&#160;&#160;&#160;<br class="chapter"/>Ekim 2005, Şenlikköy&#160;&#160;&#160;</p>
</body>
</html>