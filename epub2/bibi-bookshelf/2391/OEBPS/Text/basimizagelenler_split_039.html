<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_37"><br class="chapter"/>&#160;&#160;&#160;YİRMİİKİNCİ BÖLÜM<br class="chapter"/>&#160;&#160;&#160;<span class="solbaslik1">İyi Zâbitler</span><br class="chapter"/>&#160;&#160;&#160;<span class="solbaslik1">Hep Şehid Oldu</span></h1>
				<p class="normal">Muhtar Paşa ileride askerle uğraşa dursun, arkasında kalan merkezin askeri, umûmiyetle mevkilerini terk ederek firar ettiler. Bâzı zâbitlerin yapmakta olduğunu gördüğüm gibi, fakir de o sırada elime geçen akrabamdan ve Erzurum Emlâk Kalemi kâtiplerinden Hilmi Efendi ile bizim Şaban Ağa'yı yanıma alarak, askerin önüne önüne durmak istedim.</p>
				<p class="normal">Sol elimde, atın dizginiyle karışık bir halde rovelver, sağ elimde kamçı olduğu halde, rast geldiğimin yüzüne kafasına vurup çevirmeye çalışıyor ve dinlemeyenleri tabancamla tehdit ediyordum. Bir noktada temel tutturup durdurabildiğim beş on neferi gören firâriler, hiç üzerimize uğramayarak sağdan soldan çekilip gidiyorlardı. Güneş gurub etti, ortalık karardı. Biz hâlâ askeri durduracağız diye uğraşıp duruyoruz.</p>
				<p class="normal">Bu gayretimizin neden sonra hâsıl eylediği muvaffakiyet eseri olarak ikiyüz kadar adam durdurup topladık. Hoşaf bulaşığı kadar askerliğimiz olmak münâsebetiyle<sup class="calibre3"><a href="../Text/basimizagelenler_split_329.html#footnote-800-69" id="footnote-800-69-backlink" name="footnote-800-69-backlink">(*69)</a></sup> onlara tek çift saydırarak, bölük şekline soktum. Şimdi bir zâbit elime geçse de şu iki bölüğü ileride bulunan Kumandan Paşa'nın yanına göndersem mütâlaasıyla meşgul iken sağımızdan solumuzdan o geniş sahrayı doldurmuş olan firâriler sel gibi mütemâdiyen akıyorlardı.</p>
				<p class="normal">&#160;</p>
				<p class="solbaslik2">"Bunlar adamı vurur!"</p>
				<p class="normal">O aralık, firar eden askerin akıntısına uyarak gelmekte olan atlı bir zâbit gördüm. Siirt redif binbaşısı Gezli Mehmed Ağa olduğunu tanıdım.</p>
				<p class="normal"><span class="ideitalik">"Aman birâder, baksana! İleride Kumandan Paşa'nın yanında asker kalmadı. Şu iki bölüğü alıp oraya götürürseniz, devlete ve millete bir büyük hizmet etmiş olursunuz."</span></p>
				<p class="normal">Dediğimde,</p>
				<p class="normal"><span class="ideitalik">"Bu ...........lerin önüne şimdi durulur mu? Bunlar böyle vakitlerde, ellerindeki silâhlarını, kendilerini çevirmek isteyenlere çevirirler de, insanı nâhak yere öldürürler."</span></p>
				<p class="normal">Cevabını vermesin mi!...</p>
				<p class="normal">Bakındı şu adamın aşağılık tıynetine ki, geriye gitmemesini haklı göstermek için neler söylüyor; hiç akıllarda olmayan bir şeyi, askerin aklına getiriyor. Hay Allah belâsını versin!... Biz ona cevap vermeye çalışırken, bizim bölükler olduğu yerden çözülerek yine dağılıp gittiler. Biz açıkta ve meydanda kalakaldık!</p>
				<p class="normal">Lâkin Binbaşı'nın bu sözü beni de korkutmuş olduğundan, firârilerin üzerine eskisi gibi şiddetle saldıramaz oldum.</p>
				<p class="normal">&#160;</p>
				<p class="solbaslik2">"Aman ağa bize kıyma!"</p>
				<p class="normal">Firârilerdeki dehşete bakınız ki, Binbaşı'yla buluşmadan önce tatlılıkla ve yalvarıp yakararak önlerine duramadığım askerin üzerine yürüyüp, gazapla:</p>
				<p class="normal"><span class="ideitalik">"Bre imanı yok yezit herifler, nereye kaçıyorsunuz!"</span></p>
				<p class="normal">Diye tehdit için rovelverimi üzerlerine doğrulttukça:</p>
				<p class="normal"><span class="ideitalik">"Aman ağa bize kıyma!"</span></p>
				<p class="normal">Diye onu, on beşi birden yere yatıyorlardı.</p>
				<p class="normal">Halbuki hepsinin tüfekleri doluydu. Birisi üstüme doğru silâhını doğrultup da <span class="ideitalik">"Çekil önümden!"</span> demiş olsa, önlerinde duramayacağım tabiî idi. Ancak bütün kuvâ-yı mâneviyelerini vehim istilâ etmiş olduğundan, akıl ve tedbirlerini toplayıp da yaptıklarına bir şekil veremiyorlardı.</p>
				<p class="normal">Binbaşının o sözüyle eski himmetime fütur geldiyse de, tamamen işi terk etmeye de hamiyetim mâni oldu. Zira biz o gün muvaffak olursak, düşmanın başına nasıl belâlar geleceğini tasavvur ediyordum. Vakit akşam olduğundan, nihâyet bir saat kadar sebat edilirse maksadın hâsıl olacağına, evvelce Muhtar Paşa hazretlerinden işitmiş olduğum sözler üzerine hükm eyliyordum.</p>
				<p class="normal">&#160;</p>
				<p class="solbaslik2">Âkif Paşa'nın endişesi</p>
				<p class="normal">Ben askerlerle bağırıp çağırıp uğraşırken <span class="ideitalik">ah-fillâhım</span><sup class="calibre3"><a href="../Text/basimizagelenler_split_330.html#footnote-600-203" id="footnote-600-203-backlink" name="footnote-600-203-backlink">203</a></sup> Âkif Paşa'nın, fakiri çağırmakta olduğunu, kalabalık içinden çıkan sesinden anlayarak yanına koştum. Yaralı olduğunu gördüm.</p>
				<p class="normal">Bozgun askerin yolda kendisine sataşması veya soymak ihtimâline karşı yanına bir iki kişi katılarak Erzurum'a gönderilmesini söyledi. Hilmi Efendi'yi yanına verdim, gönderdim.</p>
				<p class="normal">Dikkat buyuruluyor mu! Devlet ve milletin şeref ve şânını, istiklâl ve nâmusunu koruma uğrunda yaralanmış hamiyetli bir paşamız, o sırada bizim askerin tasallutundan emin olamıyor idi. Olmamaya da hakkı vardı ya! Zira hadsiz ve hesapsız vukuât, kendisini tasdik ediyordu.</p>
				<p class="normal">&#160;</p>
				<p class="solbaslik2">Yaralı Kaymakam Celâl Bey'in bir tuhaflığı</p>
				<p class="normal">Âkif Paşa gittikten sonra, kafası gözü sarılı başka bir zâbitin at üzerinde götürülmekte olduğunu gördüm. Yanına gidip baktım. Hani ya bir yerde geçen bir Binbaşı Celâl Efendi vardı. Karslı Hoca'ya:</p>
				<p class="normal"><span class="ideitalik">"Moskof dayı Cennet'in kapısına iki yüz top dizmiş...... güvenirsen buyurunuz."</span></p>
				<p class="normal">Cümle-i lâtîfesini sarf etmişti.</p>
				<p class="normal">Yaralı zâbitin, işte o hoşsohbet ve hazırcevap Celâl Efendi olduğunu gördüm. Bu zat sonradan kaymakam olmuş ve bey'lik ünvanı almıştı.</p>
				<p class="normal"><span class="ideitalik">"Mâşaallah Celâl Bey, siz misiniz, bu hal nedir, nereye gidiyorsunuz?"</span></p>
				<p class="normal">Diye sordum.</p>
				<p class="normal">Yine şenliğini ve tuhaflığını kaybetmeyerek:</p>
				<p class="normal"><span class="ideitalik">"Cennet'e!"</span></p>
				<p class="normal">Cevâbını verdi.</p>
				<p class="normal">Çünkü aldığı kurşun yarası hayli derin imiş ve o yara ile mutlaka şühedâ zümresine iltihak edeceğini kurarmış... Onun için <span class="ideitalik">"Cennet'e gidiyorum"</span> cevâbını vermiş.</p>
				<p class="normal">&#160;</p>
				<p class="solbaslik2">"Bir şarlatanlık da ben yapayım!.."</p>
				<p class="normal">Bu zat ile de hukûkumuz eskidir, kendisi de pek tuhaftır. Birkaç gün sonra Erzurum'da hastahâneye gidip ziyâret ettiğimde, nasıl olup da yaralandığını sordum:</p>
				<p class="normal"><span class="ideitalik">"Ah birâder, hulûskârlık haltını ettim de bu kaza başıma geldi... Merkezdeki ateşin şiddetlendiği ve Uzunahmed tepesindeki askerin bozulduğu sırada Muhtar Paşa geldi. Askeri nizama sokmak emeliyle ileriye saldırdı. Ben de kendi kendime: Acaba Kumandan'ın arkasında süvâri olarak gezip, ve zamânenin yaptığı gibi, iş görüyormuş gibi bağırıp çağırıp da şarlatanlıkla kendimin orada olduğunu işittirip, bir miralaylık kapabilir miyim, dedim. Yapabileceğime karar vererek Kumandan'ın arkasından yürüdüm.</span></p>
				<p class="normal"><span class="ideitalik">"Derken nasibimiz olan kurşunun tesiriyle patır kütür attan aşağı yuvarlandım, sersemleyip yattım. Beni öldü zannederek, bizim asker arkadaşlar, çizmelerimi çekmeye, saatimi almaya, elbiselerimi soymaya kasd ettiler. 'Bırakın be, daha ölmedim...' diye canımı dişime alıp bağırdım, çil yavrusu gibi etrâfımdan dağıldılar.</span></p>
				<p class="normal"><span class="ideitalik">Her ne ise, bildiklerden bir iki kişi rast gelerek, kafamı, gözümü sardılar, beni kaldırıp hastahâneye gönderdiler. Öyle görüyorum ki, hekimler bizi bu defalık da Cennet'e salıvermeyecekler. Hay Allah cezâsını versin... Miralay olayım derken, az daha sâhil alayının kaymakamlığı</span><sup class="calibre3"><a href="../Text/basimizagelenler_split_331.html#footnote-800-70" id="footnote-800-70-backlink" name="footnote-800-70-backlink">(*70)</a></sup><span class="ideitalik">münhal kalacaktı"</span> dedi.</p>
				<p class="normal">İşte bizim neferlerin içinde, böyle, vurulan kumandanını soymaya kalkışacak kadar rezil olanlarına da rastlanıyor. Ne çâre, et kemiksiz olmaz, deyip de zorlaya morlaya yutuverelim.</p>
				<p class="normal">&#160;</p>
				<p class="solbaslik2">Kars kapısına yığılanlar</p>
				<p class="normal">Güneş batalı bir saat olmuştu. Harp hattımızdaki topların da koşulmuş olarak avdet ettiklerini gördüm. O kalabalık içinde ve karanlıkta Kumandan Paşa'yı bulmak da mümkün olmadığından ben de geri döndüm.</p>
				<p class="normal">Şimdi bu bozgun asker, Erzurum'a dolarsa, sonra bunları sokak aralarında toplamanın müşkil olacağına, Kars'ta gördüğüm hâl ve emsâli düşünerek hükm ettim. Bu askeri, memlekete sokturmamak için icap eden tedbirleri almalarını Erzurum'dakilere hatırlatmak üzere koşarak şehre gittim.</p>
				<p class="normal">Erzurum'a muttasıl istihkâmlarından, Gümüşlükümbet cihetindeki Kars kapısına yetiştim ki, kapının önüne mahşer gibi asker yığılmış... İçeriye girmek istiyorlar; içerdeki karakollar da bunları salıvermiyorlar. Meğer benden evvel Kumandan Paşa hazretleri, Erzurum'a bir yâver koşturup, bozgun askerin içeri sokulmaması emrini vermiş imiş.</p>
				<p class="normal">&#160;</p>
				<p class="solbaslik2">İçerdeki asker ateş açtı</p>
				<p class="normal">Fakir de dışarıya birikmiş olan cemâatin içine tıkıldım kaldım. İçeriye girmek mümkün değil ki, Vali ve Kumandan Paşalara haber vereyim de hâlin ve istikbâlin çâresine baksınlar. Yığılmış olan askerin gürültüsünden karakollara ses duyurmak ve bir zâbit çağırttırmak mümkün değil. Asker bir taraftan kapıyı zorluyor; kapıdaki karakollar da öbür taraftan mukàvemet ediyorlar...</p>
				<p class="normal">O esnâda, içerden birisi:</p>
				<p class="normal"><span class="ideitalik">"Kapının önünden çekilin, yoksa kurşunu yiyeceksiniz!"</span></p>
				<p class="normal">Diye bağırdı ise de kimse dinlemedi.</p>
				<p class="normal">İçerideki askere, ateş emri verildi. Cayır cayır silâhlar patlamaya başlayınca, kalabalıktan yeri müsâit olanlar yere yattı, olmayanlar ayakta dikile kaldı. Fakir de yere yatanlardan idim. Birkaç neferimiz vuruldu. Kalabalık da dağıldı.</p>
				<p class="normal">Orası tenhalaşınca, bizim Şaban Ağa ile kapının önüne gelerek, derdimizi anlatmak üzere bir zâbit istedik, güç hâl ile birisi geldi. Maksadımızı anlattıktan ve kendimizi tanıttıktan sonra bizi içeriye aldılar.</p>
				<p class="normal">Vak'ayı Vâli İzzet ve Kumandan Müşir Hasan Paşalara anlatmak üzere, biz hükûmet konağına giderken İstihkâm kapısında başka bir hâdise olmuş.</p>
				<p class="normal">&#160;</p>
				<p class="solbaslik2">Bir bozguncunun yakalanması</p>
				<p class="normal">Benden sonra oraya, fakirin arkadaşlarımdan Eğinli Mustafa Efendi gelmiş. O da bir yolunu bulup içeri girmiş. İşin sonunu bekleyerek kapının iç tarafında duruyormuş. Arkadan gelip yine kapı önüne yığılan neferler gürültü etmeye başlamışlar. İçlerinden birisi çıkarak:</p>
				<p class="normal"><span class="ideitalik">"İş işten geçti, ordu altüst oldu. Bundan sonra kapıyı kapamak ne demektir; bu budalılığı yapan kimdir!"</span></p>
				<p class="normal">Diye barbar bağırıp, ağzına gelen hezeyânı savurmaya başlar.</p>
				<p class="normal">Mustafa Efendi, bu herifin sözlerinin İstihkâm kapısını tutan karakol askerine dehşet ve fütur vereceğini, dışarıdaki bozgun askeri ise cesaretlendireceğini düşünerek:</p>
				<p class="normal"><span class="ideitalik">"Bu adam casustur. Amanın asker şunu tutalım!"</span></p>
				<p class="normal">Diye karakol zâbitini ve askeri teşvik eder.</p>
				<p class="normal">Herif gürültü ederken, kapının aralığından birdenbire yakalayarak içeriye alırlar. Meğer topçu miralayı Ârif Bey imiş. Mustafa Efendi onu tanır, sarhoş olduğunu da anlar. Tanıdığını belli etmez. Miralay'a birkaç tokat aşkettikten sonra, kapının arkasında bulunan karakol kulübesine haps ettirir.</p>
				<p class="normal">Bir iki saat sonra gelen Kumandan Paşa'ya hâdiseyi anlatması üzerine Mustafa Efendi takdir edilir. Ârif Bey dahi celp olunarak yüzüne tükürülüp tekdirle beraber yine mahbesine gönderilir.</p>
				<p class="normal">&#160;</p>
				<p class="solbaslik2">Zafer müjdesi getiren şaşkın</p>
				<p class="normal">Gelelim fakirin hâline:</p>
				<p class="normal">Doğruca hükûmet konağına gittim. Müşir Hasan Paşa ve yine müşirlerden Menemenli Mustafa Tevfik ve Ferik Kâzım Paşalarla, Defterdar Hacı Âkif Efendi'yi, mülkî ve askerî bâzı ileri gelenleri cümleten Vâli İzzet Paşa'nın odasında, muhârebeden haber bekleyerek oturuyorlar buldum.</p>
				<p class="normal">Ordunun dûçâr olduğu hezîmet belâsını idâreli ve ihtiyatlı bir lisanla anlatmaya başladım. Bu sırada Erzurum zaptiye askeri tabur ağası İbrahim Âhid Bey'in ordugâhtan geldiğini ve Paşalar hazerâtını görmek istediğini haber verdiler. Ben sözümü kestim.</p>
				<p class="normal">İbrahim Bey içeri girerek:</p>
				<p class="normal"><span class="ideitalik">"Efendim müjdeler olsun!"</span></p>
				<p class="normal">Cümlesiyle lâfa başladı.</p>
				<p class="normal">Benim tavrım, rengim değişti. Zira ben, bozgun haberini ve onun üzerine âcil bir tedbir alınması lüzûmunu arz ederken, arkadan bir başkası gelerek, benim söylediğimin aksini haber vermeye başlamıştı. Böyle hallerde insana bir şaşkınlık, bir hayret, bir helecan geliyor!</p>
				<p class="normal">İbrahim Bey: <span class="ideitalik">"Şöyle vurduk, böyle kestik; şu şekilde hücum eyledik"</span> dedikçe; fesübhânallah! Ben şimdi ordudan geliyorum; İstihkâm kapısında yığılan askerin hâli nedir, onu ben biliyorum. Bu adam açıktan açığa yalan söylüyor, ama bunun yalan olduğunu cemâate nasıl anlatacağım!?</p>
				<p class="normal">Çünkü benim verdiğim haber ürkütücü, onunki ise ferahlatıcı!... <span class="ideitalik">"Söyle tatar ağası, yalansa da hoşuma gitti!"</span> meşhur darbımeseli hükmünce, herkes onun yalanını kabul etmeye meyyal; bizim kara haber ise keder ve üzüntü sebebi olduğundan, İbrahim Bey'in neş'e verici müjdelerini dinleyen heyetten bâzıları, mânâlı bir tavırla yüzüme baktıkça çıldıracağım geliyordu.</p>
				<p class="normal">&#160;</p>
				<p class="solbaslik2">"Âkif Paşa ne oldu?"</p>
				<p class="normal">Benim daha önce söylediklerimi, İzzet Paşa, İbrahim Bey'e sorup izahat isteyip, sualler soruyor, o da:</p>
				<p class="normal"><span class="ideitalik">"Efendim, ben şimdi ordudan geliyorum; ordumuz muzaffer ve gâliptir. Her kim bunun aksini söylüyorsa, düşmanlık ediyor."</span></p>
				<p class="normal">Demesin mi!...</p>
				<p class="normal">Gayri sabr ü tâkatim yanarak, İbrahim Bey'e:</p>
				<p class="normal"><span class="ideitalik">"Artık elverir, sus; azıcık da işe bakılsın. Ordunun başından neler geçtiğini ben biliyorum. Olanları bu gözlerimle gördüm; şimdi kendime mi, sana mı inanayım. Muhârebe yapılırken hangi tarafta ve kimin yanında idin?"</span></p>
				<p class="normal">Diye sordum.</p>
				<p class="normal"><span class="ideitalik">"Topalak köyünün altında Âkif ve İsmail Paşaların yanında idim."</span></p>
				<p class="normal">Cevabını verdi.</p>
				<p class="normal"><span class="ideitalik">"Âkif Paşa ne oldu?"</span></p>
				<p class="normal"><span class="ideitalik">"Muhârebe yerinde bıraktım."</span></p>
				<p class="normal">O zaman, fakir işi anladım ki, İbrahim Bey, Âkif Paşa yaralanmadan evvel bizim sağ cenahtaki askerin, düşmana hücumu ve üstün gelip düşmanı bozduğu sırada oradan ayrılmıştır.</p>
				<p class="normal"><span class="ideitalik">"Senden sonra iş, benim gördüğüm şekle döndü. Beyhûde yere âlemi hilâf-ı hakîkat haberlerle meşgul etmekte ne mânâ var?..."</span></p>
				<p class="normal">Dediysem de, sözü tatlı geldiği için bizim Paşalar hâlâ İbrahim Bey'i istintak etmekten vaz geçmiyorlardı.</p>
				<p class="normal">&#160;</p>
				<p class="solbaslik2">Ordumuzun merkezini düşman almış</p>
				<p class="normal">Paşaların içinde, hepsinden ziyâde hâlin ehemmiyetini takdire muktedir bildiğim Kâzım Paşa'nın, kalkıp yanına gittim:</p>
				<p class="normal"><span class="ideitalik">"Paşam, bu mânâsız sözlerle vakit geçirmenin tadı yoktur. Bozgun asker bir kere memlekete dağılırsa toplamak ve onları tanzim etmek güç olur. İş mühimdir, mesûliyeti size âittir; artık ötesini siz bilirsiniz"</span> dedim.</p>
				<p class="normal">Bunun üzerine Kâzım Paşa, umum Paşalara hitâben:</p>
				<p class="normal"><span class="ideitalik">"İstihkâm kapısına daha bir tabur asker çıkarılmak lâzımdır, icâbına bakalım."</span></p>
				<p class="normal">Diye söylenince bir yâver çağırdılar.</p>
				<p class="normal"><span class="ideitalik">"Topdağı istihkâmından bir tabur alıp, Kars kapısına indiriniz. Oraya biriken askerin şehre girmemesi için gereken tedbirleri alınız."</span></p>
				<p class="normal">Emrini verdiler.</p>
				<p class="normal">Yâver gitti. Paşalardan bâzıları da benim dediğim yere gidip işe bakmak üzere atlarını ısmarladılar. Meğerse şifâ bulan hastalardan ve bâzı döküntülerden, Erzurum'da, dört tabur asker kadar yapabilmişler imiş.</p>
				<p class="normal">Muhtar Paşa'nın ne olup, nerede kaldığını anlamak için İstihkâm kapısına geldiğimde güneş batalı dört saat olmuştu. Paşa'yı oraya gelmiş buldum. Çok geçmeksizin arkamdan Müşir Hasan ve Kâzım Paşalar da geldiler. Vak'anın sonunu öğrendik:</p>
				<p class="normal">Bizim ordunun merkezi tamamen bozularak mevkiini terk ettiğinden, düşman orasını topları ve mühimmâtıyla beraber zapt etmiş. Ordumuzu ikiye ayırmış... Artık oraların geri alınması ümidi kalmamış olduğundan, sağ cenahtaki İsmail ve soldaki Mehmed Paşaların Erzurum'a ric'at etmeleri emri verilmiş imiş.</p>
				<p class="normal">&#160;</p>
				<p class="solbaslik2">Allah, bir daha göstermesin!</p>
				<p class="normal">Bir iki saat sonra İsmail Paşa ve az sonra da Kaptan Mehmed Paşa geldiler. Bunlar askerleriyle muntazamca geldiklerinden içeriye alındılar. İstihkâmların şehrin içine giden yolları bunlar vâsıtasıyla tutulduktan sonra bozgun asker de içeri alındı. Ama yine de bir haylisinin başka yollar ve gediklerden şehrin içine girmiş ve dağılmış olduklarına şüphe yoktu.</p>
				<p class="normal">Ali, Mehmed'i kaybetmiş; Mehmed, Veli'yi arar; kimisi <span class="ideitalik">"Filân tabur nerde!"</span> diye bağırır; öteki <span class="ideitalik">"Filân memleketliler!"</span> sesiyle feryat eder; bir taraftan da zâbitler askerin tanzimine çalışır. Elhâsıl dehşet verici bir hal... Neuzübillâh, Cenâb-ı Hak, ümmet-i Muhammed'e, hiç bir vakitte, bir daha emsâlini göstermesin...</p>
				<p class="normal">Ordunun sağ cenâhı âdeta gâlip iken, merkezimizin mağlûp olmasıyla iş tamamiyle aksine döndü. İstihkâm kapısının arkasında sabah edildi. Tanzim edilmiş olan birkaç tabur, fecirle beraber, istihkâmların bâzı siperlerine sokuldu. Lâkin bir taburun, tabur ve asker denecek bir hâle gelmesi için levâzımâtın ikmâli ve hâsıl olmuş karışıklığın yatışmasının ne kadar zamana bağlı olduğunu asker olanlar bilirler.</p>
				<p class="normal">Bir de sabahleyin, ayağının tozuyla, düşmanın Erzurum'a taarruz etmek üzere geleceği korkusu vardı. İşin bu taraftan düşünülmesi de korku ve dehşete sebep oluyordu. Topdağı istihkâmlarına çıkarılan askerin kumandasına Müşir Hasan Paşa memur edildi. Gümüşlükümbet'ten Kiremitli istihkâmlarına kadar uzanan Cenup cephesinde Kurt İsmail Paşa, Kavak tarafı istihkâmlarına da Mirliva Musa Paşa gönderildi.</p>
				<p class="normal">&#160;</p>
				<p class="solbaslik2">Kaptan Mehmed Paşa'yı tenkidler</p>
				<p class="normal">Askerliğe aklı eren bâzı ehl-i tahkîkin beyânına göre: Geçen muhârebelerin hepsinde mertlik gösteren ve bu muhârebede ordunun sol cenâhına kumanda etmek üzere Toy köyünün üstündeki Çobandede dağının üzerinde bulunan Kaptan Mehmed Paşa'nın bugünkü Deveboynu muhârebesinde bâzı kusur ve hatâları olmuş imiş.</p>
				<p class="normal">Çünkü onun bulunduğu mevkie düşman hakikî bir taarruzda bulunmamış. Orasını yalnız toplarla uzaktan meşgul etmiş ve asıl maksadını örtmek için biraz da piyâde kurşunuyla avundurmuş.</p>
				<p class="normal"><span class="ideitalik">"Düşmanın merkez üzerine şiddetle ve dehşetle yüklendiğini, merkezin tehlikede olduğunu ve kendi yükünün hafif olduğunu görür görmez, merkez üzerine yürüyen düşman kuvvetini yandan tehdit edebilir ve belki de merkezi o sıkıntıdan kurtarabilirdi, niçin etmedi?"</span> yolunda itirazlarda bulunuldu.</p>
				<p class="normal">Mehmed Paşa da:</p>
				<p class="normal"><span class="ideitalik">"Ben sol cenâhın muhâfazasına memur idim. Şâyet merkeze yardım etmek için ilerlediğimde bir kazaya dûçar olaydım. 'Niçin olduğun yeri terk ettin, sana kim emr etti de bu hareketi yaptın!' diye mes'ul olurdum. Hal böyle iken âkıbeti meçhul öyle bir harekete cesaret olunamazdı."</span></p>
				<p class="normal">Cevabını veriyorsa da, öteki arkadaşlar:</p>
				<p class="normal"><span class="ideitalik">"Hayır, mâdem ki üzerinde o kadar yük yoktu. Kumandasında bulunan sekiz tabur askeri, beyhûde yere niçin muattal etti. Bir iki taburunu, oranın muhâfazasına bırakıp, kalanı ile bir iş görebilirdi"</span> dediler.</p>
				<p class="normal">Elhâsıl muammâ hallolunamadı!...</p>
				<p class="normal">Fakat şu kadar anlaşıldı ki, Mehmed Paşa, yalnız bir mevkiin muhâfazasında sebatla çalışır, kendisine emr olunan işi görür bir askerdir. Yoksa, öyle hâlin icâbına göre hareket edecek kabiliyete sahip değildir.</p>
				<p class="normal">Mevkiin ve hâlin icâbına göre davranmak, ve hâlin iktizâ ettiğini kendine emr olunmuş bilmek gibi yüce hasletler, fevkalâde bir fıtrata, keşif ve icat hassalarına mâlik bir zekâya sâhip olmaya bağlı imiş.</p>
				<p class="normal">&#160;</p>
				<p class="solbaslik2">Acıklı vak'alar</p>
				<p class="normal">Bu muhârebe, bize hayli zararı dokunan muhârebelerden biridir. İrili ufaklı kırk kadar Krup topu kayp ettiğimiz gibi birçok mühimmat vesâire de zâyi ettik. Miktarı meçhul ise de, epeyi de esir verdik.</p>
				<p class="normal">Düşmanın merkeze şiddetli hücumu başlamadan evvel, sağ cenâhımıza teveccüh etmiş olan düşmanı yan tarafından vurmak için, Muhtar Paşa, merkezden bir taburu sağa doğru çıkarmıştı. Biçârelerin bir şeyden haberleri yok. Önlerindeki düşmanla muzafferâne savaşırlarken akşam olur, ordugâhın her tarafından ateş kesilir. O tabur efrâdı da yerlerine, yâni merkezdeki çadırlarına dönerler. Ne görsünler! Çadırlarda Moskof var...</p>
				<p class="normal">Birdenbire içlerine düşerek, boğaz boğaza biraz harp ederler... Bu askerin bâzıları dağdan, tepeden kaçarak gelip Erzurum'da bizi bulduysa da, geri kalanı şehid ve esir düştüler. Elhâsıl o tabur öylece mahv oldu gitti.</p>
				<p class="normal">Akşam olup da sağ cenahta ateş kesilince, Erzurum'dan gelmiş olan ahâli geceyi geçirmek üzere Çeperli ve Topalak köylerine dağıtılmışlar imiş. İsmail Paşa geceleyin, olduğu mevkii terk ederek Erzurum'a çekilince, köylerde kalan bu ahâli de sabahleyin bizim askerin yerinde Moskofları görünce çok şaşırmışlardır. Dağlardan taşlardan kaçarak Erzurum'a vardılarsa da, bu ahaliden de o gün haylice zâyiat olmuştur.</p>
				<p class="normal">Birkaç gün sonra yapılan yoklamada, şehid ve yaralılarımızın altı yüz kadar nefer olduğu anlaşılmıştır.</p>
				<p class="normal">&#160;</p>
				<p class="solbaslik2">Muhtar Paşa'nın zafer düşünceleri</p>
				<p class="normal">O sırada Muhtar Paşa, yâverlerinden Emin Bey'i bir emir tebliğ etmek için bir kıtaya göndermişti. Bu Emin Bey de bir daha dönmedi. Anlaşılan, yolda bir düşman kurşunuyla şehid oldu, gitti. Rahmetullâhi aleyh.</p>
				<p class="normal"><span class="ideitalik">"Harp tâlihi dönektir; kaderimiz böyle imiş, ne çâre"</span> deyip de teselli bulmak zarurî ise de, şu kadar var ki, bizimle o gün harp eden düşman kırk sekiz tabur kadar vardı. Bizim mevcudumuz da otuz altı taburdan ibâretti.</p>
				<p class="normal">Bizi ikmâl etmek için Batum'dan on tabur gelmekte olduğu gibi, İstanbul'dan da birkaç tabur geliyordu. Fakat yolsuzluk ve nakliye hayvanlarının olmaması sebebiyle bu taburlar, Trabzon'dan bize, ancak yirmi, yirmi beş günde vâsıl olacaklardı.</p>
				<p class="normal">Muhtar Paşa, tasavvurlarına göre şöyle demişti:</p>
				<p class="normal"><span class="ideitalik">"Eğer askerimiz sebat ederse, mevkiimiz sarp olduğundan, ordumuza taarruz edecek olan düşmanın, bozularak ric'at etmesi mümkündür. Şu taburlarımız da vaktinde yetişirse, düşmanı takip ederek hududa kadar sürmemiz de muhtemeldir. Fakat bu defâki tâkibimiz, eski tâkiplere benzemez. Mevsim kıştır ve düşman hudûdundan ikiyüz yirmi kilometre kadar ayrılmıştır. Bu kadar mesâfede bu mevsimde ric'at etmek pek kolay değildir. Düşman ordusunun bütün bütün mahv olması bile umulabilir. Elhâsıl Cenab-ı Hakk'ın lûtfundan büyük ümidimiz vardır. Zararlarımızı telâfi edeceğimizde şüphe yoktur."</span></p>
				<p class="normal">Ama, işte merkezdeki altı taburun, daha doğrusu üç taburun bir saat kadar daha sebat edememesi, düşmanın uğraması beklenen belâya bizi uğrattı.</p>
				<p class="normal">&#160;</p>
				<p class="solbaslik2">Ordumuza gelecek olan imdat kuvvetinin naklinde çekilen güçlükler</p>
				<p class="normal">Trabzon'a çıkmış olan taburların sevkinde çekilen güçlüğü ve nakil vâsıtalarının hâlini yeterince tasvir edebilmek için, Ferik Rif'at Paşa'nın daha Trabzon'da iken çektiği bir telgrafın sûreti, aynen buraya nakl olundu:</p>
				<p class="normal"><span class="ideitalik">"Gâzi Ahmed Muhtar Paşa hazretlerine,</span></p>
				<p class="normal"><span class="ideitalik">"Trabzon'a vüsûl-i çâkerânemde, taburların cephâne ve çadırlarıyla sevki merkez-i ordu-yu hümâyûndan (yâni Erzurum kumandanından) emr ü iş'âr buyurulmuş iken, esbâb-ı nakliyyenin fıkdânından dolayı, sevk edilen dört taburun cephânelerinden dört yüz sandık burada terk edilmiştir. Dün Mirlivâ Hüsrev Paşa'ya gelen irâde-i telgrâfîlerini mütâlaa eyledim. Hareketimizi çabuklaştırmak için ordu-yu hümâyûn merkezine mürâcaat ettim. Askerin üzerindeki cephane ile hareket ederek, cephane ve çadırları bırakmamızın doğru olup olmayacağını sordum ve askerin Martini Hanri tüfekleriyle silâhlı olduğunu arz ettim. Aldığım raporda, Erzurum'da bu tüfeklere ait fişek bulunmadığından cephânenin terk olunmasının câiz olmayacağı ve asker çadırsız da barınamayacağından, muhakkak çadır ve cephanelerin de beraber sevk olunması irâde buyuruluyordu. Bunun üzerine, askerin o şekilde sevkine çalışılmakta ve nakliye vasıtası temin etmek için her an mahallî hükûmete ihtiyaç arz olunmakta ve keyfiyet bildirilmekte idi. Bugün aldığım irâde-i telgrâfîlerinizde ise, ellişer baş hayvanla ve mümkün olursa Furgon arabalarıyla, askerlerin sür'atle sevk ve irsâli emr olunmaktadır. İrâde-i fahîmânelerine göre hareket etmek üzere, elli baş mekkâreden otuzuna cephâne, onuna çadır ve kalanına dahi terki câiz olmayan bâzı eşya yüklenmesi düşünülerek, lüzumlu olan hayvanların sür'atle tedâriki için Vali Paşa hazretlerine tekrar mürâcaat olunmuştur. Fakat elde bulunan hayvanlar bu tertip üzere ancak bir tabura kâfi geldiğinden, seher vaktinde bir tabur hareket ettirilecektir. Hayvanlar geldikçe de dakika geçirilmeden bu minvâl üzere harekete gayret olunacaktır. Çâkerleri dahi seherle, Erzurum'a müteveccihen azîmet edeceğimi ve hâlen burada Furgon arabası mevcut olmadığını arz ederim.</span></p>
				<p class="sagitalik">15 Teşrînievvel sene 93 [27 Ekim 1877]<br class="chapter"/>Ferik Rif'at"</p>
				<p class="normal">&#160;</p>
				<p class="solbaslik2">Biz ne'ye mağlup olduk?</p>
				<p class="normal">Bu târihte Trabzon'da bulunan Rif'at Paşa, Teşrînievvel'in yirmi ikinci günü Deveboynu'ndaki ordugâhımıza vâsıl olup da, ertesi günü vukû bulan muhârebede sağ cenah kumandanlığı eden ve yaralanarak geriye çekilen Rif'at Paşa'dır.</p>
				<p class="normal">Şimdi, Trabzon'da yığılıp kalmış olan taburların her birisi bir günde Erzurum'a doğru hareket edecek olsalar, yirmi taburun Erzurum'a varması, en az bir aya muhtaçtır. Düşmanın ise bir aylık değil, bir günlük ve hattâ bir saatlik fırsatı kayp etmeyerek istifade azminden geri durmayacağı âşikârdır.</p>
				<p class="normal">Demek ki bu muhârebede biz, Rusya devletinin büyüklüğüne ve askerlikteki mahâretine mağlûp olmadık. Ancak kendi noksanlarımız ve şimendiferlerimizin olmaması yüzünden hezîmete uğradık.</p>
				<p class="normal">Deveboynu muhârebesinin tafsilâtına ve o sırada düşman taarruz eder ise, yapılması düşünülen harekâta dâir, Muhtar Paşa'nın Mâbeyn-i Hümâyun-i Hazret-i Pâdişâhî'ye ve Seraskerlik makâmına yazdığı telgrafnâme münderecâtı dahi şâyân-ı dikkat olduğundan aynıyla buraya yazıldı:</p>
				<p class="normal">&#160;</p>
				<p class="solbaslik2">Bozgunluğumuzun sebepleri ve oluş şekli</p>
				<p class="normal"><span class="ideitalik">"Makàm-ı Seraskerî'ye, Mâbeyn-i Hümâyûn'a,</span></p>
				<p class="normal"><span class="ideitalik">"Dünkü harp hâdisesi 23 Teşrînievvel sene 1293 [4 Kasım 1887] tarihli telgrafnâme-i âcizânemle bir nebzecik arz olunmuştu. Tafsîli şöyledir ki: Dün gün doğduktan iki saat sonra düşmanın taarruz niyetiyle ordugâhından hareket ettiği görüldü. Mevcut kuvvetini önce merkeze gösterip, bir saat sonra top ateşine başlandıktan sonra, sağ ve sol ikiye taksim ederek yürüdü. Bunun üzerine, sağ cenahta taarruza karşı kâfi olabilmek için ihtiyattan beş tabur Ferik Rif'at Paşa kumandasında sağ cenâha sevk olundu. Piyâde ateşine orada başlanıldı.</span></p>
				<p class="normal"><span class="ideitalik">"Hücuma kalkan düşman avcıları, şiddetli bir ateş yiyerek ric'at ettiler. Bizimkiler ilerlemeye başladığı sırada, kuvvetlerini artırarak tekrar hücum ettiler. O sırada Rif'at Paşa yaralandığından, kumanda için Âkif Paşa gönderildi. Erzurum'dan çıkmış olan piyâde ve süvâri muâvine askerleri ve üç dört tabur dahi yeniden o cihete sevk olundu. Bunların gayretleriyle düşman yine dikiş tutturamayarak ikindi raddelerinde ric'ate başladı. O sırada Âkif Paşa da yaralanmışsa da sağ cenâhımız muvaffak olmuş ve artık İsmail Paşa hazretleriyle topçu mirlivâsı Hüseyin Paşa kumandasında kalmıştır...</span></p>
				<p class="normal"><span class="ideitalik">"Sol cenâhımıza yürüyen düşman, öğleden iki saat sonra istikametini merkez üzerine çevirdi. Üç tabyadan ibâret olan merkezin, redif altıncı alayın miralayı Hacı Ahmed Bey kumandasında bulundurulmakta olan on beş top ve altı taburun ta'biye olunduğu tabyanın solundan yürüdü. O gün, bu tabyanın kumandasının bir derece daha emin olması için, Mirliva Musa Paşa dahi muvakkaten oraya gönderilmişti.</span></p>
				<p class="normal"><span class="ideitalik">"Paşa, bulundukları tepenin sol cihetindeki taburların kumandasını Ahmed Bey'e havâle ederek kendisi sağ tarafın kumandasıyla meşgul bulunuyordu. Bu esnada tepenin solundaki taburlar az bir ateş görür görmez, cümlesi firâra yüz tuttular. Bu hâlin tesiri, Musa Paşa'nın kumanda ettiği tarafta da görülünce, derhal ihtiyattan iki tabur alarak, bizzat yetiştim ve dağılan askerin önünü almaya çalıştım. Düşman dahi gereği kadar gerilemiş ve zâhirde korku ve ürküntüyü mûcip olacak hiç bir sebep kalmamış iken, arkamda bir nefer bile kalmadığını ve düşmanın da ikiyüz adım kadar önüme ilerlediğini gördüm.</span></p>
				<p class="normal"><span class="ideitalik">"Geri dönerek, tekrar toplayabildiğim askerle, bir diğer mevki tutup, düşmanı zabt ettiği tepeden ilerletmedim ise de askerin dörtte üçü zaten firar etmişti ve çevirmek dahi mümkün değildi. Durdurulanların ise sebâtı yarım saat sürebildi, onlar da dağılıp perakende oldular. Şu kadar ki, bu müddet zarfında ve hiç bir tehlike yokken, mevcut topları koşturup geri göndermiştim. Sonra yalnız kaldığım ve Erzurum'a gitmedikçe askerin toplanamayacağını anladığım için, askerin ardından Erzurum'a hareket ettim.</span></p>
				<p class="normal">&#160;</p>
				<p class="solbaslik2">Topları bırakıp kaçmışlar!</p>
				<p class="normal"><span class="ideitalik">"Yolda, gönderdiğim topların bir kısmının devrilmiş, bir kısmının ise hiç bir sebep yokken bırakılmış olduklarını, topçuların koşumları keserek savuşmuş bulunduklarını gördüm. Toplayabildiğim perakende efrat ile ve şiddet kullanarak, topların üçünü çıkartıp gece yarısına doğru Erzurum'a geldim. Sağ cenâhın umum kumandanı İsmâil Paşa hazretleriyle, sol cenahtaki Kaptan Mehmed Paşa'nın ric'at etmelerine emir verildiğinden bunlar da gece yarısı geldiler.</span></p>
				<p class="normal"><span class="ideitalik">"Şimdi asker karmakarışık öteye beriye ve şehrin içine dağılmış bir haldedir. Birkaç güne kadar ancak toplanabilirler. Hepsinin on altı bin kadar olacakları umulursa da hâlen ancak üç beş bin kişi siperlere gönderilebilmiştir... Hacı Ahmed Bey yerinde bulunmadığından gösterdiği korkaklık, askerin sebatsızlığına birinci sebep olmuştur. Bir de yolda topları bırakıp kaçan ve ortalığı dehşete veren ve fena halde sarhoş görülen topçu miralayı Ârif Bey. Bu ikisinin ikişer rütbe tenzili ile binbaşı olmaları ve Tokat sâlis binbaşısı dahi bu yolda korkaklık izhâr ettiğinden ve bizzat çalıştığım halde düşmana karşı sevk edemediğimden, hâiz olduğu binbaşılığın yüzbaşılığa tenzili lâzım olduğundan, icâbının icrâsı arz olunur. Diğerleri de varsa da, onların isimleri de tedkik olunarak arz edilecektir. Elhâsıl bu hususta zâbit denilebilecek şahıslar ancak birkaç kişiden ibaret olup, geri kalanının hiç birinde o sıfat görülememiştir... Harp mevkiinde kalan ve düşman eline geçen toplarımız otuzla kırk arasında tahmin olunmakta bulunduğunu arz ederim.</span></p>
				<p class="sagitalik">24 Teşrînievvel sene 93 [5 Kasım 1877]<br class="chapter"/>Gâzi Ahmed Muhtar"</p>
				<p class="normal">&#160;</p>
				<p class="solbaslik2">İyi zâbitler hep şehid oldu</p>
				<p class="normal">Bu telgrafnâmede, orduda işe yarayacak ve zâbit denecek zevâtın azlığından şikâyet olunuyor. Gerçekten de öyledir... Başımıza gelen belâların ekserisi zâbitsizlikten geldi. Yedi aydan beridir vukù bulan muhârebelerin hepsinde, namuslu, hamiyetli, gayretli zâbitânın pek çoğu, kimi şehid olup ebediyen, kimi yaralanıp muvakkaten, kayb olup gittiler. Onların her bireri, bulundukları kıtaların rûhu hükmünde idiler. Onların gitmesiyle kıtalar cansız kaldı.</p>
				<p class="normal">Yukarıda birkaç yerde denilmiş olduğu vechile, zâbit yetiştirme mes'elesinde bizde bir kanun ve kàide olsa, ve diğer bilgilerin yanında zâbitlere biraz da İslâm ilim ve ahlâkı gösterilse, Osmanlı askerinin, bütün kara ve deniz devletlerine karşı birer birer, hem de hakkıyla karşı duracağı ve millî hukukumuzu, şan ve namusuyla muhafaza edeceği muhakkaktır.</p>
				<p class="normal">Hele zâbitânımızın, ahlâka dair beyan buyurulmuş olan, Hazret-i Peygamber'in hadislerini okuyup bilmeleri farz hükmündedir. Bu gibi tahsil ve terbiyeye riâyet olunmadığı halde bile, fıtrî hamiyet ve şecaatleriyle, devlete ve millete güzel hizmetlerde bulunan fedâkâr kardeşlerimizin gösterdikleri yiğitliğe, Allah bin bin bereket versin, kendilerine teşekkür ederiz!</p>
				<p class="normal">Lâkin iyilerin süzülüp gitmesi, kalanların da azlığı cihetiyle, iş, zâbitânın tortusunun elinde kaldı. <span class="ideitalik">"Bir saat evvel şu muhârebe işi bitse de, evlerimize çekilsek, gitsek"</span> gibi düşünceleri, neferlerin arasına kadar sirâyet ettiren yâdigârlar, orduda iş erleri sırasına geçtikleri için, işte böyle elîm bir bozgunluk daha oldu.</p>
				<p class="normal">&#160;</p>
				<p class="solbaslik2">Ahâlinin himmetiyle kurtarılan toplar</p>
				<p class="normal">Askerin merkezden bozulduğu gece, Kaptan Mehmed Paşa'nın ric'at etmesi emri gönderilmişti. Her halde o gece Erzurum'a varması icap ettiğinden, ağırlıklara bakılmaksızın askeri getirmesi tavsiye olunmuştu. Kaptan da toplarını olduğu yerde bırakarak öylece Erzurum'a yetişti. Üzerinde bulunduğu yer yüksek ve taşlı bir dağ olup, yolu bulunmadığından, gece vakti toplarını indirmek ihtimâli yoktu...</p>
				<p class="normal">Moskof başka yerlerde meşgul olarak Kaptan'ın bulunduğu dağa çıkmamış. Birkaç gün sonra ahâli haber verdi. O dağın Erzurum'la bağlantısı dahi kesilmediğinden, ahâlinin himmet ve gayretiyle o tepe üstünde bırakılmış olan altı top selâmetle indirilerek şehre getirilmiştir.</p>
				<p class="normal">Askerin tanzim olunarak, istihkâmlara yerleştirilmesine çalışılıyordu. En mühim yerlere, lâzım gelen asker konulmakta ise de, memleketin güney batı ciheti istihkâmlarına, yâni İstanbul kapısından Kiremitlitepe'ye kadar olan ateş hatlarına kimse konulamayacaktı. Çünkü ihtiyâtından vaz geçtik, istihkâmların yalnız ateş hattı, otuz beş binden fazla askere muhtaçtı. Eldeki asker ise on altı bin kadardı.</p>
				<p class="normal">O cihetlerin emniyeti, Trabzon'dan gelecek askerlerin vusûlüne bırakıldı. Fakat onların da selâmetle bize varacakları şüpheli idi. Başkumandan hazretleri ihtiyata ayırdığı altı taburla, icâbında Topdağı'na ve Gümüşlükümbet tarafına yetişmek üzere, mühim cihetlerle münâsebeti olan topçu kışlasında bulunuyordu.</p>
				<p class="normal">&#160;</p>
				<p class="solbaslik2">Rusların, umum ordumuzu teslim olmaya çağırması</p>
				<p class="normal">Deveboynu bozgunluğunun ikinci günü, düşman ordusundan bir elçi ileri karakollarımıza bir mektup vermiş; Muhtar Paşa'ya getirildi. Rus ordusu başkumandanı Loris Melikof, Paşa'ya meâlen şöyle yazmış:</p>
				<p class="normal"><span class="ideitalik">"Sizde ve askerinizde iler tutar yer kalmadı. Bundan sonra da düzeltmek ihtimâliniz yoktur. Bu kadar ibâdullahın beyhude yere kanını dökmektense, kaleyi teslim ediniz. Eğer muhâlefet ederseniz, toplarla, şehriniz ve istihkâmlarınız tahrip edileceğinden, bu kadar çoluk çocuğun vebâli üzerinize olsun."</span></p>
				<p class="normal">Mektup işte buna benzer bir şeydi.</p>
				<p class="normal">Cevap olarak:</p>
				<p class="normal"><span class="ideitalik">"Allah'a şükür, maddî ve mânevî kuvvetimiz, Erzurum'un müdâfaasına fazlasıyla kâfidir. Son damla kanımız da bu yolda akıtılacaktır. Öyle lâf ile adama kale verilmez. İnâyet-i İlâhiyeden ümidimiz berkemâldir..."</span></p>
				<p class="normal">Gibilerden bir şeyler yazıldı. Sonra yine müdâfaamızın ikmâli ile uğraşıldı.</p>
				<p class="normal">&#160;</p>
				<p class="solbaslik2">"Şehrin dışında savaşın" diyenler</p>
				<p class="normal">Bu mektubun gelmesinden ve bilhassa <span class="ideitalik">Ermeniler</span> vasıtasıyla memleket içine salıverilen dehşetli havâdislerden dolayı, ahâlinin bir kısmında ve hele ulemâ gürûhunda bir ürküntü peyda oldu. Memleketin içinde bir iki bin hâne de <span class="ideitalik">Ermeni</span> bulunması hasebiyle, Kumandan hazretleri ahaliye şu ilânda bulundu:</p>
				<p class="normal"><span class="ideitalik">"Bizim burada muhâsaraya girmek ve her türlü zarûrete düşmek ihtimâlimiz olduğu gibi, düşmanla muhârebe sırasında memlekete güllelerin isâbet etmesi de mümkündür. Çoluk çocuk içinde bu gibi vakalar, aile sahiplerinde telâş ve heyecana sebep olacağından, bu gibilerin, bu günden itibaren memleketi terk edip çıkmaları lâzımdır."</span></p>
				<p class="normal">Bunun üzerine, memleketin müftüsü Ömer Efendi ve meşhur ulemâsından Solakzâde Ahmed ve Hacı Abdurrahman Efendilerle ulemânın ve memleketin ileri gelenlerinden bâzıları âyandan Abdülvâhid Bey'in hânesinde toplanmışlar. Bu zevâtın: <span class="ideitalik">"Böyle âniden çıkan bir hal üzerine memleketi terk edip çıkmaya meydan olmadığı gibi çoluk çocuk içinde muhârebelerin vukuu dahi birçok elîm hâdiselere sebep olabileceğinden, askere şehir dışında ve münâsip bir mevkide muhârebe ettirilerek, memleketin düşmanın şerrine uğrattırılmaması niyâzını"</span> taşıyan bir yazı ile Kumandan Paşa hazretlerine müracaat edecekleri haber alındı... Bu havâdisin, asker arasında duyulduğu takdirde dehşet ve ürküntü uyandıracağı muhakkaktı.</p>
				<p class="normal">&#160;</p>
				<p class="solbaslik2">"Canımız, evlâdımız feda olsun" diyenler</p>
				<p class="normal">Hele bereket versin, iş etrâfa yayılmadan, Abdülvâhid Bey'in muhâlifi olan Arapzâde Ali Efendi vâsıtasıyla başka bir toplantı yapılmış. Ekseriyeti temsil eden bu ikincilerin seçtikleri ve Paşa hazretlerine gönderdikleri zevat:</p>
				<p class="normal"><span class="ideitalik">"Bizler vatanımızın uğrunda, kanımızı, canımızı ve hattâ evlâd ve iyâlimizi fedâya hazırız. Memleketin nâmusuna dokunacak şekilde, Abdülvâhid Bey'in hânesinde toplanıp meşveret eden birkaç hamiyetsizin te'dib olunmasını talep ederiz"</span> dediler.</p>
				<p class="normal">Bunların temsilcilerine Kumandan Paşa tarafından iltifat ve ikram olundu.</p>
				<p class="normal">Az bir topluluk olan öteki cemiyet efrâdına da:</p>
				<p class="normal"><span class="ideitalik">"Mâdem ki bu memlekette kale ve istihkâm vardır ve mâdem ki devlet burasını orduları için mühimmat merkezi edinmiştir; burası her vakit, her türlü harp vukuâtını kabûle hazır edilmiş demektir. Binaenaleyh, bundan sonra öyle münâsebetsiz içtimâlar yapıldığı ve askerin sebât-ı kalbine dokunacak surette lüzumsuz havâdisler yayıldığı takdirde; yapan her kim olursa olsun, askerî kanunlar hükmüne göre cezalandırılacaktır."</span></p>
				<p class="normal">Diye resmen haber verildi.</p>
				<p class="normal">&#160;</p>
				<p class="solbaslik2">Erzurum ahâlisi kahramandır</p>
				<p class="normal">Bunun üzerine kimseden bir ses çıkmadı. Çoluk çocuğunu nakl etmeye iktidarı olanlardan bâzıları, ailesini alıp memleketten çıktı gitti. Fakir de o sırada Erzurum'daki âilemi Trabzon'a gönderdim. Kendim de Kumandan hazretleriyle beraber topçu kışlasında kaldım.</p>
				<p class="normal">Erzurum ahâlisi, Deveboynu muhârebesinde, millî hamiyet ve şecaatlerini gösterip isbat etmişlerdi. Bundan sonra yazılacak olan Topdağı muhârebesinde dahi, onlardan pek çok kahramanlar canlarını fedâ ederek, şehâdet şerbetini nûş eylediler. <span class="ideitalik">Rıdvânullâhi aleyhim ecmain</span>.</p>
				<p class="normal">&#160;</p>
				<p class="solbaslik2">Erzurum ahâlisinin istekleri ve Kumandan Paşa'nın fikri</p>
				<p class="normal">Abdülvâhid Bey'in evinde toplanan zevâtın müzâkerelerinin mevzûu üzerine de birkaç söz söylemek ahlâfımız için faydalı olsa gerektir.</p>
				<p class="normal">Erzurum istihkâmları eski silâhlara göre yapılmış şeylerdir. Topların hâli değişmiş, pek uzaktan iş görmeye başlamışlardır. Bu yüzden istihkâmlardan sapan gülleler, şehrin evleri içinde patlayacağı gibi, şehre düşürülmek için mahsus atılanların dahi memlekette bina bırakmayacağı âşikârdır. Hele memleket geceli gündüzlü topa tutulursa, çoluk çocuğun, zayıf ve hastaların, siper alacak bir yerleri de bulunmayacağından feryatları ayyuka çıkacaktır.</p>
				<p class="normal">Bu hâlin askerin kalbine dokunarak cesâretini kıracağı tabiidir. Çünkü defalarca edilen tecrübelerle mâlum olmuş bir şeydir ki, şecaat de cebânet de bulaşıcıdır. Şu halde, çoluk çocuk içinde muhârebe asker için her türlü fenâlığa sebep olabilir.</p>
				<p class="normal">Bir de, zâten ahlâkı bozulmuş olan asker istihkâmlarda tutunamayıp da firar ederlerse hâlimiz ne olur. Çünkü düşman da, muntazam askeriyle beraber, gayri muntazam asker kullanmaktadır. Bunlar bir kere şehre girer de, memleketin içine dağılır ve yağmaya koyulur, ırzlara tasalluta cesaret ederlerse, önlerini kim alacaktır. Çünkü öyle bir zamanda çıkması tabii olan karışıklığın, bu asırda birkaç gün denilemezse de, bir kaç saat süreceği tabiidir. Bu halleri düşünen Kumandan Paşa'nın kalbi, memleketin ve askerin istikbâli için türlü türlü mânâların cevelângâhı oluyordu.</p>
				<p class="normal">&#160;</p>
				<p class="solbaslik2">Şehirde harp istemeyenler de haklıdır</p>
				<p class="normal">Kumandan Paşa, şehirleri muhâfaza için, onların yakınlarına istihkâm yapılmasının hatâ olduğu fikrinde idi. Muhârebelerin ahâliden uzak ve açık yerlerde yapılmasını, ve müdâfaa mevkilerinin mutlaka yolların birleştiği açık yerlerde olmasını ve meskûn yerlerden uzak bulunmasını isterdi.</p>
				<p class="normal">Derdi ki:</p>
				<p class="normal"><span class="ideitalik">"Öyle açık ve uygun bir yerde tutulan müdâfaa hattında bir çökme, bir hezimet olsa; iki saat, beş saat, sekiz saat geride veya sağda solda bir başka mevki tutularak, ikinci bir müdâfaa hattı teşkil olunabilir. Kaybımız da mevki değiştirmekten ibâret kalır. Ama bu gibi büyük şehirlerdeki cesim istihkâmlarda bir bozgunluk olursa, böyle yerlerin ismi büyük olduğundan, düşmana bir memleket veya bir kale verilmiş diye adı çıkar. Hem devletin nâmusuna dokunur, hem ahâlinin gönlünü incitir. Böyle ahâli ile dolu olan yerlerin tahkîminden ziyâde, devlet, sırf askerden kurulu, muntazam ve seyyar bir kaleye yâni orduya mâlik olmalıdır!"</span></p>
				<p class="normal">Lâkin ne çâre ki Erzurum istihkâmları vaktiyle yapılmış, içine de ordunun zahire ve mühimmâtı doldurulmuş olduğundan, ne olursa olsun müdâfaası icap ediyordu. Bu yüzden ahâlinin mütâlaalarına kulak asılmaması zarûrî idi.</p>
				<p class="normal">Bu bakımdan ahalinin, şehirde harp istemeyen kısmını mâzur görmek lâzımdır. Çünkü mütâlaaları yerindedir. Onlar da: <span class="ideitalik">"Muhârebeyi şehirden ve çoluk çocuk içinden uzak bir yerde yapınız, hepimiz elde silâh sizinle beraber savaşalım"</span> diyorlardı.</p>
</body>
</html>