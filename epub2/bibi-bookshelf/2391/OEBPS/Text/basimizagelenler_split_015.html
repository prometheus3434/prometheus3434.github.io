<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_13"><br class="chapter"/>&#160;&#160;&#160;İkinci Baskının Önsözü<sup class="calibre3"><a href="../Text/basimizagelenler_split_137.html#footnote-600-78" id="footnote-600-78-backlink" name="footnote-600-78-backlink">78</a></sup></h1>
				<p class="normal">'Başımıza Gelenler' ilk defa olarak 1321 senesi Muharrem'inde [Nisan 1903] Mısır'da tab' olunmuştu. Şimdiye kadar geçen yedi sene zarfında matbû nüshaları kalmadığı ve devamlı talep edildiği için işbu ikinci tab'ına mübâşeret olundu.</p>
				<p class="normal">Merhum pederimiz kitabın en büyük kısmını teşkil eden son Rusya Muhârebesi'nin Anadolu kısmında, harbin başından sonuna değin, Anadolu Harp Ordusu Başkumandanı Müşir Devletlü Gâzi Ahmed Muhtar Paşa hazretlerinin Mühimme Başkitâbeti'nde bulunmuş ve bu sebeple, askerî ve mülkî bütün yazışmalar elinden geçmiştir.</p>
				<p class="normal">Ayrıca kendisi, Ahmed Muhtar Paşa'nın, hattâ ateşler içinde bile, yanından ayrılmamış olduğundan, bütün harp vak'alarına, en ince teferruâtına varıncaya kadar, vukuf peyda etmişti.</p>
				<p class="normal">Bu bilgilerinin ışığında, gördüklerini anlatmış ve me'muriyeti icabı elinden geçmiş olan resmî vesikalara dayanarak, başımıza gelen felâketlerin temel sebepleri üzerinde çok dikkatle düşünmüş ve tesbitlerde bulunmuştur.</p>
				<p class="normal">Bu şekilde, kendisinin de ifade ettiği gibi, mizâcındaki hürriyet duygusu icabı, vak'aları gayet tarafsızca yazıp, gelecek nesillere, ibret alınacak bir hediye bırakmaya niyet etmiştir.</p>
				<p class="normal">Bu kitabın zeylini teşkil eden ve Mısır'a ait olan beyanatına ise, Mısır'da Fevkalâde Komiserlik Başkitâbeti vazifesi iktizâsı, gördüğü ve öğrendiği birçok hakikatlerin ve temasta bulunduğu çevrelerin ruh hallerinin ve bunlara dikkatle nazar etmesi neticesinde kalbinde hâsıl olan intiba ve kanaatlerin aks ettiği bir aynadır, denilebilir.</p>
				<p class="normal">Kitabın birinci tab'ını okuyan Keçecizâde İzzet Fuad Paşa hazretleri, birkaç sene evvel Fransızca neşr etmiş olduğu <span class="ideitalik">'Diğer Kaçırılan Fırsatlar'</span> isimli tenkid kitabında, <span class="ideitalik">'Başımıza Gelenler'</span>in Muhtar Paşa hazretlerinin târifi ve söyleyip yazdırması ile kaleme alınmış olduğunu beyanda ısrar etmiş ve diğer bâzı zevat da böyle bir zehâba kapılmış olduklarından, bu bapta birkaç söz söylemeye mecbur olduk:<sup class="calibre3"><a href="../Text/basimizagelenler_split_138.html#footnote-600-79" id="footnote-600-79-backlink" name="footnote-600-79-backlink">79</a></sup></p>
				<p class="normal">Bu gibi zanlarda bulunan zevat, emin olsunlar ki, Muhtar Paşa dahi bu eseri, herkes gibi, tab'ından sonra okudu. Kitabın kaleme alındığı1306 [1888] senesi Muharrem'inden pederimizin vefatı olan 1315 [1897] senesine kadar geçen dokuz sene zarfında, merhum pederimiz yine Muhtar Paşa hazretlerinin refâkatinde Mısır'da bulunduğu halde, kitabı Gâzi Paşa'ya göstermeyişi, şüphesiz ki, muhâkeme ve ifâde hürriyetini muhafaza ederek, her ne sûretle olursa olsun, bir tesire kapılmamak fikrinden doğmuş idi.</p>
				<p class="normal">Binaenaleyh Muhtar Paşa'nın tarif ve imlâsı üzerine yazıldığını zannetmek, pek mânasız bir iddiadır. İzzet Paşa, bir mülkiye memurunun askerî işlere bu kadar vâkıf olamayacağını da iddia ediyor ki, bu eser o iddiayı çürütmektedir.</p>
				<p class="normal">İzzet Paşa kitabında, Muhtar Paşa'nın Kars'tan Hızar boğazına doğru düşman süvârisi karşısında vâki olan, kale nizâmındaki hareketini şiddetle tenkid edip hatalı bulmuş olduğundan <span class="ideitalik">"Diğer Kaçırılan Fırsatlar"</span>ı Mısır'da okuduğumuz zaman, bu tenkid hakkındaki fikrini daha o vakitler Muhtar Paşa hazretlerinden sormuş ve müşârünileyhin vermiş olduğu cevabı, belki bir fırsat elverir de "<span class="ideitalik">Başımıza Gelenler</span>"i ikinci defa tab' ettirirsek derc ederiz ümidiyle, zapt etmiş idik.</p>
				<p class="normal">Kitabın bu ikinci tab'ı münâsebetiyle cevaplarını derc edip etmememiz hakkında fikrini sorduğumuz sırada, Paşa hazretleri, eski cevabını teyid ederek aşağıya aynen aldığımız şu beyanatta bulunmuştur:</p>
				<p class="indentmetinitalik">"Evet, kitabı ben de okumuş ve hükm etmiş idim ki İzzet Paşa, Napolyon Bonapart'ın Mısır'da Kölemen süvârileri karşısında askerini ne nizam üzerine yürüttüğünü, her nasılsa hatırlayamamış. Kalenin ikinci yüzündeki taburlarımın kol nizamında yürütülmesi bahsine gelince: Bunun üç sebebi vardır: Birincisi, o yüzün tehlikede olmaması; ikincisi, kol nizamının her nevi harekete elverişli bulunması ve üçüncüsü, icabı halinde eteğinde yürüdüğümüz bayırın zirvesine hemen bir iki taburun kolaylıkla sevki ve kaleye taarruz edecek düşmana doğru oradan müessir ateş icrâsıyle, hem kaleyi ateş altına alarak muhafaza etmek ve hem de düşmanı iki ateşe hedef eylemek olduğunu, dehşetli harpler içinde bulunsaydı derhal anlar idi.</p>
				<p class="indentmetinitalik">"Bir de düşman yakındayken, köprüsüz geçilen ve husûsiyle gâyet çukura inilerek geçilen çaylar, askerin nizam ve intizâmını bozacağı gibi, ayrıca çayın iki tarafındaki sırtlar ansızın düşman tarafından tutulmak muhtemel ve o gibi zamanların düşman hücumuna en uygun vakitler olduğunu ve bunun çaresi için geçidin iki tarafındaki münâsip noktalara birer hazır kıt'a tayin edilmek icap ettiğini, tahmin etmeli idi.</p>
				<p class="indentmetinitalik">"Yürüdüğümüz ovanın bir kenarında biz vardık ve beş kilometre kadar uzak diğer kenarında ve tamamiyle hizamızda giden dört alaydan mürekkep Kafkas Dragon süvâri fırkası vardı. Bu fırka, üç bin mevcudluydu ve Rus süvârileri arasında birincilik namını almış meşhur bir birlik idi. Bunların harbe topsuz çıktıklarını beyan edecek bir müellif tasavvur edemezdim. Güya mezkûr süvâri fırkası bizimle harbe çıkmış da toplarını beraber almamış imiş. Fesübhânallah! Bunları ve sâir tenkidleri, hediye olarak gönderdiği mezkûr kitapta okumuş idim. O vakit yatakta hasta olduğumdan, muktedir olabildiğim kadar, kendisine derhal bir cevap yazıp göndermiştim.</p>
				<p class="indentmetinitalik">"Cevabımın başında, önce, Osmanlı kitapları arasında böyle bir tenkid kitabı intişâr ettiğine; bilhassa, bir Osmanlı'nın, ecnebi bir lisanda böyle bir eser yazmasına pek memnun olduğumdan ve bir hayli yerlerini de bîtarafâne muhâkemeye çalıştığını gördüğümden; sırf nezaket eseri olarak, önce müellifi tebrik ettikten sonra, hatalı olan yerlerini yegân yegân, kitabının sahifeleri gösterilerek, izah ve reddetmiş idim.</p>
				<p class="indentmetinitalik">"Umarım ki, müşârünileyh, kitabını ya Türkçeye tercüme ederek veya tekrar Fransızca olarak tab' ettirmeyi düşünür ise, o hatâlarını tashih buyururlar. Madem ki kitabınızı yeniden tab' ettiriyorsunuz, şu beyanatımın da mukaddemenize yazılmasını rica ederim."</p>
				<p class="normal">Peder-i azîzimizin <span class="ideitalik">'Binbir Hadîs-i Şerîf Şerhi'</span>ni ikinci defa [1909 Mart ayında] Mısır'da ve 'Başımıza Gelenler'i ise bu defa İstanbul'da tab' ve neşr ile evlâtları olarak, üzerimize düşen mukaddes vazifeyi Allâhu Teâlâ'nın yardımıyla îfâya muvaffak olduk.</p>
				<p class="sagnormal">Gurre-i Muharremü'l-harâm, sene 1328 [13 Ocak 1910]</p>
				<table class="calibre6" width="100%"><tbody><tr class="calibre4"><td class="calibre9">Hukuk Fakültesi Muallimlerinden</td>
						<td class="calibre9">Doktor</td>
					</tr>
<tr class="calibre4"><td class="calibre9">Celâleddin Ârif</td>
						<td class="calibre9">Necmeddin Ârif</td>
					</tr>
</tbody>
</table>
</body>
</html>