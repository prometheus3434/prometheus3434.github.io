<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_7"><br class="chapter"/>&#160;&#160;&#160;V<br class="chapter"/>&#160;&#160;&#160;<span class="solbaslik1">Yazar ve Eserleri Hakkında</span></h1>
				<p class="normal">Bu bölümde Mehmed Ârif Bey'in şahsiyeti ile eserleri ve oğulları hakkında kısa fakat önemli bahisler ihtiva eden hatıra ve araştırma kitaplarından nakiller yapılacaktır.</p>
				<p class="normal">&#160;</p>
				<p class="solbaslik2">Mizancı Mehmed Murad Bey</p>
				<p class="normal">Yakın tarihimizin çok önemli ilim, fikir ve siyaset adamlarından; hakperest, dürüst, mert ve samimi insan, her devirde doğruları söyleyen ve bu yüzden daima dışlanan, mağdur ve mazlum şahsiyet, Mekteb-i Mülkiye'nin tarih muallimi, Düyûn-i Umûmiye Komiseri, Mizan gazetesi sahibi, tarihçi, Dağıstanlı Mehmed Murat Bey (1854-1917), Mısır'da Jön Türkler arasında bulunduğu sırada, Mehmed Ârif Bey ve oğulları ile olan tanışıklığına, hatıralarında şöyle temas etmektedir:</p>
				<p class="indentmetin">Mâhiyetlerine [Jön Türk hareketine hizmetlerine ve ahlâklarına] bakmaksızın hemen deftere kaydetmeye mecbur olduğum adamlara gelince Doktor İsmail İbrahim Efendi, Doktor Hasan Ârif Bey, Reşid Bey, Eczacı Mustafa Efendi'den ibaret idi.</p>
				<p class="indentmetin">(...) Doktor Hasan Ârif Bey, Gâzi Ahmed Muhtar Paşa'nın Başkâtibi Ârif Bey'in oğlu ve Tıbbiye'den mukaddem Mülkiye'de benden ders görmüş gayretli, hamiyetli, nekre-gû, şişman, sohbeti aranır bir genç idi. O da İstanbul'da suizanna uğramış Cemiyet erkânından imiş. Doktor İsmail İbrahim gibi Mısır'a iltica eylemiş idi.</p>
				<p class="indentmetin">Efkâr-ı münevveresinden ziyade cür'et-i fa'âliyesinden istifade olunur takımından idi. İstanbul'da iken de neşriyat emrinde o yolda hizmeti sebkat etmiş olduğu sonradan anlaşıldı.</p>
				<p class="indentmetin">Pek hamiyetli ve iktidarlı olan pederiyle vâsıta-i münasebât olmak cihetiyle işime çok yaradı.<sup class="calibre3"><a href="../Text/basimizagelenler_split_096.html#footnote-600-38" id="footnote-600-38-backlink" name="footnote-600-38-backlink">38</a></sup></p>
				<p class="resim">***</p>
				<p class="indentmetin">(...) Cemiyet'e mensup olmak hasebiyle çaresiz mesâime iştirâk edecek olan bu zatların hâricinde başka birtakım erbâb-ı gayrete rast geldim. Ve onlardan istifade eyledim.</p>
				<p class="indentmetin">Bunların içinde en baş mevkii tutmaya lâyık olan Ârif Beydir. Bu adam büyük yürekli, vâsi' fikirli, mülk ü vatana pek muhabbetli bir adam idi.</p>
				<p class="indentmetin">Vazifeşinas bir maiyyet memuru olduğundan, efendisine ihanet etmeye muktedir değildi. Lâkin vazifesini tamamen ifa etmekle beraber mesâime iştirâk etmek cihetini vazife edinerek dâire-i imkânda teşvik ve muâvenette kusur etmedi.</p>
				<p class="indentmetin">"Mizan"da üç kadar bendi [yazısı] bile vardır. Ez-cümle 163 numaralı nüshada münderic "<span class="ideitalik">Huzûra Arîza</span>" bendi onundur. Gazete idarehanesine gelmez, hariçte tabii olarak rast gelince âşinâlık etmekle iktifa eder, tevbih ve şikâyete hiç meydan vermez idi. Münasebâtı oğlu Hasan Bey'in vesâtetine hasr eder idi.</p>
				<p class="indentmetin">Mısır kadısı dahi Hasan Bey'in vesâtetine hasr-ı muamele etmiş hayır-hâhlardan biri idi. Hasan Bey'in bir hizmeti de Ârif Bey'in oğlu olmak sebebiyle Muhtar Paşa'nın dairesine devam ederek cereyân-ı ahvâlden bizi haberdâr etmek sûretiyle vâki olmuştu.<sup class="calibre3"><a href="../Text/basimizagelenler_split_097.html#footnote-600-39" id="footnote-600-39-backlink" name="footnote-600-39-backlink">39</a></sup></p>
				<p class="indentmetin">Bu ifşaat [Ahmed Rıza Bey'in, hiç beklemediği ve ummadığı şekilde aleyhinde rivayetler yayması] bir semm-i kàtı' gibi bana sû-i tesir hâsıl etti. Ya bunun tesiriyle yahut diğer esbab mevcut olduğundan bu vesile ile, adeta hasta oldum. Uykusuzluğa düçâr oldum. Bir aydan ziyade bu hal devam etti. Vücuttan düştüm, saçlarım birden ağarmaya başladı. Mısır'da ikàmetim imtidâd ettiği takdirde yaşayamayacağım, sözlerine itimat olunur tabipler tarafından beyan olundu.<sup class="calibre3"><a href="../Text/basimizagelenler_split_098.html#footnote-600-40" id="footnote-600-40-backlink" name="footnote-600-40-backlink">40</a></sup></p>
				<p class="indentmetin">(...) Muhtar Paşa ile son mülâkat pek müessir oldu. Kendisiyle her hususta kalben bir olduğunuz halde, yekdiğere muhâlif tavr ü lisan istimâl etmekliğimiz, işe daha ziyade dram rengini vermekte idi. Vücutça halsizliğim en ziyade rikkati câlip idi. Hatta Ârif Bey, sofadan, gözyaşlarına terfîkan: "Bu adam bitmiştir, artık hayrı yok!" sözünü, bana işittirmemek tedbirini bile düşünememişti...<sup class="calibre3"><a href="../Text/basimizagelenler_split_099.html#footnote-600-41" id="footnote-600-41-backlink" name="footnote-600-41-backlink">41</a></sup></p>
				<p class="normal">&#160;</p>
				<p class="solbaslik2">Sırâtımüstakim'deki yazılar</p>
				<p class="normal">Eşref Edib Bey'in sahipliğini ve Mehmed Âkif'in başyazarlığını yaptığı haftalık Sırâtımüstakim dergisinin 23 Aralık 1909 ve 27 Ocak 1910 tarihinde çıkan 68 ve 73. sayılarında <span class="ideitalik">"Binbir Hadîs"</span>in İstanbul'da yapılan yeni baskısı dolayısıyla, okuyucular tarafından gönderilmiş, birer sütun uzunluğunda iki yazı bulunmaktadır:</p>
				<p class="normal">Birinci yazı, <span class="ideitalik">"Kudüslü Ali Rıza en-Neşâşibî"</span> imzasını taşıyan bir mektuptur. Mehmed Ârif Bey'in, kitabı yayınlayan iki oğluna hitaben yazılmıştır. İkinci yazıda, <span class="ideitalik">"Kudüs'ün tanınmış alimlerinden"</span> olduğu haber verilen bu zat, eseri, fevkalâde değerli ve müslümanların dertlerine deva olacak bir ilaç olarak gördüğünü yazdıktan sonra, kitabın muhakkak, bütün müslüman kavimlerin dillerine (Arap, Fars, Kürt, Arnavut...) çevrilerek yayınlanmasını temenni etmektedir.</p>
				<p class="normal">İkinci yazının altında <span class="ideitalik">"Görüce-i Cedîd redif taburu yüzbaşılarından Manastırlı Mehmed Kâzım bin Derviş"</span> imzası vardır. Bu da, Mehmed Ârif Bey'in oğullarına hitâben, Kudüslü Ali Rıza Efendi'nin temennîlerini teyid için yazılmış bir mektuptur. Mehmed Kazım Bey, eserin faydalarını saydıktan sonra, talebeler için kitaptan seçtiği üç yüz hadis ve şerhinin ayrıca basılabilmesi için yazarın oğullarından izin istemektedir.</p>
				<p class="normal">&#160;</p>
				<p class="solbaslik2">Bursalı Mehmed Tâhir Bey</p>
				<p class="normal">Kitabiyat ve terâcim-i ahvâl mütehassısı Mehmed Tâhir Bey,<sup class="calibre3"><a href="../Text/basimizagelenler_split_100.html#footnote-600-42" id="footnote-600-42-backlink" name="footnote-600-42-backlink">42</a></sup> eserinde Mehmed Ârif Bey hakkında şu bilgileri veriyor:</p>
				<p class="indentmetin">Meşhur "Karacehennem İbrahim Paşa"nın yeğeni, Erzurum Topçu Kumandanı Miralay "Hacı Ömer Bey"in mahdûmudur. Maarif-i İslâmiyyeyi tahsilden sonra hizmet-i devlete girerek umûr-i mülkiyye, adliyye ve siyasiyyede vâkıfâne, afîfâne, vazife-perverâne îfâ-yı vezâif eylemiştir. Âhir me'muriyeti, Mısır Fevkalâde Komiserliği Başkitâbeti idi. 1315'te berâ-yı tebdil-i heva İstanbul'da iken, irtihâl ederek "Merkez Efendi" civarına defn edildi. Şark ve Garb'ı hakîmâne, dakîka-bînâne tanıyanlardandır. Matbuaları "Binbir Hadîs-i Şerîf Şerhi" ile "Başımıza Gelenler"dir. Mısır'da tab' olunan bu eserlerden birincisi, âlem-i İslâmiyet'in ittihad ve siyaset-i İslâmiyye nokta-i nazarından cidden muhtac olduğu âsâr-ı dîniyyedendir. İkincisi, 93 Rus Muhârebesi'nin Anadolu kısmına ve Mısır ahvâline dair birçok hakàyık-ı târihiyyeyi hâvîdir. İkisi de hakikaten kıymetdârdır. "Abdürreşid İbrahimof" tarafından Türkçe'nin Şimal lehçesine tercüme ve tab' edilmiştir.<sup class="calibre3"><a href="../Text/basimizagelenler_split_101.html#footnote-600-43" id="footnote-600-43-backlink" name="footnote-600-43-backlink">43</a></sup></p>
				<p class="normal">&#160;</p>
				<p class="solbaslik2">Mehmed Zeki Pakalın</p>
				<p class="normal">Eşref Edib Bey'in<sup class="calibre3"><a href="../Text/basimizagelenler_split_102.html#footnote-600-44" id="footnote-600-44-backlink" name="footnote-600-44-backlink">44</a></sup> çıkardığı "İslâm-Türk Ansiklopedisi"ndeki<sup class="calibre3"><a href="../Text/basimizagelenler_split_103.html#footnote-600-45" id="footnote-600-45-backlink" name="footnote-600-45-backlink">45</a></sup><span class="ideitalik">"Ârif, Mehmed Ârif Bey"</span> maddesinin <span class="ideitalik">"Hayatı"</span> bölümünü meşhur tarihçi Mehmed Zeki Pakalın,<sup class="calibre3"><a href="../Text/basimizagelenler_split_104.html#footnote-600-46" id="footnote-600-46-backlink" name="footnote-600-46-backlink">46</a></sup> "Eserleri" kısmını ise Eşref Edib kaleme almışlardır. Merhumun hayatını, bir sütun halinde yazan Pakalın, yazısını şu satırlarla bitirmektedir:</p>
				<p class="indentmetin">"Bulunduğu me'muriyetlerde sâdıkàne ve afîfâne hizmet etmiş, otuz yedi sene süren me'muriyet hayatında, işinden bir defa olsun çıkarılmadığı gibi, hakkında hiçbir şikâyet de vuku bulmamıştı. Özü sözü doğru, ciddî, dindar, mahviyetli ve tam mânâsıyla kâmil bir insandı."<sup class="calibre3"><a href="../Text/basimizagelenler_split_105.html#footnote-600-47" id="footnote-600-47-backlink" name="footnote-600-47-backlink">47</a></sup></p>
				<p class="normal">&#160;</p>
				<p class="solbaslik2">Ahmed Bedevî Kuran</p>
				<p class="normal">Prens Sabahaddin'in (1879-1948) yakını olan Jön Türklerden Ahmed Bedevi Kuran (1884-1966), içinde bulunduğu hadiseleri anlattığı <span class="ideitalik">"Osmanlı İmparatorluğunda İnkılâp Hareketleri ve Millî Mücadele"</span> adlı eserinde, Mehmed Ârif Bey'in üç oğlundan, Hasan, Necmeddin ve Celâleddin Beylerden bahsetmektedir.</p>
				<p class="normal">Hasan Ârif'le ilgili olarak, onun 27 Haziran 1896'da "<span class="ideitalik">Ârif Bey oğlu</span>" imzasıyla Cenevre'den "İttihad ve Terakki" kurucularından Dr. İbrahim Temo'ya yazdığı bir mektubu yayınladıktan başka, kendisini Mısır ve Cenevre'deki Jön Türkler arasında saymaktadır.</p>
				<p class="normal">Kuran'ın da, Mizancı Mehmed Murad gibi, Hasan Ârif'ten "doktor" diye bahsettiği görülmektedir.</p>
				<p class="normal">Kuran, 1909 yılında İttihatçılar tarafından hapsedildiği Bekirağa Bölüğü'nden kaçarak Kahire'ye gittiği zaman, oradaki Jön Türklerden (Dârülaceze Sertabibi merhum) Dr. Necmeddin Ârif'i ziyaret ettiğini yazmakta, ayrıca Necmeddin ve Celâleddin Ârif kardeşlerin Kahire'deki faaliyetlerinden bahsetmekte ve onlarla birlikte on altı Jön Türk'ün, affedilmeleri için Sultan Abdülhamid'e Mısır'dan yolladıkları imzalı dilekçeyi de vermektedir.<sup class="calibre3"><a href="../Text/basimizagelenler_split_106.html#footnote-600-48" id="footnote-600-48-backlink" name="footnote-600-48-backlink">48</a></sup></p>
				<p class="normal">&#160;</p>
				<p class="solbaslik2">İbnülemin Mahmud Kemâl Bey</p>
				<p class="normal">Merhum İbnülemin,<sup class="calibre3"><a href="../Text/basimizagelenler_split_107.html#footnote-600-49" id="footnote-600-49-backlink" name="footnote-600-49-backlink">49</a></sup> büyük emek mahsulü, çok kıymetli eserlerinden ikisinde, Mehmed Ârif Bey'den ve "<span class="ideitalik">Başımıza Gelenler</span>" adlı eserinden bahsedip, nakiller yapmakta; ayrıca Ârif Bey'in iki oğlundan da bahsetmektedir:</p>
				<p class="normal">Birgün [Ahmed Muhtar Paşa'nın] köşküne gittiğimde, yanında ehibbâmızdan Doktor Necmeddin Ârif Bey<sup class="calibre3"><a href="../Text/basimizagelenler_split_108.html#footnote-800-1" id="footnote-800-1-backlink" name="footnote-800-1-backlink">(*1)</a></sup> vardı, bir şey tedkik ediyorlardı...<sup class="calibre3"><a href="../Text/basimizagelenler_split_109.html#footnote-600-50" id="footnote-600-50-backlink" name="footnote-600-50-backlink">50</a></sup></p>
				<p class="resim">* * *</p>
				<p class="normal">Bir gün [Said Halim Paşa'nın] yalı[sın]da Doktor Necmeddin Ârif, Celâleddin Ârif ve şair Âkif Beylerle birlikte bulunduğumuz esnada, Paşa, <span class="ideitalik">"Âşinâlardan biri, yeni yazdığı bir risâlenin müsveddelerini gönderip mütâlaamı sormuş. Okutalım da sizler de mütâlaanızı söyleyiniz"</span> [dedi.] Müsveddeleri getirip şifre katibine okuttu, dinledik...<sup class="calibre3"><a href="../Text/basimizagelenler_split_110.html#footnote-600-51" id="footnote-600-51-backlink" name="footnote-600-51-backlink">51</a></sup></p>
				<p class="resim">* * *</p>
				<p class="normal">İbnülemin, <span class="ideitalik">"Son Sadrıazamlar"</span> adlı eserinin ayrıca birkaç yerinde daha Mehmed Ârif Bey'den bahsedip nakiller yapmakta ve merhumun tesbitlerinin isabetine şahitlik etmektedir.</p>
				<p class="normal">Bunlar: Âlî Paşa'nın siyasetine dair (s. 46-47); Süveyş Kanalı'nın açılması ve Osmanlı siyasî tarihine tesiri (s. 211-212); Gâzi Ahmed Muhtar Paşa'nın, harbin sonuna doğru İstanbul'a çağırılması hadisesi (s. 1808); Harbin ilânından önce Ahmed Muhtar Paşa'nın <span class="ideitalik">"Rusya ile savaşa girmenin yanlış olacağı"</span>na dair Seraskerlik'e yazdığı mektup meselesi (s. 1834) ve savaş sırasında, kaleme aldığı tarih kıt'asını Ahmed Muhtar Paşa'ya okumak isteyen vali vekili, şair Hacı İzzet Paşa'ya karşı Paşa'nın davranışı (s. 1860) bahisleridir.</p>
				<p class="resim">* * *</p>
				<p class="normal">İbnülemin, <span class="ideitalik">"Son Asır Türk Şairleri"</span> adlı eserinde de Mehmed Ârif ile eserinden ve oğullarından bahsetmektedir:</p>
				<p class="normal">O sırada haksız olarak bana gücenen (...) Ali Emirî [Efendi'ye cevap için] yazıp gönderdiğim müdâfaanâme (...) neşredilmek üzere iken, Sadrıâzâm Said Halim Paşa'nın huzurunda, Mehmed Âkif, Doktor Necmeddin ve Celâleddin Ârif merhumlar bulunduğu halde Emirî'den bahsolundu...<sup class="calibre3"><a href="../Text/basimizagelenler_split_111.html#footnote-600-52" id="footnote-600-52-backlink" name="footnote-600-52-backlink">52</a></sup></p>
				<p class="resim">* * *</p>
				<p class="normal">İbnülemin, aynı eserinde iki yerde daha Mehmed Ârif Bey'den ve <span class="ideitalik">"Başımıza Gelenler"</span>den bahsetmektedir. Bunlardan birincisi <span class="ideitalik">"Son Sadrıazamlar"</span>da da yazdığı <span class="ideitalik">"Hacı İzzet Paşa'nın tarih kıt'ası"</span> meselesi (s. 768); diğeri ise, Bayburtlu Zihni'nin <span class="ideitalik">"kar fırtınasında köyün yerini bildiren köpek havlamalarının, insana ne kadar hoş geldiğinden"</span> bahseden (s. 1974) satırlardır.</p>
				<p class="normal">&#160;</p>
				<p class="solbaslik2">Zeki Velidi Togan</p>
				<p class="normal">Prof. Zeki Velidi Togan,<sup class="calibre3"><a href="../Text/basimizagelenler_split_112.html#footnote-600-53" id="footnote-600-53-backlink" name="footnote-600-53-backlink">53</a></sup> "Hâtıralar"ında, Mehmed Ârif Bey'in iki eserinden de bahsederek, Rusya'nın işgali altındaki anayurdunda geçen gençlik yıllarında, bunlardan çok istifade ettiğini yazmaktadır:</p>
				<p class="indentmetin">[Medreselerde okunan dersleri Arapça öğrendikten sonra kendi kendisine de öğrenebileceğine karar vermiştir.] Bunun sebebi, dayımın masası üzerinden alıp okumaktan hoşlandığım bir Türkçe kitaptı. Bu kitap, Türkiyeli bir siyasî ve bir bilgin olan Mehmed Ârif Bey'in neşrettiği <span class="ideitalik">"Binbir Hadîs"</span> adlı eserdi. Bu kitapta Ârif Bey, Peygamber'imizin "Ya Rabbi, faydasız ilimden ve makbul olmayacak amel ve ibadetten sana sığınıyorum" meâlindeki hadisini şerh ederken, İslâm milletleri için belâ kesilen kelâm gibi skolastik, mantık gibi faydasız ilimleri fuzulî saymıştı.<sup class="calibre3"><a href="../Text/basimizagelenler_split_113.html#footnote-600-54" id="footnote-600-54-backlink" name="footnote-600-54-backlink">54</a></sup> Bu hadis bende çok kesin bir tesir yaptı. Arap dilini ve edebiyatını, Arapça tarih kitaplarını okumayı ise çok severdim, ona ehemmiyet verdim.<sup class="calibre3"><a href="../Text/basimizagelenler_split_114.html#footnote-600-55" id="footnote-600-55-backlink" name="footnote-600-55-backlink">55</a></sup></p>
				<p class="resim">* * *</p>
				<p class="indentmetin">[Dayım] Türklerden, adı yukarıda geçen Mehmed Ârif Bey'in bu savaşa ait <span class="ideitalik">"Başımıza Gelenler"</span> ünvanıyla neşrettiği hâtıratını tekrar tekrar okumuştu. [Bu kitapta anlatılanları] Rusya İslâmları için de ibret olması gereken sözler telâkki ediyordum (...) Mehmed Ârif Bey'in kitabı benim üzerimde büyük bir tesir yapmıştı.<sup class="calibre3"><a href="../Text/basimizagelenler_split_115.html#footnote-600-56" id="footnote-600-56-backlink" name="footnote-600-56-backlink">56</a></sup></p>
				<p class="normal">&#160;</p>
				<p class="solbaslik2">Tarık Zafer Tunaya</p>
				<p class="normal">Tarık Zafer Tunaya, <span class="ideitalik">"Türkiye'de Siyasal Partiler"</span> adlı eserinde Celâleddin Ârif Bey'in, Ahrar Fırkası'nın, Vahdet-i Milliye Cemiyeti'nin, Türk-Fransız Muhibleri Cemiyeti'nin ve Müzâheret-i Milliye (sonra adı Müdâfaa-i Milliye oldu) Cemiyeti'nin kurucuları ve idare heyet azaları arasında bulunduğunu yazmakta; Hukuk ve Mülkiye Mekteplerinde muallim olan Celâleddin Ârif'in gazeteci Hasan Fehmi'nin katli hâdisesinde sonraki gün, hâdiseyi protesto için derslerine girmediğini; eski bakanların harp suçlusu olarak yargılanacağı Divan-ı Harp mahkemesinde Said Halim Paşa'nın avukatlığını yaptığını ve Ankara'ya giderek Millî Mücadele'ye katılması üzerine, Nemrut Mustafa Divan-ı Harbi tarafından gıyabında idama mahkum edildiğini kaydetmektedir.<sup class="calibre3"><a href="../Text/basimizagelenler_split_116.html#footnote-600-57" id="footnote-600-57-backlink" name="footnote-600-57-backlink">57</a></sup></p>
				<p class="normal">&#160;</p>
				<p class="solbaslik2">M. Şükrü Hanioğlu</p>
				<p class="normal">M. Şükrü Hanioğlu'nun "Osmanlı İttihad ve Terakki Cemiyeti" ile "Jön Türklük" üzerinde yaptığı ve 1889-1902 yıllarını içine alan çalışmasında, Mehmed Ârif Bey'in üç oğlunun bahisleri geçmektedir.</p>
				<p class="normal">Bunlardan Hasan Ârif'in, Mizancı Mehmed Murad'ın 1896 yılında Paris'e gelerek Jön Türklerin başına geçmesi ve burada Ahmed Rıza ile anlaşmazlığa düşerek, teşkilâtın merkezini ve neşriyâtını Cenevre'ye taşıması sırasında onunla birlikte hareket eden çekirdek kadronun içinde adı geçmektedir.</p>
				<p class="normal">Kitapta, Necmeddin Ârif ve Celâleddin Ârif'in gerek Mısır'da ve gerek Paris'teki Jöntürk faaliyetlerinde önemli vazifeler yaptıklarını gösteren deliller bulunmaktadır.</p>
				<p class="normal">Her ikisinin de, İttihatçı kuruculardan İshak Sükûtî'ye yazılmış mektupları kitaba alınmıştır. Ayrıca Necmeddin Ârif'in babasının "Binbir Hadîs" kitabını yayınlamasının, Jön Türkler için lehte bir intiba uyanmasına hizmet ettiği ve İttihatçı teşkilatın Kahire'de iyice zayıfladığı günlerde, Celâleddin Ârif'in, Cemiyet'i temsilen, Mısır Hidivi ile görüşmeler yaptığı da anlaşılmaktadır.<sup class="calibre3"><a href="../Text/basimizagelenler_split_117.html#footnote-600-58" id="footnote-600-58-backlink" name="footnote-600-58-backlink">58</a></sup></p>
				<p class="normal">&#160;</p>
				<p class="solbaslik2">Rifat Uçarol</p>
				<p class="normal">Araştırmacı Rifat Uçarol 1973 yılında İstanbul Üniversitesi Edebiyat Fakültesi Tarih Bölümünde yaptığı "Gâzi Ahmed Muhtar Paşa'nın Askerî ve Siyasî Hayatı" konulu doktora tezini 1973 ve 1989 yıllarında bastırmıştır. Sahasının tek ve önemli eseridir.<sup class="calibre3"><a href="../Text/basimizagelenler_split_118.html#footnote-600-59" id="footnote-600-59-backlink" name="footnote-600-59-backlink">59</a></sup></p>
				<p class="normal">Yazar, çalışmasının muhtelif yerlerinde Mehmed Ârif Bey'in kitabından da faydalanmıştı. Araştırma sırasında, arşiv belgelerinden elde edilen bilgiler arasında merhumu ilgilendiren bazı hususlara da rastlanmaktadır.</p>
				<p class="normal">Sultan Abdülhamid'in heyete verdiği önem ve tahsis ettiği maaşlar hakkındaki satırlar:</p>
				<p class="indentmetin">Tayin olunan zat ve heyeti, İngiliz işgali altındaki Kahire'de devleti temsil edecek ve işgalcileri Mısır'dan çıkarmanın yollarını arayacaktı. Bu sebeple, Sultan Abdülhamid'in emriyle, bütün maddî imkânlar Komiser'in emrine tahsis olunmuştu. Gâzi Ahmed Muhtar Paşa'nın İslâm dünyasına yayılmış olan şöhretinin de bu temsilde büyük bir yeri vardı.</p>
				<p class="indentmetin">Sultan, Paşa ve heyetine 5 kasım 1885'te hükümet tarafından tespit olunan maaşları az bulmuş ve yüzde elli miktarında artırmıştı. Buna göre başkâtip Mehmed Ârif Bey'in maaşı da altı bin kuruş olmuştu. Her birine ayrıca birer maaş tutarında harcırah da verilecekti.<sup class="calibre3"><a href="../Text/basimizagelenler_split_119.html#footnote-600-60" id="footnote-600-60-backlink" name="footnote-600-60-backlink">60</a></sup></p>
				<p class="normal">İkinci önemli husus ise, Mısır'a dışarıdan gelenlerin çoğunun, eğer devamlı olarak orada kalırlarsa hastalanma ihtimalinin yüksek oluşu<sup class="calibre3"><a href="../Text/basimizagelenler_split_120.html#footnote-600-61" id="footnote-600-61-backlink" name="footnote-600-61-backlink">61</a></sup> ve aynı şekilde rahatsızlanan katipler için, İstanbul'a gelerek tebdil-i hava etmeleri isteğine Sultan'ın verdiği red cevabına dairdir. Buna ait kitapta bulunan satırlar:</p>
				<p class="indentmetin">Ancak II. Abdülhamid, bu sıralarda Gâzi Ahmed Muhtar Paşa'nın değil, kâtiplerinin bile izinle de olsa İstanbul'a gelmesine taraftar değildi. Nitekim Gâzi Ahmed Muhtar Paşa, [1892 Nisan ayında] kâtiplerinden Ârif ve Mehmed Muhsin Beylerin Mısır'a geldiklerinden beri buradan ayrılmadıklarını, bunun ise sağlıklarına iyi gelmediğini, bu sebepten her ikisinin de bir defa olsun hava değişimi için İstanbul'a gitmelerine izin verilmesini isteyince... [Bu isteği geri çevirmişti.]<sup class="calibre3"><a href="../Text/basimizagelenler_split_121.html#footnote-600-62" id="footnote-600-62-backlink" name="footnote-600-62-backlink">62</a></sup></p>
				<p class="resim">* * *</p>
				<p class="normal">Bu bahiste, Mehmed Ârif Bey hakkındaki bazı tesbit ve şehâdetlere daha, kısaca işaret edilecektir:</p>
				<p class="normal">Meşrutiyet devrinde yazıları ve fikirleri ile temâyüz etmiş müslüman aydınların, Mehmed Ârif Bey'i ve eserlerini bildiklerini, okuduklarını ve onun tesiri altında kaldıklarını kuvvetle tahmin ediyoruz.<sup class="calibre3"><a href="../Text/basimizagelenler_split_122.html#footnote-600-63" id="footnote-600-63-backlink" name="footnote-600-63-backlink">63</a></sup></p>
				<p class="normal">Mehmed Âkif Bey'in şiirlerinde, yazı ve konuşmalarında, bu tesir ve ilhamdan işaretler bulunmaktadır.</p>
				<p class="normal">Bu benzerliklerden birkaçını yeri geldikçe, Safahat'tan dipnotlara alacağımız mısralarla göstereceğiz.</p>
				<p class="normal">&#160;</p>
				<p class="solbaslik2">Muallim M. Cevdet ve Osman Nuri Ergin</p>
				<p class="normal">Yakın tarihimizde emsâli pek az bulunan, millî dinî hassâsiyet sahibi, ârif ve âlim zatlardan biri olan Muallim Mehmed Cevdet'in,<sup class="calibre3"><a href="../Text/basimizagelenler_split_123.html#footnote-600-64" id="footnote-600-64-backlink" name="footnote-600-64-backlink">64</a></sup> merhum Mehmed Ârif Bey'in eserlerini, <span class="ideitalik">"Türkçe'de ilmî, felsefî, edebî ve dinî kıymetlerini en çok takdir ettiğim eserler ve tercümeler"</span> başlığı altında yaptığı listeye almış olması, önemli bir hâdisedir.<sup class="calibre3"><a href="../Text/basimizagelenler_split_124.html#footnote-600-65" id="footnote-600-65-backlink" name="footnote-600-65-backlink">65</a></sup></p>
				<p class="normal">İlim ve irfan yolunun önde gelen kalemlerinden Osman Nuri Ergin de,<sup class="calibre3"><a href="../Text/basimizagelenler_split_125.html#footnote-600-66" id="footnote-600-66-backlink" name="footnote-600-66-backlink">66</a></sup> "<span class="ideitalik">Türkiye Maarif Tarihi</span>"nin birkaç yerinde Mehmed Ârif Bey'den bahsetmekte ve onu "Bu büyük zat" diye sitâyişle zikrmektedir.<sup class="calibre3"><a href="../Text/basimizagelenler_split_126.html#footnote-600-67" id="footnote-600-67-backlink" name="footnote-600-67-backlink">67</a></sup></p>
				<p class="normal">&#160;</p>
				<p class="solbaslik2">Doktor İbrahim Temo</p>
				<p class="normal">İttihad ve Terakki Cemiyeti'nin ilk kurucularından Doktor İbrahim Temo,<sup class="calibre3"><a href="../Text/basimizagelenler_split_127.html#footnote-600-68" id="footnote-600-68-backlink" name="footnote-600-68-backlink">68</a></sup> o günlerdeki faaliyetlerine dair yayınladığı hâtıralarına, Mehmed Ârif Bey'in oğlu Hasan Ârif'in kendisine gönderdiği iki mektubu da almıştı.</p>
				<p class="normal">Cenevre'den gönderilen mektuplardan 27 Haziran 1896 tarihlisinin altısında <span class="ideitalik">"Ârif Bey oğlu";</span> 28 Eylül 1896'da yazılmış olanda ise <span class="ideitalik">"Şişman Hasan Ârif"</span> imzası bulunmaktadır. Mektuplarda dikkate aldığı bilgi ve fikirler mevcuttur.</p>
				<p class="normal">Kitapta, Necmeddin Ârif'in Tıbbiye Mektebi'ndeki hürriyetçi faaliyetlerinden de iki yerde bahsedilmekte; son tarafta ise askerî doktor kıyafeti ile bir fotoğrafı bulunmaktadır.</p>
				<p class="normal">Temo'nun hâtıralarında, bir vesile ile <span class="ideitalik">"Aksaray'da Necmeddin Ârif Bey'in konağı"</span>nın bahsi geçmektedir. Buradan, Mehmed Ârif Bey ailesinin İstanbul'da bir konakları olduğunu, dolayısıyla tahsilleri sırasında oğullarının burada kaldıklarını çıkarmaktayız.</p>
				<p class="normal">&#160;</p>
				<p class="solbaslik2">Gökbilgin, Bolayır, Kocahanoğlu</p>
				<p class="normal">Prof. M. Tayyib Gökbilgin, <span class="ideitalik">"Millî Mücadele Başlarken"</span> adlı iki ciltlik kitabının muhtelif yerlerinde Celâleddin Ârif Bey'den bahsetmekte, İzmir'in işgalinden sonra, Sultan Vahdeddin'in huzurunda toplanan "Saltanat Şûrası"nda Baro Başkanı olarak yaptığı "millî mücadele" tarafdarı heyecanlı konuşmanın metnini de vermektedir.<sup class="calibre3"><a href="../Text/basimizagelenler_split_128.html#footnote-600-69" id="footnote-600-69-backlink" name="footnote-600-69-backlink">69</a></sup></p>
				<p class="normal">Necmeddin Ârif Beyin, İttihatçı Bakanların Divan-ı Harb-i Örfî'de yargılanmaları sırasında yaptığı müdâfaanın metnini ise şu iki kitapta bulabiliriz:</p>
				<p class="normal">Enver Bolayır (neşreden), <span class="ideitalik">Talât Paşa'nın Hâtıraları,</span> İstanbul 1946, s. 121-130.</p>
				<p class="normal">Osman Selim Kocahanoğlu (neşreden), <span class="ideitalik">İttihat-Terakki'nin Sorgulanması ve Yargılanması",</span> İstanbul 1998, s. 529-537. <sup class="calibre3"><a href="../Text/basimizagelenler_split_129.html#footnote-600-70" id="footnote-600-70-backlink" name="footnote-600-70-backlink">70</a></sup></p>
</body>
</html>