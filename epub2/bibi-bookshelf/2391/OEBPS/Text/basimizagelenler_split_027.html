<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_25"><br class="chapter"/>&#160;&#160;&#160;ONUNCU BÖLÜM<br class="chapter"/>&#160;&#160;&#160;<span class="solbaslik1">Mes'ûliyetten Korkanlar ve</span><br class="chapter"/>&#160;&#160;&#160;<span class="solbaslik1">Düşmanın Kahramanlığı</span></h1>
				<p class="normal">Halyaz savaşından sonra Serasker Redif Paşa'dan bir telgraf gelmişti. Bu şifreli telgrafta Redif Paşa, telâşlı bir şekilde:</p>
				<p class="normal"><span class="ideitalik">"Halyaz muhârebesinden sonra ordunuz dağınık bir halde bulunuyor, bir tehlikeye düşülmekten çekinilmesini tavsiye ile beraber, bundan sonra ne yapacaksınız, ne iş göreceksiniz?"</span> diye soruyordu.</p>
				<p class="normal">Yine aynı meâlde, Mâbeyn-i Hümâyun Başkitâbeti'nden de bir telgraf alınmıştı. Muhtar Paşa'nın onlara cevâben yazdığı telgrafı, ordunun harekât ve tasavvurlarını da açıkladığından, gelen telgraflarla beraber, buraya aynen derc ediyorum:</p>
				<p class="normal">&#160;</p>
				<p class="solbaslik2">Serasker Redif Paşa'nın telâşlı bir telgrafı:</p>
				<p class="solbaslik2">"Askeri dolaştırıp yormayın!"</p>
				<p class="normal"><span class="ideitalik">"Serasker'den Muhtar Paşa Hazretlerine:</span></p>
				<p class="normal"><span class="ideitalik">"Ayrı ayrı bulunmaktan son derece çekinilmesi defalarca ihtar olunmuştu. Bu ihtarlarımıza da sebep, esas olarak, sizin verdiğiniz bilgilere göre, fırkanın hareketi için gerekli vâsıtaların henüz kâfi derecede bulunmadığının anlaşılması idi. Hal böyle iken, Delibaba fırkası geçenlerde ileriye hareket ettirilmiş, nakliye hayvanlarının azlığı veya başka sebeplerden dolayı bu fırka tekrar ric'at etmiş idi. Daha sonra bizzat oraya gittiniz. Muzafferiyet dahi elde edildi. Fakat daha ileriye hareket kàbil olamayacağı gibi, bulunduğunuz noktadan şimdi geri çekilmek dahi mahzurlu mu değil mi? Bu türlü hareketlerden ne fayda elde edildiği veya edileceği bilinemiyor. Ayrıca her gün şuraya buraya gitmenin askeri yoracağı, nakliye hayvanlarını elden çıkaracağı, bu hâlin askerin tâlimine mâni ve çeşitli bakımlardan kötü tesirleri olacağı düşünülüyor. Bilhassa, böyle şeylerde acele hareket etmenin ekseriyâ kötü netice verdiği dikkate alındıkça fikir ve düşünceyi ıztıraptan kurtarmak kàbil olmuyor.</span></p>
				<p class="normal"><span class="ideitalik">"8 Mayıs 1293 [20 Mayıs 1877] tarihinden 12 Mayıs'a kadar alınan altı kıt'a telgraf-ı âlîlerinin hiç birinin meâlini diğerine uydurmak kàbil olmuyor. Müsveddelerine müracaat olunursa bu husus, tarafınızca da kabul buyurulur. 12 Haziran 1293 [24 Haziran 1877] tarihli telgrafnâme-i âlîlerinde ise, düşmanın Horum ordugâhı üzerine hareket eylemekte olduğu ve bundan maksadının iki fırkanın arasını kesmek olacağı muhtemel bulunduğu beyan buyurulup başka izâhat vermediğinizden dolayı, ne derece merak ve endişe hâsıl olacağının tahminini insaf-ı âlîlerinize havâle ederim. Erzak toplanmasına her tarafta fevkalâde gayret olunmaktadır, bunun neticelerini görmüş olmalısınız...</span></p>
				<p class="normal"><span class="ideitalik">"Askeri ayrı ayrı bulundurmaktan ve faydasız yere yormaktan son derece kaçınılmasını hâlisâne tekrar ve bilhassa ihtar ederim. Şimdi düşman ne yapıyor, ne yapabilir ve siz ne yapabileceksiniz? Düşman iki fırka arasına girerse hal ne olacaktır? Düşmanın bunu yapmasına fırsat verilmesi neye dayanmaktadır ve toplu bulunmak istenmemesinin sebebi nedir? Lütfen ve derhal izah buyurulmasını temenni ederim. Makine başında cevabı bekliyorum.</span></p>
				<p class="sagitalik">13 Haziran, sene 93 [25 Haziran 1877]<br class="chapter"/>Redif"</p>
				<p class="normal">&#160;</p>
				<p class="solbaslik2">Telgrafa verilen cevap:</p>
				<p class="solbaslik2">"Nazariyat, tatbikàta uygun düşmez!"</p>
				<p class="normal"><span class="ideitalik">"Makâm-ı Celîl-i Seraskerî'ye,</span></p>
				<p class="normal"><span class="ideitalik">"13 Haziran 93 tarihli ve şifreli telgrafnâme-i Seraskerîlerini Halyaz dağlarında aldım. Ayrı bulunmaktan kaçınılması gerçi her vakit ihtar buyuruluyor. Fakat nazariyat üzerine olan ihtarların, tatbikàta ve bilhassa mevkiin icaplarına uygun düşmeyeceğine dâir izahat vermeye hâcet yoktur. Delibaba fırkası, birinci ric'atte sağlam bir noktada oturacak iken, o noktayı terk edip gâyet çürük bir noktaya çekildiğinden, bu fırkanın öyle fena bir noktada bırakılması belki bütün müdâfaa hattımızın düşmesine sebep olacaktı. O vakit, derhal ileriye hareket ederek orasını tutması emr olundu. Fakat düşman daha çabuk davrandığından ettikleri harp de kaybedilerek, fırka yine çürük noktaya gelmişti. O durumda, ya o fırkayı alıp ileri götürmek veyahut müdâfaa hattını tamamen terk ederek Erzurum'a çekilmek icap ederdi. Gerçi ordumuzun parça parça olmayıp toplu bulunması elzem olup, toplanacak nokta da ancak Erzurum olacağından başka, zaten bütün gün azlığından feryat edilen nakliyesizlik dahi bilhassa bunu icap ediyordu. Bu ise cana minnet ve muzafferiyete sebep görülüyordu. Fakat öteden beri Erzurum'a toplanması istenen zahirenin hâlen meydanda olmaması, beni burada ictimâdan men ediyordu. Zira bu gün oraya toplansak, iki gün sonra düşman süvârisi Trabzon yolunu kesecektir. Bizim süvârisizliğimiz ise söylenmeye muhtaç değildir...</span></p>
				<p class="normal"><span class="ideitalik">"Böylece yirmi gün sonra zahiresiz kalmamız tabiîdir. İşte bu hal bize birçok fedâkârlıklar ettiriyor. Allah biliyor, arkamda bir kaputtan başka yanımda hiç bir şeyim yoktur. Yalnız bir peksimetle gece ve gündüzü, düşman karşısında, toprak üstünde geçirmekteyim. İşte toplanmayışımın ve fedakârlıkta gezdiğimin sebebi, hamiyetim icâbıdır. Çünkü nakliye ihtiyacının tamamlanamayacağını ve yeter miktarda zahirenin Erzurum'a toplanamayacağını anladığım cihetle, mümkün olan fedâkârlıkla Erzurum'u kurtarmaya çalışmayı kendime vazife sayıyorum.</span></p>
				<p class="normal"><span class="ideitalik">"Telgrafnâmelerimin birbirini tutmadığı gösterilmiş, halbuki onlar her taraftaki kumandanların, kendi karakollarının gördüklerini bildiren yazılardır. Bendeniz bunların mevsuk olanlarını hülâsa olarak beyan ettikten sonra, onların üzerine kendi mütâlaamı ilâve ediyorum. Zira düşman, hareketini ve niyetini bize bildirmeyeceğinden, tahminlerin bâzen aksi çıkması da mümkündür. Düşmanın her günkü hareketleri görülen ve duyulanlara göre bildiriliyor ve ona karşı yapılması lâzım gelen icraat da yazılıyor. Fakat onun gelecekte ne yapacağı ve bizim nasıl hareket edeceğimizi önceden tahmin ve tayin etmenin mümkün olamayacağı mâlumdur. Horum'dan (yâni Zivin'den) bu tarafa hareket edeceğim sırada dahi yine bu yolda, bir kıt'a telgrafnâme-i sipehsâlârîlerini aldım idi. Fakat münderecâtından, hâlâ günlük idaremizin temin olunmadığıyla, nakliyesiz bulunduğumuzu arz etmek lüzumundan başkası cevâbı gerektirir görülemediğinden ve esasen bu telgrafnâmeyi ise gece Halyaz'a doğru ayağımı üzengiye kor iken aldığımdan, cevap arzına zaman ve mevki müsâit değil idi. Afv-ı sipehsâlârîlerini temennîde olduğumu arz ederim.</span></p>
				<p class="sagitalik">14 Haziran, sene 93 [26 Haziran 1877]<br class="chapter"/>Ahmed Muhtar"</p>
				<p class="normal">&#160;</p>
				<p class="solbaslik2">Mâbeyn-i Hümâyundan gelen telgraf ve cevâbı:</p>
				<p class="solbaslik2">"Az kuvveti, her yere yetiştirmek!"</p>
				<p class="normal"><span class="ideitalik">"Mâbeyn-i Hümâyun Başkitâbetinden, Ahmed Muhtar Paşa Hazretlerine,</span></p>
				<p class="normal"><span class="ideitalik">"Maiyyet-i aliyyelerinde bulunan fırkanın ikiye taksîmi endişe uyandırdığından, bu baptaki mütâlaât-i devletleri, irâde-i seniyye ile sual olunur.</span></p>
				<p class="sagitalik">14 Haziran sene 93<br class="chapter"/>Said"</p>
				<p class="normal">Cevabı:</p>
				<p class="normal"><span class="ideitalik">"Kuvvetin bölünmesine dair olan âcizâne mütâlaalarım irâde-i seniyye ile sual buyurulmuştur. Efendim, şimdiye kadar en büyük nam kazanan kumandanlar, görünen bir fırsattan ânında istifâde etmek niyetiyle, gereken hareketleri seri olarak yapmakla bunu kazanmışlardır. Âcizleri gerçi değersiz bir asker isem de düşmanın Delibaba boğazından ve Soğanlı'dan iki kol olarak ilerlemeye başlayacağını hissettiğimden, fakat her birine karşı kuvvetlerimiz kâfi gelmeyeceği ve biri bozulsa diğeri de ric'at edeceğinden ve zaten Horum ordugâhını az kuvvetle de kalsa, düşmana mukavemet edebilecek şekilde vaktiyle seçip tahkim ettiğimden, orada (yâni Halyaz ile Delibaba cihetindeki fırkada) düşmandan kuvvetli bulunmak için, bir gece bir miktar kuvvetle Delibaba fırkasına katıldım. Derhal ileriye taarruz ve Allah'ın yardımıyla düşmanı püskürttük.</span></p>
				<p class="normal"><span class="ideitalik">"Buraya (yâni Horum'a) gelen düşman da asâkir-i şâhânenin gayretiyle tard olundu.</span></p>
				<p class="normal"><span class="ideitalik">"Bugün yine buranın kuvveti yirmi üç ve Dahar yâni Delibaba fırkasının kuvveti yirmi iki tabura çıkarılıp bu gece yine Horum'a gelindi. Hem büyük iş görüldü, hem de kuvvet parçalanmamış oldu. Çünkü asıl hüner, imkânın müsâadesine göre, az kuvveti her yere vaktinde yetiştirip fırsat kaçırmamaktadır. Sâye-i Hazret-i Risâletpenâhîde teveccühât-ı cihan-derecât-ı Cenâb-ı Şehriyârî semeresi olarak, bu defa iki harpte de kazanılan gâlibiyet şerefinin derecesi bir haftaya değin ecnebi gazetelerinde görülebileceğinden, bu hareketten elde edilen faydaları târife hâcet yoktur. Bendeleri sağ iken sâye-i Resûlullâh'ta kalb-i şâhânenin merak üzere olmamasını temenni ederim. Gerçi Delibaba fırkasının işi henüz tamam olmadı ise de, bundan sonra orası için hal ve vakte göre yine başka manevra ve tertibata girişilecektir. Veyahut buradaki düşman fırkasının ric'ati oraya da sirâyet edeceğinden, zannedersem şimdilik daha başka teşebbüse ihtiyaç kalmayacaktır, ferman.</span></p>
				<p class="sagitalik">15 Haziran, sene 93 [27 Haziran 1877]<br class="chapter"/>Ahmed Muhtar"</p>
				<p class="normal">&#160;</p>
				<p class="solbaslik2">Kumandanların seçimine dâir tarihî, ahlâkî ve hikmetli düşünceler</p>
				<p class="normal">Hâdisâtın devâmını nakil ve hikâyeye girişmeden evvel, buracıkta biraz durarak, işi bir kere daha tartalım ve düşünelim:</p>
				<p class="normal">Ben kumandan olsam da Serasker Redif Paşa hazretlerinden o telgrafnâmeyi alsa idim, mutlaka azmim sarsılarak döner, Soğanlıdağı'na çıkar ve orada istihkâmlar yaparak, düşmanın gelip beni vurmasını bekler, müdâfaa vaziyeti alırdım.</p>
				<p class="normal">Veyahut Eleşgirt fırkasını da yanıma alarak, Erzurum istihkâmlarına gelir kapanırdım. Ama Kars muhâsaraya dayanamayarak gider imiş! Varsın gitsin, benim neme lâzım! Çünkü Kars'ın istihkâmı yapılmış; o istihkâmı muhâfazaya yetecek derecede içine askeri de konmuş; artık varsın o asker vazifesini yapsın!</p>
				<p class="normal">&#160;</p>
				<p class="solbaslik2">Kitabına uydurdum ya!</p>
				<p class="normal">Ama vazifesini yapmamış; orası benden resmen sorulamaz. İsterse bu yaptığım doğru olmasın! Ben Serasker'in maksadına, hareketimi uydurarak ve işi maşa ucuyla tutarak, kendimi mes'ûliyetten kurtardım; işimi de tamamen kanuna ve kitaba uydurdum ya! Artık ötesi bana ait değil, vesselâm.</p>
				<p class="normal">Zira olur ki, elimdeki ordu mükemmel, hâl müsâid, askerimin kalbi sağlam, arazi durumu bana uygun, gereken her şey yapılmış diye, kendime güvenip ileri gider ve bir harbe tutuşurum; ama harp tâlihi bana yâr olmaz, ummadığım yerden aksi bir hal zuhûr eder, bozulurum. Bu halde ben mes'ûliyetten yakamı nasıl sıyıracağım?</p>
				<p class="normal"><span class="ideitalik">"Efendim kuvvetim şöyle idi, arâzinin durumu böyle idi, ben fırsatı kaçırmamak için ve Kars'ın tehlikede olduğunu gördüğümden, sırf oraya imdat ve yardım etmek üzere, mecbûren harbe giriştim de tedbîrim takdîre uygun gelmedi; asker dayanamadı, iş tersine döndü."</span></p>
				<p class="normal">Özürlerimi kime anlatacağım.</p>
				<p class="normal">Zira diyecekler ki:</p>
				<p class="normal"><span class="ideitalik">"Sen kör müydün! Rusya devleti gibi, askeri ve kuvvetiyle bütün dünyayı sarsmış ve titretmiş olan bir devletin ordusunun karşısında bulunuyorsun. Hiç tarih okumadın mı? Fetihleriyle bütün dünyada parmakla gösterilen ve bütün Avrupa'yı zîr ü zeber eden Napolyon Bonapart gibi nâdir bir kumandan bile, işte böyle bir ric'at manevrasının tuzağına düştü ve bütün ordusuyla o denizin içinde kaynayıp gitti. Bilhassa ki, sana buralarını hatırlatıp ihtar eden telgraflar da yazmıştık. Emir ve ihtarları dinlememek cesaretini nereden aldın?"</span></p>
				<p class="normal">&#160;</p>
				<p class="solbaslik2">"Askerlik vazifemi yaparken kazaya uğradım!" desem, kim dinler?</p>
				<p class="normal">O vakit ben diyemem ki:</p>
				<p class="normal"><span class="ideitalik">"Mâdem ki bu devlet böyle bir belâ idi de, sizler politikanın esâsını neden sağlam tutmadınız; niçin işi muhârebe olacak derecelere kadar getirdiniz? Böyle bir devlete karşı harp etmek, bir adamın kendi eliyle kendi hayatına kasd etmesine benzemez mi? Böyle bir kasıd ise ancak insanın aklını bozmasıyla olabilir. Yok, böyle olmayıp da: 'Ne yapalım, iki el bir baş içindir, mâdem ki düşman bizim hayâtımıza kasd ederek taarruzda bulundu, biz de elimizden geldiği ve gücümüzün yetebildiği kadar müdâfaaya mecbur olduk' diyecek isek; kale ve istihkâmlarda oturup da hasmın hücum etmesini beklemek abes olmaz mı? Bu hal askerin kalbini kırmaz mı?</span></p>
				<p class="normal"><span class="ideitalik">"İhtimal ki düşman o kalelere, o istihkâmlara hiç hücum etmez ve boş yere askerini kırdırmaz. Asker çıkarmakta bizim gibi güçlük çekmeyen, böyle kudretli bir devlet, iki üç fırka daha fazla asker kullanırsa istediğini elde eder. Bizim müstahkem noktalarımızı muhâsara ederek, toplu kuvvetlerimizi oralarda bağladıktan sonra, üste artan askeriyle sellemehüsselâm, bütün memleketimizi çalkar durur. Bu halde, selâmetimizi arayacak ve hakikaten müdâfaa edecek isek, hâlin icâbına göre davranmalı ve mutlaka seyyar ordularla, münâsip mevkilerde düşmanla pençeleşmeli, bir yerde haps olup kalmamalı, düşüncesi beni ordu ile harekete ve seyyar halde bulunmaya mecbur etti idi. Binâenaleyh askerlik vazifemi yaparken kazâzede oldum."</span></p>
				<p class="normal">Benim müdâfaa olarak beyân edeceğim bu sözleri, öyle bir zamanda kim dinler? Bozgunluğun ârını ve mesûliyetini kim yüklenir? Görülmüyor mu ki, insan tavla ve satranç oyunlarında bile yenildiği zaman, sebebini başkasına atf etmeye vesîle arar. Hele bozgunluk, bütün devlet ve milletin felâketine sebep olacak derecede ağır olursa, o vakit iş satranç oyununa da benzemeyeceğinden, mes'ele büsbütün başkalaşır.</p>
				<p class="normal">&#160;</p>
				<p class="solbaslik2">Hükümetler kusuru, günâhsız da olsa birine yüklerler</p>
				<p class="normal">Herkes kendini beğendiğinden, iyi işi kendisine ve meydana gelen fenalığın sebebini başkasına yüklemek âdetinde olduğu gibi, bütün milletlerin, devletlerin de hâli böyledir.</p>
				<p class="normal">Hiç bir millet, hiç bir hükûmet kendi kusur ve noksanından ve kendi kuvvetsizliğinden dolayı ordularının bozulmuş olduğunu görmek istemez. Mutlaka birisinin ihânetine veya kötü idâresine haml ederek işin altından sıyrılmak, velev kendi kendilerini aldatmak sûretiyle olsun, görünüşte tatmin olmak arzusunu taşır.</p>
				<p class="normal">Onun için hükümetler, umûmî efkârın akışını bir tarafa çevirmek, halkın tasavvur ve hayallerini bir noktaya toplayıp, dedikodusunu bir merkeze bağlamak üzere, nice günâhsız iş erlerinin kanına girmişlerdir.</p>
				<p class="normal">Şimdi Redif Paşa'nın ihtârına karşı, tutulan yol sebebiyle iş aksine dönerse, âlemin nazarında hâin-i dîn ü devlet olarak mahkûm edileceğim muhakkaktır. Ona göre de cezamı adâlet ve siyâset nâmına tertip edeceklerdir. Ayrıca kıyâmete kadar halkın lânet ve nefretine de hedef olurum. Evlâd ü iyâlim dahi benim hâlimden utanırlar. <span class="ideitalik">"Keşke böyle mürüvveti ihlâl olunmuş bir zâta mensup olmayaydık!"</span> nedâmetiyle teessüf yaşları dökerler.</p>
				<p class="normal">Hele bu yangının esâsı, haset gibi, rekàbet gibi evler yakan bir kıvılcımdan çıkmış ise, hasede uğrayan zâtın mevcûdiyetini mahv etmek için iş o kadar tedbirli ve etraflı tutulur ki, ateşin düştüğü yerde zerre miktarı bir şey kalmaz ve bîçâre fakirin kendini müdâfaa etmesine hiç meydan verilmez.</p>
				<p class="normal">&#160;</p>
				<p class="solbaslik2">"Seni gölgede bırakacak!.. Demek ki düşmanın!.. İşini bitir!"</p>
				<p class="normal">Şimdi Redif Paşa hazretlerinin mütâlaasına gelelim:</p>
				<p class="normal">Şeytan ona dedi ki:</p>
				<p class="normal"><span class="ideitalik">"Şayet Muhtar Paşa muvaffak olursa, bundan sonra seni ve senin nâmını gölgede bırakır. Rusya'ya karşı şimdiye kadar gösterdiği gayret hiç şüphe yok ki, devletin nazarında bir mevki kazanmak ve seni makâmından düşürmek içindir. Yoksa sırf vazifeperverlikten değildir. Nâil olacağı mümtaz mevki ile mutlaka ilerde senin şerefine noksanlık verecektir. Demek ki, bu adam senin düşmanındır. Düşmanın yakası hazır eline geçmişken, serd edeceği özürlere kulak verip de fırsatı kaçırmak, akla uygun değildir. Derhal işini bitirmelisin"...</span></p>
				<p class="normal">Bu gibi kararların alınması hased cenaplarının rey ve tensîbi veyahut sırf onun tertîbi ile de vukû bulmuş olabilir. İş bu dereceye varınca, artık onu tatbik mevkiine koyacak bir <span class="ideitalik">'Divân-ı Harb</span>'in bulunması da güç değildir. Çünkü,</p>
				<p class="normal"><span class="ideitalik">"Rütbemde terfi edeyim veya bir nişan alayım"</span> yahut <span class="ideitalik">"Beni taşrada bir hücra yere göndermesinler, İstanbul'da kalayım da isterlerse babamın bile idâmına hükm edeyim"</span></p>
				<p class="normal">Diye kapı kapı gezinen rezillerin bizde kıtlığı mı vardır!</p>
				<p class="normal">&#160;</p>
				<p class="solbaslik2">Mes'ûliyetten korkan iş yapamaz</p>
				<p class="normal">İşte o telgrafın böyle bir maksatla yazılmış olduğunu düşünen bir kumandan, hiç şüphe yok ki orduyu ric'at ettirirdi. Lâkin Muhtar Paşa bu türlü evhâma (evhâm ama, ahlâkımızı tasvîr eden esaslı ve hakikate yakın bir evhâm) kulak vermedi. Hazır ele geçmiş olan fırsatı kaçırmayarak, Kars'ın muhâsaradan kurtarılmasına çalıştı. Allah'ın yardımı ile bir sakatlığa uğramadan muvaffak da oldu, Kars'taki kuvvetle birleşti.</p>
				<p class="normal">Eğer ilerde doğacak bir mes'ûliyet korkusu ile, ordusu için siperler ve sığınaklar yapmakla meşgul olsaydı, Rusya devletinin arzu ve azm ettiği gibi, harp ilânından sonra bir ay geçer geçmez müsâlaha imza olunurdu.</p>
				<p class="normal">Maksadımın Redif Paşa'nın şahsı aleyhine söz söylemek olmadığı, yazdıklarımın umûmî ifâdesinden malûmdur. Bizdeki usûl icabınca, o makâmda her kim bulunsa onun da göreceği iş bundan ibaret olacağına göre, maksadım, idâre usulünü düzeltecek yollar bulunmasını; vicdan ve insaf sâhibi mahkeme ve dîvan-ı harp mensupları yetiştirilmesini ve zâbitâna biraz hukuk ilmi gösterilmesini tavsiye etmektir.</p>
				<p class="normal">Her ne hâl ise... İşte bunlardan da anlaşılıyor ki, bir kumandanın ilerideki mes'ûliyetten korkması, korkmaması kadar tehlikelidir. İdârenin başında bunu temyîz edebilecek iktidar pek az görülür.</p>
				<p class="normal">Bir kumandan, iyice tanındıktan sonra, bir yere tâyin olundu mu, sonrası bırakılmalıdır.</p>
				<p class="normal">&#160;</p>
				<p class="solbaslik2">İcâbına göre hareket edebilmek</p>
				<p class="normal">Fakirin, gençlik zamanımda Erzurum'da Solakzâde Ahmed Efendi nâmında aklı ve ilmi ile meşhur bir hocam var idi. Birgün dersinde, bir münâsebetle demişti ki:</p>
				<p class="normal"><span class="ideitalik">"Beni mâhiyetimle, tamâmen tanıyan bir adamın kulu, esiri olmaklığı, beni dışımdan tanıyan bir zâtın sultanı ve efendisi bulunmaklığa tercih ederim."</span></p>
				<p class="normal">Hakikaten de böyledir. Seni hakikaten tanımış olan bir adamın azarlaması, yalnız dış görünüşten tanıyan sathî nazarlı bir adamın iltifâtından bin kat hayırlıdır.</p>
				<p class="normal">Evet! İşte böyle, mâhiyetiyle, her şeyiyle, iç yüzüyle tanınmış olan bir zat, bir kere seçilip tâyin olundu mu, artık onu idâre eden, yol gösteren <span class="ideitalik">'icâb-ı hâl'</span> –vaziyetin, durumun gereği– denen <span class="ideitalik">'âmir-i mutlak'</span>tır. İcâb-ı hâle uygun hareket edenlerin iş ve icraatları, elbette hikmete muvâfık olur.</p>
				<p class="normal">Yirmi beş senedir devlet işi içinde yuvarlanıyorum. Hele bir sene de devamlı olarak harp hâli ile meşgûl oldum. Görüp, düşünüp, muhâkeme edip, sonunda şunu buldum ki:</p>
				<p class="normal"><span class="ideitalik">Her yerde işe yararlık ve bilhassa harp zamanı iyi bir askerlik, ancak icâb-ı hâle uygun hareket etmekle mümkün ve sâdece ondan ibarettir.</span></p>
				<p class="normal">İcâb-ı hâl deyip de hafifçe geçmeyelim. Bu ne kadar mühim bir şeydir, altında neler vardır; orasını hikmet ve basîret sâhibi olan, tecrübeli ve bilgili zatlar pek iyi takdîr ederler.</p>
				<p class="normal">&#160;</p>
				<p class="solbaslik2">Namuslu, işbilir adamı, işinde rahat bırakmalı</p>
				<p class="normal">Değil yalnız harp işlerinde, bütün devlet dâirelerine memur olacakların güzel seçilmesi, memleketin iyi idâre edilmesinin en büyük şartıdır. Gençliğinden beri namuslu, sağlam fikirli ve edep dâiresinde, hakîkatperverlikle<sup class="calibre3"><a href="../Text/basimizagelenler_split_224.html#footnote-800-26" id="footnote-800-26-backlink" name="footnote-800-26-backlink">(*26)</a></sup> yaşamış ve yetişmiş olan bir zat bir işe tâyin olundu mu, Arapların <span class="ideitalik">"Ersil-il hakîme ve lâ tuvassî"</span><sup class="calibre3"><a href="../Text/basimizagelenler_split_225.html#footnote-600-141" id="footnote-600-141-backlink" name="footnote-600-141-backlink">141</a></sup> hikmetini yakalayıp durmalı, uzun uzadıya, tekrar tekrar nasihat ve tavsiyeler edip o adamı usandırmamalı, yüksek hislerini incitmemeli.</p>
				<p class="normal">Devletin seçkin vasıflarla tanıdığı ve hele harp zamanında bir işe tâyin ettiği kimsenin, istek veya şikâyeti, hiç düşünülmeden, soruşturulup, karşı çıkılmadan yerine getirilmelidir. Dünyada insanların renk ve şekilleri ne kadar çeşitli ise, fikirleri de o kadar farklıdır.</p>
				<p class="normal">&#160;</p>
				<p class="solbaslik2">Dedikodular işbilir adamı mahv eder</p>
				<p class="normal">Bir iş erinin icraatı, şahsî bir sebeple bir başkasının hoşuna gitmeyebilir. Hiç bir garaza dayanmasa bile, meşrep farklılığı sebebiyle, birinin fikri diğerininkine uygun düşmeyebilir.</p>
				<p class="normal">İşte bu yüzden, az bir muhâlefet meydana gelir gelmez; derhal türlü türlü müzevirlikler başlıyor. İntikam kasdıyla, söz ve fiil olarak her türlü taarruzlara kalkışılıyor. Meydana gelen kırgınlıktan istifade etmek için, uydurulan yalan ve iftiralar da doğru kılığına sokularak, baştakilerin kulağına kadar götürülüyor ve iş bozuluyor.</p>
				<p class="normal">Mes'elenin bu taraflarını düşünen bir iş eri, bir kumandan, vazifesini yapmakta kusur edenleri cezalandırmaktan vaz geçmeye mecbur oluyor. Halbuki işin hikmet ve icabı, her vakitte, bilhassa harp zamanında, mükâfat ve cezâyı derhal tatbik etmektir.</p>
				<p class="normal">Ceza yoluna gidilse kıyâmet kopuyor. Çünkü harp sırasında divân-ı harp teşkiline ve bir câniye, bir vazife suçlusuna, kanûnen ceza tertip ettirmeye vakit müsâid olmuyor, ayrıca divân-ı harpte, öyle bir zamanda, o kadar büyük rütbede zâbitan , erkân ve ümerâ bulundurmak da güç oluyor.</p>
				<p class="normal">Bu yüzden, suçlu olan adama, başka bir sebep bulunarak, işten el çektirmekle iktifâ olunuyor. Sonra o nazlım bir yolunu bulup, Merkez-i Saltanat'a can attı mı!... Artık kendine benzer birkaç da arkadaş buluvererek, çalmadık kapı bırakmazlar. Kendilerini vazifeden uzaklaştıran zâtı çekiştirip, kötülemeye koyulurlar:</p>
				<p class="normal"><span class="ideitalik">"Biz şöyle iş gördük, böyle doğruyu söyledik de onun için fena olduk. Yakın zamanda görürsünüz, orası ne hâle girer. Efendim, o zat hâin-i dîn ü devlettir. Mürtekip ve mürteşîdir."</span></p>
				<p class="normal">Bakındı! Herif, Allah'tan korkmaksızın, sırf kendi garazı için, hukûka ve namusa nasıl saldırıyor. Çünkü onun nazarında namusun değeri yoktur!</p>
				<p class="normal">&#160;</p>
				<p class="solbaslik2">Nice büyük adamlara kıyıldı!</p>
				<p class="normal">Meydana sürülen bu çeşit dedikodular, iş başındakilerden, o zâtı çekemeyen veya sevmeyenlerin de, hesaplarına uygun düşerek, bunlar işi Padişah hazretlerine duyurmak için kapılar yapmaya başlıyorlar...</p>
				<p class="normal">Evvelce sûret-i haktan görünerek edindikleri taraftarlar vâsıtasıyla o zâtı mahv edeceklerdi ama, ne yapsınlar ki vukûât ve hâdiseler onların tasavvurlarının aksine yürüyor; çünkü ordunun muvaffakiyetleri devam ediyor.</p>
				<p class="normal">Şu halde fırsat gözleyerek, o iş adamının ayağının sürçmesini veya harp tâlihinin aksine dönmesini beklerler. İstediklerine uygun bir hal zuhûr edince de, vaktiyle tertip etmiş oldukları hücum kollarıyla hemen üzerine çullanarak işini bitirirler.</p>
				<p class="normal">Tarihe dikkat buyurulsun; devletimizin geçmişi göz önüne getirilsin; bu tertip ve manevralar ile nice nice büyüklerin canına kıyıldı. Her biri, gerçekten zamanın nâdir yetişen dehâlarından olan nice büyüklerimizin hânümânı kökünden söküldü.</p>
				<p class="normal">İşte bu gibi hallerin hepsi, Devlet-i Osmâniyye ve Ümmet-i İslâmiyye'yi pek büyük terakkîlerden alıkoydu; nice fırsatlar kaçırıldı. El'ân da ne fırsatlar kaçıyor!.. <span class="ideitalik">Allâhümme-rham ümmete Muhammed.</span><sup class="calibre3"><a href="../Text/basimizagelenler_split_226.html#footnote-600-142" id="footnote-600-142-backlink" name="footnote-600-142-backlink">142</a></sup></p>
				<p class="normal">&#160;</p>
				<p class="solbaslik2">Bayezid kışlasındaki Ruslar</p>
				<p class="normal">Gelelim sadede:</p>
				<p class="normal">Eleşgirt kumandanı Tatlıoğlu Şehid Mehmed Paşa'nın düşmanla tutuştuğu esnâda, Muhtar Paşa, Bargiri'de bulunan, Van kumandanı Fâik Paşa'ya bir telgraf çekerek, bulabildiği kuvvetle Bayezid'e doğru ilerleyip Mehmed Paşa'yı sıkıştıran düşmanın ric'at hattını tehdit etmesini, Bayezid kasabasını düşmandan geri almasını ve zapt eylemesini emr etmişti.</p>
				<p class="normal">Fâik Paşa da fırkasının mevcut kuvvetinin kâfi gelmeyeceğinden bahisle, Kürtlerin hâlinden şikâyetler eder idi. Her türlü mânilere mümkün olabilen şekillerde son vererek, mevcut olan kuvveti ne ise onunla ilerlemesi, kati olarak emr edilince, ancak güç hâl ile yerinden kımıldayabildi.</p>
				<p class="normal">Fâik Paşa, iki tabur asker ve harbin ilânından bu yana, yâni iki aydır toplanabilmiş olan muâvine askerinden piyâde ve süvâri üç bin kadar derbeder ile Bayezid civârına varır.</p>
				<p class="normal">Burada, şehir içindeki kışlada, düşmanın iki tabur piyade askerini bulur. Taraflar arasında uzun uzadıya birtakım münâkaşalardan sonra, düşmanın teslîm-i silâh ederek, teslim olmasında anlaşılır.</p>
				<p class="normal">&#160;</p>
				<p class="solbaslik2">Teslim olan Ruslara saldırdılar</p>
				<p class="normal">Ruslar silâhlarını Fâik Paşa'ya teslim etmek için takım takım kışladan çıkarlarken, ömründe Moskof askeri görmemiş olan Kürtler, Rusları görünce, mal bulmuş Mağrıbî gibi birden bire üzerlerine hücum ederek bir çoğunu öldürürler.</p>
				<p class="normal">Bu hâli gören ve daha kışlada hazırlanmakta olan bir tabur kadar Rus askeri, kışlanın kapılarını çevirip bizimkilere teslim olmaktan vaz geçerler.</p>
				<p class="normal">Fâik Paşa, reislerinin yardımıyla, Kürtlerin önüne geçer, karşı koymadan teslim olan ve her türlü taarruzdan masun kalmaları gereken Rusların sağ kalanlarını kurtarır.</p>
				<p class="normal">Kurtarılabilen yetmiş seksen kadar Rus, tamamen soyulup soğana çevrilmiş, hatta bazılarında setr-i avret edecek bir şey dahi kalmamış haldedirler. Bunlar, üryan ve giryan kurtarılıp nizâmiye taburlarının olduğu yere gönderilip muhâfaza altına alınırlar. Sonra bu esirler, Van vâlisi bulunan Hasan Paşa tarafından giydirilip kuşatılıp, Halep yoluyla İstanbul'a gönderilmiş idiler.</p>
				<p class="normal">&#160;</p>
				<p class="solbaslik2">Ölüleri soyup açıkta bıraktılar</p>
				<p class="normal">Buracıkta, Kürtlerin yine bir münâsebetsiz hallerini, tenkid ederek yazacağım. Herhalde gelecek nesillerin ibret alması için faydadan hâlî değildir:</p>
				<p class="normal">Eleşgirt fırkası düşmanı takip ederken, Ruslar yolda vefat eden yaralılarını ve bilhassa Halyaz harp yerindeki ölülerini elbiseleriyle gömmüşler imiş. Bizim Kürtlerden bazıları bunların elbiselerini soymak tamahı ile cenâzeleri kabirlerden çıkarıp, çıplak ve açık saçık meydanda bırakmışlar; âlemi kokutup, bulaşıcı hastalıklara sebep olmuşlardır...</p>
				<p class="normal">Kim diyor ki bizim adamlarımız ticareti sevmez, hangi ağzı kara iftirâ ediyor ki bizim ahâli tembeldir, servet kazanma yolunu bilmez?..</p>
				<p class="normal">İşte göz önünde, apaçık görülüyor ki, ticaret ve menfaat elde etmek için, tab'-ı selim sahiplerinin, hatta bütün insanların nefret ettiği mezar soygunculuğu san'atını bile yapanlarımız var!..</p>
				<p class="normal">Böyle şeylere cesaret edenlerin tutulup kurşuna dizilmesi emri verildi; ama, düşmanı tâkiple meşgul olan fırkanın, bunları araştırıp meydana çıkarmaya vakti olmadı. Bu pis iş de, yapanların yanına kaldı, gitti.</p>
				<p class="normal">&#160;</p>
				<p class="solbaslik2">Kışladaki Ruslar teslim olmuyor</p>
				<p class="normal">Bayezid kışlasından çıkıp teslim olan esirler, bir taraftan Kürtlerin elinden kurtarıla dursun, bir taraftan da kışlaya sığınmış olanların, tekrar elde edilmeleri çâresine bakılır. İçerdekiler kurşunla cevap verirler. Her ne kadar uğraşılırsa da teslim olmazlar.</p>
				<p class="normal">Bunları sarıp sıkıştırmak üzere, Kürtlerle beraber, bahsi geçen iki taburu erkânıharbiye mirlivalarından Kayserili Mehmed Münip Paşa ile Bayezid'de bırakan Fâik Paşa, her ne sebepten ise, fırkasının merkezi olan Bargiri'ye döner.</p>
				<p class="normal">Sonra Şeyh Ubeydullah Efendi'nin ısrarı üzerine bu taburlara üç de top gönderir. Kışlanın muhâsarası şiddetlenir, su almak üzere çıkanlar vurulur, teslime zorlanır. Ama bir kere hepsi oldukları yerde ölmeye karar vermiş ve biribirleriyle sözleşmiş olduklarından fayda vermez.</p>
				<p class="normal">Kışlanın pencereleri nizâmiye askerinin ve Kürtlerin kurşunu altında olduğundan, Ruslardan kimse başını çıkaramaz. Bir taraftan da top güllesiyle kışla dövülüp, başlarına yıkılacağı anlatılırsa da, eski kârgir binanın metânetine güvenerek yine teslim olmazlar.</p>
				<p class="normal">&#160;</p>
				<p class="solbaslik2">Ruslar, aç ve susuz dayanıyor</p>
				<p class="normal">Hatta Fâik Paşa'dan Muhtar Paşa'ya gelen 13 Haziran 93 [25 Haziran 1877] tarihli telgrafnâmede, kışladaki harbin başından beri, Ruslardan, bir kaymakam, bir kolağası, bir yüzbaşı ile üç yüz kadar küçük zâbitan ve neferin öldürülüp, müslim ve gayri müslim yüz otuzdört neferin esir edildiği gibi, muâvine askerlerinden olan Kürtler tarafından altı yedi yüz kadar hayvanın (anlaşılan memleket içerisindeki idareden) ve bir miktar silâh ve sâirenin ganimet alındığını; Rusya askerinden üç nefer müslüman Dağıstanlının dahi kaçarak bize katıldığı ve taburlara kayd olunduğu bildirilmiştir.</p>
				<p class="normal">Yine o gün Fâik Paşa'dan gelen bir telgrafta ise, muhâsaradakileri kurtarmak için, hududdan geçerek imdâda gelmiş olan süvâri ve piyâde bin beşyüz kadar düşman askerine karşı, bir miktar süvâri asâkir-i şâhâne ile bin kadar da muâvine atlısının çıkıp harp ettikleri, bizim dokuz şehid verdiğimiz ve düşmanın kırk kadar kaybı olduğu ve düşman askerinin bozularak Cebelli gediğinden içeri, geriye tard edildikleri bildirilmişti.</p>
				<p class="normal">Elhasıl muhâsaradakilerin bu taraftan dahi ümidleri kesilmiş olduğu halde, yine dayanmakta devam ediyorlardı..</p>
				<p class="normal">Muhâsaranın müddeti uzadıkça uzar, içerdekilerin ölüleri yanlarında kalır ve kokar. Açlıktan ve susuzluktan son dereceye gelirler ise de sıkı bir ahde karşı, dışarıdan gördükleri baskı para etmez, şiddetle karşı koyarlar.</p>
				<p class="normal">Rivâyet olunur ki, hastabakıcılık hizmetinde filânda bulunmak üzere, içlerinde birkaç Moskof kadını varmış; erkekler onların teşvikleriyle bu kadar zaman müdâfaada sebat etmiş imişler.</p>
				<p class="normal">&#160;</p>
				<p class="solbaslik2">Muhâsara altındaki düşmanın kahramanlığı</p>
				<p class="normal">Muhtar Paşa telgraflarla Fâik Paşa'yı sıkıştırarak, bizzat gidip bu işe bir nihâyet vermesini emr eder. Paşamız her nedense, bulunduğu Bargiri mevkiinden kımıldayamaz!</p>
				<p class="normal">Eleşgirt fırkasıyla düşmanı takip ederek Diyadin'e varmış olan Kurt İsmail Paşa:</p>
				<p class="normal"><span class="ideitalik">"Kışla içine kapanmış olan dört buçuk hazeleyi</span> (veyahut kahramanı)<span class="ideitalik">, bu kadar vakitten beri elde edememek, ne demektir?"</span></p>
				<p class="normal">Diye, kalkar bizzat Bayezid'e gider. Ruslara, Bayezid'e geldiğini ve teslim olmalarını anlatarak teminat verir. Yine mümkün olmaz. Herifler silâhla cevap verirler.</p>
				<p class="normal">Bunun üzerine İsmail Paşa:</p>
				<p class="normal"><span class="ideitalik">"Topları şuraya koyunuz ve kışlaya şu taraftan hücum ediniz."</span></p>
				<p class="normal">Gibi, Mehmed Emin Paşa'ya bazı emirler vererek Diyadin'deki ordugâhına döner. İsmail Paşa'nın ordugâhıyla Bayezid'in arası yedi sekiz saatlik bir mesâfedir. Muhasara otuz günü bulur. İçerdekiler açlıktan kendi ölülerinin etini yer, yine teslim olmazlar.</p>
				<p class="normal">Aman şu sırada:</p>
				<p class="normal"><span class="ideitalik">"Belki bunların bir bekledikleri veyahut başka surette bir ümidleri vardır!"</span></p>
				<p class="normal">Diye hatıra bir şey gelmesin.</p>
				<p class="normal">Hayır ne gezer! Bir aydan beri ahâlisini filânını tanımadıkları ve garip oldukları bir memlekette ve bir binânın içinde kapanıp kalmışlar. Kiminle haberleşecekler, onlara <span class="ideitalik">"Geliyoruz, sebât edin!"</span> haberini kim ulaştıracak?</p>
				<p class="normal">Her ne ise, herifler o derece sabır ve sebât gösterdiler ki, sonunda muvaffak oldular; gayret ve fedâkârlıklarının semeresini gördüler. Zaferin gayrete âşık olduğuna dâir, İslâm büyüklerinin söyledikleri sözün ve hikmetli düsturun bir misâli de işte bu vak'adır.</p>
				<p class="normal">&#160;</p>
				<p class="solbaslik2">Muhâsara altındaki düşman taburunu General Tergoukassof'un kurtarması</p>
				<p class="normal">Bizim mahsurlar kendilerini müdâfaa edip dururken, İsmail Paşa'nın, takip ederek getirip Musun gediğinden içeri hududa tıkmış olduğu General Tergoukassof'un fırkası, hududdan içeri gittikten yedi gün sonra, Bayezid'in önündeki Cebelli gediğinden tekrar çıkarak, doğruca Bayezid'in üstüne gelir.</p>
				<p class="normal">Altı, yedi saat geride bulunan İsmail Paşa ordusunu ve üst tarafta Bargiri cihetinde bulunan Fâik Paşa fırkasını hiç gözüne almayarak ve alsa bile mahsur bulunan kardeşlerini kurtarmak uğrunda bütün fırkalarının yanmasını cana minnet bilerek, bizim muhâsara eden üç tabur ve bazı Kürt muâvine askerleriyle savaşa tutuşur.</p>
				<p class="normal">Bizim üç taburu kaçırır, biraz esirle beraber, bizimkilerin ellerinde bulunan üç topu da alır, içerdekileri kurtarır.</p>
				<p class="normal">Düşmanın Bayezid'e gelip harp etmekte olduğunu haber alan Eleşgirt fırkası, altı tabur askeri erkânıharp miralayı Âkif Bey'in kumandasında öncü olarak gönderir. Ertesi gün, geri kalan diğer altı taburu da bizzat İsmail Paşa alarak yetişir ve haylice top muhârebesi ederler. Fakat bu top muharebesi uzaktan ağız dalaşı hükmünde olduğundan, iki taraf da birbirine zarar veremez.</p>
				<p class="normal">Düşman fırkası da, bizim iki fırkaya, yâni İsmail ve Fâik Paşa fırkalarına rağmen, düdüğünü davulunu çalarak, kemâl-i izz ü vakarla yine geldiği yoldan, huduttan içeri çekilir gider.</p>
				<p class="normal">&#160;</p>
				<p class="solbaslik2">Resmî, askerî yalanlar</p>
				<p class="normal">Tuhaftır ki, bu hususta 2 Temmuz 93 [14 Temmuz 1877] tarihiyle İsmail Paşa'dan Muhtar Paşa'ya gelen bir telgrafnâmede, şunlar yazılıdır:</p>
				<p class="normal"><span class="ideitalik">"Üç saat kadar top ateşine devam olunmuş ve düşman, Bayezid'de bulunan çok miktarda zahire ve eşyası ile yirmi kadar nakliye ve hasta arabası terk ettirilerek Bayezid'den çıkarılmış ve nihâyet ric'at-ı kahkariyye ile Bayezid'in üç saat içerisinde Karabulak nam mahalle kadar çekilmiştir. Düşmanın telefâtı yüz nefer kadar olup, bizim telefât ise lehülhamd pek cüz'î bulunmuş; muhârebe esnasında Bayezid'deki taburlardan bir bölük kadar asker kaybolmuş ise de bunların da firar etmiş veya dağılmış olmaları tahmin olunmuş, filân, filân da sâye-i mâye-i şâhânede muzafferiyet de bizde kalmış imiş..."</span></p>
				<p class="normal">Bakındı yalana! Bizim askerden kayıp dediği, esirdir. Ganimet aldım dediği zahire ve eşyayı ise, evvelce Ubeydullah Efendi'nin Kürtleri memleket içinden toplamışlardı. Bizim topların gittiğinden hiç bahis yok. Düşmanın, kendi askerliğini, himmetini, muvaffakiyetini dünyaya duyurduğu bir vak'ayı, muhterem Paşa hazretleri, bizim gâlibiyetimiz şeklinde anlatıp ilân-ı muzafferiyet ediyor ve gerçeğin aksini yutturuyor!</p>
				<p class="normal">&#160;</p>
				<p class="solbaslik2">Düşmanın geleceği de biliniyormuş!</p>
				<p class="normal">Bir de yine İsmail Paşa hazretlerinin 27 Haziran 93 [9 Temmuz 1877] tarihli olarak Muhtar Paşa hazretlerine gelen bir yazısında dahi:</p>
				<p class="normal"><span class="ideitalik">"Şimdi karakollarımızla casusların getirmiş oldukları habere göre, düşmanın Revan cihetinde bulunan kuvvetinden ayrılan bir hayli süvârisinin Bayezid'deki mahsurları kurtarmak üzere Cebelli gediğinden taarruza başlayacağı anlaşılması üzerine derhal</span><sup class="calibre3"><a href="../Text/basimizagelenler_split_227.html#footnote-800-27" id="footnote-800-27-backlink" name="footnote-800-27-backlink">(*27)</a></sup><span class="ideitalik">buraca lâzım gelecek tedbir ve teşebbüslere girişildiği, Van fırkasının Teperiz'den alınarak Bayezid kasabasının arka ve önünde bulunan noktaların tutturulmasıyla beraber, mahsurların emâna getirilmesi veya başka şekilde işin bitirilmesinin Fâik Paşa'ya yazıldığı"</span> bildiriliyordu.</p>
				<p class="normal">Demek ki düşmanın huduttan çıkıp mahsurları kurtaracağını beş gün evvel duyduk. Bu işi duyan Eleşgirt fırkasıyla Bayezid'in arası da sekiz saat... <span class="ideitalik">'Derhal'</span> lâfz-ı celîliyle ve ordusunca İsmail Paşa hazretlerinin teşebbüs buyurduklarını hikâye ettikleri tedbirler ne idi, orayı anlayamadık!</p>
				<p class="normal">Zira düşman 1 Temmuz'da Bayezid'i bastı. Mahsur olan kendi askerini kurtardı; bizim toplarla beraber askerlerimizi esir aldı. Bizler hazerâtı, Eleşgirt fırkasından 2 Temmuz'da, yani bir gün sonra, kemâl-i muzafferiyetle avdet eden düşmanın arkasına takıldık. Şu halde arkadan bizim attığımız toplar, düşmanın zaferini ilân etmek için atılan şenlik topları yerine geçmedi mi?</p>
				<p class="normal">&#160;</p>
				<p class="solbaslik2">Düşmanı rahat bırakan paşa!</p>
				<p class="normal">Eh! Şimdi geliniz, bu işi iyice düşünelim, muhâkeme edelim!</p>
				<p class="normal">Neresini muhâkeme edelim?</p>
				<p class="normal"><span class="ideitalik">"Agna-s sabâhu an-il misbâhi"</span><sup class="calibre3"><a href="../Text/basimizagelenler_split_228.html#footnote-600-143" id="footnote-600-143-backlink" name="footnote-600-143-backlink">143</a></sup> diyelim de susalım. Çünkü mes'ele meydandadır. Ruslar bu başarılarıyla kıyâmete kadar iftihâr etsinler; biz de oradaki miskinlik ve münâsebetsizliğimizle o vakte kadar utanalım.</p>
				<p class="normal">Sonradan işittik ki, meğer Muhtar Paşa'nın sıkıştırması üzerine Fâik Paşa, her halde mahsurlara söz dinletmek üzere fırkasıyla Bayezid'e doğru gelirken, öncüleri olan iki tabur, Bayezid'in üst tarafındaki bir tepeye gelip çıkmışlar ve bizim muhâsara eden kuvvetlerin, huduttan çıkıp gelen düşmanla savaşmakta olduklarını görmüşler. Usûl olduğu üzere, oldukları yerde durarak, arkalarından gelmekte olan Fâik Paşa'ya haber vermişler... Fâik Paşa: <span class="ideitalik">"Belki başımıza bir kaza gelir"</span> diyerek, bu taburları geriye almış da, işin sonunu olduğu yerde beklemiş durmuş.</p>
				<p class="normal">Fâik Paşa'nın öncüsü bulunan iki taburun tepe üzerinde olduğunu düşman dahi uzaktan görmüş ve hayli telâş eylemiş ise de, sonradan taburların geri çekildiğini görünce, nefesi genişlemiş ve çekinmeden işine devam etmiştir.</p>
				<p class="normal">Münâsebetsizliğin, korkaklığın, cevhersizliğin derecesi görülüyor mu? Tertipsizliğin, ihtiyatsızlığın miktarı anlaşılıyor mu?</p>
				<p class="normal">&#160;</p>
				<p class="solbaslik2">Ruslar iftihar etsinler</p>
				<p class="normal">Rusya devleti bu muhârebede kahramanlık göstermiş olan bütün askerlerine madalya vermişti. Bayezid'deki müdâfilerin hepsine ise hususî altın madalyalar yaptırarak vermiştir. Değil altından, elmastan bile yaptırsa azdır. Çünkü onların gösterdikleri yiğitliğe, karşılık olacak mükâfatın, dünyada bulunması kolay değildir.</p>
				<p class="normal">Gerçi sonradan Fâik Paşa'ya işten el çektirildi, azl edildi. Harpten sonra divan-ı harbe verilip muhâkeme olundu, rütbesi alındı, askerlikten çıkarılıp sürüldü. Ama neye yarar, kayıplar telâfi olunamadı.</p>
				<p class="normal">Mâdem ki düşmanın askeri kışlaya kapatıldı. Bizim ise her türlü âlet ve edevâta sahip beş binden fazla askerimiz var. Düşmanın, nasıl olursa ele geçirilmesi de karara bağlanmış. Şu halde o kışlayı yerle bir etmek mümkün değil miydi?</p>
				<p class="normal">Gerçi elde edilecek pek az düşman askeri ile, Rusya orduları kuvvetçe eksilmiş olmayacaktı. Fakat bu takdirde askerlik şan ve namusumuz kurtulacak, düşman da bu kadar fazla iftihar ve gurur duyamayacaktı.</p>
				<p class="normal">Bu mes'elenin kötü neticesinden Fâik Paşa tamamen mes'ul ise de, düşmanı takip ederek oraya kadar gitmiş olan İsmail Paşa fırkasına ve İsmail Paşa'ya da bu mes'ûliyetten bir büyücek hisse ayırmak lâzımdır. Zira takip edip hududa kadar kovaladıkları ve huduttan içeriye soktukları düşmanın yedi gün sonra öbür taraftan çıkıp da böyle bir iş görebileceğini hesap etmemek pek büyük kabahattir.</p>
				<p class="normal">Zannedersem, düşmanı takip etmiş olan bizim Eleşgirt fırkası, düşmanın tekrar kendi üzerine hücum edeceğini düşünüp, buna karşı müdâfaa hazırlığı ile meşgul idi. Elhâsıl, Rusya fırkasının kumandanı General Tergoukassof ile evlâd ve ahfâdı, böyle bir büyük cesaretten dolayı iftihar etsinler.</p>
</body>
</html>