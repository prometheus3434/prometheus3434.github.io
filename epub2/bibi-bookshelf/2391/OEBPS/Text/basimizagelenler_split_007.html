<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_5"><br class="chapter"/>&#160;&#160;&#160;III<br class="chapter"/>&#160;&#160;&#160;<span class="solbaslik1">Yazarın bazı tesbitleri ve görüşleri</span></h1>
				<p class="normal">Bu bölümde, yazarın, dikkate değer tesbitleri ile bunlar üzerine yürüttüğü fikirlerden özetler verilmiş, bazı satırları da aynen alınmıştır:<sup class="calibre3"><a href="../Text/basimizagelenler_split_088.html#footnote-600-30" id="footnote-600-30-backlink" name="footnote-600-30-backlink">30</a></sup></p>
				<p class="normal">&#160;</p>
				<p class="solbaslik2">Bu çatışma devam edecek</p>
				<p class="normal">Devletler arasında, pek tabii olarak, menfaat ve siyaset çekişmeleri vardır. Fakat asıl ayrılık farklı inançlara sahip olanların arasındadır. Allah'ı "bir" bilenlerle, "üçtür" diyenler; cami ile kilise mensupları, Hilâl ve Salip arasındaki anlaşmazlık, daima olacaktır. Bunlar müstakil siyasî varlıklara sahip oldukça, birbirleriyle çatışacaklardır.</p>
				<p class="normal">Demek ki, bizim bu harpte uğradığımız musibetlere, torunlarımız da uğrayabilirler. O halde onları, ikaz etmemiz lazımdı...</p>
				<p class="normal">Devletler arası anlaşmalar, daima zayıfların, yenilenlerin aleyhine bozulur. Hele zayıf olan müslümansa, artık Rabbim ona selâmet versin!... Batılı dostlarımız, ancak kendi menfaatlerini bilirler. Kendi faydaları varsa, bize yardım ederler. Yoksa, hak, hukuk tanımazlar...</p>
				<p class="normal">&#160;</p>
				<p class="solbaslik2">Kendini ve düşmanın gücünü iyi bilmeli</p>
				<p class="normal">Kahramanlık palavraları ile kendinde büyük kuvvet vehmetmek, düşmanın ve kendisinin gerçek gücünü bilmemek; iş bilmeyen idarecilerin ve câhil halkın teşvikleri ile, kaybedilmesi muhakkak olan harplere kalkışmak, büyük felâket getirir ve nitekim getirdi...</p>
				<p class="normal">Hamâsî nutukları atarak savaşa sebep olan beyler, yine kendilerini kurtarırlar, ama olan zavallı halka ve gelecek nesillere olur...</p>
				<p class="normal">&#160;</p>
				<p class="solbaslik2">Maksatları bizi paylaşmaktır</p>
				<p class="normal">Cihanda bütün milletler ilerler, devletler kuvvetlenirken, zamana uymayan toplumlara hayat hakkı tanınmadığını; bizim ise çok noksanlarımız olduğunu biliriz.</p>
				<p class="normal">Ancak Avrupalıların bizi tenkidleri, iyi niyetli değildir. Düzelip kuvvet kazanalım diye değil, yıkılıp yok olalım diye üzerimize gelirler. Maksatları enkàzımızı paylaşmaktır...</p>
				<p class="normal">El birliği ile bizi hâlen yıkmadılarsa, paylaşmada anlaşamadıkları içindir... Bizler de bu fırsattan istifade ederek kendimizi toparlamalı, yıkılamayacak hâle gelmeliyiz.</p>
				<p class="normal">&#160;</p>
				<p class="solbaslik2">Siyasî ve coğrafî önemimiz ve kuvvetin asıl kaynağı</p>
				<p class="normal">"Dünyanın ilmini öğrenmiş olsak, dünya siyâsetini idrâk ve idâre edecek istidâda mâlik bulunsak, ondan sonra her ferdimiz <span class="ideitalik">Kahraman-ı Kàtil</span> gibi cesur ve <span class="ideitalik">Rüstem-i Dâstân</span> kadar şanlı, canlı, kuvvetli olsak; cemaat olarak varlığımızı muhafaza etmek için bu haller kâfi gelmez. Ahlâk edinmenin çaresine bakmalıyız.</p>
				<p class="normal">"Zira komşu bulunan devletlerin midelerindeki kuvvet, pek yakın vakitte bizi hazm eder ve bizi yutup hazm eden vücut, bizimle öyle bir kuvvet kazanır ki, hemen hemen dünyada tek sözü geçen olur kalır.</p>
				<p class="normal">"Çalışalım, çalışalım da, Peygamber Efendimiz'in emrine uyarak ahlâkça sağlamlaşalım ve bizi yutmuş olan kötülük ejderinin midesine oturalım, hazm edilmeyelim; hürriyet ve istiklâlimizi kayp etmeyelim; nimet mevcut iken kadrini bilelim! Kaybolduktan sonra kadri bilinir ama, o vakit de iş işten geçmiş olur..."</p>
				<p class="normal">&#160;</p>
				<p class="solbaslik2">Avrupalıların insafsızlığı</p>
				<p class="normal">Avrupalılar, hiçbir iyiliği, üstünlüğü, Türklere yakıştıramazlar. Horum muhârebesinde de zaferin, aslen Macar muhtedisi olan Feyzi Paşa'nın sâyesinde kazanıldığını yazdılar... Bu ne taassup, bu ne insafsızlıktır!</p>
				<p class="normal">"Feyzi Paşa'nın eski hâlini bilmem. Benim gördüğüm muharebe sırasında yaşı yetmişe varmış, gözleri görmekten kalmış idi. Yaşının icabı olarak, hayatını ve sıhhatini fazlaca sevdiğinden, bütün davranışları ona göre idi. Fakat askerî namus ve terbiyesi yerinde olduğundan, bizim bâzı zâbitlerimiz gibi temkinini kaybetmedi.</p>
				<p class="normal">"Muhârebenin devam ettiği sekiz ay zarfında Feyzi Paşa daima yalnız kalmıştır. Hiçbir yerde onun reyiyle iş görülmedi, her yerde işi Türkler görmüştür."</p>
				<p class="normal">&#160;</p>
				<p class="solbaslik2">Ruslar, iki sene, kış savaşına hazırlanmışlar</p>
				<p class="normal">Eskiden savaşlarda, kış gelince, iki ordu da bahara, karların kalkmasına kadar oturup beklerlerdi. Bu savaşta da öyle olacak zannettik. Bahara kadar ordumuzu ikmal eder, noksanlarımızı gideririz, diyorduk.</p>
				<p class="normal">Halbuki düşmanımız, iki metre kar varken bile hareketlerini durdurmadı. Öyle dağlarda, askerini çalıştırarak yollar açtı; toplarını, erzak ve mühimmat arabalarını öyle yerlerden aşırdı ki, görülmüş olsa, hayrette kalınır.</p>
				<p class="normal">Meğer Ruslar, bize karşı kullanacakları ordularıyla, iki senedir, kış mevsiminde manevralar yapar; bütün bu zorluklara askerini hazırlar imiş.</p>
				<p class="normal">&#160;</p>
				<p class="solbaslik2">Rusların at kışlaları ve bizimkilerin perişanlığı</p>
				<p class="normal">Karşımızdaki Rus Kafkas ordusunun ihtiyacı olan hayvanları yetiştirmek için mîrî çiftlik ve kışlaları vardır. Ruslar, bütün topçu, süvari, yük ve binek beygirlerini büyük ve kuvvetli olan katana cinsinden yetiştirirler. Bunları, karda kışta, açıkta bulunmaya, terli terli soğukta ve meydanda kalmaya, kar içinde yuvarlanıp tımar olmaya alıştırırlar. Bu sebeple, seferdeki, savaştaki zorlu şartlar hayvanlara tesir etmez.</p>
				<p class="normal">Bizimkiler ise, muhtelif cinsten ve çeşitli arazilerde yetişmiş hayvanlardır. Güya alınırken, en seçkin ve en iyilerinden olmasına dikkat edilir. Fakat az sonra oduncu beygirine dönerler.</p>
				<p class="normal">Sulh zamanında, harp hâlinin tam tersi şartlarda bakılırlar. Pencereleri, kapıları örtülü 25-30 derece ısınmış ahırlarda beslenirler. Savaş zamanında ise yağmurda, karda, açıkta kalırlar. Kısa zamanda hastalanır, öksürüklü tıksırıklı, miskin bir hal alırlar. Bir kısmı da ölür gider.</p>
				<p class="normal">&#160;</p>
				<p class="solbaslik2">Topları çekemeyiz, vuramayız, kaçamayız</p>
				<p class="normal">Ordumuzdaki on bin hayvana günde 45 ton arpa lazımdır. O da bulunmaz. İyi beslenemezler. Bu yüzden, savaşta bir tepeye top çıkarılmak, mevzi değiştirilmek istense, atlar iş göremez. Erler de işe koyulur. Toplar yerine ulaşıncaya kadar, fırsat kaçar, yorgunluklar boşa gider.</p>
				<p class="normal">Düşman çekilirken, son ana kadar toplarıyla bizi döver, piyadesini korur. Çünkü atlarına güvenir, biz yaklaşınca, toplarını alır götürür. Bu yüzden, bir savaşta, biz galip gelsek bile düşmanı takip edemeyiz.</p>
				<p class="normal">Biz ise çekilmek gerektiğinde önce topları kaçırırız. Kaçırmasak düşman süvarisinin önünden kaçamayıp ellerine düşeceği muhakkaktır. Bu yüzden askerimiz topların himayesinden mahrum kalır, düşman çekinmeden bizi takip eder...</p>
				<p class="normal">Torunlarımız ibret alsınlar da, hayvan cinsini ıslâh etsinler, terbiyesini, bakımını ona göre yapsınlar. Bu mesele adeta ordunun hayatı demektir.</p>
				<p class="normal">Demiryollarımızın azlığı, hatta yokluğu da belimizi büktü. Ne malzeme ve silâh, cephane; ne de takviye askerlerimizi vaktinde ve yeterince ulaştırabildik.</p>
				<p class="normal">&#160;</p>
				<p class="solbaslik2">Tek güllelerin büyük zararı</p>
				<p class="normal">Yahniler savaşı kazanılmış, fakat düşman takip edilememişti. Çünkü zâyiatımız pek çoktu ve yerine koyacak takviyemiz de yoktu. Subaylarımızın da cesur ve işbilir olanlarından pek çoğu şehid düşmüşlerdi.</p>
				<p class="normal">Ordumuz, merkez Alacadağ olmak üzere, Nahırcı, Evliyâ ve Yahni tepelerine çekilip ordugah kurdu.</p>
				<p class="normal">Düşman karşımıza, toplarımızın isabet ettiremeyeceği bir mevkiye, büyük çaplı toplar gömdü. On beş dakikada bir, bir tane merkeze, bir tane de Evliyâ tepesine olmak üzere, iki gülle göndermeye başladı. Bunu gece gündüz devamlı yaptı.</p>
				<p class="normal">Güllelerin hasarı çok azdı. Günde birkaç kişiye zarar verebiliyordu; ama manevî zararı çok büyük oldu. Ordunun en az beşte biri, her an gelebilecek olan güllenin korkusundan uyuyamaz oldu. Siniriler oynadı. Az sonra başlayacak olan bozgunun ilk sebebi bu güllelerdir.</p>
				<p class="normal">Fakir de güllenin gelişini her duyuşumda yere kapanmaktan kendimi alamıyordum.</p>
				<p class="normal">&#160;</p>
				<p class="solbaslik2">Rus vahşileri, yaralıları bombaladı; hastaları karlar içine attı</p>
				<p class="normal">Ruslar, hem insanlığa, hem de devletler arası anlaşmalara aykırı olarak vahşet gösterdiler. Bir ric'atimiz sırasında, hasta ve yorgun düşüp, yollarda serilip yatmış olan askerlerimizi, esir alacaklarına, alçakça vurup öldürdüler...</p>
				<p class="normal">Yaralı askerlerimizin toplanıp tedavi edildikleri, Kızılay işaretli beyaz bayraklarla işaretlenmiş olan hastahane bölgesini topa tuttular, yaralıları parçaladılar...</p>
				<p class="normal">Savaş sonrasında yaralıları toplayan, şehidleri gömen doktor, sıhhiye ve erlerimize ateş açtılar...</p>
				<p class="normal">Kars'ı aldıkları zaman, hastahanedeki hasta ve yaralı askerlerimizi, esir düşenlerin hasta, yaralı ve zayıf olanlarını, yarı çıplak halde, bir metre kar içinde, Kars'tan Erzurum'a zorla gönderdiler. Bunlarda iki biini Erzurum'a geldi. Yolda ölenlerin sayısı bilinmiyor...</p>
				<p class="normal">&#160;</p>
				<p class="solbaslik2">Asker iyi, ama gerçek subay ister</p>
				<p class="normal">Herkesin söylediği gibi: <span class="ideitalik">"Türk askeri, dünyanın birinci sınıf askerlerindendir."</span> Ama başında doğru dürüst yetiştirilmiş, himmetli, hamiyetli ve cesur subaylar olursa!..</p>
				<p class="normal">Fakat ne yazık ki, subaylarımızın arasında, fiyaka yapmak ve ordunun imtiyazlarından faydalanıp geçimini sağlamak için subay olanlar, vatan sevgisiyle askerliği seçmiş ve usulüne göre yetişip yükselmiş olanlardan çok fazladır.</p>
				<p class="normal">Bu sahtekârlar, hastalık uydurarak izin alırlar; savaşın olduğu yere birliği ile gitmemek için yolu mahsus uzatırlar. Umdukları terfiyi alınca da artık tehlikeye atılmaz, sağ salim eve dönmek için kenarda kıyıda dolaşırlar...</p>
				<p class="normal">Bunlar birbirlerini kayırıp, savaşta olmayanı bile, vardı gösterip, terfi alma yalancılığını da yaparlar... Bunların hepsine bizzat şahit oldum.</p>
				<p class="normal">Kimlerin subay olabileceğinin ahlâkî şartları iyice tespit olunmalıdır.</p>
				<p class="normal">Bundan sonraki en önemli husus ise, subayın tarih bilmesi, düşmanları iyi tanıması ve düşmana, gerçekten ve şahsen de düşman olmasıdır.</p>
				<p class="normal">&#160;</p>
				<p class="solbaslik2">Bizim asker, geri çekilmekten hoşlanmıyor</p>
				<p class="normal">Bilhassa bizim askerimiz için en uygun savaş şekli taarruzdur. Hücum eden askerin yüreği aslan kafası gibi şişiyor; siperde müdafaaya yatmış olanın yüreği tavşan gibi oluyor. Hele bir de bozgun alâmetleri başlarsa, peh desen, ödü patlıyor... Asker, plan icabı geri çekilmeden anlamıyor. Yenildik, kaçıyoruz zannediyor.</p>
				<p class="normal">Savaştan önce, geri çekilmenin de savaş gereği olduğu, yine hücuma geçileceği, askere iyice anlatılıp kafasına sokulmalıdır...</p>
				<p class="normal">Orduda bir kere bozgun havası başlayınca, hiç savaşmamış olan asker de kaçmaya hazır oluyor. Hatta bir gün önce savaş kazanmış askerin, yolda muntazam yürürken, bir ses duyup, birden kaçışmaya başladığı bile görülüyor.</p>
				<p class="normal">&#160;</p>
				<p class="solbaslik2">Kaçanı vurmak lâzımdır</p>
				<p class="normal">Savaşta asker bir kere ürküp de kaçmaya başlarsa, önü alınamıyor. Kumanda, emir, yasak dinlemiyor. Herkes ürkmüş koyunlar gibi kendi felâketine koşuyor.</p>
				<p class="normal">Bunun için önceden tedbir alınmalıdır. Savaş sırasında siperdeki askerin cephane, su, erzak vesaire almak için geri gitmesi önlenmeli, herşey yanına verilmelidir. Buna rağmen özürsüz geri giden, bir kişi bile olsa, hemen vurulmalıdır...</p>
				<p class="normal">Hele bir de subay korkarsa ve saklandığı yerden askerini bile görmüyor veya o da kaçıyorsa, bozgun önlenemez.</p>
				<p class="normal">&#160;</p>
				<p class="solbaslik2">Yaralılar bakılamadı, kan kaybından öldüler</p>
				<p class="normal">Savaşlardan sonra yaralılarımız daima perişan oldular. Seyyar hastahanemiz olmadığı gibi, taburlardaki doktorlar çok az ve âlet edevat da çok eksikti. Bu yüzden yaralılar yük beygirleri ile gerilere taşındı. Ağır olanlar, üç dört saat arkadaki merkeze, hafifler, beş altı saat, bazen birkaç gün uzaktaki şehirlere götürüldüler.</p>
				<p class="normal">Sancılı, kanamalı yaralıların, eğri büğrü yollarda, sarsıla sarsıla bu kadar yol gitmesi ne demektir!? Bu yüzden bir kısmı, yarası ağır olduğundan değil, kan kaybından vefat etti...</p>
				<p class="normal">Yahniler muhârebesinden sonra yaralılar, nisbeten en hızlı ve en rahat olan semerli beygirlere ve kağnı denen öküz arabalarıyla otuz beş kilometre uzaktaki Kars'a nakl edildi. Çakırlı çukurlu, taşlı dereli yollarda yürüyen bu arabaların sarsıntısının vereceği ızdırabı, yaralılardan başkası tahmin bile edemez...</p>
				<p class="normal">Doktor ve hastabakıcı azlığı yüzünden, bir binbaşı, hastahanede, yarası bakılmadığı için vefat etmişti. Artık sıradan erler ne olmuştur, tahmin etmeli... 1877 Eylül ayında, Kars'taki hastahanemizde, sekiz bin beş yüz hastamız vardı...</p>
				<p class="normal">Erzurum'da asker arasında kara humma yayıldı. Hergün iki yüz elli hasta yatıyordu. Vazifeli imamlar ölü yıkamaya yetişemiyor, cesetler odun kütüğü gibi üst üste yığılıp bekletiliyordu. Doktorların da çoğu vefat etti. Sekiz on bin hasta, yirmi yirmi beş doktorun boynuna yüklendi kaldı.</p>
				<p class="normal">&#160;</p>
				<p class="solbaslik2">Kendi kolordularımız, yardım etmedi</p>
				<p class="normal">Savaş sırasında, Anadolu Ordusu'nun sağ ve sol kanatlarını teşkil eden iki kolordudan bir fayda görülemedi. Bunlardan Bayezid kolordusunda otuz altı ve Batum'da elli yedi tabur asker vardı.</p>
				<p class="normal">Kumandanları olan paşalara lâf dinletilemedi. Karşılarındaki az bir Rus kuvvetine karşı hareketsiz durdular. Taarruz eder tavır gösterselerdi, düşman bizim karşımızda bu kadar rahat hareket edemezdi.</p>
				<p class="normal">Ordunun merkezi, altmış yetmiş tabur askerle, kendisinin iki misli düşmana karşı durmaya çalıştı. Bunlar ise ne harekete geçtiler, ne de istenen yardımı yaptılar.</p>
				<p class="normal">Hatta bunlardan birinin, kendisini taarruza teşvik eden subaylara karşı, <span class="ideitalik">"Hele işin sonuna bakalım. Siz Moskof'u bilmezsiniz. Genç kumandanlarımız, hele heveslerini alsınlar bakalım"</span> diyerek, Muhtar Paşa'yı ima ettiği; diğerinin de merkez ordunun zafer haberleri geldikçe, gülerek, <span class="ideitalik">"İşin sonuna bakalım!"</span> diye uğursuz laflar ettiği duyulmuştur.</p>
				<p class="normal">&#160;</p>
				<p class="solbaslik2">Neden sonra gelecek yardım!</p>
				<p class="normal">Savaşın aleyhimize dönmesinden sonra, Anadolu Ordusu'nu takviye için, seraskerlik, Bağdat'tan yirmi üç, Batum'dan on ve İstanbul'dan on tabur piyade ile dört batarya topun tertip edilip, gönderilmekte olduğunu bildirdi.</p>
				<p class="normal">Bunlar, Bağdat'tan iki ayda, Batum ve İstanbul'dan ise yirmişer günden aşağı gelemezlerdi. Halbuki işin birkaç gün beklemeye bile tahammülü kalmamıştı...</p>
				<p class="normal">Peki, madem böyle kırk üç tabur çıkarmaya muktedir idik; neden işin başında, hiç olmazsa ortasında, ordumuzun bozulmasından önce, bu taburlar bize gönderilmedi!?</p>
				<p class="normal">Bu kuvvet elde olsaydı, harbin neticesi böyle olmazdı.</p>
				<p class="normal">&#160;</p>
				<p class="solbaslik2">Subay kadrosunu tanımak</p>
				<p class="normal">Muhtar Paşa, Erzurum'a gelip ordu kumandanı olduktan sekiz gün sonra Rusya ile savaşa girmişti. Bir kumandanı daha sekiz gün önce tanıdığı bir subay kadrosu ile harbe sokmak herhalde yalnız bizde görülmüştür.</p>
				<p class="normal">Aynı yanlış, küçük kıtalarda da görülüyor. Halbuki emrindeki subay ve askeri yerinde kullanabilmek, tecrübeye ve onlarla birlikte birçok talim ve manevralara katılarak onları tanımış olmaya bağlıdır.</p>
				<p class="normal">Bu gibi şeylerin, sulh zamanında, geniş vakitte düşünülüp planlanması lâzımdır. Yoksa milletin şerefi, gereği gibi korunamıyor.</p>
				<p class="normal">&#160;</p>
				<p class="solbaslik2">Danışılacak adam, ne korkak ne de pervasız olmalı</p>
				<p class="normal">Kumandan savaş sırasında, yanında bulunanlarla muhakkak müşâvere etmelidir. Ama fikri alınacak insanı da iyi tanımak lazımdır. Korkak ve ürkek olanlar da, tedbirsiz ve pervâsız olanlar da, kumandanı yanıltırlar.</p>
				<p class="normal">Ne yazık ki, subay kadrosunun çoğu, danışılmaya ehliyetli değildir. Aklı, fikri, görüşü, cesareti yerinde bir yardımcı bulabilirse, kumandan talihli sayılır.</p>
				<p class="normal">&#160;</p>
				<p class="solbaslik2">Hudut haritası yok</p>
				<p class="normal">Muhtar Paşa, elverişli mevkileri bizzat gidip görmek için, Rus hudut boyunun haritalarını istedi. Yazıklar olsun ki, ordu kalemlerinden, güvenilir ve doğru bir harita olmadığı cevabı geldi.</p>
				<p class="normal">Halbuki bu savaştan on sene önce bile, istihkâmlar yapılırken, Erzurum, Kars ve Ardahan'da kurmay subaylar bulunuyordu. Bunlardan, hamiyetli birkaç subay, <span class="ideitalik">"Boş vakitlerimizde şu Rusya hududunu dolaşıp mufassal bir haritasını çıkaralım"</span> demişler.</p>
				<p class="normal">Fakat o sırada kumandan bulunan Paşa, <span class="ideitalik">"Ruslar şimdi bundan kuşkulanır, İstanbul'a sorar, oradan da bize bir lâf gelir"</span> diye düşünüp, bu hayırlı işe mâni olmuştur.</p>
				<p class="normal">&#160;</p>
				<p class="solbaslik2">Hacı Abdullah Ağa</p>
				<p class="normal">Horum savaşı sırasında, düşman, zayıf olan sol cenâhımıza taarruz etmiş, durum çok tehlikeli bir hal almıştı. O tarafa gönderecek ihtiyat kuvvetimiz yoktu.</p>
				<p class="normal">İşin vehâmetini gören Süvari Yüzbaşısı Hacı Abdullah Ağa, hiçbir taraftan emir almadan ve süvarinin piyade üzerine hücumu tehlikeli olduğu halde, düşmana taarruz edecek tehlikeyi bertaraf etmiştir.</p>
				<p class="normal">&#160;</p>
				<p class="solbaslik2">Mirliva Hâşim Paşa</p>
				<p class="normal">Kars muhâsara altında iken, düşman güçlerine en fazla hedef olan Karadağ ve Karapatlak istihkâmlarının kumandanı idi.</p>
				<p class="normal">Kars kumandanının,</p>
				<p class="normal"><span class="ideitalik">"On beş gündür geceli gündüzlü düşman güllesi altındasınız, birliğinizi başkasıyla değiştirelim"</span> demesi üzerine,</p>
				<p class="normal"><span class="ideitalik">"Ben ve askerim bu hâle alıştık, güllelerden korunmayı öğrendik; şimdi alışmamış bir birlik gelirse, sakatlıklar olabilir. Biz hâlimize râzıyız, siz başka cephelere himmet buyurun"</span> diye cevap vermiştir.</p>
				<p class="normal">&#160;</p>
				<p class="solbaslik2">Kolağası Sabit Efendi</p>
				<p class="normal">Piyade taburlarından birinde kolağası idi. Kendisini severdim. Eskiden beri tanıyanlar arasında, özüne sözüne doğru olmasıyla meşhurdu.</p>
				<p class="normal">"Dalkavukluk bilmez, edenden hoşlanmaz, sırası gelince söze karışırdı. Akıllı ve edepli olduğu kadar da hatırsayar, namuslu ve temizdi. Bilgiçlik taslayan herzevekil gevezelerden uzak dururdu.</p>
				<p class="normal">"İşte bu zat, savaşta sell-i seyf ederek [yalın kılıç], aslanlar gibi na'ra vurarak, askeri teşci ediyordu. Başından fesini çıkarmış, dişleriyle tutar ve piyade olarak, askerini teşvik için taburun önünde dağa yukarı hücum ederken, vuruldu. Başına tesadüf eden bir düşman kurşunuyla âzim-i gülşen-serâ-yı illiyyîn oldu."</p>
				<p class="normal">&#160;</p>
				<p class="solbaslik2">Miralay Hakkı Bey</p>
				<p class="normal">Hakkı Bey, iki tabur piyade ve iki batarya top ile Erzurum'dan Kars'a gönderilmişti. Kars'a vardığında, Yahni tepesinde savaş olduğunu öğrenir öğrenmez, yol yorgunluğuna bakmayarak, <span class="ideitalik">"Belki bir iş için lâzım oluruz"</span> deyip, Kars'tan çıkmış; muhârebe dumanlarının olduğu yere yönelmiş; bir buçuk saat sonra, savaş alanında görünmüştür.</p>
				<p class="normal">Bu sırada Ruslar, Ahmed Fâzıl Paşa askerinin solunu ve arkasını çevirmişlerdi. Tehlikeli bir durum hâsıl olmuştu. Kars'tan gelecek böyle bir yardımı ise kimse beklemiyordu.</p>
				<p class="normal">Hakkı Bey düşman süvarisine çatıp, toplarını ateşleyince, arkasının tehdit edildiğini gören düşman, yavaş yavaş çekilmeye başladı. Yahni tepesinin arkasını boşalttı. Büyük bir tehlike atlatıldı.</p>
				<p class="normal">&#160;</p>
				<p class="solbaslik2">Kaymakam Gürcü Hacı Süleyman Bey</p>
				<p class="normal">Hacı Süleyman Bey, Horum savaşında ve diğer muhârebelerde fevkalâde kahramanlık gösterdi. Onun bulunduğu cepheden, acaba ne netice alınacak diye hiç merak edilmezdi.</p>
				<p class="normal">Sözünün eri, işini bilir, aklı başında, az okur, yazması yok, kahraman bir zat idi. Şevket Paşa livasının yüz suyu idi.</p>
				<p class="normal">Şehâdetinden bir gün önce, öteden beriden konuşurken şöyle demişti:</p>
				<p class="normal"><span class="ideitalik">"Bundan iki yıl önce Erzurum'da evlendim, binbaşı idim. Gerdeğe girdiğimizin ertesi günü taburumuz Sırp cephesine nakl edildi. Hemen o gün Dersaadet'e doğru yola çıktık. Haremimi de memleketim olan Livana'ya gönderdim. Sırbiye muhârebeleri bitti, Moskof muhârebesi çıktı, şimdi de bununla meşgulüz. Sağ kalırsam, muhârebeden sonra birkaç ay izin alıp, gidip memleketimde rahat edeceğim."</span></p>
				<p class="normal">"Sözlerinden, hareminin eli eline değmemiş olduğu da anlaşılmıştı..."</p>
				<p class="normal">&#160;</p>
				<p class="solbaslik2">Üç binbaşı</p>
				<p class="normal">Deveboynu'na doğru ric'at ederken yaşadığımız bozgun hâdisesinde, otuz üç taburdan yalnız üç tabur sağlam kalmış ve onların sâyesinde ordunun tamamının esir düşmesi önlenebilmişti.</p>
				<p class="normal">Peki neden otuz tabur bozuldu da, o üç tabur bozulmadı?</p>
				<p class="normal">"Demek ki, bozulmayan taburların binbaşıları, yüzbaşı, çavuş hatta neferlerine kadar askerlik fikir ve terbiyesini aşılamışlar. Sanatlarına merakları var. Diğer bir kısım zabitânımız gibi, sırf maişet ve rütbe için asker olmamışlar.</p>
				<p class="normal">"Eğer o gün, o üç tabur olmayaydı, dört beş alay düşman süvarisinin otuz bu kadar taburluk orduyu tamamen esir edeceğine şüphe yoktu. İşte o binbaşıların sayesinde ordu esâretten kurtarıldı.</p>
				<p class="normal">"Bakındı vazîfeşinâs üç binbaşının varlığı ile iş ne oluyor! Ya bütün zâbitanımız böyle olsaydı, Osmanlı ordusu zaferleriyle bütün hasetçilerine kan ağlatırdı."</p>
				<p class="normal">&#160;</p>
				<p class="solbaslik2">İyi zabitler hep şehid oldu</p>
				<p class="normal">"Başımıza gelen belâların ekserisi zâbitsizlikten geldi. Yedi aydan beridir vuku bulan muhârebelerin hepsinde, namuslu, hamiyetli, gayretli zâbitânın pek çoğu, kimi şehid olup ebediyen, kimi yaralanıp muvakkaten, kayb olup gittiler. Onların her bireri, bulundukları kıtaların rûhu hükmünde idiler. Onların gitmesiyle kıtalar cansız kaldı.</p>
				<p class="normal">"Yukarıda birkaç yerde denilmiş olduğu vechile, zâbit yetiştirme meselesinde bizde bir kanun ve kàide olsa, ve diğer bilgilerin yanında zâbitlere biraz da İslâm ilim ve ahlâkı gösterilse, Osmanlı askerinin, bütün kara ve deniz kuvvetlerine karşı birer birer, hem de hakkıyla karşı duracağı ve millî hukukumuzu, şan ve namusuyla muhâfaza edeceği muhakkaktır.</p>
				<p class="normal">"Hele zâbitânımızın, ahlâka dair beyan buyurulmuş olan, Hazret-i Peygamber'in hadislerini okuyup bilmeleri farz hükmündedir. Bu gibi tahsil ve terbiyeye riâyet olunmadığı halde bile, fıtrî hamiyet ve şecaatleriyle, devlete ve millete güzel hizmetlerde bulunan fedâkâr kardeşlerimizin gösterdikleri yiğitliğe, Allah bin bin bereket versin, kendilerine teşekkür ederiz!"</p>
				<p class="normal">&#160;</p>
				<p class="solbaslik2">Düşmana satılan arpa, buğday</p>
				<p class="normal">Ruslarla her an bir savaş çıkması bekleniyordu. İhtiyat askerler silah altına alınıp, Erzurum'a sevk olunmaktaydı. Asker mevcudu kabarıyordu.</p>
				<p class="normal">Aynı günlerde, Erzurum valisi ve ordu kumandanı olan Ferik Paşa, Kars ve civarından elde edilen zahirenin Rus tüccarlarına satılmasına müsaade etmişti.</p>
				<p class="normal">Bir taraftan asker yığıyor, bir taraftan da muhtaç olacağımız buğdayı, arpayı düşmanımıza veriyorduk. Paşa, kendisine yapılan ikazlara aldırmayınca, İstanbul'a şikâyet edilip, emir çıkartılarak, satış durdurulabildi.</p>
				<p class="normal">Muhtar Paşa Erzurum'a gelince, Rusların aldığı zahireyi, parasını vererek, geri almak için emirler verip bir birlik gönderdiyse de, o günlerde harp patladığı için, gidenler geri alınamadı.</p>
				<p class="normal">&#160;</p>
				<p class="solbaslik2">"Ben özürlüyüm!" diyen kumandan</p>
				<p class="normal">Ardahan'ın Rusların eline kolayca düşmesi, subayların hatası yüzünden oldu. Ardahan kumandanı olan Paşa, daha İstanbul'da iken, kendisini buraya tayin edenlere şöyle demiş:</p>
				<p class="normal"><span class="ideitalik">"Aman ben beceremem! Ben askere kumanda edemem. Vücutça özürlüyüm!.."</span></p>
				<p class="normal">Fakat kimse dinlememiş ve Ardahan'a gönderilmiş...</p>
				<p class="normal">Bu Paşa, daha önce Rumeli'de, Muhtar Paşa'nın emrinde bulunurken, korkaklığı sebebiyle İstanbul'a iade edilmiş imiş...</p>
				<p class="normal">&#160;</p>
				<p class="solbaslik2">Emir almadan iş yapamayan subaylar</p>
				<p class="normal">Subayların bir kısmı, emir almadığı zaman iş göremez; vaziyetin icabına göre hareket edemez haldeydi. Halbuki savaş sırasında bazan kendi kararıyla harekete geçmek, ölüm kalım meselesi oluyordu.</p>
				<p class="normal">Bunların bir kısmı akıl edemediklerinden ve o anda gerekli olanı görecek kadar iyi yetişmiş olmadıklarından, bir kısmı da emirsiz hareket edip de başarısız olurlarsa, sorumlu tutulacakları ihtimalinden korktukları için, böyle yapıyorlardı.</p>
				<p class="normal">"Yirmi beş senedir devlet işi içinde yuvarlanıyorum. Hele bir sene de devamlı olarak harp hâli ile meşgul oldum. Görüp, düşünüp, muhâkeme edip, sonunda şunu buldum ki: <span class="ideitalik">"Her yerde işe yararlık ve bilhassa harp zamanı iyi bir askerlik, ancak icvb-ı hâle uygun hareket etmekle mümkün ve sadece ondan ibarettir."</span></p>
				<p class="normal">&#160;</p>
				<p class="solbaslik2">Korkak subayların elden kaçırdığı düşmanlar</p>
				<p class="normal">Penek'te, emrinde birkaç tabur asker bulunan bizim Miralay, bir Rus birliğinin o tarafa geldiğini duyar duymaz, askerini alıp geriye doğru kaçmıştı. Halbuki çok dar olan Penek boğazında, uzun müddet dayanabilirdi. Esasen kendisine yardım için bir Paşa'nın kumandasında birkaç tabur daha gönderilmişti.</p>
				<p class="normal">Miralay Penek'ten gidince, gelen Rus birliği, düdüğünü trampetini çalarak Penek'e ve Oltu'ya girip yerleşmiş.</p>
				<p class="normal">Yardıma gelen Paşa, ertesi gün Oltu üzerinde dağlarda askeriyle gözükünce, Ruslar can derdine düşmüşler. Fakat bizim Paşa, Oltu'da Rus askeri bulunduğunu öğrenince yerinden kıpırdamamış.</p>
				<p class="normal">Ruslar, tepelerindeki askerle Erzurum'dan gelen diğer birliklerimizin arasında kalıp esir düşmek korkusunda iken, Paşa'nın donup kaldığını görünce, tepelerin altından selâmetle geçip kurtulmuşlar...</p>
				<p class="normal">Bunun gibi daha birkaç korkaklık hadisesi oldu ki, bu vakalarda elimizden kaçmış olan düşman kuvvetleri, daha sonraları başımıza çok belâlar getirdiler... Bunların vaktinde hesabı görülseydi; belki savaşın sonucu değişecekti!..</p>
				<p class="normal">&#160;</p>
				<p class="solbaslik2">Düşmana arka dönüp savaş seyreden süvariler</p>
				<p class="normal">Subaylarımızın çoğunun, iyi bir subayın özelliklerine sahip olmaması ve malzeme noksanlığımızla beraber, emir dinlemezlik, lâf anlamazlık ve gaflet edip boş vermek huylarımız, bize savaşı kaybettirdi.</p>
				<p class="normal">Süvarilerimize, <span class="ideitalik">"sakın köylere girip dağılmayın"</span> denildi. Fakat aksini yaptılar, köy evlerinde yemek yerken, yatarken, düşman süvarisinin baskınına uğrayıp esir düştüler.</p>
				<p class="normal">Orduya öncülük, gözcülük yapacaklardı. Ama sanki hiç yokmuşlar gibi, düşman askeri burnumuzun dibine kadar geldi. Bizim süvarileri bir daha gören olmadı.</p>
				<p class="normal">Halbuki vazifeleri, düşmanı götünce çarpışa çarpışa geri çekilip, orduya haber vermek idi. Ne oldular bilinemedi!</p>
				<p class="normal">Yahniler Savaşı sırasında, ordu sırtını Alacadağ'a dayamıştı. Bu dağın tepesine, arka cihete gözcü olarak bir süvari birliği konulmuştu. Fakat bir zaman sonra, düşmanın bu tepeyi alarak, arkamızı çevirdiği görüldü.</p>
				<p class="normal">Bu çok büyük bir tehlike idi. Tepe yukarı altı tabur sevkedildi. Çok çetin bir çarpışma sonunda, bir çok kayıp pahasına, Allah'ın yardımı ile, tepe geri alınabildi...</p>
				<p class="normal">Meğer, tepeye gözcü olarak konulan süvarilerimiz, atların otlamaya bırakmış, kendileri aşağıdaki savaşı seyre dalmışlarken, Ruslar gelip hepsini esir alıp götürmüşler...</p>
				<p class="normal">Savaştan sonra bu birlikten, bir kişi bile bulunamadı... Olanları çobanlar haber verdiler...</p>
				<p class="normal">&#160;</p>
				<p class="solbaslik2">Kalpazan subay, fâtih-i âlem kesildi</p>
				<p class="normal">Onbeş dakikada bir gelen düşman güllelerinden korkan subaylardan biri, beni çadırına çağırıp, <span class="ideitalik">"Çok korktuğunu, kendisine Paşa'dan izin alıvermemi"</span> söyledi. <span class="ideitalik">"Sırf korku sebebiyle izin istemek olmaz. Başka bir mâzeret lâzım"</span> filân derken, bir güllenin daha geldiği duyuldu.</p>
				<p class="normal">Gülle düşüp patladı. Baktım bizim subay kayıp... Meğer karyolasının ayak ucuna bir çukur kazdırmış, gülle gelirken oraya giriyormuş...</p>
				<p class="normal"><span class="ideitalik">"İstikbalden değil, şu andaki rütbesinden bile vaz geçtiğini"</span> söyleyerek, izin almamı istedi... Paşa'ya, vücutça rahatsız olduğunu söyledim. Paşa, <span class="ideitalik">"Kalpazanın bir şeyi yok, korkuyor"</span> diye reddetti.</p>
				<p class="normal">"Birkaç sene sonra bu zâtı İstanbul'da gördüm. Miralay olmuştu ve tavr ü hareketiyle fâtih-i âlem olduğunu göstermekte idi. Mensup olduğu askerlik dairesindeki arkadaşlarına:</p>
				<p class="normal"><span class="ideitalik">"Ben harpte şöyle tedbir ettim, şöyle tertibat alınmasını ihtar eyledim. Dinleyen olmadı da ordunun başına o kaza geldi. Yoksa bana kalsaydı, iş başka olacaktı..."</span></p>
				<p class="normal">"Diye kendini övüp durur, herkesi bîzâr edermiş."</p>
				<p class="normal">&#160;</p>
				<p class="solbaslik2">Korkak ve yalancı subayların uydurma raporları</p>
				<p class="normal">Bazı korkak subayların, ordu merkezine gönderdikleri raporlardaki yanlış bilgiler, harp harekâtının duraklamasına veya yanlış yönde yapılmasına sebep olmuştur.</p>
				<p class="normal">Bunlar bazan az bir düşmandan ürktükleri için, bazan da kendi geri çekilmelerini veya hareketsiz kalmalarını mâzur göstermek için, düşman kuvvetlerini olduğundan çok fazla gösteriyorlardı.</p>
				<p class="normal">Yaptıkları küçük bir savaşı büyütüp, kendilerine pay çıkarmak için bunu yapanlar da oldu.</p>
				<p class="normal">Bu yalanların hakikati daha sonra ortaya çıktıysa da iş işten geçmiş, fırsatlar kaçmış veya yanlış kararlar alınmış oluyordu.</p>
				<p class="normal">&#160;</p>
				<p class="solbaslik2">Serhad şehirleri halkı başka oluyor</p>
				<p class="normal">Serhad şehirlerinin halkı bir başka oluyor. Yüzlerce savaş görmüş olmalarından ileri gelmeli, bir tehlike işareti alınca, hiç çekinmeden, askerin yardımına, savaşa koşuyorlar.</p>
				<p class="normal">İçlerinde yer yer, ekmek, su taşıyan, erkekleri teşvik eden kadınlara da rastlanıyor...</p>
				<p class="normal">Bu şekilde, Kars ahâlisinin Hâfızpaşa ve Erzurumluların Aziziye tabyalarında düşmana karşı hücuma katıldıkları görülmüştür.</p>
				<p class="normal">&#160;</p>
				<p class="solbaslik2">Kırım Savaşından kalma senetler</p>
				<p class="normal">Savaş başladıktan sonra yiyecek ve havalar soğuyunca giyecek sıkıntısı başgösterdi. Yakınlardakiler bitti. Uzaktan, nakliye hayvanı sayısı yetersiz olduğu için getirilemedi. Kars ve Erzurum'un muhâsara altına düşmesi kuvvetle muhtemel olduğu için oralardaki anbarlardan fazla alınamadı.</p>
				<p class="normal">Halktan toplandı, fakat ahali de ne olur, ne olmaz diye bir kısım yiyeceği ihtiyat olarak saklamıştı. Zaten satın alacak para da yoktu. Borç senedi ile alındı, fakat halkın elinde yirmi yıl önce Kırım Savaşı sırasından kalma ödenmemiş senetler hâlâ duruyordu. O yüzden itimadı kalmamıştı. İstenen paralar da gelmedi.</p>
				<p class="normal">&#160;</p>
				<p class="solbaslik2">Yardımlar çarçur oldu</p>
				<p class="normal">Civar vilâyetlere baş vuruldu. Allah için himmet ettiler. Yardımlar gönderdiler. Fakat bunlar da idare olunamadı. Çoğu yollarda kaldı. Çarçur oldu. Sahip çıkılamadı, şunun bunun elinde telef oldu. Kışın soğuğunda, dağlarda, askerin çarıksız çorapsız kaldığı oldu. Civarda orman olmadığı için ateş yakılamadı. Hergün yüzlerce hasta nefer döküldü kaldı.</p>
				<p class="normal">Yiyecek, giyecek yokluğu, yetersiz silah ve cephane ile subayların bir kısmının ehliyetsizliği, bize bu savaşı kaybettirdi...</p>
				<p class="normal">&#160;</p>
				<p class="solbaslik2">Savaşta ve sonrasında Çerkesler</p>
				<p class="normal">Çerkes süvarileri, savaş sırasında çok cesur ve kahramandırlar. Çok iyi savaşırlar. Atıcılıkta, binicilikte çok ustadırlar. Korku nedir bilmezler... Fakat sâir zamanda o kadar lâf anlamaz ve huysuzdurlar ki, insan faydalarından da vaz geçer!</p>
				<p class="normal">Ordu nizâmına girmezler. Kendi beylerinden başkasının sözünü dinlemezler. Başlarına kendi kabilelerinden olan subay verilse, kendi içlerindeki silsileye göre mertebesi aşağı ise, "bey" veya "özden" değilse, onu da dinlemezler.</p>
				<p class="normal">Savaşta biri yaralansa, bizim doktorlara baktırmaz; birkaç arkadaşı onu alıp, ta köyüne götürürler. İzin almazlar... Birisi bir ganimet alsa, gidip onu köyüne bırakır döner. Kimseye sormaz. Varlıkları yoklukları bilinmez...</p>
				<p class="normal">Civar köylerden inek, koyun çalarlar... Bu yüzden, bütün yiğitliklerine rağmen kendilerinden istifade olunamaz...</p>
				<p class="normal">&#160;</p>
				<p class="solbaslik2">Moskof'u tercih eden bozguncular</p>
				<p class="normal">Bizim askerin cesaretini kıran, bozulmasına yol açan sebeplerden birisi de, ordunun dörtte birini teşkil eden, ehl-i sünnet dışı inançlara sahip kimselerdir.</p>
				<p class="normal">Bunlar ehl-i sünnete, düşman gözüyle bakar, Osmanı Ordusunda bulunmayı angarya ve eziyet sayar, devletin-Allah korusun- göçmesini beklerler. Bunların nazarında, Moskof neferi, bir müslümandan daha hayırlıdır.</p>
				<p class="normal">Ordunun bozulmasını bekler, kaçmak için fırsat gözetirler. Bozgunlarda ilk kaçan, hatta bozguna sebep olan, bunlardır.</p>
				<p class="normal">Devletin, bu câhillerin cehâletini giderip, sapık inançlarını düzeltecek tedbirleri alması lâzımdır.</p>
				<p class="normal">&#160;</p>
				<p class="solbaslik2">Tahta parçasından yastık</p>
				<p class="normal">Rusların Kars'ı kuşatmaya başlaması üzerine, orduyla araziye çıktığımızın ilk gecesi, yağmur altında, çamur üzerinde, başımızı bir tahta parçasına koyarak, muşambamızın içinde yattık... Bu benim, kendi yatağımın dışında yattığın ilk geceydi.</p>
				<p class="normal">Halbuki ben, babamın anlattığı eski harp hatıralarını düşünerek, Kumandan Paşa için bir çadır kurulacak ve ateş başında çayımızı içip, rahat döşeğimizde yatacağız zannediyordum. Bundan sonraki günlerimizin hemen hepsi böyle geçti. Basit bir çadırın altına sığındığımızda, kendimizi talihli saydım.</p>
				<p class="normal">&#160;</p>
				<p class="solbaslik2">Ateşten kaçarken</p>
				<p class="normal">Arazide ilk defa, geceleyin düşman ateşi altında kalınca, daha emniyetli bir mevkie gitmek için, kendimce bir bahane uydurup, emir erim Şaban Ağa'yı alıp yola koyuldum.</p>
				<p class="normal">Yönümü şaşırdığım için düşman içine düşmek üzereyken, bir nöbetçi nefer tarafından görülüp ikaz edilince, aklım başıma geldi, yerime döndüm...</p>
				<p class="normal">Paşa'nın yanına gittiğimde, bana <span class="ideitalik">"Şimdi daha bir şey olmaz... Olursa sabah olsun"</span> dedi. Bunun üzerine dehşete kapıldım, sabaha kadar uyuyamadım.</p>
				<p class="normal">&#160;</p>
				<p class="solbaslik2">Çekirgeler</p>
				<p class="normal">İlk muharebede, yazıcı arkadaşlarla birlikte, birinci hatta gidip savaşı seyredelim dedik. Az sonra vurulanlar düşmeye başladı. Onları görünce dehşete kapıldık. İkinci hatta dönelim derken, gülleler etrafımızda patlamaya başladı. Düşe halka, perişan halde geriye çekildik.</p>
				<p class="normal">Fakir ikinci hatta, siperlere çekilmiş duran askerin yanına giderken, etrafımda uçuşan çekirgeleri elimle kovmaya çalışarak yürüyordum. Meğer bunlar çekirge değil, yanımdan geçen düşman mermilerinin çıkardığı seslermiş... Hemen yere oturdum.</p>
				<p class="normal">&#160;</p>
				<p class="solbaslik2">Sabah savaşlarının verdiği dehşet</p>
				<p class="normal">"Fakir, kendimden bahsederek söylüyorum. Düşman karşısında bulunan bir ordugâhta çadır altında yatılırken, sabaha karşı, umum ordu borusu ve <span class="ideitalik">"Hazır ol, silah başına!"</span> kumandasıyla uykudan uyanmak gibi dehşetli bir şey tasavvur edemem.</p>
				<p class="normal">"Ne oluyoruz veya olacağız, düşüncesi, hâlin ve istikbâlin meçhullüğü korkusu, hayatını koruma endişesi, sabaha karşı bulunduğumuz dağın ciğerlere işleyen soğuk rüzgarının vücuda tesiri, adamı tirtir titretiyor. Dişlerini değirmen çakçağı gibi çatır çatır birbirine çattırıyor. Bu hal bazan yarım saat, bir saat devam ediyor.</p>
				<p class="normal">"Harp görmüş ümerâ ve zâbitânın bazılarına bu titremeden şikâyet edip sebebini sordum. <span class="ideitalik">"Alışırsınız, geçer, bir şey değildir"</span> dediler. Ama sulh oluncaya kadar işin içinde bulundum; alışmak mümkün olamadı gitti, vesselam.</p>
				<p class="normal">"Sabaha karşı yapılan muharebelerin hepsinde bu hâli hissettim; pek garip bir haldir. Bazı arkadaşlarımda da bu hâli görüyordum. Tecrübesi olanlar, bunun ne kadar rahatsız edici bir şey olduğunu takdir ve tasdik ederler."</p>
				<p class="normal">&#160;</p>
				<p class="solbaslik2">Harman gibi yığılmış şehid gövdeleri</p>
				<p class="normal">Savaşın başlarında, bir yaralı nefer, çadırımda vefat etmişti. Çok heyecanlandım. Hatta dehşete kapıldım. Defin hizmetlerinde bulundum... Fakat sonradan bir seferde beş yüz, bin şehid birden dökülmeye başlayınca, göz alıştı...</p>
				<p class="normal">Horum savaşından sonra, birinci hattaki askerin kumandanını tebrik için gönderilmiştim. Gördüğüm manzara şuydu:</p>
				<p class="normal">"Şevket Paşa'yı bulduğumda, arkasını bir sipere vermiş ve öylece büzülerek oturmuş, biraz kavurma ile ekmek yiyordu.</p>
				<p class="normal">"Önündeki sahaya da şehidleri, harman gibi birbirinin yanına sermişlerdi. Kiminin başı, kiminin kolu, kiminin ayağı yok. Kimisi tortop olmuş, kiminin kolları açık kalmış, kiminin bir bacağı çekilmiş; bazısı başka şekilde kıvrılmış, bazısı da doğrudan doğruya arkası üstüne yatmış olduğu halde ruhunu teslim etmiş ve öylece donarak kalmışlardı."</p>
				<p class="normal">Askerlere hitap ederken, hemen yakınımda yatan bir şehid çavuşun ayağını öperek, onun cennetteki makamını söylüyordum ki, erler, <span class="ideitalik">"yarınki savaşta kendilerinin de o makàma, inşaallah, erecekleri"</span> duasında bulundular...</p>
				<p class="normal">Bu sırada düşman tarafından gelen serseri bir kurşun, bir neferimize isabet etti. Mehmedcik bir na'ra atarak şehid oldu.</p>
</body>
</html>