<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_21"><br class="chapter"/>&#160;&#160;&#160;ALTINCI BÖLÜM<br class="chapter"/>&#160;&#160;&#160;<span class="solbaslik1">Süvârilerin Hâli</span><br class="chapter"/>&#160;&#160;&#160;<span class="solbaslik1">ve Oltu Vak'ası</span></h1>
				<p class="normal">Artık çoktan beri ayrıldığımız sadede ve yeni ordugâh edindiğimiz Hünkârdüzü'nün hâline dönelim: Hünkârdüzü'ne çıktığımızda, karlar henüz tamamen kalkmamıştı. Bulunduğumuz ormanın içinde öbek öbek kar vardı. Her taraf, çamur deryâsına dönmüştü. Âdet üzere hendeklerimiz yapılarak askerimiz ta'biye olundu.</p>
				<p class="normal">Orduya, süvâri livâlığı ile Dersaadet'ten gönderilen Mustafa Safvet Paşa dahi o gün geldi. Şâhin Paşa kumandasından getirtilerek bize katılmış olan taburlara kumandan nasp olundu.</p>
				<p class="normal">&#160;</p>
				<p class="solbaslik2">İngiliz general</p>
				<p class="normal">Yine bu sırada, bizim hâlimizi ve Rusya'nın taarruzlarının derecesini gözüyle görüp, olayların hakikatine vâkıf olarak, devletine doğru ve esaslı rapor ve haberler vermek üzere, İngiltere devleti tarafından General Kembil adında birisi gelerek Müşir Paşa hazretleriyle görüştü. Bir gece Soğanlıdağı'nda kaldıktan ve hâlimizi gördükten sonra, Erzurum'a döndü.</p>
				<p class="normal">Bu sırada, Samsun ve Sivas taraflarından tertip olunan Çerkes süvârilerinin takım takım Erzurum'a gelmekte oldukları haber alındı. Yine Sivas, Halep, Diyarıbekir vilâyetleri gibi civar vilâyetlerden ve Adana'dan da muâvine asker ve süvârileri ve bu vilâyetlerin süvâri zaptiyelerinin toplanarak peyderpey gönderilmekte olduğu öğrenildi.</p>
				<p class="normal">Hesaba göre epeyce süvârimiz olacaktı. Ama bunların derlenip toparlanması, en az iki aya muhtaç! Düşmanımızın ise bu kadar müsâadeli davranacağı şüpheli.</p>
				<p class="normal">Bakalım âyîne-i devran ne gösterir, diye, günlük vak'a ve ihtiyaçların icâbı olan şeyler yapılarak vakit geçirilirken, bâzı düşman süvârilerinin, iki gün evvel bizim kaldığımız Bardiz yolunda gezinmekte oldukları haberi geldi.</p>
				<p class="normal">&#160;</p>
				<p class="solbaslik2">Çakırbaba mevkii</p>
				<p class="normal">Bu haberin alınmasından evvel, Ardahan'a imdat için gidip de yetişemediğinden, Penek'ten geri dönmesi için emir verilen Şevket Paşa, taburlarıyla beraber Bardiz tarafından Çakırbaba'ya çıkan yolun muhâfazası için bırakılmıştı.</p>
				<p class="normal">Fakat az sonra karların kalkmasıyla, düşmanın arkamızı sarmasına müsâid bir yol meydana çıkınca, bizim yanımızdaki taburların da oraya gitmesi iktizâ etti. Böylece, bulunduğumuz yerden bir saat kadar daha geride bulunan Çakırbaba mevkiine çekildik.</p>
				<p class="normal">Çakırbaba denen yerin, yolların ikisini üçünü birden nezâret altında bulundurabilecek bir görüş hâkimiyeti vardı. O günün hâline münâsip görülerek burası seçilmişti. Toplanmış olan on üç tabur piyâde, mevkiin icâbına ve bulunduğumuz hâle göre ta'biye edildi. Yollar bir dereceye kadar tutuldu. İcâbı hâlinde, her taburun çıkacağı ateş hattı gösterildi.</p>
				<p class="normal">&#160;</p>
				<p class="solbaslik2">Çerkes Musa Paşa süvârilerinin orduya katılması</p>
				<p class="normal">Yukarıda söylendiği gibi, yetmiş nefer mevcudlu bir bölük süvârimiz olup, bunlar da hem keşif, hem haberleşme hem de karakolluk hizmetlerinde onbeş yirmi günden beri dinlenmeksizin kullanıla kullanıla hayvanlarında can kalmamış olduğundan, ileri karakolluğu vazifesini ifa etmek için süvâri bulmakta güçlük çekiliyordu<sup class="calibre3"><a href="../Text/basimizagelenler_split_193.html#footnote-800-14" id="footnote-800-14-backlink" name="footnote-800-14-backlink">(*14)</a></sup>.</p>
				<p class="normal">Süvâri, bir ordunun uzaktan görecek gözü ve işitecek kulağı hükmündedir. Süvârisiz ordu, gözsüz pehlivana benzer. Bu histen mahrum olan fırkamız, hele bereket versin, o günlerde Çerkes Musa Paşa'nın süvârilerinin birer birer gelmesiyle biraz canlandı. Zannedersem gelenlerin adedi, hemen bin neferi buldu.</p>
				<p class="normal">Fırkamızın yiyeceği, günlük olarak, on oniki saat gerimizde bulunan Köprüköyü'nde kurulmuş olan idâreden alınıyordu. Eleşgirt fırkasının yiyeceği de aynı yerden gönderiliyordu<sup class="calibre3"><a href="../Text/basimizagelenler_split_194.html#footnote-800-15" id="footnote-800-15-backlink" name="footnote-800-15-backlink">(*15)</a></sup></p>
				<p class="normal">Köprüköyü'ndeki idâre, bize çuvallarla un ve ayaklı koyun gönderiyordu. Bu unlar asker arasında taksim olunur, her bölükte kâfi derecede mevcut olan karavanalarda hamur yoğrulur ve yine beraberlerinde olan saclarda ekmek pişirilir; koyunlar da kesilerek paylaşılırdı. Lâkin, ekmek mi dedik! Neûzübillâh! Sağlığın tam düşmanı denecek kadar berbat bir şeydir.<sup class="calibre3"><a href="../Text/basimizagelenler_split_195.html#footnote-800-16" id="footnote-800-16-backlink" name="footnote-800-16-backlink">(*16)</a></sup></p>
				<p class="normal">&#160;</p>
				<p class="solbaslik2">Süvârilerin, beslenmek için ileri gönderilmesi</p>
				<p class="normal">Süvârilerimizin çoğalması sebebiyle, başımıza bu sefer de arpa derdi çıktı. Nakliye hayvanlarımız kâfi sayıda olmadığından, arkamızda kalan yerlerin hâsılâtı ihtiyat olarak kalmak üzere, bu süvârilerin, fırkanın ön tarafında kalmış olan Kars ciheti köylerinin hâsılâtı ile beslenmesi icap etti.</p>
				<p class="normal">Süvâriler bu şekilde idâre edilirse, oralardaki zahireden mümkün olduğu kadar istifâde edilecek, düşmanın eline geçecek kısım da azalacağı için iki türlü kâr olacaktı. Zâten fırkamızdan uzakça bir yerde süvâriye ihtiyâcımız vardı... Ne kadar Çerkes süvârisi gelmişse hepsi, fırkanın süvâri karakolu olarak, Kars ovasına doğru ilerleyerek gezinmeleri ve bir tehlike görmezlerse, Kars'a kadar sokularak, orasıyla birkaç gündür kesilmiş olan muhâbereyi temin etmeleri vazifesiyle ileri gönderildiler.</p>
				<p class="normal">Yanlarına çokça akça verildiğinden, Kars cihetindeki köylerin mahsullerinden satın alarak, kendilerini ve hayvanlarını idâre etmeleri tenbih olunmuştu. Çerkes süvâriler, yine Musa Paşa'nın kumandasında olarak yola çıkarıldı.</p>
				<p class="normal">Paşa'nın yanına, hareketi düzenleyip, mümkün olduğu kadar askerce ve muntazam indirilip kaldırmak ve gezdirmek üzere erkânıharp kaymakamlarından Şevket Bey de katılmıştı. Musa Paşa'nın isteği üzerine, bu süvâri müfrezesinin yanına iki de dağ topu verilmişti.</p>
				<p class="normal">&#160;</p>
				<p class="solbaslik2">Anadolu Ordusu'nun ta'biyesi</p>
				<p class="normal">Şimdi umum Erzurum ciheti itibâriyle Anadolu harp hattının sağ cenâhını Karakilise ve Eleşgirt, merkezini Kars ve sol cenâhını Ardahan teşkîl ediyordu.</p>
				<p class="normal">Kars ile Erzurum'un ara yerinde mevki tutan bizim fırkamız dahi –hepsinin ihtiyâtı olmakla beraber– umum ordunun mühimmat merkezi olan Erzurum'a da perde olmak üzere bulunuyordu.</p>
				<p class="normal">Anadolu Ordusu'nun duruşu ve ta'biyesi tamam bir kaz ayağı şeklinde olup üç parmağının uçları, Eleşgirt, Kars, Ardahan ve tabanı Erzurum'dur.</p>
				<p class="normal">Yukarıda bir münâsebetle dahi denildiği gibi, düşman bu üç mevkii, teker teker muhâsara edip de geri kalan kuvvetini Erzurum'a doğru sevk etmeye muvaffak olaydı, maazallah, bütün memleket ve devlet için hal başkalaşırdı.</p>
				<p class="normal">&#160;</p>
				<p class="solbaslik2">Ordumuzun sol kanadının açık kalması</p>
				<p class="normal">Hele Allah'a şükür, Hızar boğazını tutma muvaffakiyeti –bir dereceye kadar– bu tehlikeyi bertaraf etti. Ama Ardahan'ın elden gitmesiyle, bu kere de başka bir tehlike yüz gösterdi. Çünkü Ardahan, bizim fırkanın sol cenâhı hükmünde idi. Şimdi solumuz açık kaldı.</p>
				<p class="normal">Bizim için hem önümüz, hem solumuz tehlikeli olduğu gibi, düşmanın bizim üzerimize gelmeden, Penek ve Oltu yoluyla Erzurum'a gitmesi de mümkündü. Ayrıca Derviş Paşa kumandasında Batum'da bulunan ordu-yu hümâyûnun arkası dahi Ardahan'ın düşmesi ve Çoruk nehri boyunca Batum'a giden Livana yolunun açık kalması sebebiyle tehlikeye düştü.</p>
				<p class="normal">Bu şekilde ortaya çıkan mahzurların hepsine birden ilâç olmak üzere, Ardahan'dan Livana'ya ve oradan da Batum'a giden yolun üzerinde, Ardahan'ın on oniki saat solunda bulunan Ardanuç kazasının merkezinde, velev derme çatma olsun, bir kuvvet bulundurulması hatıra geldi.</p>
				<p class="normal">Bu kuvvet, hem Batum'a perde olacak, hem de düşman bu kuvveti olduğu yerde bırakarak bizim solumuza ve doğrudan doğruya Erzurum cihetine ilerleyemeyecekti.</p>
				<p class="normal">Fakat bu kuvvet hangi ihtiyattan teşkil edilecek, mevcud kuvvetlerin hangisinden ayrılacaktı? Çünkü ordunun bir umum ihtiyâtı yok ki, o ihtiyât kullanılsın... Eleşgirt'te ve bizde mevcut olan birliklerden bir tabur bile ayırmak câiz değildi. Bu iş, Kumandan Paşa'nın hayliden hayliye zihnini meşgul etti. Sonunda mecbûren başka bir tedbir almak zorunda kalındı.</p>
				<p class="normal">&#160;</p>
				<p class="solbaslik2">Dede Bey'in Ardanuç'a tâyini</p>
				<p class="normal">Gürcülerin eşrafından olup o havâlide hükmü geçen ve harp sırasında Erzurum sancağına bağlı Kiğı kazası kaymakamı olan Livanalı Dede Bey, bu iş için, Ardanuç'a kaymakam tâyin edilerek gönderildi.</p>
				<p class="normal">Livana, Şavşat, Ardanuç, Tavusger kazalarından nefîr-i âm<sup class="calibre3"><a href="../Text/basimizagelenler_split_196.html#footnote-600-122" id="footnote-600-122-backlink" name="footnote-600-122-backlink">122</a></sup> sûretiyle, oraların âyân ve ileri gelenleri kumandasında olarak toplayabileceği 'başıbozuk' tâbir olunan gayri muntazam muâvine askerleriyle –bir başka tâbirle halk yığıntısıyla– Ardanuç'ta ikàmet etmesi uygun görüldü.</p>
				<p class="normal">Bunların yanına, harp hattını ve müdâfaa noktalarını göstermek için, birkaç tane de nizâmiye zâbiti katılırsa, tehlikenin imkân dâhilinde bertaraf edileceği, böylece aklın ve ihtiyâtın gösterdiği bir tedbire başvurulmuş olacağı düşünüldü.</p>
				<p class="normal">Dede Bey, Çakırbaba'daki ordugâha dâvet olunarak gereken emir ve tenbihler verildi. İcap eden yerlere buyrultular yazılıp, lüzumlu emirler gönderildi. Dede Bey de Ardanuç'a vazifesi başına gitti.</p>
				<p class="normal">Ordunun hem önünün hem de solunun muhâfazası için alınan şu tedbirin neticesinin istenildiği gibi zuhûr edip etmeyeceği helecânı bâkî olmakla birlikte, iş, tevfîk-i İlâhî'ye havâle kılınarak, kalblerin ızdırâbı biraz sükûnet buldu.</p>
				<p class="normal">&#160;</p>
				<p class="solbaslik2">Süvârilerimizin baskına uğrayıp bozulmaları</p>
				<p class="normal">Çerkes süvârileri Kars'a doğru sevk olunalı beş altı gün olmuştu. Fakat ne vaziyette olduklarına ve ne yaptıklarına dâir bir haber vermiyorlardı. Bir gün ikindi vakti, fırkamızın piyâde karakolundan, bizim Çerkeslerin gayri muntazam bir halde ric'at edip dönmekte oldukları haberi geldi.</p>
				<p class="normal">Bu hal mutlaka ilerde düşmana çattıklarına ve düşman ordusunun bize doğru geliyor olmasına işâret sayıldığından, fırkamız derhal silâhbaşı etti. Her tabur, müdâfaa için kendisine hazırlamış olduğu yerleri tuttu. Gözler dikkatle süvârilerin geldiği tarafa dikildi kaldı.</p>
				<p class="normal">Süvârilerimizden önce beş on nefer geldi. Avdetlerinin sebebi soruldu. O gece kaldıkları Benliahmed köyünü, düşmanın birkaç alay Dragon süvârisinin bastığını ve aralarında kılıç kılıca bir savaş vukû bulduysa da, gece hâliyle kimin ne olduğunu bilmediklerini, arkadaşlarından yaralanmış olan birkaç kişiyi getirmiş olduklarını söylediler.</p>
				<p class="normal">Biraz sonra beş on daha, bir çeyrek sonra kırk elli daha, on dakika sonra bir parça daha, elhâsıl böyle böyle cümlesi zuhûr ederek, en sonunda kumandanları olan Musa Paşa ile erkânıharp kaymakamı Şevket Bey dahi yaralı ve yüzü gözü sarılı olduğu halde geldiler.</p>
				<p class="normal">&#160;</p>
				<p class="solbaslik2">El yordamı, göz tahmini!..</p>
				<p class="normal">Ne olduğu soruldu.</p>
				<p class="normal">Meğer bunlar Kars ovasında birkaç gün gezindikten sonra, Kars yolunun açık olduğunu anlayarak ve Kars'a girmek üzere ilerleyerek Benliahmed köyüne varmışlar. Burada geceledikleri sırada, gece yarısı düşman süvârisi bunları basmış. Herkes atını bulmak, elbisesini giymek, eşyâsını almak, silâhını takınmak telâşına düşünce, toplanmaları gecikmiş.</p>
				<p class="normal">Gayri muntazam ve parça parça köyden dışarı fırladıklarında, köyün kenarında düşman süvârisi ile kucak kucağa gelmişler ve birbirlerine karışmışlar. Her iki taraf süvârisinin de başları kalpaklı olduğundan, biri diğerini ayıramayarak, el yordamı, göz tahminiyle tüfek, tabanca, kılıç kullanmışlar.</p>
				<p class="normal">Bir müddet sonra lisanlarının yardımıyla birer tarafa ayrılmışlarsa da, kim ölüp kim kaldı, kimler yaralı olarak nereye düştü? Bunu ayırmak için mutlaka güneşin doğmasını beklemek gerektiğinden o vakte kadar kalmışlar.</p>
				<p class="normal">Fakat düşman işini becerdikten sonra çekildiğinden, onlardan ne ölüp ne kaldığı anlaşılamamış. Ama bizim iki dağ topunun gittiği anlaşılmış. Yaralı ve şehidlerimizin sayısı ise orada belli olmamış, çünkü birtakımı sabahı beklemeyip, geceden yola dizilmişler imiş.</p>
				<p class="normal">&#160;</p>
				<p class="solbaslik2">Nöbetçiler, tavuk yumurta yerken...</p>
				<p class="normal">Kaymakam Şevket Bey, başının ense tarafından kılıçla yaralı idi. Vakayı şöyle anlattı:</p>
				<p class="normal"><span class="ideitalik">"Bu kazânın vukùuna, Çerkeslerin söz anlamaması ve kumanda dinlememesi sebep olmuştur. Köye inildi. Her zamanki gibi, köyün etrafına karakolların konulmasını evvelce Musa Paşa'ya söylemiş ve yerlerini tarif eylemiştim. Çünkü ben Çerkesçe bilmem ki gerekeni yapayım. Zaten lisan bilsem bile, Çerkes olmamam hasebiyle sözüme itibar etmeyeceklerini tecrübe ile bilirdim. Musa Paşa'nın icap eden emirleri, benim târifim üzere verdiğinden şüphem yoktur. Zira kendisi askerden yetişme bir generaldir.</span></p>
				<p class="normal"><span class="ideitalik">"Lâkin koyduğumuz karakollar, atına ot yedirmek, kendisi de tavuk yumurta yemek üzere mevkiini bırakarak, geceleyin köye girmiş ve evlere dağılmışlar. Yoksa bu kazâ başımıza gelmezdi. Ama karakollar kimlerdi, nereye konuldu, niçin yerlerinde durmadılar? Olan olduktan sonra bunu tahkik edip meydana çıkarmak ne kadar güç!..."</span></p>
				<p class="normal">Yine Şevket Bey'in anlattığına göre, askerin birbirine karıştığı ve artık silâh sesi kesilerek kılıçlar parladığı sırada, birisi kendisinin arkasından çatarak, bir kılıç darbesiyle başındaki yarayı açmışsa da, vuran Rus mudur, Çerkes midir, orasını gece karanlığından ve işin karışıklığından dolayı ayıramamış..</p>
				<p class="normal">&#160;</p>
				<p class="solbaslik2">Çerkes süvârisinin söz dinlemezliği</p>
				<p class="normal">Eh, pek âlâ! Çerkes süvârilerinin harp ettiği yerle bizim aramızda beş altı saatten fazla bir mesâfe var. Her neyse, olan olmuş. Şimdi orduyu bütün bütün ileri karakolsuz bırakıp da, buraya kadar gelip, fırkanın içinden geçip geriye gitmelerinde bir mânâ var mı?</p>
				<p class="normal">Harp yerinden selâmetle ayrıldıktan sonra, geri bir yere çekilerek, askerin çürüğünü sağlamından ayırdıktan ve çürüklerin çârelerine bakıldıktan sonra, bir münâsip yerde kalarak vazifeye devam etmek ve olan vukuâtı ordunun kumandanına bildirip, sonra onun tarafından verilecek emre göre hareket olunmak lâzım gelmez mi? Bu kàide niçin ihlâl olunuyor?</p>
				<p class="normal">Bu hal Musa Paşa'ya sorulduğu zaman o da:</p>
				<p class="normal"><span class="ideitalik">"Kumanda ettiğim asker, muntazam bir asker olmadığı gibi, kendilerine kumanda da tesir etmez. Hemen her ferdi kendi başına iş görmek ister. Üstelik bunlar farklı kabilelere mensupturlar. Her kabile kendisini, diğerlerinden üstün saydığı için, başka kabileye mensup bir âmirin, bir kumandanın, bir zâbitin emrini de dinlemezler. Her kafadan bir ses gelir, kendi akıllarının erdiğine giderler. Velhâsıl bunları askerliğin istediği intizâma sokmak kàbil değildir!"</span></p>
				<p class="normal">Cevabını vererek, bunların idare ve kumandasından, aczini izhâr etti.</p>
				<p class="normal">&#160;</p>
				<p class="solbaslik2">Çerkesler, var mı, yok mu?</p>
				<p class="normal">Mâlumdur ki, askerliğin rûhu ve hülâsası 'itaat'tir. İtaat olmazsa, asker yok demektir.</p>
				<p class="normal">Şimdi Çerkesler, ordunun mevcûdunu çoğalttıkları için cismen mevcut sayılıyorlarsa da, istenildiği şekilde kullanılamadıklarından, aslında yok gibiydiler. Şu hâle göre süvâri bakımından ordumuzun başka bir şekilde başının çâresini araması lâzım geldi. Bundan sonra Çerkeslerin orduda bir kalabalık olarak bulundurulması ve mühim bir harp hâlinde işe yarayacak şekilde kullanılmak üzere, o zamana kadar beslenmesi icap etti.</p>
				<p class="normal">Bu yüzden orduya birkaç alay nizâmiye süvârisinin tedâriki çâresi Dersaadet'e arz olundu. Beşinci Ordu'dan yâni Şam'dan ve Altıncı Ordu'dan yani Bağdat'tan üç alay nizâmiye süvârisinin bize gelmek üzere tertip olunduğu cevabı, telgrafla alındı. Cenâb-ı Hak ordumuza, düşmanın taarruzundan ve ecelden eman verirse, tertip olunan bu üç süvâri alayına iki ay sonra kavuşacağız. Halbuki ordumuz şu günlerde süvâriye acele olarak muhtaç idi.</p>
				<p class="normal">Evvelce de söylendiği üzere, bütün Anadolu Ordusu'nun üç alay nizâmiye süvârisi vardır. Bunların kullanılma yerleri ise, Kars, Van, Ardahan, Bayezid, Eleşgirt, bizim fırka ve Erzurum'dur. Her alay beşer yüz mevcutlu farz olunsa, bu mevkilerin her birine ikişer yüz nefer süvâri düşecektir.</p>
				<p class="normal">Karakolluk ve keşif vazifeleri bir tarafa, ordunun seyyar telgraf vesâiresi olmadığından, muhâbereye vâsıta olmak ve posta taşımak gibi en mühim vazifeleri de onlara gördürmek icap ediyordu.</p>
				<p class="normal">Bu sebeple süvârimizin miktarı, değil büyük işleri, gâyet küçük işleri bile görmeye kâfi değil idi. Her neyse, Allah orduyu kazâdan esirgesin.</p>
				<p class="normal">&#160;</p>
				<p class="solbaslik2">Çerkeslerin bazı âdetleri ve ahlâkı</p>
				<p class="normal">Sonraları kendilerine iş verildikçe, Çerkeslerin hallerine epeyce vâkıf oldum. Bunların, kavim kabile, âdet ve göreneklerinin baskısı altından kurtarılıp, doğrudan doğruya nizâmiye süvârisi gibi teşkil olunmadıkça, varlıklarından gereği gibi istifâde olunamayacağına hükm ettim.</p>
				<p class="normal">Çerkeslerin, harpte tuhaf tuhaf âdetleri vardır. Bu adamlar, yaralılarını bizim cerrahlara baktırmaz ve hastalarını da bizim hastahânelerde yatırmazlar. Kendi âdetlerine göre, kendi cerrahlarına baktırmak isterler.</p>
				<p class="normal">Bir Çerkes yaralandı mı, askerin içinde bulunan ahbap ve akrabalarından, yaralının hâline ve itibarına göre, iki, üç ve bâzen dört nefer, onu alarak, ta memleketine ve evine kadar götürmeye mecburdurlar. Farz edelim ki, bir savaşta elli Çerkes yaralandı, bu elli yaralı en az yüz nefer sağlamın da ordudan ayrılmasına sebep olur. Kavmî ve millî âdetlerinden bir şeyi fedâ etmektense, ölümü göze almak, onlar için daha kolaydır.</p>
				<p class="normal">&#160;</p>
				<p class="solbaslik2">Yaralıyı gece uyutmazlar</p>
				<p class="normal"><span class="ideitalik">İlâve birkaç söz:</span> Sadedden çıkıyorsak da, münâsebet geldiği için yazmak icap eyledi:</p>
				<p class="normal">1301 ve 1302 [1885-86] senelerinde, adliye müfettişliği ile Kastamonu vilâyetinde bulunmuş idim. Teftiş esnasında, Bolu sancağına bağlı Düzce kazâsına giderek yirmi gün, bir ay kadar orada kaldım. Bu kazâda, Kafkasya'nın çeşitli kavim ve kabilelerinden otuzbeş bin kadar nüfus meskûndur.</p>
				<p class="normal">Çerkeslerin orada bizzat gördüğüm âdetlerinden biri de, bunların kendi tedâvi usulleri gereği midir, nedir, bir yaralı hastayı gece uyutmazlar. Bu hastanın dostlarından birisi bir öküz keser. Etini, âdetleri üzere pişirdikten sonra hastanın evine getirirler. Bütün civar, komşu, kız, kadın kendilerine mahsus olan şarkı ve çalgı ile ta sabaha kadar hastanın yanında raks ederek onu uyutmazlar. Gündüz bilmem nasıl ediyorlar...</p>
				<p class="normal">Ertesi gece de, hastanın bir başka dostu bir inek kesiyor yine aynı âdeti, icrâ ediyorlar. Bu hal belli bir müddet doluncaya veya hastanın cerrahı, artık uyumasının zararı olmadığını bildirinceye kadar devam ediyor... Ya cerrah efendi, keyfine zevkine düşkün bir adam ise... Demek ki kendini eğlendirmek için, hastanın gece uyuklamasına râzı olmayacak! (İlâvenin sonu)</p>
				<p class="normal">&#160;</p>
				<p class="solbaslik2">Orduyu bırakıp gider!</p>
				<p class="normal">Bizim Çerkes hemşehriler, menfaatlerini de pek çok severler. Gerçi dünyada menfaatini sevmeyen adam olmazsa da, bunlarınki lüzûmundan fazladır.</p>
				<p class="normal">Meselâ bir Çerkesin eline, ganimet olarak, bir at, öküz veya inek, yâni harbin sonuna kadar ordugâhta yanında saklanması kàbil olmayan bir şey geçerse; onu, evi yirmi günlük mesafe geride de olsa, mutlaka götürüp, evine bırakıp gelmelidir. Ama yokluğu sırasından orduda mühim vak'alar olacakmış; umurunda bile değildir. Evine gitmesi için zâbiti mi izin vermiyor; ona da aldırmaz.</p>
				<p class="normal">&#160;</p>
				<p class="solbaslik2">Yalnız kendi bey'ini dinler</p>
				<p class="normal">Her kabile kendi beyini büyük bilir, diğerini dinlemez. Yalnız bazı kabilelere mensup ümerâ var ki, bunların emrini her nasılsa, diğer zamanlarda öteki kabileler de dinliyor. Meselâ, Kabartay kabilesinden Gâzi Hüseyin Bey gibi...</p>
				<p class="normal">Bu Hüseyin Bey denilen zâtın dahi, ordu kumandanının emir ve isteğine uygun olarak istihdâmında ne kadar güçlük çekildi... Nitekim kullanılamadı ya!</p>
				<p class="normal">Musa Paşa ise mensup olduğu kabilede 'bey' veya 'özden' değilmiş. Küçük yaşında Rus askerî mektebine girerek, adım adım yükselmiş, general olmuş. 1281 [1864] tarihinde beş bin hâne kadar Çeçen ve başka Kafkas kabileleri halkı ile Devlet-i Aliyye ülkesine hicret etmiş...<sup class="calibre3"><a href="../Text/basimizagelenler_split_197.html#footnote-600-123" id="footnote-600-123-backlink" name="footnote-600-123-backlink">123</a></sup></p>
				<p class="normal">Devlet de Paşa'nın generalliğini livâlığa değiştirerek kabul etmiş, fakat Çerkeslerin istedikleri özdenlik ve beyliği verememiştir. Bu bakımdan Musa Paşa dahi, bu cemaatin kumandasıyla zapt u raptından izhâr-ı acz ediyordu.</p>
				<p class="normal">Bir savaştan sonra kumandanın çadırına yığılırlar; kimisi:</p>
				<p class="normal"><span class="ideitalik">"Atım öldü, kıymeti elli lira idi, pahası verilmeli."</span></p>
				<p class="normal">Kimisi:</p>
				<p class="normal"><span class="ideitalik">"Atımın nalı yok, onu isterim!"</span></p>
				<p class="normal">Der ve istediği şeyi mutlaka almak üzere dikilir, durur. Güzellikten anlamaz; 'yoktur' sözünü dinlemezler...</p>
				<p class="normal">Lâkin harbe sokulmazdan önce ve harpten sonra, ordu kumandanına ve idârecilere verdikleri eziyete ve yürek üzüntüsüne tahammül olunabilirse, savaş sırasındaki cesâret ve kahramanlıklarına da 'âferin!' deniliyor.</p>
				<p class="normal">&#160;</p>
				<p class="solbaslik2">Ağız tadıyla kullanılamadılar</p>
				<p class="normal">Sonra Musa Paşa da bunların kumandalarından istifa etti. Çünkü iş tahammül derecesini aşmıştı. Kumandaları, süvâri livâlarından Edhem Paşa'ya verildi, o da üstesinden gelemedi....</p>
				<p class="normal">Bölük bölük taksim olunarak her bölüğe bizim nizâmiye süvârilerinden birer yüzbaşı verildi. Kendi beyleri de icâbına göre binbaşı ve yüzbaşı nasp olundu. İntizamlarından nizâmiye yüzbaşısı, itaatlarından ise kendi beyleri mes'ul olacaktı. Bu da mümkün olamadı. Elhâsıl Çerkesler, ağız tadıyla orduda kullanılamadılar. Tehdit edildiler, olmadı; yüzlerine gülündü hiç uygun gelmedi.</p>
				<p class="normal">Çabuk kanar, hemen inanır bir acâip kavimdirler. Oldukça ıslah edilirler; derken, bir müfsidin fesadıyla derhal bozulurlar. Beylerinde dahi işlerin doğrusunu yanlışını muhâkeme edecek, fikir ve temyiz kàbiliyeti yoktur...</p>
				<p class="normal">Sonunda bir kısas mes'elesi ve bir müfsidin fesâdı üzerine tamamen darılıp, dağılıp gittiler. Sırası gelince ileride yazılacaktır. Her ne hâl ise, Allah'ın yarattığını değiştirmek mümkün olmuyor!...</p>
				<p class="normal">&#160;</p>
				<p class="solbaslik2">Bir Çerkes şehidi</p>
				<p class="normal">Çerkeslerin baskına uğrayıp da bozulup geldikleri günün gecesinde de birer ikişer yaralıları gelmeye devam ediyordu. Gece yarısına doğru çadırımızın ilerisinde bir gürültü, bir kavga işittim, çıkıp baktım. Bir yaralı Çerkes, yanında da bir başkası, ordunun bir karakol neferine:</p>
				<p class="normal"><span class="ideitalik">"Bu gece kalmak için mutlaka bize bir yer bul!"</span></p>
				<p class="normal">Diye ısrar ediyorlar. O da:</p>
				<p class="normal"><span class="ideitalik">"Ben karakolum, ben bilmem, zâbite gidin."</span></p>
				<p class="normal">Diyorsa da, Çerkesler ısrar edip duruyorlar.</p>
				<p class="normal">Muhârebenin daha başlarındayız, böyle şeylere alışılmadı. Düşman tarafından yaralanmış bir adamın, böyle geceleyin açıkta kalmasına gönlüm bir türlü râzı olmadı. Adamcağızı kendi çadırıma aldım.</p>
				<p class="normal">Gecenin o vaktinde tabip ve cerrah bulunamayacağından, çay may tedârik ederek hastaya içirebildim. Gece yarısını geçtik, ben de yattım. Sabahleyin erken kalktığımda, Allah'ın rahmetine kavuşup şehid olmuş bulunduğunu anladım.</p>
				<p class="normal">Sabahleyin erkenden çadırlarımız yıkılır ve fırkamız göç etmek gâilesiyle meşgul oluyorken, fakir de bu şehidin defni hizmetinde bulunuyor idim. Bunu yazmaktan maksadım, sevaplı bir iş gördüğümü anlatmak değildir. Şehidimiz bir nefer olup, fakir ise, o vakte kadar henüz benzerini görmediğim için, fikrimde hâsıl olan dehşet üzerine bu hizmete kalkışmıştım.</p>
				<p class="normal">Sonra emsalleri çoğalmaya, beş yüz ve bin şehid birden dökülmeye başladığından, göz alıştığı için, şehid ve yaralıların artık gözümde eski tesirleri kalmadı. Yâni onların tedfin hizmetinde bulunmak ve yaralılara şefkatle bakıp yardım etmek gibi hamaratlıklar, birçok engeller yüzünden icrâ edilemez oldu.</p>
				<p class="normal">&#160;</p>
				<p class="solbaslik2">Ordunun Horumdüzü'ne nakli</p>
				<p class="normal">Şimdi fırkamız çadırını niçin söktü, nereye gidiyor ve gidecek; orasını anlatalım:</p>
				<p class="normal">Süvârilerin başına bu kazâ gelince, fırkanın ileri karakolluğunda kimse kalmadı. Bulunduğumuz yerin sağ tarafı Sarıkamış'tan Mecingert'e gelen yol sebebiyle açık ve tehlikede idi. Zira o yolda kar ve kış kalmamıştı. Bilhassa Benliahmed vak'ası sebebiyle düşmana cesaret de geldi.</p>
				<p class="normal">Soğanlıdağı üzerinden gelen üç yolun birleştiği noktaların uygun bir yerinde bulunmak icap ediyordu. Ama arazinin bilinmemesi ve haritasızlık yüzünden, bu yerin neresi olacağı kestirilemedi. İleride gözle görülüp de seçilmek üzere, hedef meçhul olarak –alâ bereketillâh– ric'at olundu.</p>
				<p class="normal">Üç dört saat kadar geriye doğru yol alındıktan sonra, Karaurgan ve Zivin köyleri civârında bulunan Horumdüzü adındaki mevkie gelindi. Oranın müdâfaaya elverişli, tam aranan yer olduğu, Kumandan Paşa ve erkânıharbiye reisi Feyzi Paşa tarafından keşf olunarak anlaşıldıktan sonra, bütün fırka oraya kondu. Asker mevkiin icâbına göre ta'biye edildi. Her tabur kendi istihkâmını yapmaya başladı.</p>
				<p class="normal">Kuvvetimizin derecesi ve mevkiin icâbına göre, Kars'tan bizimle beraber çıkarılmış olan dört fondluk bir batarya top kâfi gelmeyeceğinden, askerin idaresi için merkez yapılan ve bizim gerimizde bulunan Köprüköyü'ne haber gönderildi.</p>
				<p class="normal">Daha önce Erzurum'dan buraya getirilmiş olan, koşumları vesâir levâzımatı hazır, altı fondluk bir batarya top daha ordugâhımıza getirildi. Gerçi Erzurum'da top çoktu. Ama o topların levâzımâtının tamamlanarak, seyyar hâle konulmasının ne kadar zor olduğunu, uğraşanlar bilirler.</p>
				<p class="normal">Fırkadaki mevcut taburlar, tâlimlerde acemi idiler. Bilhassa redif taburları efrâdı bütün bütün tâlimsiz bulunduklarından, sabahlı akşamlı, avcı tâlimleri yaptırılmaya başlandı.</p>
				<p class="normal">&#160;</p>
				<p class="solbaslik2">Eleşgirt fırkasının geriye çekilmesi</p>
				<p class="normal">Eleşgirt fırkasının da bizimle beraber ve uygun olarak ileri geri hareket etmesi ve aramızdaki bağlantının emniyet altında tutulması lâzım geliyordu. Bu sebepten, o fırka da bizimle haberleşerek, Eleşgirt'le Delibaba boğazı arasındaki Tâhir gediği tarafına çekildi.</p>
				<p class="normal">&#160;</p>
				<p class="solbaslik2">Şeyh Ubeydullah Efendi'nin elli bin adamı</p>
				<p class="normal">Bayezid'den evvelce çıkan iki taburun, Bargiri'de duran Fâik Paşa fırkası ile birleştiği yazılmıştı. Fâik Paşa'nın bu fırkasına, hesâba göre, elli bin nefer de Kürt muâvine askeri katılacaktı. Çünkü Hakkâri tarafında Hâlidiyye tarîkati büyüklerinden Seyyid Tâhâ hazretlerinin oğlu ve o taraftaki bütün Kürtlerin itimat ve hürmet ettikleri bir zat olan Şeyh Ubeydullah Efendi'nin, piyâde ve süvâri elli bin nefer asker ile ordu-yu hümâyûna geleceği âvâzesi âlemi doldurmuştu.</p>
				<p class="normal">Bu şâyialar, zannıma göre, imkânsız bile olsa, her güçlüğü, büyüklerine kolay göstererek, kazanacağı teveccüh ile menfaat ve kârını artırmaya bakan ve bunu âdet edinen bazı me'mûrîn-i kirâmımızın eseridir.</p>
				<p class="normal">Bunlar Şeyh Ubeydullah'ın bu kudretini ve ahâlinin vatanperver hislerle dolu olduğunu öyle şa'şaalı sözlerle Dersaadet'e kadar arz etmiş olduklarından, herkesle beraber Merkez-i Hilâfet dahi, Şeyh Ubeydullah'tan öyle mukaddes bir hizmet beklemekte idi. Bu yüzden Fâik Paşa bir düzüye Şeyh Efendi ile muhâbere ediyor, onun isteklerini kolaylaştırıyordu. İlerde görüleceği gibi, sonra bunların hiç birisinin aslı faslı çıkmadı!</p>
				<p class="normal">Yalnız şu kadar var ki, daha sonraları Şeyh Efendi hazretleri, bizim ordunun Bayezid tarafından Rusya hududunu geçtiğini işittikten, yâni bizim beklediğimiz vakti iki ay kadar geçirdikten sonra, süvâri ve piyâde iki bin kadar muâvine askeri ile Musun gediğinde bulunan Eleşgirt fırkasına yani Bayezid ordusuna katılmıştır.</p>
				<p class="normal">&#160;</p>
				<p class="solbaslik2">Sandıklı, Yalvaç, Uşak ve Karahisar taburları</p>
				<p class="normal">Horumdüzü'nde kaldığımız esnâda, bir taraftan da başıbozuk süvârisi artırılıyordu. Bu sırada, Benliahmed vak'asından sonra cesâreti artan ve daha çok intizâma giren düşmanın, bir taraftan Kars muhâsarasını kuvvetlendirip şehir ve istihkâmları topa tutmak üzere yerlerini hazırladığı, bir taraftan da Ardahan tarafındaki kuvvetlerinin bir kısmı ile, bizim sol cihetimize, yâni Penek ve Oltu taraflarına bir taarruza kalkıştığı işitildi.</p>
				<p class="normal">Bu taarruzun nasıl olduğunu yazmadan önce, bize yeni katılan kuvvetleri kaydetmeliyim: İstanbul'a, Anadolu Ordusu'nun kâfi kuvvete sâhip olmadığı bildirildiğinden, Birinci ve İkinci Ordu-yu Hümâyûn, üçüncü sınıf redif taburlarından toplanabilen bir miktar efrad, silâh altına alınarak, peyderpey Erzurum'a sevk olunmakta idiler.</p>
				<p class="normal">Bunlardan Sandıklı, Yalvaç, Uşak, Karahisar taburları gibi bâzıları Erzurum'a varmıştı. Kumandanca olan noksanı tamamlamak için de Mirliva Hacı Râşid Paşa, Dersaadet'ten Erzurum'a gönderilmişti.</p>
				<p class="normal">&#160;</p>
				<p class="solbaslik2">Miralay Hakkı'nın telâşı: Düşman geliyor!</p>
				<p class="normal">Penek'te bulunan Miralay Hakkı Bey'e daha oraya giderken verilen tâlimat ve son anda istifâde etmesi gereken müsâade yukarıda yazılmıştı. Burada tekrarına hâcet yoktur.</p>
				<p class="normal">Fırkamızın Horumdüzü'ne varışından üç beş gün sonra, Miralay Hakkı Bey'den Muhtar Paşa hazretlerine bir mektup geldi. Hakkı Bey bunda, düşmanın büyük kuvvetle Penek'e doğru Ardahan'dan hareket ettiğini, Göle'ye geldiğini ve ara yerde bulunan Kanlıgeçit'ten geçmekte olduğunun haber alındığını, kendisinin de tâlimatı üzere Erzurum'a harekete, yani ric'ate hazır olduğunu bildiriyordu.</p>
				<p class="normal">Penek boğazının darlığı sebebiyle, ufacık bir kuvvet, burada hayli düşmana karşı durabilirdi. Penek'te olmasa bile, arka tarafındaki arazi, on oniki saat süren sarp dağlarla örtülü ve buranın geçiti, sadece akarsu boyunca Oltu kasabasına ve Sivridağı'na doğru uzanan tek bir yoldan ibaret olduğundan, müdâfaası fazla bir kuvvete muhtaç değildi.</p>
				<p class="normal">Gerçi üçüncü sınıf redif ve müstahfaz taburlarının, muntazam ve tâlimli asker kadar silâh kullanma melekesi yoktu. Üstelik bunların çoğunun, yaşları geçkin, çoluk çocuk derdinde, fikirleri memleketlerinde bıraktıkları iş güçle meşgul ahâli oldukları malûmdu. Bunlara havâle olunacak iş, nizâmiye askerine ve redif sınıfı mukaddemlerine verilecek harp hizmetiyle aynı olamazdı.</p>
				<p class="normal">&#160;</p>
				<p class="solbaslik2">Miralaya destek gidiyor</p>
				<p class="normal">Bu yüzden orasının kuvvetini artırmak icap etti. Mirliva Şâhin Paşa, üç tabur asker ile yanımızdaki fırkadan çıkarıldı. Penek'in altı saat gerisinde bulunan Çıldır sancağının mutasarrıflık merkezi Oltu'ya gitmek ve tahminen o sırada ya Penek'te veyahut Oltu civârında olması lâzım gelen Hakkı Bey'le birleşerek hâlin icâbına göre hareket etmek emrini almıştı.</p>
				<p class="normal">Erzurum'daki Râşid Paşa'ya da, İstanbul'dan gelerek şimdiye kadar orada birikmiş olan askerden alacağı dört taburla, Oltu cihetine çıkması, Şâhin Paşa ve Hakkı Bey'le buluşarak hâlin icâbına göre hareket etmesi ve herhalde düşmanın orada durdurularak, bizim fırkanın sol kanadının emniyete alınması, telgrafla yazıldı.</p>
				<p class="normal">Hakkı Bey'e de, Râşid Paşa Erzurum'dan ve Şâhin Paşa buradan askerle geliyorlar; onlarla haberleşip birleşerek, hal ve mevki neyi icap ediyorsa ona göre davranması; elhâsıl fırkamızın solunun düşman tehdidinden korunması bildirildi.</p>
				<p class="normal">&#160;</p>
				<p class="solbaslik2">"Hâlin icâbı" nedir?</p>
				<p class="normal">Dikkat buyuruluyor ya! Kumandanların hepsine asıl maksad gösterildikten sonra, <span class="ideitalik">"Hâlin icâbına göre ne yapılmak lâzım gelirse onu yapınız"</span> emri veriliyor. Hiç birisinin hareketi tahdit edilmiyor. Akıl ve görüş sahibi bir kumandan, bu türlü emirlerle çok faydalı işler görebilir.</p>
				<p class="normal">Zaten başkumandan da bu gibi mes'elelerde: <span class="ideitalik">"Filân tarafa gidin, filân yerde durun veya harp edin, yahut müdâfaada bulunun veya herifleri esir edin veya uzaktan bir nümâyişte bulunun"</span> emrini veremez ki... Çünkü böyle bir hâl ve mevkide asıl yol gösteren, işin icâbı ve emniyettir; kıta kumandanının zâtının cevheridir.</p>
				<p class="normal">Kıta kumandanı, askeriyle bir tarafa saklanır ve sonra da: <span class="ideitalik">"Hâl icap etti de kendimi hiç göstermedim"</span> derse, başkumandan <span class="ideitalik">"Niçin öyle yaptın?"</span> diyemez. Derse haksızlık etmiş olur.</p>
				<p class="normal">Bu incelikleri hakkıyla takdir edip de akıl ve basîret ile hareket eden dirâyetli zâbitlerin, bizde çokça yetiştiğini görmeden ölmek, benim için, murâdım gözümde kalarak gitmek demektir. Yoksa acaba bir 'hayâl-i muhâl'i mi temenni ediyorum!...</p>
				<p class="normal">&#160;</p>
				<p class="solbaslik2">Hakkı Bey'in Penek'ten savuşması</p>
				<p class="normal">Hakkı Bey'e yazılan bu emir, kendisini, Oltu'nun dört beş saat gerisindeki Sivridağı'nda, Erzurum'a doğru kaçmakta iken bulmuştur. Meğer Hakkı Bey, düşmanın, kendisinin bulunduğu Penek noktasına gelmekte olduğunu işitir işitmez, yukarıda bahsi geçen habernâmeyi Başkumandan'a yazdıktan sonra, pılıyı pırtıyı toplayarak tabana kuvvet Erzurum'a doğru çekilip gitmeye kalkışmış imiş!</p>
				<p class="normal">Hakkı Bey böyle yapar ve Hacı Râşid Paşa da Oltu'ya doğru giderken, bu iki kuvvet Sivridağı'nda birbirine kavuşmuşlar. Oraya kadar çala sırım yürütülmüş olan Hakkı Bey'in askerinde can kalmamış.</p>
				<p class="normal">Bunu gören Hacı Râşid Paşa teessüfler etmiş. Hakkı Bey'e Erzurum'a dönüp rahat etmesi için izin verdikten sonra, onun taburlarını da kendi kumandasına almış. Oltu'nun Erzurum'a kaçmakta olan hükûmet heyeti de burada Paşa tarafından durdurulmuş. Paşa, durumu anlamak için keşif kolları çıkarmış.</p>
				<p class="normal">&#160;</p>
				<p class="solbaslik2">Oltu'nun düşman tarafından istilâ olunması</p>
				<p class="normal">Gelelim düşmanın hâline:</p>
				<p class="normal">Ardahan kumandanı General Kamarof<sup class="calibre3"><a href="../Text/basimizagelenler_split_198.html#footnote-800-17" id="footnote-800-17-backlink" name="footnote-800-17-backlink">(*17)</a></sup>, bir alay süvâri ve iki tabur piyâdeden ibaret bir kuvveti, keşif için Oltu ve havâlisine göndermiş. Bunlar etrâfı heyecana verecek ve gözlerine kestirirlerse Oltu'yu zapt edip, orada kalacaklarmış... Hakkı Bey'in haber verdiği 'büyük kuvvet' bu imiş!</p>
				<p class="normal">Düşman müfrezesi, Hakkı Bey'in telâşla Penek'i terk edip gitmesi üzerine, düdüğünü, trampetini çalarak Penek'e ve oradan da, önüne çıkacak veyahut yolunu uzaktan olsun tehdit edecek kimseyi bulamadığı için, âheste âheste yürüyerek Oltu'ya gelip girmiş.</p>
				<p class="normal">Redif debboyunu ve diğer mîrî emlâki alıp yağma etmekle beraber, müfrezenin kumandanı olan zat, hükümet konağında istirahate çekilip, beldenin Rusya devleti hesabına zapt olunduğunu, devletinin adâletini ve herkesin kendi hukûkundan ve canından emin olarak Rusya hükümetine itaat edilmesi lüzumunu, ilân-nâmelerle ahâliye bildirmiştir.</p>
				<p class="normal">&#160;</p>
				<p class="solbaslik2">Şâhin Paşa'nın hâli</p>
				<p class="normal">Bir de Şâhin Paşa'mızın hâlini görelim:</p>
				<p class="normal">Zamanın ve zamânenin bir adama lâkap takması, umumî efkâr karşısında o zâtın hâl, ahlâk ve işinden dolayı verdiği imtihâna mukâbil aldığı bir sıfatla anılması demektir. Bunda halkın çok kereler isâbet ettiği görülmüştür.</p>
				<p class="normal">Nitekim bazılarına Deli Hasan, Öküz Mehmed, Ayı Kâşif, Tilki Vâsıf, Tenbel Memiş, Bülbül İbiş, Gül Ahmed dedikleri gibi, bizim asker de, imtihan ettikten sonra bu zât-ı şerîfi, yani Şâhin Paşa'yı 'Karga Paşa' lâkabıyla yâd eylemişlerdir. Öyle değil mi ya! Zâten bizde <span class="ideitalik">"Yiğit lâkabıyla anılır"</span> sözü, darbımeseller arasına girmemiş midir?<sup class="calibre3"><a href="../Text/basimizagelenler_split_199.html#footnote-800-18" id="footnote-800-18-backlink" name="footnote-800-18-backlink">(*18)</a></sup></p>
				<p class="normal">Şâhin Paşa, bizim ordugâhtan hareket ettiğinin ikinci günü, tamam Oltu kasabasını gören dağların üstüne varır. Şehre doğru sarkmakta iken, bir de düşmanın kasabanın içinde olduğu haberini almasıyla beraber, hoşafın yağı kesilir de olduğu yerde dona kalır. Bir zaman şaşkın ve kararsız durduktan sonra, düşmandan bir zarar görmemek için, güç hâl ile biraz geriye çekilebilir.</p>
				<p class="normal">&#160;</p>
				<p class="solbaslik2">Oltulu mücâhidler</p>
				<p class="normal">Ordu-yu Hümâyun'un cihad hizmetinde bulunmak üzere, kendiliklerinden, Horum mevkiine gelmiş olan, Oltu'nun mûteberânından Hayrobeyzâde Numan Bey ve İsâbeyzâde Necip Bey gibi bâzıları, müfrezemizin hareketini kolaylaştırmak ve yolları bildikleri için kılavuzlukta ve keşif hizmetlerinde bulunmak üzere Şâhin Paşa refâkatine tayin olunmuşlardı.</p>
				<p class="normal">Bunlar yaptıkları tahkikattan sonra Paşa'ya haber verirler ki:</p>
				<p class="normal"><span class="ideitalik">"Oltu kasabasına giren düşman çok küçük bir kuvvettir. Mühimmat merkezinden bu kadar ayrılmış ve önümüzdeki dar bir derenin içine girmiştir. Türkçesi, ele düşmüş ve sıkışmış bir av demektir. Ric'at etmek için şimdi üzerine baktığımız yoldan başka yolları da yoktur. Bu yol ise, iki tarafı yalçın dağ ile kapalı altı saat uzunluğunda bir derin deredir. Yolun bir kenarını tutarak, geçerlerken üzerlerine taş bile yuvarlasak kâfidir. Buradan kurtulmaları mümkün değildir. Râşid Paşa da Erzurum tarafından geliyormuş. O düşmanın arkasından geledursun, biz de buradan önüne inerek yolunu kaparsak, heriflerin hepsini esir ederiz."</span></p>
				<p class="normal">Hepsi âlâ, cümlesi güzel! Amma bu hakikati o zât-ı muhtereme anlatmak güç!</p>
				<p class="normal">Sonraları bu mübâreğin Bayezid cihetinde bulunduğu zamanki hâlini de işittik ya! Bir boru çalınıp da asker silâhbaşı eder veya top tüfek patlarsa, kendisini, korkusundan sancı tutarmış. Zâhir, Oltu'nun üzerindeki dağda da sancısı tutmuş olmalı ki, orada boş yere iki gün durdu da, düşmanı kemâl-i emniyet ve selâmetle Oltu'dan çıkarıp yola saldı.</p>
				<p class="normal">&#160;</p>
				<p class="solbaslik2">Düşman geçer, paşa seyr eder!</p>
				<p class="normal">Oltu'daki düşman müfrezesi dağın üzerinde bizim askeri görüp, Erzurum cihetinden de başka asker gelmekte olduğunu haber aldığı saatte, Şâhin Paşa'nın sancısından ziyâde sancıya tutularak, derhal Oltu'yu terk edip çıkmış, can korkusu içinde uzun uzadıya dereleri geçerek, Penek ve Göle yoluyla on sekiz saat uzakta bulunan Ardahan'daki fırkasına iltihak eylemiştir.</p>
				<p class="normal">Uğradıkları tehlikeden selâmetle kurtulduklarından dolayı Ruslar, birbirlerini tebrik ededursunlar; Rusya müfrezesinin resm-i geçit yapar gibi bulunduğu yerin alt tarafından geçtiğini görmüş olan ve <span class="ideitalik">"Bana zararı dokunmayan yılan, bin yıl yaşasın!"</span> sözüne uyarak, kemâl-i vakar ve sekînet ile düşmanın ric'atini seyr eden korkak Paşa'nın da Müşir Paşa hazretlerine bir tebşirnâmesi geldi.</p>
				<p class="normal">Bu yazı meâlen:</p>
				<p class="normal"><span class="ideitalik">"Refâkatimdeki askerin, Oltu'nun üzerindeki dağa geldiğini düşman haber alır almaz, askerimizden göreceği hamle-i şîrâne ve savlet-i kahramânâneye dayanamayacağını bilip ve kemâl-i telâşından Oltu'da ne yapacağını da şaşırıp, hatta bazı ağırlıklarını da bırakıp, handeleri mûcip olacak bir sûrette zelîlâne bir ric'atle savuşup gitti. Bu da,</span> –ekseriya bizde ve sırf hakîkatten ibâret olması lâzım gelecek olan resmî yazışmalarda âdet olduğu üzere– <span class="ideitalik">muvaffakıyyât-ı hazret-i Pâdişâhî ve hulûs-i niyyet-i cenâb-ı Müşîrîleri cümle-i cemîlesinden bulunmuş imiş..."</span> gibi sözler ve daha türlü türlü şa'şaalı lâflarla kâğıdı donatmaktan ibarettir.</p>
				<p class="normal">Bizim ise işin aslından haberimiz olmadığı için:</p>
				<p class="normal"><span class="ideitalik">"Hay Allah cezasını versin! Yazık olmuş! Herhalde Şâhin Paşa yetişemeden düşman savuşup, tâlihi yâver giderek kurtulmuş"</span> diyorduk.</p>
				<p class="normal">Kazın ayağı öyle olmayıp da yukarıda dediğim gibi olduğunu, Paşa'nın beraberinde bulunanlardan ve diğer Oltululardan daha sonra öğrendik, ama ne fayda!</p>
				<p class="normal">Artık Şâhin Paşa'nın orada bir işi kalmadığından, gelip fırkasına katılması emri gönderildi. Hacı Râşid Paşa'ya ise yeni bir emre kadar Oltu'da kalması ve Penek boğazını gözcüsüz bırakmaması bildirildi.</p>
				<p class="normal">&#160;</p>
				<p class="solbaslik2">Yiğitlik hakkında</p>
				<p class="normal">Her neyse, geçmişe üzülerek geri kalmayalım. Hacı Râşid Paşa düşmanın miktarını ve Oltu kasabasına girdiğini öğrenerek, beriden de Şâhin Paşa'nın gitmekte olduğunu anlayarak, büyük bir hırs ve hevesle gelirken, ertesi gün düşmanın savuştuğu haberini alır. Ele geçen böyle kıymetli bir avın nasıl kurtulup kaçtığını ve yanındakilerin Şâhin Paşa'ya olan ihtarlarını da öğrenince yanar yakılır....</p>
				<p class="normal">Ama kuru kuruya yanıp yakılmanın işe bir faydası dokunmaz. Ne çâre! <span class="ideitalik">"Yiğit bin yaşar, lâkin fırsat bir düşer"</span> sözünü unutmayalım. Râşid Paşa'nın bütün yapabildiği de Oltu'ya giderek, Mutasarrıf Paşa'ya hükûmetini kurdurmak ve işine başlattırmaktan ibâret kalır.</p>
				<p class="normal">Mâşaallah! Kumandanlarımız içinde, hazım ve ihtiyâtı korkaklık derecesini aşmış adam mı ararsınız?!... Ve bir harp hizmetine me'mur edilip de, beraberindeki askerden bir ferdin bile burnu kanamaksızın, olduğu yerde durup, mevcudu koruduğunu, başarıdan sayan zevâtın miktarını mı sorarsanız? Pek çok!...</p>
				<p class="normal"><span class="ideitalik">"Yiğitlik ondur; dokuzu kaçmak, biri hiç görünmemek"</span> sözü, hâle uygun olarak, esas alınmış gibi görünüyor.</p>
				<p class="normal">Bu sırada, Horum'da bulunan fırka, bir taraftan askerin tâlimiyle meşgul iken, diğer cihetten de peyderpey gelen muâvine süvârileriyle miktarını ve kuvvetini artırıyordu.</p>
</body>
</html>