<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_26"><br class="chapter"/>&#160;&#160;&#160;ONBİRİNCİ BÖLÜM<br class="chapter"/>&#160;&#160;&#160;<span class="solbaslik1">İhtiyaçlarımız ve</span><br class="chapter"/>&#160;&#160;&#160;<span class="solbaslik1">Rus Kumandan'ın Başarısı</span></h1>
				<p class="normal">Kars ordusuyla birleşmiş olan muzaffer Osmanlı kuvvetlerinin bundan sonraki harekâtını yazmadan önce, General Tergoukassof fırkası ile, onu takip eden Eleşgirt fırkamızın bu zaman zarfında yaptıklarını hülâsa edelim:</p>
				<p class="normal">Fakirin Halyaz'daki, yâni Eşekilyas köyünün üst tarafındaki fırkadan ayrılıp da Zivin ordugâhına geldiğim gün, Eleşgirt fırkası kumandanı Ferik Ahmed Fâzıl Paşa'nın, düşman fırkasını takip eylemek üzere, askeri yola çıkardığı yazılarak, iş orada bırakılmıştı.</p>
				<p class="normal">&#160;</p>
				<p class="solbaslik2">Düşmanın çekilişi</p>
				<p class="normal">O gün bizim fırkanın öncüsü hükmünde olan süvârilerimiz, düşmanın artçı süvârilerine çatıp savaşarak yürümüşler ve <span class="ideitalik">'Dahar'</span> yahut <span class="ideitalik">'Tâhir'</span> gediğine kadar gitmişlerdir.</p>
				<p class="normal">Ertesi gün yine düşmanın ric'at hareketine devam etmesi üzerine Osmanlı askeri dahi arkasından yürümüş, Zidikân'ın bir saat kadar berisinde, yine artçısını bizim öncümüzün sıkıştırması üzerine, düşman bütün fırkasını durdurmuştur.</p>
				<p class="normal">Burada iki tarafın akşama kadar top muhârebesi yaptığı, günlük vukuât arasında Ahmed Fâzıl Paşa tarafından Muhtar Paşa'ya bildirilmiştir.</p>
				<p class="normal">O gün, Bayezid ve Van fırkalarının kumandasını almak üzere gönderilen Kurt İsmail Paşa hazretleri Eleşgirt fırkasına varmıştır.</p>
				<p class="normal">Geceleyin düşman Zidikân'dan kalkıp gitmiştir. Fakat oraya depo ettiği çok miktardaki zahireyi nakl edemediğinden, bunları, bize kalmaması için, harpte âdet olduğu üzere, yakmıştır. Ayrıca elli altmış kadar <span class="ideitalik">'furgon'</span> tabir olunan nakliye arabalarını da bir daha kullanılamayacak şekilde kırıp dökmüştür...</p>
				<p class="normal">Bizim öncüler arkadan yetişerek, yanmakta olan zahireden elli altmış bin kıyye miktarını kurtarmışlardır.</p>
				<p class="normal">Ertesi gün yine bizim fırkanın Zidikân'dan hareketinde ileride bulunan Kürt süvârileri, düşmanın, ordusuna yetişmek isteyen perakende bir bölük süvârisine çatarak harp etmişler. Bu bölükten hayli telefât olmuş. Bizimkilerden de üç şehid ile on beş kadar yaralı verilmiş. Düşman yine yoluna devam etmiş.</p>
				<p class="normal">Bundan sonra, düşmanın mağlup fırkasına bizim asker, bir kere de Karakilise'de yetişmiştir. Düşman orada eskiden mevcud olan istihkâmlara girmiş. Üzerine doğrudan doğruya hücum edilmeyip, ric'at hattı üzerine yürünerek çatışılmış. O gün de harp edilerek düşmana yüz nefer kadar zâyiat verdirilmiş; bizim tarafta da dört şehid ile beş on kadar yaralı bulunmuş. İki taraf oldukları yerde gecelemişler.</p>
				<p class="normal">Sabahleyin, düşmanın geceden savuştuğu görülerek yine tâkibine devam olunmuş. İşbu Karakilise'de dahi çok miktarda erzak ele geçtiği İsmail Paşa hazretlerinin 20 Haziran 93 [2 Temmuz 1877] tarihli telgrafıyla bildirilmiştir.</p>
				<p class="normal">Ondan sonra alınan 22 Haziran 93 tarihli telgrafta, düşmanın Üçkilise'nin bir saat berisindeki Kürtali köyünde olduğu, o gece şafaktan bir saat önce takibe başlanacağı yazılı idi. 23 Haziran 93 tarihli telgrafta da bizim süvârilerin düşmanın artçısını Üçkilise'de yakaladıkları ve harp ederek ilerledikleri bildirilmekle beraber, fırkamızın dahi Üçkilise'yi geçerek hudûda bir saat mesâfede bulunan İpek gediğinde düşmana çattığı ve akşama kadar savaşarak, düşmanın oradan da ric'ate mecbur edildiği yazılıyordu.</p>
				<p class="normal">&#160;</p>
				<p class="solbaslik2">"Düşman ric'at ediyor. Takip edin!"</p>
				<p class="normal">İsmail Paşa'nın 20 Haziran 93 [2 Temmuz 1877] tarihli telgrafında, yâni Karakilise'den yazdığı bir telgrafta, askerin dinlenmekte olduğunu bildirmesi üzerine, Muhtar Paşa 22 Haziran'da cevâben yazdığı telgrafta:</p>
				<p class="normal">Askerin dinlenmesi isâbetli olmakla beraber, düşmanın pek az vakti olduğu, <span class="ideitalik">şâyet vakit kazandırılırsa imdat alabileceği</span> ve taburlarının mevcudunun pek düştükten başka çok zayıf oldukları, bunun Kars cihetinde yaptırılan tahkikatla anlaşıldığı, bu bakımdan şu fırsattan istifâde edilmek gerektiği, velhâsıl hâlin icâbına göre manevra yapılması lüzumu tavsiye olunmuştu.</p>
				<p class="normal">Yine Muhtar Paşa bir düzüye telgraflarla Van fırkası kumandanı Fâik Paşa'ya dahi:</p>
				<p class="normal"><span class="ideitalik">"Eleşgirt'ten düşman fırkası ric'at ediyor. Ne kadar başıbozuk süvârisi varsa arkasını almak üzere ileriye çıkarınız"</span> emrini veriyordu.</p>
				<p class="normal">Hatta Şeyh Ubeydullah Efendi, belki Fâik Paşa'nın emrine itaat etmez ihtimâli ile, Şeyh Efendi'ye dahi maiyetiyle ileriye hareket etmesi emrini vermişti...</p>
				<p class="normal">Şeyh Efendi'nin verdiği cevap, Fâik Paşa'nın 19 Haziran 93 [1 Temmuz 1877] tarihli telgrafıyla bildirilmiş ve gâyet tuhaf olmasına mebni aynen buraya derc olunmuştur:</p>
				<p class="normal"><span class="ideitalik">"Huzûr-u Sâmî-i müşîr-i efhamîye,</span></p>
				<p class="normal"><span class="ideitalik">"İleriye hareket edilmesi hakkında Şeyh Ubeydullah Efendi'ye yazılan emirnâme-i müşîrîlerini gördüm ve yerine getirilmesini ihtar ettimse de uzak olduğundan gidemeyip Üçkilise'ye süvâri göndereceği cevabını verdiğini arz eylerim.</span></p>
				<p class="sagitalik">Reis-i erkân-ı kumandan-ı fırka-i Bayezid ve Van<br class="chapter"/>Ahmed Fâik"</p>
				<p class="normal">Bununla iktifâ olunmayıp bir taraftan da muâvine askerlerin celp ve toplanması ve levâzımatının hazırlanması için Fâik Paşa ile beraber bulunan Van vâlisi Hasan Paşa hazretlerine dahi teblîgât yapılıyordu.</p>
				<p class="normal">Hasan Paşa'dan gelen telgraf cevabı da şudur:</p>
				<p class="normal"><span class="ideitalik">"Huzûr-u sâmî-i müşîr-i efhamîye,</span></p>
				<p class="normal"><span class="ideitalik">"Bayezid kışlasına sığınmış olan düşman askeri eski halinde durmaktadır. Rusyalının Eleşgirt'ten ric'at eden fırkasının yolunu kesip şaşırtmak üzere gönderildiği arz edilmiş olan süvârilere katılmak için, Şeyh Ubeydullah Efendi maiyetinde bulunan sekiz yüz süvâri dahi dünkü gün akşamdan evvel yola çıkarılmış ve tamamı ikibin beşyüz kadar olup, sevklerine de kâfi miktarda asâkir-i şâhâne süvârisi ile Miralay Ahmed Bey memur edilmiş olduğunu arz ederim.</span></p>
				<p class="sagitalik">22 Haziran, sene 93 [4 Temmuz 1877]<br class="chapter"/>Vâli-i vilâyet-i Van Hasan"</p>
				<p class="normal">&#160;</p>
				<p class="solbaslik2">Düşman fırkası selâmetle gitti</p>
				<p class="normal">İsmail Paşa'dan alınan 24 Haziran tarihli telgrafta, İpek gediğinde bulunan düşman fırkasının tamamen huduttan içeri gittiği ve fırkamızın ise bu gedikte mevki tutarak oturduğu ve kendisi dahi, Bayezid kışlasında mahsur bulunan düşman taburunun bir çâresine bakmak üzere Bayezid'e hareket edeceği bildirilmiştir.</p>
				<p class="normal">İşte efendim! Düşman fırkası selâmetle huduttan içeri gitti ve bizim ordu da huduttaki bir gediğin ağzına gelerek dayandı kaldı.</p>
				<p class="normal">Fâik Paşa'nın ve Van valisinin sûretleri yukarıda yazılan telgraflarına dikkat buyurulur mu? İcâbı hâlinde ellibin süvâri ve piyâde ile düşman üzerine hareket etmeye hazır bulunan Şeyh Ubeydullah Efendi neler yapıyor? Güç belâ olarak, Van valisi ikibin beşyüz Kürt süvârisini Üçkilise'ye gönderdiğini beyan eylediği ve Fâik Paşa'nın 19 Haziran 93 [1 Temmuz 1877] tarihli telgrafı dahi Kürtlerin gönderileceğini teyid eylediği halde dikkat buyuruldu mu? Düşmanın ric'at etmekte bulunan mâhut fırkası Üçkilise'de kimseye tesâdüf etmeksizin kemâl-i izz ü vakâr ile geçti gitti.</p>
				<p class="normal">&#160;</p>
				<p class="solbaslik2">Düşmanın önü neden kesilmedi?</p>
				<p class="normal">Halbuki Bayezid ile Üçkilise'nin arası bir günlük yoldur. Haydi ağır yürüyecekleri cihetle bizim Ekrâd hazerâtı o yolu iki günde alsınlar. Hesapça Haziran'ın yirmi birinci günü Üçkilise'de olmaları lâzım gelirdi. Düşmanımız ise Üçkilise'yi ayın yirmi üçünde geçti.</p>
				<p class="normal">Maamafih, Kürtleri sevk etmek üzere nizâmiye askeri miralaylarından Ahmed Bey de tayin olunmuştu. Haniya, Ahmed Bey nerede? O da meydanda yok!</p>
				<p class="normal">Tutulduğu iki büyük muhârebe ile kuvvetinin mühim bir kısmını kayp eden, ric'ate mecbur kalan ve neredeyse hayatlarından ümid kesmiş olan Tergoukassof fırkası gibi felâket görmüş bir asker üzerine, bizim ikibin beşyüz süvârimiz hücum etmiş ve adam gibi davranmış olsaydı, oniki bin beşyüz kişilik iş görebilirlerdi.</p>
				<p class="normal">Lâf değil, ikibin beşyüz süvâri bu! İnsan bu kadar süvâriyi bir yerde görürse, kalabalığın dehşetinden hissiyâtı alt üst olur.</p>
				<p class="normal">&#160;</p>
				<p class="solbaslik2">Vaktinde yapılmayan vazifelerin verdiği büyük zararlar</p>
				<p class="normal">Bunlar, fırkanın tamamını esir edemeseler bile, mutlaka toplarını ve diğer silâh ve ağırlıklarını tamamen döktürürlerdi. Ondan sonra da bu fırkanın tekrar hududu geçerek Bayezid'deki mahsurları kurtaracak kudreti kalmazdı.</p>
				<p class="normal">Ruslar bir ikinci fırka tertip ve silâhlandırıncaya kadar hayli vakit geçer ve belki de Kars cihetindeki kuvvetinden biraz asker ayırarak Bayezid tarafına sevk etmeye mecbur kalırlardı. Bu hâlin vereceği fırsat ile de belki Kars taraflarında da umulmadık işler başarılır ve devletimizin yüzü gülerdi.</p>
				<p class="normal">Lâkin kime ne söyleyeceğiz? Niçin davranmadınız, diye kimi mes'ul tutacağız? Gayri muntazam gönüllü, karga derneği hükmünde olan bir sürü halk ile iş mi görülür!.</p>
				<p class="normal">Bu Kürtleri bir intizâma sokmak, usûlünce ileri geri almak üzere, hepsi Miralay Ahmed Bey'in kumandasına verilmiş imiş. Hâdiseden değil, sulhtan sonra bile sorulmadı ki:</p>
				<p class="normal"><span class="ideitalik">"Yâhu, ne yaptınız, niçin vaktiyle yetişmediniz? Yoksa yetiştiniz de mukàvemet mi edemediniz?"</span> İşte bu vak'anın sebepleri de öteki askerî hatalarımız gibi gizli kaldı ve kaybolup gitti.</p>
				<p class="normal">&#160;</p>
				<p class="solbaslik2">Rus generalin mecbûren medhi</p>
				<p class="normal">Elhâsıl efendim, dünyada General Tergoukassof kadar tehlikeler içinde kalmış da askerî nizâmını bozmayarak selâmetle yakayı kurtarmış bir kumandana nâdiren rastlanır. Tergoukassof'u Ruslar hayır ile yâd etmelidirler.</p>
				<p class="normal">Tergoukassof, hududu geçti, otuz bu kadar saatlik yol aldı, mühimmat merkezinden ayrıldı. Ric'at yolunu tehdit etmek üzere Bargiri'de bir Osmanlı kuvvetinin bulunduğunu da bildiği halde ileri yürüdü.</p>
				<p class="normal">Bizim Tatlıoğlu ile bir büyük harp etti, ondan sonra Muhtar Paşa ile de Halyaz'da bir büyük muhârebeye tutuştu. Yine bozulmayarak topluca kaldı ve vazifesini yaptı. Üç dört gün sonra da geri çekilmeye başladı.</p>
				<p class="normal">Onun artçısı dâimî olarak bizim öncülerin ateşi altında idi. Bazen fırkasını durdurup top muhârebesi eder, bizim askerin yani süvârinin üzerine gülle yağdırırken fırkasını kaçırırdı.</p>
				<p class="normal">Askerî idâre merkezi, erzak anbarları bizim elimize geçti. Gece kaldığı yerlerde nasıl erzak tedârik ediyor ve bilhassa süvâri ve topçu beygirlerine ne yediriyordu?</p>
				<p class="normal">Dokuz gün böyle ateş ve tehlike içinde nasıl gitti de bir top bırakmadı ve bir neferini yorgun veya kalgın olsun esir vermedi. Buraları şâyân-ı hayrettir!</p>
				<p class="normal">Düşünüyorum da bu yolda bir hareketin icrâsına zihnimde yol bulamıyorum. İçinde bulunmamış olan, böyle bir hâlin dehşet ve azametini takdir edemez.</p>
				<p class="normal">Bilhassa, ric'at eden askerin kalbi bozulmuş ve âdetâ yürekleri tavşan yüreği hâlini almıştır. Askerin kalbinin bozukluğu, ürkekliğinin devam etmesi, generalin kuvvetini, on ise bire indirir. Bizim askerin ise gâlibiyet neşvesiyle kalpleri büyümüş olduğundan kuvvetimiz bir'den on'a yükselmiştir.</p>
				<p class="normal">Hal böyle iken General hazretleri emniyet ve selâmetle hududu geçti. Askerine üç beş gün zarfında yeniden çeki düzen vererek, hududun başka cihetinden çıkıp Bayezid kışlasında mahsur kalmış askerlerini kurtarmaya gitti. Bu adamın cesaretini ve askerinin itaat ve meziyetini bir türlü unutamıyorum. Artık elverir illâllah!...</p>
				<p class="normal">&#160;</p>
				<p class="solbaslik2">Kars'ın ve perişan askerimizin ihtiyaçları</p>
				<p class="normal">Şimdi hikâyemize bıraktığımız noktadan devam edelim:</p>
				<p class="normal">Ordu-yu hümâyûnu Çivilikaya'ya kadar götürüp orada bırakmış idik. Demek ki, bizim önümüzce ric'at eden düşman, Kars üzerinde bulunan umum kuvvetleriyle, biz ise Kars'taki kuvvetlerimizle birleştik.</p>
				<p class="normal">Kars'ta bulunan otuz tabur askerden yirmi dördünün seyyar hâline konarak Muhtar Paşa hazretlerinin yanına alınmasına ve altı taburunun dahi ihtiyat olarak bırakılmasına karar verildi.</p>
				<p class="normal">Ama Kars'tan alınacak taburları seyyar hâle getirmek için, her tabura en az otuz ve sakalık için de sekiz olmak üzere, otuz sekiz baş yük hayvanına ihtiyaç vardı. Bunların tamamı dokuzyüz oniki hayvan ediyordu.</p>
				<p class="normal">Kars'tan çıkarılacak seyyar toplar için de hayvana ihtiyaç olduğundan, tez elden hiç olmazsa bin ikiyüz baş yük hayvanının tedâriki lâzım geliyordu. Bir taraftan da askerin erzakı mes'elesi için uğraşılıyordu.</p>
				<p class="normal">Ayrıca Kars'ın ilerisindeki arâzinin hâli Kumandan Paşa hazretlerince meçhul idi. Buralarını keşf etmek ve lâyıkıyla anlamak için de, Çivilikaya'da ve Çivilikaya'nın ilerisindeki Vezin köyü civarında bulunan ve Akpınar denen yerde sekiz on gün kadar kalındı.</p>
				<p class="normal">Duraklamaya sebep olan mes'elelerin dördü de mühimdir.</p>
				<p class="normal"><span class="ideitalik">Bunların birincisi Kars'taki taburların seyyar hâle konması idi.</span> O taburlar, bizim yanımızda eskiden beri mevcut olan taburların mekkâreleriyle orduya getirildi. Bu taburlara lâzım olan hayvanlar Erzurum'dan istenildi, gelirse dağıtılacaktı.</p>
				<p class="normal"><span class="ideitalik">İkincisi erzak mes'elesidir.</span> Bu da çok mühimdir. Çünkü civar köyler ve bütün Kars kazâları, bir kere düşman istilâsına uğramış bulunduklarından, mahsullerinden hayır kalmamıştı. Kalanları ise, yarının ne olacağını bilmeyen ahâli ihtiyat olarak saklamıştı.</p>
				<p class="normal">&#160;</p>
				<p class="solbaslik2">Kırım Harbi'nden kalma senetler</p>
				<p class="normal">Bu, işi güçleştiriyordu. Fakat onlar da tamamen haksız değildi. Bu civar ahâlisi vaktiyle ordu namına ne vermişlerse, bedelini alamamışlardı. Bu yüzden bîzâr olup, alacaklarını bir hizmet olarak devlet hazinesine terk ve teberru edenler vardı. Hatta halkın elinde tâ geçen harpten, yâni Kırım harbinden kalma birtakım alacak senetleri beklemekte idi...</p>
				<p class="normal">Köylülere mürâcaat edilince, <span class="ideitalik">"Yoktur!"</span> cevâbı alınıyordu. Esasen bizim istediğimiz çok miktardaki zahirenin onlarda bulunmayacağı da belliydi ya!</p>
				<p class="normal">Kars'ta depolanmış olan zahireye el konulamıyordu. Çünkü yarın bir muhârebe olup da ordunun ric'at etmesi icap eder ve Kars yine muhâsara altına düşerse, orada hazır anbara konmuş olan zahire halka lâzım olacaktı. Aksi halde pek kötü âkibete düşülürdü.</p>
				<p class="normal">Askerin günlük ihtiyacı olan kırk elli bin kıyye [60-75 ton] un, peksimet ve arpanın her gün orduya yetiştirilmesini Erzurum idâresinin tanzim etmesi gerekirse de, bu işin intizâma konulması da en az bir ay isterdi. Çünkü o şekilde yüklü bir mekkâre, Erzurum'dan ordugâhımıza sekiz günden aşağı gelemez.</p>
				<p class="normal">Artık mecbûren bir taraftan Kars'daki anbarda bulunan zahireye göz dikildi, bir taraftan da zâbitlerin ceplerine on bin, yirmi bin guruş kàime akça konulup, peşin akça ile et, bulgur, un, bazan ekmek satın alınmak üzere köylere ve kazalara çıkarıldı.</p>
				<p class="normal">&#160;</p>
				<p class="solbaslik2">Halk fedâkârlık etti, ama çoğu ziyân edildi</p>
				<p class="normal">Her ne kadar Kars hükûmeti ve diğer kazâların kaymakamları, işin yürümesi için himmet ediyor iseler de, her gün kırk elli bin kıyye erzâkı , velev onbeş günlük de olsa bulup çıkarmak kolay değildir. Zâten yerli halkta da buna kudret kalmamıştı. Mutlaka başka vilâyetlerin yardımı da olmalıdır.</p>
				<p class="normal">Olmadı değil, bütün vilâyetler fedâkârlıktan geri kalmadı. Vatandaşlarımızın hepsi, Allah için, fevkalâde hizmet ve himmet ettiler, çalıştılar, çok şeyler verdiler. Nakit, eşya ve yiyecek olarak yardımlarda bulundular. Ama yoluyla idâre olunamadı. İş, <span class="ideitalik">"Oğlan yedi, oyuna gitti, çoban yedi, koyuna gitti"</span> atasözüne döndü... Bilmem ki, hangi bahsi tutsam uzayıp gidiyor.</p>
				<p class="normal">Başka devletleri bilemez isem de, ahâliden iâne ve imece sûretiyle toplanılan şeyleri iyi idâre etmek zor oluyor. Yiyecekler, hayvanlar ve sâir eşyâlar sahipsizlikten, bakımsızlıktan ayaklar altında, şunun bunun elinde telef olup gidiyor.</p>
				<p class="normal">Satın alınanlar da iyi idâre edilmiyor; yine olamıyor. Nedense, vazifeşinaslık bizde pek az olduğundan, bütün işlerimiz ya ihmal veya suistimâlden kurtarılamıyor.</p>
				<p class="normal">Bu işi parayla gördürmekten başka çâre yoktur. <span class="ideitalik">"Şu kadar günde şu kadar levâzımı kim toplayacak"</span> diye açık eksiltme için bir ilân vermeli. Çıkacak müteahhidlere o iş teslim olunup, yalnız tevzî ve taksîmi mes'elesini bizim idârelere bırakmalıdır.</p>
				<p class="normal">&#160;</p>
				<p class="solbaslik2">Harp parayla yapılır</p>
				<p class="normal">İşte, parasız harbe girişilmiş olması, bazı yerlerde hakikaten kumandanların elini ayağını bağlıyor. Bâzı mevkilerde bu mes'ele korkaklığın gizlenmesi ve hakîkatlerin örtülmesine bahane de oluyor.</p>
				<p class="normal">Meşhur siyâset adamlarının dedikleri gibi, harbin muhtaç olduğu şey, paradır, para.. Paranın temini neye bağlı ve elde edilmesi nasıl mümkün ise, onu evliyâ-yı umûrumuz Allah için vakt-i âsâyişte düşünsünler de Osmanlılığın, Türklüğün yâni Devlet-i Muhammediyye'nin siyâsî varlığını muhâfaza etsinler.</p>
				<p class="normal">Muhtar Paşa hazretleri her telgrafında Seraskerlik makâmına ve Mâbeyn-i Hümâyûn'a parasızlıktan, erzaksızlıktan ve nakil vâsıtalarının azlığından şikâyet ediyordu. Oradan da etrafa, alınsın, yapılsın gibi şiddetli emirler gidiyordu. Fakat ileride iyi idâre edileceğinden emin olunsa bile, hepsinin yapılması zamana muhtaç... Yol yok, şimendifer yok; en serî nakil vâsıtası öküz arabasıyla deve...</p>
				<p class="normal">Bu noksanlıkların belâsı ile mühim bir emrin orduya bir saat geç varması ve geç icrâ edilmesi, devleti esâsından sarsacak kadar feci vak'alar doğurabilir. Bu yazdıklarım, hep gelecek nesilleri îkàz edip, uyanıklığa dâvet içindir. Yoksa tarihçilik yolunda bilgiçlik taslamak değil...</p>
				<p class="normal">&#160;</p>
				<p class="solbaslik2">Arazi bilinmiyor, taarruz hesapta yok</p>
				<p class="normal"><span class="ideitalik">Duraklamaya sebep olan üçüncü mes'ele:</span> Arâzinin bizce bilinmemesi, meçhul olması mes'elesidir. Başkumandan ile bütün ümerâ ve zâbitan bulundukları arazinin durumunu bilmiyorlardı.</p>
				<p class="normal">Nerelerden hangi yollar geliyor? Bu yollar nasıl yollardır; hangileri umûmî ve hangileri husûsîdir? Askerî harekât icrâsına ve top, mühimmat vesâire nakline hangileri müsâit, hangileri değildir? Bu yollar nerelerde birleşir? Arazinin nereleri bataklık, nereleri düzlük ve dağlıktır? Görülen dağların arkaları nasıldır; oralarda ne vardır?</p>
				<p class="normal">Harp sırasında bütün bunları bilip, askeri ona göre ta'biye etmek en mühim mes'eledir. Elde bu bilgiler olmazsa hiçbir şekilde hareket etmek mümkün değildir.</p>
				<p class="normal"><span class="ideitalik">Dördüncü mes'ele:</span> Hâlimize göre yapılması icap eden harekettir. Yani ordumuz levâzımatının tamam veya noksan olması hâlinde ne yapacaksa, buna göre bir hareket şekli tâyin etmektir.</p>
				<p class="normal">Rusya ordusuna galebe ederek, Ordu-yu Hümâyûn'un, Kars ilerisine ve hudûda doğru ilerlemesi kimsenin hatır ve hayâline gelmezdi; burası hiç hesapta yoktu. Dolayısıyla evvelce yapılmış olan plânlar Erzurum'un ve Kars'ın müdâfaa hâlinde bulunmasına münhasır idi. Gerçi şimdi de işin esâsı bunlar idiyse de, müdâfaanın şekli ve mevkii değişti.</p>
				<p class="normal">&#160;</p>
				<p class="solbaslik2">Taarruz ederken de müdâfaadayız</p>
				<p class="normal">Burada <span class="ideitalik">'müdâfaa'</span> sözünü, muhâfazası arzu edilen noktalar, istihkâm ve kalelerinde oturulup da müdâfaa edilecektir mânâsında kullanmıyorum. Harp fennine göre, müdâfaanın tamamlayıcısı taarruz; taarruzun en uygun bir vesilesi müdâfaa olabilirmiş.</p>
				<p class="normal">Muhâfazası istenilen mevkiin velev elli saat uzağında olsun icrâ kılınan askerî tedbir ve hareketler hep müdâfaa demek olurmuş. Bu hareketler ister taarruz ister müdâfaa şeklinde olsunlar...</p>
				<p class="normal">İşte, <span class="ideitalik">"harp dönektir"</span> kâidesince ordumuz evvelce Horum'da müdâfaa halinde iken, düşmanın muvaffak olamamasıyla, harbin tâlihi ve taarruz sırası bize döndü ise de, yine işin aslı değişmedi. Biz yine müdâfaadayız, düşman yine taarruzdadır. Yalnız, işin şekli değiştiği için hesaplar tamamen başkalaştı.</p>
				<p class="normal">&#160;</p>
				<p class="solbaslik2">Kazansak da ilerleyemeyiz!</p>
				<p class="normal">Şimdi biz düşmana taarruz edersek, nasıl yapalım ki hem bir tehlikeye düşmeyelim, hem de istikbâlimizi emniyete alalım? İcra edeceğimiz bu taarruzda şâyet mağlup olursak, toplanma yerimiz ve ikinci savaş hattımız filân mevki olsun; kazanırsak, filân mevkiin elde edilmesi ile ordunun gelecekteki istikbâli emniyete alınsın.</p>
				<p class="normal">Çünkü mes'ele gayet nâziktir. Askerimizin ekserisi tâlim görmemiş rediftir. Zâbitânımızın ise birkaç tanesinden başkasının kabiliyetleri tecrübe olunmamıştır; çünkü çoğu usul ve kàidesiyle yetiştirilmiş değildir.</p>
				<p class="normal">Maazallah bir kere bozgunluk yüz gösterirse, geride güveneceğimiz bir ihtiyat ordusu yok; düşman önünü boş bularak istediği gibi yürüyecek... Aksine biz kazanır da Rusya içine girer ve bir müddet ilerlersek, düşmanın toplayıp karşımıza çıkaracağı muhakkak olan yeni ordusunun mukàbelesi ile ric'at edersek, iş fenalaşacak...</p>
				<p class="normal">Bunun için sağlam ve emin bir harp hattı tutularak hasmımızın hâline ve hareketlerine göre, vaziyetten ve elverecek fırsattan istifâde ederek zaman kazanılmak için, düşmanın ordugâhlarını ve dolandığı yerleri bilip görmek ve icabına göre çarpmak lâzım geliyordu. Çünkü o da ordularını henüz yerleştirememişti ve bizim Akpınar mevkiindeki tarassutumuz esnâsında, onlar da ayak üzerinde bizi gözlemekte bulunuyorlardı.</p>
				<p class="normal">&#160;</p>
				<p class="solbaslik2">Çerkes süvârilerin ahlâkı ve ahvâli</p>
				<p class="normal">Çerkes süvârilerimizin ahvâli tatsız tuzsuz giderken, bu sırada bütün bütün tadını kaçırdı. Yukarıda bir münâsebetle zikr olunduğu veçhile, bunların kumandanı olan Musa Paşa istifâ etti, bunları kullanamayacağına dair kat'î cevap verdi.</p>
				<p class="normal">Çerkes süvârileri, her türlü eziyetten başka, köylerin ahâlisine zulüm ve baskıyı da arttırdılar. Kiminin koyununu, kiminin inek ve öküzünü çalarlar, yahut memleketlerine aşırırlar...</p>
				<p class="normal">Ahâliyi dövmek, sövmek, yaralamak gibi ettikleri tecâvüzlerin ve işitilen şikâyetlerin haddi hesabı yok. Fâillerin meydana çıkarılıp cezalandırılmasına ise vakit müsâid değil. Olsa bile, kumandanları, buna muktedir olamayacağını bildiriyor.</p>
				<p class="normal">Ahâlinin feryâdı ise ayyûka çıkmış... Hele bâzı Ermeni köyleri, bunların zulmünden kurtulmak için, Rusya'nın muvaffak olmasına dua ve yardım eder oldular.</p>
				<p class="normal">Artık Başkumandan, önünde bulunan mühim işlerini bırakıp da ahâlinin şikâyetini dinlemekle ve Çerkeslere söz anlatmakla meşgul olmamak için, bunları iki livâya ayırdı. Yarısını Mirlivâ Mustafa Safvet ve diğer yarısını Edhem Paşa kumandasına verdi. Bu da olmadı.</p>
				<p class="normal">Elhâsıl bunların ham ham tekliflerinin hiç birisinin üstesinden gelinmek mümkün değildi. Düşmanla burun buruna ve yekdiğerinin hamlesini ve hareketini bekleyen bir ordu içinde zuhûr eden bu gibi karışıklıklar, en fena alâmetlerdendir.</p>
				<p class="normal">&#160;</p>
				<p class="solbaslik2">Ermeni köylüyü öldüren idam edildi</p>
				<p class="normal">Yine bu sırada Benliahmed köyünden bir Ermeni zorla aldıkları koyununu vermemek için direnince, zavallı fakiri öldürmüşler; Ermeniler toplu halde gelip, Kumandan Paşa'ya feryat ve şikâyet ettiler.</p>
				<p class="normal">Tahkik olundu, katil meydana çıktı. Derhal Kars'taki nizâmî mahkemede muhâkeme olunarak, kanun gereği, kàtilin idâmına karar verildi. Kumandan Paşa da hükmün yerine getirilmesini emr etti. Kàtili Kars'ta astılar.</p>
				<p class="normal">Bu Çerkesin asılması, ileride anlatılacak olan süvâri muhârebesinin ertesi gününe tesâdüf ediyordu. Samsun cihetinden gelmiş olan altı yüzden fazla Çerkes süvârisi, o gün, mîrîye ait silâhlarını terk ederek, hepsi savuştular.</p>
				<p class="normal">Sebebi? Çünkü asılan Çerkes bunların kabilesine mensup imiş. Niçin asılmış da, halka karşı kabilelerinin namusuna dokunulmuş imiş. Bakındı cehâlete! Göründü akılsızlığı!</p>
				<p class="normal">&#160;</p>
				<p class="solbaslik2">Savaşta her biri bir arslan, ama...</p>
				<p class="normal">Vardan istifâde etmek yolunu anlamazlar; yok, hiç bilmezler. Arpa, saman vesâir levâzımat için çıkardıkları müşkilâta canlar tahammül etmez.</p>
				<p class="normal">Bunları, böyle toplu halde âdetleri ve kavmiyetleri üzerlerinde iken harp işlerinde kullanmak büyük hatâdır. Ya dağıtıp, nizâmiye süvâri alaylarına taksim etmeli, yahut hiç kullanmamalı.</p>
				<p class="normal">Gerçi bir çarpışma esnasında, heriflerin yiğitliklerinin ve cesâretlerinin pahası olmaz. Savaşta her birinin bir arslan kesildiğini inkâr edemez isem de, lâkin harbin ertesi günü, bunların çıkaracakları müşkilâta göğüs gerecek zâtın da vay hâline!</p>
</body>
</html>