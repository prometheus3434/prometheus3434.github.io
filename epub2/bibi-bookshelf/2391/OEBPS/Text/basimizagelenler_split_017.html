<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_15"><br class="chapter"/>&#160;&#160;&#160;<span class="solbaslik1">Yazarın Önsözü</span><sup class="calibre3"><a href="../Text/basimizagelenler_split_144.html#footnote-600-85" id="footnote-600-85-backlink" name="footnote-600-85-backlink">85</a></sup></h1>
				<p class="normal1">BİSMİLLÂHİRRAHMÂNİRRAHÎM</p>
				<p class="indentmetinitalik">Subhânek'Allâhumme ve bihamdike ve tebârekesmuke ve teâlâ cedduke lâ ahsâ senâen aleyke ente kemâ esneyte alâ nefsike feşkur nefseke annî bimâ ente ehluhu ve me'n-nasru illâ min indillâh ve sallâllâhu alâ seyyidinâ ve mevlânâ ve hâdînâ Muhammedin ve alâ âlihi ve sahbihi fî kulli lemhatin ve nefesin adede mâ vesiahu ilmullâhi.<sup class="calibre3"><a href="../Text/basimizagelenler_split_145.html#footnote-600-86" id="footnote-600-86-backlink" name="footnote-600-86-backlink">86</a></sup></p>
				<p class="normal">1294 hicrî senesinde [1877]<sup class="calibre3"><a href="../Text/basimizagelenler_split_146.html#footnote-600-87" id="footnote-600-87-backlink" name="footnote-600-87-backlink">87</a></sup> Devlet-i Aliyye-i Osmâniyye ile Rusya devleti arasında, daha doğrusu Ehl-i Tevhîd ile Müsellisî ve Salîbîlerin [Haçlıların] mutaassıp bir kısmı arasında<sup class="calibre3"><a href="../Text/basimizagelenler_split_147.html#footnote-800-2" id="footnote-800-2-backlink" name="footnote-800-2-backlink">(*2)</a></sup> büyük bir muhârebe zuhûr etti. Bu muhârebe, İslâm âleminde ve Osmanlı ülkesinde büyük büyük inkılâplara sebep olmuştur.</p>
				<p class="normal">Fakir de bu muhârebenin Anadolu'ya âit kısmında ve bu harp hattının merkezi olan Kars ve Erzurum cihetinde kazâ ve kaderin sevki ile, me'mûren bulunmuş idim.</p>
				<p class="normal">Harbin günlük vukuâtını zapt etmiş olanların, elbette mükemmel bir harp tarihi yazmış olacakları muhakkaktır. Fakat vazife icâbı gördüğüm ve bildiğim bâzı incelikler ve gizli hususlar vardır ki, onlar benimle yaşıyorlar. Ben öldükten sonra din ve vatan kardeşlerime o mâlûmat intikal edemeyerek, yok olup gidecektir. Bu sebeple, hiç olmazsa umûmî hâli ifâde edecek kadar olsun bir şey yazmayı, üzerime düşen mühim vazifelerden addeyledim.</p>
				<p class="normal">&#160;</p>
				<p class="solbaslik2">'Başımıza Gelenler'</p>
				<p class="normal">Yazacağım şey, ekseriyâ harp vak'alarını tasvîr edeceği ve bir sergüzeştten ziyâde bir harp tarihi şeklinde olacağından, ismine <span class="ideitalik">'Anadolu Târîh-i Harbi'</span> de denilebilirdi.</p>
				<p class="normal">Fakat arada, şahsıma ait bâzı hallerden de bahs edileceği gibi, hikâye olunacak vak'aların büyük kısmını, kendi gördüklerim ve doğruluğundan emin olarak işittiklerim teşkil edeceğinden, esere <span class="ideitalik">'Başımıza Gelenler'</span> adı verildi. Bu isim eserin mâhiyetini daha iyi ifâde edecektir.</p>
				<p class="normal">Muhârebede bizzat bulunmuş olan ümerâ ve zâbitan kardeşlerimizin, bâzı eli kalem tutanları, harp vukuâtını günü gününe yazarak, sevkülceyş bakımından bir harp tarihi neşr etmezler ise, torunlarımızı, harbin fenne ve askerliğe ait olan kısmından mâlûmatsız bırakmış olacaklardır.</p>
				<p class="normal">Bu suretle vatandaşlık vazifesinde işledikleri büyük kusurun vebâl ve günâhının ağırlığını, kendilerinin hesap etmeleri lâzım gelir.</p>
				<p class="normal">&#160;</p>
				<p class="solbaslik2">Hilâl-Salip çatışması</p>
				<p class="normal">Devletler arası politik münâsebet ve çekişmelerin zarûrî neticesi olan anlaşmazlıklar bir tarafa, mâdem ki <span class="ideitalik">'Vahdet'</span> ile <span class="ideitalik">'Salip'</span> birbirine zıttır, mâdem ki <span class="ideitalik">'Câmi'</span> ile <span class="ideitalik">'Kilise'</span> vardır ve kıbleleri ayrıdır... Mümkün değildir ki, bunlara bağlı olanlar anlaşabilsin; maksat ve emellerini birleştirip, müşterek bir menfaati müdâfaa edebilsinler...</p>
				<p class="normal">Dünya, dünya olup durdukça ve her cemaat başlı başına siyâsî bir hayata ve müstakil bir varlığa sahip bulundukça; her biri, diğerininkine zıt olan menfaatlerin temini, veya mazarratların def'i için, ötekilere karşı elde silâh, hücum ve müdâfaaya hazır olacaktır.</p>
				<p class="normal">Şu halde, bulunduğumuz asırda, uğradığımız siyâsî musîbet ve felâketlerin her çeşidine, gelecekte, torunlarımızın da fazlasıyla dûçâr olacaklarında şüphe yoktur. Öyleyse, görüp geçirdiğimiz sıkıntı, zahmet ve belâların şiddetinden ve bunların sebeplerinden, kendilerini haberdar edip uyarmak, boynumuza borçtur.</p>
				<p class="normal">Bu hususta susmak, günden güne ehemmiyet kazanan dünya ahvâli karşısında, âdetâ affolunmaz bir hatâ, hatta hiyânet olur. Binâenaleyh karınca kadrince, milletime, bir hizmette bulunmak için "<span class="ideitalik">Mâ lâ yudreku kullehu lâ yutreku kulluhu</span>"<sup class="calibre3"><a href="../Text/basimizagelenler_split_148.html#footnote-600-88" id="footnote-600-88-backlink" name="footnote-600-88-backlink">88</a></sup> hikmetli sözünden aldığım cesâretle, aczime rağmen, şu sahifeleri karalamaya başladım.</p>
				<p class="normal">&#160;</p>
				<p class="solbaslik2">Tarih ilminin değeri</p>
				<p class="normal">Akıl bu ya! Fakir, önceleri tarih ilmine hiç ehemmiyet vermezdim. <span class="ideitalik">"Bilinmezse ne olur, lüzumsuz ve faydasız, yalnız bir bilgiçlikten ibârettir"</span> der de, âdetâ bilinmesiyle bilinmemesini bir tutardım.</p>
				<p class="normal">Böyle düşünmeye hakkım da vardı ya! Çünkü bizde tarihe dayanılarak umûmî olsun husûsî olsun, hiç bir hakkın korunduğunu, veyahut tarih ile yeniden bir hak kazanıldığını veya siyâsî ve millî olarak bir intikam fikrinin beslenildiğini, yetiştiğim yıllar içinde görmemiştim.</p>
				<p class="normal">Lâkin son olarak geçirdiğim tecrübelerin yardımıyla, aklım başıma geldi de anladım ki, meğer iş öyle değilmiş... Tarih o kadar mühim o kadar dikkate değer bir ilim imiş ki, bilinmez ise, devlet gemisinin dümeni, istenilen tarafa doğru çevrilemez imiş.</p>
				<p class="normal">Tarih bilmezlik, siyâsî olarak, devletçe büyük büyük noksan ve hataların vukuuna sebep olurmuş. Tarih, bir milletin bakıp bakıp da, varsa ayıp ve noksanlarını görüp gözetip, düzeltmesi için, bir ayna imiş. Hakikati gösteren ve gelecek nesillerin nazarları önüne konan bu ayna, ayıp ve kusurları olmayan milletlerin, ümmetler için bir mücâdele yeri olan şu dünya pazarına, cemâl ve kemâllerine şükr ederek, kuvvetli ve yakışıklı bir kıyâfet ile çıkmalarına yararmış.</p>
				<p class="normal">&#160;</p>
				<p class="solbaslik2">Balkan devletleri nasıl ortaya çıktı?</p>
				<p class="normal">Başkalarını ve eskileri bırakalım da şu yakın zamanları ele alalım. Daha dört gün önce, Devlet-i Osmâniyye'nin emr ü fermânına mahkûm olan ehemmiyetsiz bir <span class="ideitalik">Mora</span> Eyâleti'ni <span class="ideitalik">'Yunan'</span> şekline sokan, tarihtir. Sebebini her tarih yazdığından ve herkes bilebileceğinden burada uzun uzun anlatmaya lüzum yoktur...</p>
				<p class="normal">Romanyalıları, Sırplıları, Karadağlıları, Bulgarları birer müstakil hükümet şeklinde, <span class="ideitalik">'Balkan hükûmetleri'</span> nâmıyle dirilten yine tarihtir...<sup class="calibre3"><a href="../Text/basimizagelenler_split_149.html#footnote-600-89" id="footnote-600-89-backlink" name="footnote-600-89-backlink">89</a></sup></p>
				<p class="normal"><span class="ideitalik">Ermeniler</span>in dili altında öteberi şeyler bulunduran, yâni onlarda, dünyanın önüne kuvvetli bir siyâsî varlık olarak çıkıp görünüvermek hevesini, zamanın modasına uygun olarak, milliyet aşkı ve kavmiyet sevdâsı şeklinde uyandıran, yine tarihtir... Tarih olmasaydı 1294 [1877] senesinde Rumeli kıt'amız bir harp ü vegâ âteşgedesi kesilmezdi.</p>
				<p class="normal">Elhâsıl bizim kolumuzu kanadımızı kırıp hareketsiz bırakan bozgunluğun sebebi, hepimizin ve belki de iş başındaki devlet adamlarımızın çoğunun, tarihten ibret almayışımızdır.</p>
				<p class="normal">Hasımlarımızın şanlarının yükselme sebebi ise, her ferdinin, milletinin tarihine ve kavminin sergüzeştine fazlasıyla vâkıf olup inanmasıdır.</p>
				<p class="normal">&#160;</p>
				<p class="solbaslik2">Tarih şuuru, milletleri diriltir</p>
				<p class="normal">Canım bu ne şaşırtıcı bilgi, bu ne akıl almaz dehşetli tesirdir ki, Garb'ın canlı kavim ve milletleri bir yana, içimizde bulunup da vatandaş saydığımız <span class="ideitalik">Rumlar</span> yok mu, işte bu Rumlar, yıkılıp ortadan kalkmış olan eski <span class="ideitalik">Yunan Devleti</span> ile, bozuk bir lisandan başka, hâlen, ahlâken, verâseten ve neseben hiç bir münâsebetleri olmadığı halde, tarihin tesiriyle, öyle aşırı gitmiş, öyle müfrit <span class="ideitalik">'Yunanlı'</span> kesilmişlerdir ki, Rumların bir ufacık diyakozu, <span class="ideitalik">Aristo</span> ve <span class="ideitalik">Eflâtun'</span>un halka-i tedrîsinde perverşiyâb-ı kemâl olmuş bir hünerver ve günlük azığını tedârikten âciz, miskin bir Rum palikaryası ise <span class="ideitalik">Makedonyalı İskender'</span>in torunu imiş gibi bir çalımla varlık gösterir de, canlı kanlı bir asker oğlu asker kesilir.</p>
				<p class="normal">Hatta fakir, önceleri, gençliğin en parlak ve istidatlı zamanında, kendi millî târihimizden hiç bir şey görmemiş, dünyayı Konya'yı anlamamış iken, görüşüp konuştuğum bâzı <span class="ideitalik">Ermeni</span> hemşehrilerimizin ağzından, kendilerine mahsus şîve ile, <span class="ideitalik">Dikran'</span>ın mâceralarını, <span class="ideitalik">Mirtad Padişah'</span>ın tarihini, <span class="ideitalik">Hayık'</span>ın tercüme-i hâlini, <span class="ideitalik">Aramoğulları'</span>nın eski şa'şaalı ikbal devirlerini işitir de, hayretle alık alık bakar idim.</p>
				<p class="normal">Bakın ki, bu milletler tarihlerini araştırıp öğrenerek, nasıl bir istikbâle yetişmenin hazırlığı içinde bulunuyor imişler.</p>
				<p class="normal">Zannedersem bizde, aslında şahsiyet zayıflığının alâmeti olan, zillet göstermek, şefkat dilenmek gibi pısırıklıklar, bir şahsın edep ve terbiyesine delil sayılarak, âdet hükmüne girmiş olduğundan; bizler, birbirimize bakarak, iş erleri addettiğimiz zincirsiz arslanlara karşı küçüle küçüle, kendimizi tuta tuta, lâfımızı yuta yuta, hesap sormaya sormaya, bir dereceye gelmişiz ki, tarihi değil, hani neredeyse, hayat sebebimiz olan bîçâre nefs-i nâtıkayı bile hazm ile, buhara döndürüp bütün bütün yok hükmüne gireceğiz.</p>
				<p class="normal">Tedâvisi çok güç olan bu hastalığın, çeşitli ilaçları varsa da, bunların en mühimi tarihtir. Hemen iddia edebilirim ki, adamcasına yazılmış muhâkemeli bir tarih, yalnız başına, insanı canlandıracak hârika bir kudrete mâliktir. Hakikaten öyle bir tarih, ölüleri mezardan çıkarır derlerse inanılsın.</p>
				<p class="normal">Lâkin tarihteki yüce hisler ve yüksek rûh hâli, aydınlık bir fikirle birlikte, akıllı bir mürşid ve muallim eliyle, gençlerin zihinlerine, taşa nakş olunur gibi yazılmalıdır.</p>
				<p class="normal">Din ilmi üstadlarına 'mürebbiyü'l-ervâh' denilirse, tarih ilmi muallimlerine de –kıssahanlara değil ama– 'ebu'l-hamâse' denilmelidir.<sup class="calibre3"><a href="../Text/basimizagelenler_split_150.html#footnote-600-90" id="footnote-600-90-backlink" name="footnote-600-90-backlink">90</a></sup> Çünkü ruhların siyâsî varlığı, hamâsetle, kahramanlıkla yaşayabilir.</p>
				<p class="normal">&#160;</p>
				<p class="solbaslik2">Mekteplerimizde okunan tarih</p>
				<p class="normal">Bir milletin yaradılış toprağına, varlığının mayasına, muhâkemeli bir tarih ilmi muallimi, gayret ve hamiyet tohumları saçar. Gayret ve hizmet adamı olmak üzere yetişecek olan evlâd-ı ümmetin fikrini aydınlatarak, onları milletin saadetini temin edecek yollara sevk eder.</p>
				<p class="normal">Ders esnâsında vereceği müşahhas ve mantıklı, elle tutulur, gözle görülür, akla yatkın misallerle, talebelerini hayalperest olmaktan kurtarır. Halkın zihnine mâkul ve mümkün olan hedef ve gayelere inanma melekesini yerleştirir.</p>
				<p class="normal">Yoksa bizde şimdiki halde mekteplerde okutulan tarihe, tarih dersi okunuyor demek abestir. Bunları dinleyen talebeler, ilkel bilgilerle oyalanan birer heveskâr, bunları anlatan muallimler ise birer masalcıdır.</p>
				<p class="normal">Kıssahanların, <span class="ideitalik">Hamzanâme</span> ezbercilerinin, meclislerin süsü oldukları zamanlarda bile <span class="ideitalik">'Kıssadan maksad azîzim hissedir'</span> darbımeseli, halkın ağzında sâdece bir söz de olsa, dönüp dolaşıyordu.</p>
				<p class="normal">Ne uzağa gidiyoruz, Milâdın 1870 senesinde Almanya ile Fransa arasında büyük bir harp olmuştu. Bu harpte Almanlar gâlip ve muzaffer olarak, Paris'i zapta kadar yürümüşler ve bütün Fransa'nın çiğnenmesine karşılık, Alman birliğini kurmuşlardı.</p>
				<p class="normal">Bu mes'elenin gizli ve ince taraflarına vâkıf olanların yazdıkları bâzı eserlerde, Almanya'nın, gözler kamaştıran o şa'şaalı muzafferiyetine <span class="ideitalik">'Muallimlerin Zaferi'</span> adı verilmiştir. Çünkü 1870 harbinden evvelki bütün savaşlarda, Prusyalılar Fransızların kudret ve azametlerinin mağlubu idiler.<sup class="calibre3"><a href="../Text/basimizagelenler_split_151.html#footnote-600-91" id="footnote-600-91-backlink" name="footnote-600-91-backlink">91</a></sup></p>
				<p class="normal">Fransızların devam edip giden hakaretlerine karşı durabilmek ve intikam almak için çâreler arayan sabırlı, ciddî ve birlik taraftarı Almanların fazîletli muallimleri, Bonapart gâilesi ortadan kalktıktan sonra, Almanya'da kurulan mekteplerde, vatan evlatlarının zihnine, intikam fikrini ve millî birlik idealini aşıladılar.</p>
				<p class="normal">Bunu, geçmiş vak'aları misal vererek öyle sağlam bir şekilde akıllarına yerleştirdiler ki, çok geçmeksizin bütün Almanya, mücessem bir fazîlet kitlesi hâlini aldı. İşte o kahramanca fazîlet ile eski düşmanları olan Fransızların mağrur burunları kırıldı; kibirli bayrakları başaşağı edildi. Ne büyük muvaffakiyyet!<sup class="calibre3"><a href="../Text/basimizagelenler_split_152.html#footnote-600-92" id="footnote-600-92-backlink" name="footnote-600-92-backlink">92</a></sup></p>
				<p class="normal">&#160;</p>
				<p class="solbaslik2">Harp facialarını unutmayalım!</p>
				<p class="normal">Amanın dostlar! Zaman, aman vermiyor; masalcılık ile iş bitmiyor. Zamanın icatlarının, hayret verici yüz bin türlü yeniliği birden ortaya attığı bir sırada, ne icap ediyorsa himmet edip, bunlara uygun hareket ve işlerle karşı koymak ve müdâfaada bulunmak lâzımdır. Çünkü şaka değil, gerçekler, apaçık bir dille, <span class="ideitalik">"ya imtisâl ya i'tidâl"</span> gülbankini çekiyor. Türkçesi: <span class="ideitalik">"Ya bu diyardan gitmeli, ya bu deveyi gütmeli!"</span> nidâsını aklı olanların kulağına, her taraftan bağırıp duruyor. Ve Nesîmî'nin dediği gibi:</p>
				<p class="normal"><span class="ideitalik">Çalındı kıyâmetin nefîri... Ey sağır işitmedin safîri!</span><sup class="calibre3"><a href="../Text/basimizagelenler_split_153.html#footnote-600-93" id="footnote-600-93-backlink" name="footnote-600-93-backlink">93</a></sup></p>
				<p class="normal">Devletimiz henüz yaşamaktayken, aziz torunlarımız, ümmetin ahlâkına musallat olan bozukluğun giderilmesine, Allah için, el birliğiyle çalışsınlar. Kahramanlık rûhunu ve milleti yaşatma aşkını, en hücra yerlerdeki köylerin mekteplerine kadar götürecek, parlak fikirli muallimler arasınlar; yok ise, yetiştirsinler. Bize ve bizden evvelkilere ait olan tarihleri tedkik ederek, geçmiş vak'aları iyice öğrensinler.</p>
				<p class="normal">Bilhassa bu harpten sonra Rumeli'deki, Bulgaristan'daki kardeşlerimizin görüp geçirdikleri halleri ve zulümleri, dûçâr oldukları ikinci Endülüs fâciasını unutmasınlar. Bir üçüncüsüne düşülmemek için gerçekten uyanık olsunlar...<sup class="calibre3"><a href="../Text/basimizagelenler_split_154.html#footnote-600-94" id="footnote-600-94-backlink" name="footnote-600-94-backlink">94</a></sup> Ve yolunu bulurlarsa, bizim de intikamımızı alarak, ruhlarımızı şâd ü handân eylesinler.<sup class="calibre3"><a href="../Text/basimizagelenler_split_155.html#footnote-600-95" id="footnote-600-95-backlink" name="footnote-600-95-backlink">95</a></sup></p>
				<p class="normal">Ve billâhi't-tevfîk.</p>
				<p class="sagnormal">5 Muharremü'l-harâm sene 1306 [11 Eylül 1888]</p>
</body>
</html>