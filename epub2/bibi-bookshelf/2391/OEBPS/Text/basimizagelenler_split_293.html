<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<div class="chapter">
				<p class="normal"><sup class="calibre3"><a href="../Text/basimizagelenler_split_033.html#footnote-600-180-backlink" id="footnote-600-180" name="footnote-600-180">180</a></sup> Merhum mütefekkir Said Halim Paşa'nın, Malta adasında İngiliz esaretinde iken, diğer eserleri gibi Fransızca yazıp, serbest kalınca (Nisan 1921), işgal altındaki İstanbul'a ve Mısır'a gidemediği için, mecburen yerleştiği Roma'da yayınladığı, sonra Paris'te bir dergide de çıkacak (1922) ve İngilizceye de çevrilecek olan son eseri, Şubat-Mayıs 1922 tarihleri arasında Ankara'da yayınlanan Sebilürreşad dergisinde, Paşa'nın yakın dostu Mehmed Âkif Bey tarafından <span class="ideitalik">"İslâm'da Teşkîlât-ı Siyâsiyye"</span> adıyla tercüme edilerek, tefrika olunmuştu. Said Halim Paşa, 5 Aralık 1921 günü Roma'da bir Ermeni tarafından vurularak şehid düşmüştü. Ankara'da ise o günlerde "yeni rejim" tartışmaları yapılmaktaydı. Merhum Paşa'nın <span class="ideitalik">"İslâm Devletinin Siyâsî Yapısı"</span> adıyla sadeleştirip neşrettiğimiz bu eserinde, Mehmed Ârif Bey'in "başımız ona bağlıdır" dediği "Şeriat", <span class="ideitalik">"İslâm'ın Sosyal Yapısı"</span> bölümünün başında, şöyle tarif olunmaktadır:</p>
				<p class="normal"><span class="ideitalik">"İslâm'ın sosyal yapısı bütünü ile, Şeriat'in tam hâkimiyeti esası üzerine kurulmuştur. Gerçek İslâm milleti, bu hâkimiyete uyan ve bağlanan toplumdur.</span></p>
				<p class="normal"><span class="ideitalik">"Şeriat, ahlâkî ve sosyal, birtakım tabiî gerçeklerin bütünüdür. İnsanlığın mutluluğu, Peygamber tarafından, Yaradıcımız adına bizlere tebliğ edilen bu gerçeklere bağlıdır.</span></p>
				<p class="normal"><span class="ideitalik">"O halde Şeriat'in hâkimiyeti demek, tabiî ve insan yaradılışına uygun olan, fakat insanların arzu ve irâdelerine bağlı olmayan ve değişmeyen, ahlâkî ve sosyal kanunların hâkimiyeti, demektir.</span></p>
				<p class="normal"><span class="ideitalik">"Şeriat kanunlarının, bütün kâinâta hâkim olan tabiat kanunlarından farkı yoktur. Tabiat kanunlarında olduğu gibi, Şeriat kanunlarının önünde de bütün insanlar eşittir. Bütün insanlar bu kanunlardan aynı hürriyet içinde faydalanırlar. Bu hürriyet, sadece o kanunlara karşı göstermeye mecbur oldukları saygı ve riâyetle sınırlanmıştır.</span></p>
				<p class="normal"><span class="ideitalik">"Müslümanlık, Şeriat'in hâkimiyetini kurmak suretiyle, insanlık için gerçek eşitliğin ve gerçek hürriyetin esaslarını koymuştur. Bunun neticesi olarak da gerçek istiklâl, gerçek yardımlaşma ve gerçek dayanışmanın kaynağını meydana getirerek, insanlık için en yüksek ve en hakiki bir gâyeyi ortaya çıkarmıştır."</span> (Said Halim Paşa, <span class="ideitalik">Buhranlarımız ve Son Eserleri</span>, s. 220, 4. baskı, İstanbul 2003, İz Yayıncılık.)</p>
		</div>
		<div class="calibre1" id="calibre_pb_294"></div>
</body>
</html>