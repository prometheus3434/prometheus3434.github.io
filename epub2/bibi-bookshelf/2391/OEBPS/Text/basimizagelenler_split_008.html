<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_6"><br class="chapter"/>&#160;&#160;&#160;IV<br class="chapter"/>&#160;&#160;&#160;<span class="solbaslik1">Yazarın oğulları</span><br class="chapter"/>&#160;&#160;&#160;<span class="solbaslik1">Necmeddin ve Celâleddin Beyler</span></h1>
				<p class="resim">DOKTOR NECMEDDİN ÂRİF</p>
				<p class="normal">Mehmed Ârif Bey'in üçüncü oğlu olarak 1871 yılında İstanbul'da doğdu. 1926 yılında vefat ederek Merkez Efendi'deki aile kabristanına defn olundu.</p>
				<p class="normal">Dr. Necmeddin Ârif'i yakından tanıyan Prof. Dr. Feridun Nafiz Uzluk'un,<sup class="calibre3"><a href="../Text/basimizagelenler_split_089.html#footnote-600-31" id="footnote-600-31-backlink" name="footnote-600-31-backlink">31</a></sup> onun hayatına dair bir yazısını, aşağıya aynen alıyoruz:<sup class="calibre3"><a href="../Text/basimizagelenler_split_090.html#footnote-600-32" id="footnote-600-32-backlink" name="footnote-600-32-backlink">32</a></sup></p>
				<p class="indentmetin">"1001 Hadis" ve "Başımıza Gelenler" isimli büyük eserlerin yazarı olup Mısır Fevkalade Komiserliği Başkâtibi Erzurumlu Mehmed Ârif Bey'in oğludur.</p>
				<p class="indentmetin">1310 (1894) yılında Askerî Tıbbiye'den mezun olmuş, Haydarpaşa Askerî Hastahanesi'nde operatör yardımcısı tayin edilmiş, sonra Adana Redif Taburları'na memur edilmiş, orada fesat cemiyeti teşkil ettiği isnadı ile hapsolunmuş ise de muhâkemesinden vazgeçilerek 1314 (1894) yılında Yemen İhtilali'nde Yemen'e me'mûren gönderildiği sırada Portsid'den Avrupa'ya geçerek Paris'te bilhassa Prof. Tuffier'in yanında cerrâhîye çalışmış, müteâkiben Mısır'a dönerek orada yıllarca hekimlik etmiştir.<sup class="calibre3"><a href="../Text/basimizagelenler_split_091.html#footnote-600-33" id="footnote-600-33-backlink" name="footnote-600-33-backlink">33</a></sup></p>
				<p class="indentmetin">1908 Meşrutiyeti'nden sonra İstanbul'a gelerek evvelâ Beyoğlu, arkadan Guraba Hastahanesi Başhekimliği'ne tayin edilmiştir.</p>
				<p class="indentmetin">Kitapları şunlardır:</p>
				<p class="indentmetin">1- Frengi İlletinin Tedavisi,</p>
				<p class="indentmetin">2- Verem Kàbil-i Tedavidir,</p>
				<p class="indentmetin">3- Paris'te Tahsil.<sup class="calibre3"><a href="../Text/basimizagelenler_split_092.html#footnote-600-34" id="footnote-600-34-backlink" name="footnote-600-34-backlink">34</a></sup></p>
				<p class="indentmetin">Basılmamış Eserleri:</p>
				<p class="indentmetin">1- Mufassal Belsoğukluğu,</p>
				<p class="indentmetin">2- Frengi İlleti.</p>
				<p class="indentmetin">Kendisini Türkiye'de en çok tanıttıran eseri şudur.</p>
				<p class="indentmetin">"Petite Chirurgie Pratique" isimli Fransızca eserin 6'ncı tab'ı esas olarak "Küçük Amelî Cerrahî" adıyla ve bir çok mühim katkılarla birlikte dilimize çevirip 1925 yılında Sağlık Bakanlığı adına resimli olarak bastırmıştır.</p>
				<p class="indentmetin">Salvarsan denilen frenginin tek ilacı sayılan "606" adlı ilacı, Türkiye'de ilk defa hastalar üstünde tatbike muvaffak olmuş, bu konuda yazmış olduğu makale "Şehbal" mecmuasının 40 numaralı nüshasında 307'nci sayfasında kendi resmi ile beraber Beyoğlu Hastahanesi Başhekimi imzasıyla yayınlanmıştır.</p>
				<p class="indentmetin">Necmeddin Ârif Beyin ölümü 19.11.1926 tarihli Vakit gazetesinde, aşağıya yazdığımız ilan ile haber verilmiştir.</p>
				<p class="indentmetin"><span class="idebolditalik">Dr. Necmeddin Ârif Bey</span></p>
				<p class="indentmetin"><span class="ideitalik">Eski Roma Büyük Elçisi Celâleddin Ârif Bey'in kardeşi, Birinci Dünya Savaşı içerisinde İttihad ve Terakki Hükümetinin Dışişleri Bakanı Giritli Ahmed Nesimî Bey'in, Diş Hekimliği Yüksek Mektebi Profesörlerinden Hüseyin Talât ve Eski Maliye Müfettişlerinden Şerif Beylerin enişteleri idi.</span></p>
				<p class="indentmetin"><span class="ideitalik">Dr. Necmeddin Ârif Bey, Cerrahpaşa Hastahanesi Üroloğu bulunmakta idi. Geçirdiği hastalık sonunda dün sabah ölmüştür.</span></p>
				<p class="indentmetin"><span class="ideitalik">Cenazesi bu gün Cuma sabahı saat 10.30'da, Şehzadebaşı'nda Hoşkadem Mahallesindeki evinden kaldırılarak Sümbül Efendi Camii'nde namazı eda ve Merkez Efendi Mezarlığı'ndaki aile kabristanına gömülecektir.</span></p>
				<p class="indentmetin">&#160;</p>
				<p class="indentmetin">1926 senesi İstanbul Tıp Fakültesi Mecmuası, sayı 12, sene VIII, sayfa 742'de, Türkiye Tıp Encümeni'nin 25 Kasım 1926 günkü toplantısında, Merhum'un hatırası anılmış verilecek paranın (Tıp Lügati yapmak için çalışanlar arasında Dr. Necmeddin Ârif Bey de bulunduğu için, bu para şahsına aittir) ailesine ödenmesi görüşülmüş. Onun yerine üye olarak Tıp Fakültesi, Sinir Hastalıkları Profesörü Mustafa Hayrullah (Diker)'in seçilmesi uygun görülmüştür.</p>
				<p class="normal">&#160;</p>
				<p class="solbaslik2">Sicill-i Ahvâl Defterinden</p>
				<p class="normal">Sicill-i Ahvâl defterinde, yukarıda verilen bilgileri teyid veya ilave olarak, özetle şu satırlara da rastlanmıştır:</p>
				<p class="indentmetin">Necmeddin Ârif, Kastamonu Askerî Rüşdiyesi'ni ikincilikle bitirip diploma almıştı. Askerî Tıbbiye Mektebi son sınıfında iken hariciye seririyâtı (kliniği) muavinliğine tayin olunduğu ve mektepten çıkarken, muavinlere verilmesi adet olan mükafatın kendisine verildiği; mektebin bakteriyolojihanesine devam ettiği; ayrıca Mösyö Nikol'ün servisinde "müstahzır sıfatıyla tefrik olunmuş" ve bir müddet devam eylemiş ise de istifa etmesi üzerine Karaisalı taburuna, Yunan hududundaki seyyar hastahaneye ve ondan sonra Adana'ya tayin olunduğu...</p>
				<p class="indentmetin">Adana'da muhâkeme altına alınmış; Yemen'e giden birliklerle birlikte Hudeyde'ye tayin olunmuşsa da Paris'e kaçmıştır. Bunun üzerine kanun gereğince, "yakalandığı takdirde muhakeme olunmak ve Osmanlı ülkesinde doktorluk yapması yasaklanmak" üzere 24 Şubat 1901'de askerlik mesleğinden çıkarılmıştır.</p>
				<p class="indentmetin">Ancak kendisinin "vuku bulan istirhâmı üzerine" askeriyeden çıkarılmakla birlikte, Paris'teki diğer Osmanlı talebeleri gibi sayılarak, iki sene müddetle tahsilini tamamlaması için "irâde-i seniyye südûr" etmiştir.</p>
				<p class="indentmetin">Paris'te bulunduğu sırada "Paris Cemiyet-i Vilâdiye" muhâbir âzâlığına seçilmiş. Tahsilini tamamladıktan sonra Kahire'de muayenehane açarak doktorluk yapmıştır.</p>
				<p class="indentmetin">1908'de Meşrutiyet'in ilanı üzerine İstanbul'a gelerek burada icra-yı tababet etmiş; 27 Eylül 1910 tarihinde "Meclis-i Tıbbiye-i Mülkiye" kararıyla, bin beş yüz kuruş aylıkla Beyoğlu Nisâ Hastahanesi'nde işe başlamış; 31 Ağustos 1912 tarihinde dört bin kuruş maaşla "Gurebâ-yı Müslimîn Hastahanesi" baştabipliğine tayin olunmuştur.<sup class="calibre3"><a href="../Text/basimizagelenler_split_093.html#footnote-600-35" id="footnote-600-35-backlink" name="footnote-600-35-backlink">35</a></sup></p>
				<p class="normal">&#160;</p>
				<p class="solbaslik2">"Türk Hekimleri"nden</p>
				<p class="normal">Dr. Necmeddin Ârif'in hayatı ve eserlerine dair <span class="ideitalik">"Türk Hekimleri Biyografisi"</span> adlı kitaptan da özetle birkaç satır aldık:</p>
				<p class="indentmetin">Askerlikten ayrıldıktan sonra Avrupa'da "emrâz-ı efrenciye" ve "üroloji"de bilgilerini artırmış; memlekete döndükten sonra bir müddet, Beyoğlu Emrâz-ı Efrenciye Mütehassıslığı ve Operatörlüğü yapmış; bilâhare Gurebâ Hastahanesi Üroloji Mütehassısı ve Başhekimi olmuştur. Grubâ Hastahanesinden ayrıldıktan sonra Cerrahpaşa Hastahanesi Bevliye Mütehassıslığı'na tayin olunmuş ve bir çok senelerini bu hastahanede çalışmakla geçirmiştir.</p>
				<p class="indentmetin">Dr. Necmeddin Ârif, <span class="ideitalik">"Frengi İlletinin Tedavisi" ve "Verem Kàbil-i Tedavidir"</span> adlı iki kitabı Fransızca'dan tercüme etmiş ve 1906'da <span class="ideitalik">"Paris'te Usul-i Tahsil ve Maişet ve Mekâtib-i Âliye Programları"</span> adıyla yazdığı eserini de Mısır'da tab' ettirmiştir.</p>
				<p class="indentmetin">Dr. Necmeddin Ârif, "İstanbul Cemiyet-i Umûmiye-i Belediye"sinde senelerce âzâlık etmişti.<sup class="calibre3"><a href="../Text/basimizagelenler_split_094.html#footnote-600-36" id="footnote-600-36-backlink" name="footnote-600-36-backlink">36</a></sup></p>
				<p class="resim">MÜDERRİS CELÂLEDDİN ÂRİF</p>
				<p class="normal">Mehmed Ârif Bey'in dördüncü ve en küçük çocuğudur. 1 Kasım 1875'te İstanbul'da doğdu; 18 Ocak 1930'da Paris'de vefat etti. Cenazesi İstanbul'a getirilerek, 14 Şubat Cuma günü Vâlide Camii'nde kılınan namazdan sonra Merkez Efendi'deki aile kabristanına defnedildi.</p>
				<p class="normal">Celâleddin Ârif, son Osmanlı Meclis-i Meb'usan'ının reisi ve Ankara'da toplanan Birinci Millet Meclisi'nin ikinci reisi olduğu ve önemli siyasî tarihî hadiselerin içinde, bazan başında bulunduğu için, bu devreye dair yazılmış eserlerde adı sıkça geçen bir şahsiyettir.</p>
				<p class="normal">Aşağıya, kendisi hakkında yayınlanmış olan önemli bir çalışmadan önce aynen, sonra da özet olarak bazı bilgiler aktarılacak ve bunlara tamamlayıcı bilgiler eklenecektir.<sup class="calibre3"><a href="../Text/basimizagelenler_split_095.html#footnote-600-37" id="footnote-600-37-backlink" name="footnote-600-37-backlink">37</a></sup></p>
				<p class="normal">&#160;</p>
				<p class="solbaslik2">İsmail Arar'ın yazısından</p>
				<p class="indentmetin">Celâleddin Ârif Bey, millî kütüphanemize Başımıza Gelenler ve Binbir Hadîs adında, çok okunan dolayısıyla bir çok baskıları yapılmış olan, iki kitap bırakan Erzurumlu Mehmed Ârif Bey'in oğludur. (...) Mehmed Ârif Bey'in Hasan, Selâhaddin, Necmeddin, Celâleddin ve Ulviye adlarını verdiği dört oğlu ve bir kızı olmuştu. Bunlardan Necmeddin ve Celaleddin dışındakiler hakkında bilgi edinilemedi.</p>
				<p class="indentmetin">Mehmed Ârif Bey'in en küçük oğlu Celâleddin Ârif 1 Kasım 1875 (19 Teşrînievvel 1291) günü İstanbul'da doğdu. Önce Soğukçeşme Askerî Rüşdiyesi'nde okudu. Daha sonra, o zaman Mekteb-i Sultanî diye anılan Galatasaray Lisesi'ni bitirdi. 1895-1901 yılları arasında Paris Hukuk Fakültesi ile Ecole Libre des Sciences Politiques'de okudu. Her iki okuldan da diploma aldı. Hukuk Fakültesi'nin doktora derslerini de tamamlamasına rağmen tez ve diploma harçlarını ödeyecek parası olmadığı için Hukuk Doktoru unvanını alamadı. 1901'de Mısır'a gitti. Kahire'de avukatlık stajını tamamlayarak Bidâyet ve İstînâf mahkemelerinde avukatlık yapma hakkını kazandı. Mısır'da yedi yıl avukatlık yaptı. Meşrutiyet'in ilanından bir ay sonra, Ağustos 1908'de, İstanbul'a geldi. Darülfünun-i Osmanî Hukuk Medresesi (İstanbul Üniversitesi Hukuk Fakültesi) ile Mekteb-i Şâhâne-i Mülkiye'de (Siyasal Bilgiler Okulu) Hukuk-i Esâsiye (Anayasa Hukuku) öğretmenliklerine atandı. Mekteb-i Mülkiye ders programlarında yapılan bir değişiklik üzerine oradaki derslerinin konusu Düvel-i Selâse (Üç Devlet) yani İngiltere, Fransa ve ABD anayasaları ile sınırlandırıldı. O da derslerine Ecole Libre des Sciences Politiques'in kurucularından Emile Boutmy'nin (1835-1906) kitaplarından esinlenerek devam etti. Derslerini "Hukuk-i Esâsiyye" adı altında kitap olarak da yayınladı. Hocalığı, Aralık 1919'da, milletvekili seçilene kadar sürdü.</p>
				<p class="indentmetin">Celâleddin Ârif Bey Meşrutiyet'in ilanından sonra İstanbul'a gelince Osmanlı Ahrar Fırkası'nın kurucuları arasında yer almış ve yönetim kurulunda Muhasip Aza (Sayman Üye) olarak görev almıştı. İkinci Meşrutiyet'in ilk milletvekilleri seçiminde de bu partinin İstanbul'dan gösterdiği on aday arasında üçüncü sırada bulunuyordu.</p>
				<p class="indentmetin">Osmanlı Ahrar Fırkası'nın hayatı 31 Mart (13 Nisan 1909) ayaklanmasından sonra, 10 Ocak 1910'da kendi kendini feshetmesi ile sona erdi.</p>
				<p class="indentmetin">Celâleddin Ârif Bey bir taraftan Hukuk ve Mülkiye Mekteplerindeki derslerine devam ederken, 8 Şubat 1911'de (26 Kânûnisâni 1326), o tarihte Dava Vekilleri Cemiyeti diye anılmakta olan İstanbul Barosu'na kaydedilerek avukatlığa başladı. Kısa zamanda meslekdaşları arasında saygın bir yer edindi. (...) 1914 yılında İstanbul Barosu Başkanlığı'na seçildi. Bu görevde de son Osmanlı Meb'usan Meclisi reisliğine seçilene (4 Mart 1920) kadar kaldı.</p>
				<p class="normal">&#160;</p>
				<p class="solbaslik2">Siyasî faaliyetlere devam</p>
				<p class="normal">Celâleddin Ârif Bey, 1918 yılı ilkbaharında Alman hükümetinin daveti üzerine Almanya'ya giden kalabalık bir heyete Baro Başkanı olarak katıldı. Mütareke'den sonra harp suçlusu olarak Divan-ı Harb'e verilen İttihad hükümeti bakanlarının savunmasını üzerine aldı. 1919 Nisan ayında yapılan duruşmada, sanıkların, bakan olmaları dolayısıyla, Anayasa'ya göre ancak Yüce Divan'da yargılanabileceklerini savundu. İtirazı reddedildiyse de, sanıklar Mayıs ayında İngilizler tarafından Malta adasına götürüldüğü için muhâkeme yapılamadı.</p>
				<p class="normal">Celâleddin Ârif, her ne kadar İttihad ve Terakki Fırkası'na muhalif tarafta yer aldıysa da, Mısır ve Paris'te, ağabeyleri Hasan ve Necmeddin'le beraber, eski Jöntürklerle beraber çalıştığı gibi, ağabeyi Necmeddin, İttihatçı bakanlardan Ahmed Nesimî (Sayman) nin de eniştesi olmak dolayısıyla onların nazarında ileri derecede bir hasım da sayılmamıştır.</p>
				<p class="normal">Birinci Dünya harbi esnasında barış görüşmesi teşebbüsü gibi bazı faaliyetlerde bulunmuş; mütâreke sırasında dernek ve kongre çalışmalarına katılmış; "Vahdet-i Milliye" heyetinin kurucuları arasında bulunmuş; Millî Kongre'ye iştirâk etmiş; Vilâyât-ı Şarkiyye Müdâfaa-i Hukuk Cemiyeti'ne yardım etmiş; İzmir'in işgalinden sonra 26 Mayıs 1919'da Dolmabahçe Sarayı'nda toplanan Saltanat Şûrâsı'na da katılarak önemli bir konuşma yapmış ve "Millet namına söz söyleyebilecek bir meclisin toplanmasını" istemiştir.</p>
				<p class="normal">&#160;</p>
				<p class="solbaslik2">Erzurum mebusu</p>
				<p class="normal">1919 yılı sonunda yapılan milletvekili seçimlerinde, İstanbul'dan Millî Ahrar Partisi ile Osmanlı Çiftçiler Derneği tarafından aday gösterilen Celâleddin Ârif Bey, Erzurum'dan da seçildiği için, Meclis'e Erzurum mebusu olarak girdi. Önce hasta olan Meclis Başkanı'na vekâlet etti ve onun vefatı üzerine 28 Şubat 1920'de Meclis-i Meb'usan reisi seçildi. Vekil olduğu sırada, Meclis, 28 Ocak'ta "Misâk-ı Millî"yi kabul etmiştir. Bir heyet ile Padişah Vahdeddin'i ziyaret eden Celâleddin Ârif Bey, başkâtibi vasıtasıyla Padişah'a "Misâk-ı Millî"yi izah ettiği gibi, Damad Ferid Paşa gibi kimselerin sadrazam seçilmesi halinde neticesinin iyi olmayacağını da arz etmiştir.</p>
				<p class="normal">13 Kasım 1918'den beri işgal altında bulunan İstanbul 16 Mart'ta geniş şekilde işgale uğrayınca Celâleddin Ârif Bey, kendisini tevkif için yazıhanesine baskın yapılması üzerine, Anadolu'ya geçer ve 2 Nisan günü Ankara'ya varır. Yolda iken, Bolu'da bir demeç vermiş ve "İstanbul'un İngilizlerden kanla geri alınacağını" söylemiştir.</p>
				<p class="normal">&#160;</p>
				<p class="solbaslik2">Ankara'da Meclis'te</p>
				<p class="normal">Ankara'da iki bildiri yayınlayan Celâleddin Ârif, İstanbul'un işgalini, yabancı elçiler nezdinde protesto etmiş ve İstanbul'daki milletvekillerini, Meclis Başkanı sıfatı ile "bu öldürücü anda, millî hak ve menfaatleri savunmak için" Ankara'ya vazifeye çağırır.</p>
				<p class="normal">Celâleddin Ârif, Ankara'da açılan Millet Meclisi'ne Mustafa Kemal'den bir oy az alarak İkinci Başkan seçildi. Mustafa Kemal ile, açılan Meclis'in mâhiyeti ve yetkileri bahsinde daima farklı ve daha mûtedil görüşler taşıdığı için muhalif kalmış, bu yüzden aralarında sert münakaşalar olmuştur.</p>
				<p class="normal">İlk Meclis Hükümeti'nin kuruluş kanun tasarısını da Celaleddin Ârif Bey kaleme aldı. Mecliste yapılan seçimde Adliye Bakanlığı'na getirildi.</p>
				<p class="normal">Haziran 1920'de ise İstanbul'daki Divan-ı Harp tarafından, "Ankara'ya gidip Millî Mücadele'ye (isyana) katıldığı" için, birçok kişiyle birlikte idama mahkûm edildi.</p>
				<p class="normal">Bir ara Meclis'ten iki ay izin alarak Erzurum'a gitti. Burada Kâzım Karabekir Paşa ve Hüseyin Avni Ulaş'la beraber faaliyet gösterdi; Erzurum vali vekilliği yaptı. Bu hususlarda Mustafa Kemal ile anlaşamadı. Dönüşünde bakanlıktan istifa etti.</p>
				<p class="normal">1921 Mayıs ayında, gizli bir vazife ile İtalya ve Fransa'ya gönderildi. Buradaki temaslarını raporlar halinde Mustafa Kemal'e bildirdi. Dört ay sonra geri dönünce, bu yılın sonunda Roma temsilciliğine tayin edilerek gönderildi. Bu suretle kendisinin muhalefetinden de kurtulunmuş oldu.</p>
				<p class="normal">Roma'da iken gıyabında, Meclis tarafından Temmuz 1922'de yine Adalet Bakanı seçildiyse de Roma'da kaldı. 30 Ağustos Zaferi üzerine Roma temsilciliğinde bir kutlama töreni tertip etti.</p>
				<p class="normal">&#160;</p>
				<p class="solbaslik2">Paris'te yaşadı</p>
				<p class="normal">1923 yılı Haziran ayı sonunda vazifesinden ayrılan Celâleddin Ârif, bir daha Türkiye'ye dönmedi ve 1930 yılındaki vefatına kadar, Paris'te avukatlık yaparak hayatına devam etti.</p>
				<p class="normal">18 Ocak 1930 tarihinde vefatı üzerine, cenazesi İstanbul'a getirilerek, Vâlide Camii'nde kılınan namazdan sonra Merkez Efendi Kabristanı'nda, babası ve ağabeyisinin yanında toprağa verildi.</p>
				<p class="normal">&#160;</p>
				<p class="solbaslik2">Hatıraları</p>
				<p class="normal">Vefatından iki yıl sonra ele geçen bir kısım hatıraları 1932 Mart ayında <span class="ideitalik">Yeni Gün</span> gazetesinde yayınlanmıştır. Hatıralarında şu satırlar dikkati çekmekte ve muhalif oluşunun sebebini de açıklamaktadır:</p>
				<p class="indentmetin">"Gâzi, gerek benim gerek rüfekà-i sâirenin (diğer arkadaşların) vatanperverliğinden çok istifade etmiş ve daima ağzımızı bununla kapamıştır. Nutuk'unu okuyan veya dinleyen kim varsa zannedersem hepsine (Zavallı Türkiye, yetiştire yetiştire yalnız bir Mustafa Kemal'i yetiştirmiş, ondan başka kimse yokmuş, o da giderse Türkiye'de adam kalmayacak) fikrini vermiştir. Çünkü, Paşa'mızın Nutuk'unda takdirkârâne söz, ancak birkaç çeteciye inhisâr eylemiştir. Ve bunların içinde de ölenler en çok takdir alanlardır.</p>
				<p class="indentmetin">"Şurasını alenen söylerim ki, bugünkü hal bir adamın yaptığı şey değildir. Bunda bütün milletin ve bütün çalışanların bir hakkı vardır. Devletimizin bugünkü hâlini bin lira sermayeli bir şirkete teşbih eylesek (benzetsek), derim ki, bu bin liranın hiç olmazsa beş kuruşu da benimdir ve benim bu hakkımı, kimse elimden alamaz... Başkalarının yüz lirası olabilir. Fakat bu yüz lira sermaye koyan zat, benim elimden beş kuruşumu alamaz."</p>
				<p class="normal">Celâleddin Ârif'in Hukuk Fakültesi'nde okuttuğu dersler <span class="ideitalik">"Hukuk-i Esâsiyye"</span> adıyla birkaç cilt halinde, 1909 ve 1916 yıllarında basılmıştır.</p>
</body>
</html>