<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_27"><br class="chapter"/>&#160;&#160;&#160;ONİKİNCİ BÖLÜM<br class="chapter"/>&#160;&#160;&#160;<span class="solbaslik1">Büyük Süvâri Savaşı</span><br class="chapter"/>&#160;&#160;&#160;<span class="solbaslik1">Firâriler, Dalkavuklar</span></h1>
				<p class="normal">Akpınar'da kaldığımız on oniki gün, boşuna geçirilmedi. Hemen her gün arazinin ve düşmanın keşfi için süvâri ve piyâde kolları çıkarılırdı. Düşman da mukàbeleye çıkar; beş on top atılır; biraz gezinilerek hal ve arâzi anlaşılır ve iki taraftan bazı sakatlıklar olarak dönülürdü.</p>
				<p class="normal">Hatta bu müddet zarfında bir defa da Kars'tan bâzı piyâde taburları, Kars'ın doğu cihetinde bulunan Zaim köyüne doğru bir keşif taarruzunda bulundular. Bu taarruz ile, ileride ordu-yu hümâyûn için bir hareket hattı tâyin olunurken faydası dokunacak epeyce malûmat edindilerdi.</p>
				<p class="normal">Bu keşif hareketi üzerine düşman, Zaim köyündeki ordusunu, iki saat geride, müdâfaaya elverişli Akçakale'ye çekti. Bize karşı olan bir kısım ordusu da Paldırvan, Pergit ve Gökdere cihetine yerleşip harekâtımızı gözetlemeye devam etti.</p>
				<p class="normal">Bu hallerden, düşman kuvvetlerinin taraf taraf dağılmış bir vaziyette oldukları anlaşılıyorsa da, hepsinin birbiriyle olan bağlantısı emniyet altında tutulduğu gibi, hem arâzinin hâline ve hem de bizim ve Kars'ın vaziyetine göre sağlam bir surette de mevki almışlar idi.</p>
				<p class="normal">&#160;</p>
				<p class="solbaslik2">On iki bin kişilik bir süvâri savaşı</p>
				<p class="normal">Temmuz'un altıncı günü düşmanın Pergit'teki ordusunda bazı hareketler hissolundu ve bir miktar kuvvetinin sağ cenah açığımıza doğru yürümekte olduğu görüldü. Mevcut olan nizâmiye süvârileri ileriye sevk olunarak, bütün asker silâh başı edildi.</p>
				<p class="normal">Bu esnâda düşmanın istikâmetini değiştirerek Gedikler denen mahalle doğru yürümekte olduğu görüldü. Onun bu hareketine mukâbil, harp vaziyeti alınmak üzere, bütün ordunun yerinden hareket etmesi iktizâ ettiğinden, ordunun bu hareketine perde olması için bütün Çerkes ve muâvine süvârileri ordumuzun soluna çıkarıldılar.</p>
				<p class="normal">Bizim süvâriler, düşmanın iki alay kadar süvârisine çattı. İki taraf süvârisi de avcıya yayılıp ateş etmeye başladılar. Nihayet birbirine hücum ederek kılıç kılıca geldiler. Düşman süvârisi dayanamadı ve ric'ate mecbur oldu. Bizimkiler onları takibe devam ettiler. Bu sırada düşman bütün ordugâhında bulunan altı bin kadar süvârisini bindirip, harp etmekte olan süvârilerinin imdâdına gönderdi.</p>
				<p class="normal">Önlerinde mağlup süvârilerin böyle kalabalık bir imdâda mazhar olduklarını görmüş olan bizim süvâriler, şaşırmayarak ve geri dönmeyerek, sağa sola dağılıp, yine avcı vaziyetine girdiler. Birbuçuk saatlik bir saha içinde, iki tarafın on oniki bin süvârisinin tüfeği birden patlıyordu. Bunun zihinlerde hâsıl ettiği dehşet ve azameti, bu satırları okuyanlar, kendileri tasavvur etmelidirler. Fakir o hâli anlatamadım...</p>
				<p class="normal">Harp hemen üç üçbuçuk saat kadar devam etti. O zamana kadar bizim piyâdelerimizle toplarımız, düşmanın hissolunan niyetine göre gereken vaziyeti aldılar. Bu sırada düşman, süvârilerimizi sıkıştırarak ric'ate mecbur etti. Bizim başka süvârimiz yok ki imdatlarına koşturulsun!</p>
				<p class="normal">&#160;</p>
				<p class="solbaslik2">Düşman süvârisi, güllelerimiz altında</p>
				<p class="normal">Bu hâli uzaktan görmüş olan Kumandan Paşa, bulunduğumuz mevkiin sağ ilerisinde bulunan tepeye bir batarya top koydurmuştu. Düşman süvârilerinin bizimkileri takip ederek gülle menziline girmeleri beklenmekte idi.</p>
				<p class="normal">Bizim süvâriler, topların ateş sahasından içeri girdiler. Düşman süvârileri de güzelce gizlenmiş olan toplarımızı görmediklerinden, gaflet ederek güllelerimizin menziline girdiler.</p>
				<p class="normal">Bizim batarya birden ateşe başladı, gayet seri şekilde gülleleri yağdırıyordu. Gülleler süvâri alaylarının kalabalığı içinde patladıkça, hâsıl ettiği dalgalar, bizim için yâni seyirciler için pek sevinçli ve gülünçlü haller meydana getiriyordu...</p>
				<p class="normal">Düşman süvârisi ric'ate mecbur oldu. Bizim süvâriler ise toplara güvenerek tekrar takibe başladılar. Ama bataryanın gülleleri menzilinden dışarı çıkmamaları emri, Başkumandan tarafından gönderildi.</p>
				<p class="normal">Elhâsıl güneş gurub etme sıralarında iken, düşman süvârisi geriye püskürdü. Toplarını getirip işe girişmeye de vakti kalmadığından, işbu azametli süvâri harbine bu suretle son verildi.</p>
				<p class="normal">Silâh sesinin kesildiği sırada ordu-yu hümâyûn mevkiini tamamen değiştirdi. Akpınar'ın birbuçuk iki saat kadar sağ ilerisinde bulunan Alacadağ'ı tutarak harp hattını, dağın ve düşmanın vaziyetine göre teşkil etti.</p>
				<p class="normal">Düşmanın bu savaşta verdiği ölü ve yaralı sayısı ikiyüz elli kadar tahmin olundu. Bizim şehid ve yaralılarımız da bundan aşağı değildi. Çerkeslerden Kaymakam Zekeriya ve Binbaşı Reşid Beyler yaralandılar. Yaraları ağırca olduğundan, istekleri üzerine Dersaadet'e kadar gönderildiler. Sonradan hayat veya mematlarından haber alamadım.</p>
				<p class="normal">Yine bu muhârebede, muhâcirlerin ileri gelenlerinden Hacı Murad ve Hacı Mustafa Beyler şehid oldular. İki üç yüz kadar da süvâri hayvanı telef oldu veya kayboldu.</p>
				<p class="normal">&#160;</p>
				<p class="solbaslik2">Telef olan hayvanların bedeli</p>
				<p class="normal">Nizâmiye süvârisi ile topçuların telef olan hayvanlarının yeniden tamamlanması işi gürültüsüzce yürüyordu. Lâkin Çerkeslerin telef olan hayvanlarının bedelini vermek ve onları tekrar süvâri etmek uğrunda çok zahmetler çekiliyordu.</p>
				<p class="normal">Kimisi <span class="ideitalik">"Benim hayvanımın kıymeti elli, altmış lira";</span> kimisi <span class="ideitalik">"yirmi, otuz lira"</span> der. Hayvanının pek nâdir bir cinsten olduğunu söyler. Kıymetlerinin doğrusu ise mechul! Yalandan, birbirlerini tasdik eder, şehâdetnâme ve mazbatalar yaparlar...</p>
				<p class="normal">Hepsine ortalama yirmi beşer lira verelim desen dört beş bin lira eder. Orduda ise kâime akça var, o da pek nazlı.</p>
				<p class="normal">Adamcağızlar <span class="ideitalik">"Yoktur!"</span> cevâbını tanımazlar. <span class="ideitalik">"Paranız yok ise, niçin muhârebe ediyorsunuz?"</span> diye bar bar bağırırlar. Haydi paraları bulunsun da verilsin. O kadar hayvan o civarda nereden bulunup da satın alınacak?</p>
				<p class="normal">Elhâsıl Çerkeslerin bu hususta gösterdikleri haşinlik ve câhillik, bir gün önceki savaşta gösterdikleri cesâret ve kahramanlıkların uyandırdığı memnuniyeti ve takdir hislerini gölgeledi. Bu halleri pek çirkin ve münâsebetsiz görülerek, <span class="ideitalik">"Ne o hizmet, ne de bu minnet lâzımdır"</span> dedirdi. Herkes bu muhâcirlere nefret nazarı ile bakar oldu.</p>
				<p class="normal">Bütün muâvine süvârilerinin hayvanları, tâyin olunan ehl-i vukuflar vâsıtasıyla muâyene olunup, kıymetleri takdir edilip künye defterlerine yazdırıldı. Bunda da suistimal olduğu muhakkak ise de ne çâre! Evvelki perişanlığa mukàbil, bu suistimâlin mühim sayılmayacağı bellidir.</p>
				<p class="normal">&#160;</p>
				<p class="solbaslik2">Hayvan ikmâli yapılamıyor</p>
				<p class="normal">Ya nizâmiye, topçu ve mekkârelerin hayvan kaybı nereden tamamlanacak? Onun yeri de pek uzak! Te'y Anadolu içersinden hayvan alınıp da getirilecek... Ne halkın elinde, ne de devlette hayvan yetiştirecek çiftliklerimiz var!</p>
				<p class="normal">Karşımızdaki hasmımızın Kafkasya ordusunun, dâimî malzeme ikmâlinden başka, ihtiyaç hayvanlarını bile yetiştirmek üzere mîrî çiftlik ve kışlaları vardır.</p>
				<p class="normal">Alınan işbu ders-i ibret üzerine, <span class="ideitalik">"Amanın para yetiştiriniz!"</span> diye Seraskerlik makâmına ve Mâbeyn-i Hümâyûn'a mürâcaat olundu. <span class="ideitalik">"Gereken yapılmak üzeredir; vilâyet adına borç almaya izinlisiniz"</span> diye cevap geldi.</p>
				<p class="normal">Vilâyette kim var? Kimden para alınacak? Zenginler nerede? Hem öyle geleceğin iyice karanlık olduğu bir zamanda, adama kim para verir? Buraları düşünülmüyor. Sonra İstanbul'dan nakit para da gelmedi ya!</p>
				<p class="normal">&#160;</p>
				<p class="solbaslik2">İran'ın tavrı</p>
				<p class="normal">Yalnız bir defacık on bin lira kadar bir nakit geldi. O da Bayezid ordusuna gönderildi. Zira onlar bazı kereler, muhtaç oldukları erzâkı İran'dan satın almaya mecbur oluyorlardı. İran tüccarları ise bizim kàimeyi almayarak, sattıkları mal karşılığında nakit altın istiyorlardı.</p>
				<p class="normal"><span class="ideitalik">İran devleti,</span> harbin başlarında gösterdiği bazı tavırlarla, bizi, Bağdat tarafı için de tedbirler almaya mecbur eyledi ise de, sonra resmen tarafsızlığını ilân etti.</p>
				<p class="normal">Bu bakımdan, altınımıza karşılık da olsa, o sırada İran tüccarlarından Bayezid cihetindeki orduya erzak satmalarının yasaklanmaması ve ihtiyacımızın temininde güçlük çıkarılmaması teşekküre şâyan bir haldir.</p>
				<p class="normal">&#160;</p>
				<p class="solbaslik2">Askere aylık verilemedi</p>
				<p class="normal">Nisan'dan Kânûnisânî'ye [Nisan 1877 - Ocak 1878] kadar, on ay, devlet harp etti. Müsâlahadan sonra da asker birkaç ay silâh altında kaldı. Bütün neferlere ve hele bazı zâbitâna ya bir veya iki kere aylık verilebildi.</p>
				<p class="normal">(Lâkin büyük zâbitlerin ekserisi, küçüklerin de dişliceleri, aylıklarını hep almışlardır. Burası da unutulmasın!) Askerin zarûreti son dereceyi buldu.</p>
				<p class="normal">&#160;</p>
				<p class="solbaslik2">Süvârilerin tüfekleri</p>
				<p class="normal">Bu savaşta ve bundan önce yapılan süvâri harekâtlarında, süvârilerin ellerinde bulunan Vinçester tüfekleri, Rusya süvârisinin ellerinde bulunan Berdan tüfeklerinden daha kısa menzilli idi.</p>
				<p class="normal">Rus tüfekleri, bizim süvâriye pek uzaktan zâyiat verdirmeye başladı. Bizimkiler, düşmana beş altı yüz adım kala sokulmak zorunda kalıyorlardı.</p>
				<p class="normal">Bu tecrübeden sonra, ateşe sokulacak süvâriler de piyade askerimizin elinde bulunan Martini Hanri tüfeğinden istediler ki hakları da vardı. Kars'taki anbardan bir miktar Martini Hanri tüfeği getirilerek bazılarına verildi.</p>
				<p class="normal">Bu tüfeklerin uzun oluşu, at üstünde kullanılmalarına mâni oluyordu. Lâkin bir bölükte beş on tane bulunursa, gâyet uzaktan düşmanı zedelemeye başlayacağından, onun himâyesi altında Vinçester tüfekliler de sokulabileceklerdi.</p>
				<p class="normal">&#160;</p>
				<p class="solbaslik2">Firârilerin cezasız kalması</p>
				<p class="normal">Çerkeslere ve muâvine askerlerinden bütün firâr etmiş olanlara, irâde-i seniyye-i Hazret-i Pâdişâhî ile bütün vilâyetlere yazılan Seraskerlik telgrafnâmesinde, haylice hiddet ve şiddetler gösterilmiş idi.</p>
				<p class="normal">Hatta o makûle firârilerin yakalanarak dört sene mecbûrî nizâmiye askerlik hizmetine alınmaları için askerlik merkezlerine teslim edilmeleri, mahallî hükümetlere yazılmıştı. Ama firâri hiç bir neferin yakalanarak bu irâdenin infâz olunduğu, harpten sonra olsun, görülemedi ve bu emrin arkası da bir daha aranıp sorulmadı.</p>
				<p class="normal">Bunun sebebi nedir? Hiç şüphe yok ki, kanunlarımızı tatbikte gösterdiğimiz ihmal!</p>
				<p class="normal">(Çerkes firârilerini, mecbûri olarak nizâmiye hizmetine alıp istihdâm etmek nerede kaldı! Hatta muhârebeden on dört sene sonra, hâlâ, kànûnî kur'a ile bütün Osmanlı teb'asının her sene mükellef olduğu askerlik hizmetine bile sokulamıyorlar... Sebebini ne ben söyleyeyim, ne de siz sorunuz. Yalnız bu sırada <span class="ideitalik">"Kadınlar âleme hâkimdirler"</span> cümle-i felsefiyyesini tekrar ile iktifâ edelim.)</p>
				<p class="normal">&#160;</p>
				<p class="solbaslik2">Mustafa Safvet Paşa'nın süvârilerle Rus hudûdunu geçmesi</p>
				<p class="normal">Düşmanın Gümrü kasabası, ikinci derecede mühimmat merkezi idi. Buraya taarruz ederek, geçici de olsa zaptına kuvvetimiz yetmezdi. Fakat düşmanı, kuvvetlerini parçalamaya mecbur etmek ve bu vesile ile kolay istifâde olunacak fırsatlar ele geçirmek maksadıyla bazı tedbirlere girişildi.</p>
				<p class="normal">Temmuz'un onüçüncü günü akşam üstü Mirliva Mustafa Safvet Paşa, nizâmiye ve muâvine süvârilerinden mürekkep iki alay ile huduttan içeriye sevk olundu.</p>
				<p class="normal">Mustafa Safvet Paşa'nın vazifesi, Arpaçayı'nın geçitlerini anlamak, ordumuzun sağ ilerisinde bulunan düşman arâzisinin durumunu keşf etmek, buraların ahâlisine iyi davranarak mümkün olduğu kadar ileriye gidip, görebildiği yerlerin haritasını çıkarmak ve geri dönmek idi.</p>
				<p class="normal">&#160;</p>
				<p class="solbaslik2">Ufak bir çatışma</p>
				<p class="normal">Bu manevrayı haber alacak olan düşmanın, ertesi gün mutlaka bazı taarruzlara girişeceği, hududu geçen Mustafa Safvet Paşa'yı sıkıştırmaya ve tehlikeli bir duruma sokmaya çalışacağı muhakkak olduğundan, süvârilerimizin bu hareketini gizlemek için bazı tedbirler alındı.</p>
				<p class="normal">Ordugâhımızdan birkaç tabur piyâde bir miktar topla birlikte, ordumuzun sağ tarafında bulunan Ani<sup class="calibre3"><a href="../Text/basimizagelenler_split_229.html#footnote-800-28" id="footnote-800-28-backlink" name="footnote-800-28-backlink">(*28)</a></sup> harâbelerine doğru çıkarıldığı gibi, sol cihetten de Mirlivâ Edhem Paşa kumandasıyla, diğer muâvine ve nizâmiye süvârileri düşmana karşı hareket ettirildiler.</p>
				<p class="normal">Düşman bu hareketimizi hakiki bir taarruza hamlederek, bütün kuvvetiyle meydana çıktı ve harp vaziyetini aldı. Ordusunun sol cenâhında bulunan Ani harâbesi cihetindeki sırtları tutmak ve solunu emniyete almak için dört alay süvâri ve iki batarya topu sür'atle o tarafa yürüttü. Ama bu kuvvetler, bizim askerin ateşinden göz açamayarak geri döndüler.</p>
				<p class="normal">Diğer taraftan da askerimiz ciddî olarak savaşa sürülmedi ve iş ağız dalaşı şeklinde idâre edildi. Bu sırada Edhem Paşa'nın süvârileri, düşman süvârilerini oldukça sıkıştırdılar; hatta ric'ate bile mecbur eylediler.</p>
				<p class="normal">Ancak ric'at eden düşman süvârileri, miktarca bizimkilerden çok değildiler. Sağ cihette, yâni Ani harâbesi tarafındaki piyâdelerimizin himmeti dahi hayırla yâd olunacak derecededir.</p>
				<p class="normal">&#160;</p>
				<p class="solbaslik2">Mustafa Safvet Paşa'nın dönüşü</p>
				<p class="normal">Hudûdu geçtiğinin ikinci günü ikindiye doğru Mustafa Safvet Paşa, beraberindeki kuvvetlerle sâlimen avdet etti. Gezip gördüğü yerlerin haritasını ve edindiği bilgileri getirdi. Bu sırada hava bozularak şiddetli dolu ve yağmur yağmaya başlamıştı.</p>
				<p class="normal">Maksat hâsıl olarak Mustafa Safvet Paşa selâmetle gelmiş olduğundan, patırtı kütürtüye son verildi. Herkes yerli yerine dönerek meydan-ı harp ü vegâ, sâika bulutlarının nümâyişlerine açık bırakıldı.</p>
				<p class="normal">Bu hareketin icrâsı üç beş şehid ile beş altı kadar yaralı ve biraz süvâri beygirinin kaybına mâl oldu... Bu savaşta düşmanın da yirmi kadar ölü ve yaralı verdiği, otuz baş kadar katana lâşesinin de meydanda görüldüğü, Edhem Paşa'nın jurnali ile anlaşılmıştır.</p>
				<p class="normal">&#160;</p>
				<p class="solbaslik2">Düşmanın Kars ile ordumuz arasına girmek istemesi üzerine vukû bulan muhârebe</p>
				<p class="normal">Temmuz'un onaltıncı günü düşman ordugâhında bazı değişiklik ve nakiller oldu. Gedikler ordusundan biraz çadır ve asker kaldırıp, Arpaçayı'nın öte tarafında Ağın köyünün üzerindeki tepeye götürdü; Paldırvan'daki ordusundan dahi bir miktar çadır ve asker alıp Gedikler'e getirdi.</p>
				<p class="normal">Bu esnâda hareketlerini örtmek için on veya oniki alay kadar tahmin olunan bir süvâri fırkasını, beraberinde süvâri bataryaları da olduğu halde Yahniler'e, bizim ordumuzun sol cenâhına ve daha doğrusu Kars ile bizim aramıza girmek üzere sevk etti.</p>
				<p class="normal">Buna karşı Vezin köyü tarafında fırkasıyla bulunmakta olan eski Kars kumandanı Ferik Hüseyin Hâmi Paşa Yahniler'e doğru ilerletildiği gibi, ordugâhın merkezinden dahi Edhem Paşa livâsından bin beşyüz kadar süvâri o cihete çıkarıldı. Birkaç piyâde taburu ve bir batarya top ile de Ferik Hacı Râşid Paşa, bu süvârilere destek olmak üzere gönderilmişti.</p>
				<p class="normal">Düşman Yahni tepesinin bir tarafından tırmanırken, bizim süvâriler de öbür taraftan çıkmakta idiler. Düşman süvârileri daha evvel davranmış olduklarından tepeyi tutmuşlarsa da, bizim piyâde ve süvâriler, düşmanın açtığı ateşe bakmayarak ilerlemiş ve düşmanı, paldır küldür tepeden aşağı püskürtmüşlerdir.</p>
				<p class="normal">Ric'at eden düşman, Hacı Râşid Paşa'nın ateşine de tutulmamak için gâyet açıktan bir kavis çizerek akşama yakın, ancak ordugâhına varabilmiştir.</p>
				<p class="normal">Bu savaşta bizim süvârilerin hücumları pek dehşetli idi. Bin beşyüz kadar süvârimiz, beş misli olan düşman süvârisi üzerine hücum ederek karışmışlar ve piyâde askerimiz dahi fevkalâde himmetler etmişlerdir.</p>
				<p class="normal">&#160;</p>
				<p class="solbaslik2">Şehid Kolağası Sâbit Efendi'nin güzel hâtırasını yâd</p>
				<p class="normal">Hatta o sırada piyâde taburlarının birinde kolağası bulunan Sâbit Efendi nâmında sevdiğimiz bir zat vardı. Bu zat eskiden beri, kendini tanıyanlar arasında özüne sözüne doğru olmasıyla meşhur idi.</p>
				<p class="normal">Dalkavukluk bilmez, edenden hoşlanmaz, sırası gelince söze karışırdı. Akıllı ve edepli olduğu kadar da hatırsayar, namuslu ve temizdi. Bilgiçlik taslayan herzevekil gevezelerden uzak dururdu.</p>
				<p class="normal">İşte bu zat, savaşta sell-i seyf ederek, aslanlar gibi na'ra vurarak, askeri teşci ediyordu. Başından fesini çıkarmış, dişleriyle tutar ve piyâde olarak, askerini teşvik için taburun önünde dağa yukarı hücum ederken, vuruldu. Başına tesâdüf eden bir düşman kurşunuyla âzim-i gülşen-serâ-yı illiyyîn oldu.</p>
				<p class="normal">Taburunun bütün efrâdı bu mübârek şehid için kan ağladılar. Bütün sevdiklerini dilhûn ettiyse de, şehâdetiyle kendi rûhunu memnûn etti. Çünkü çok doğru adamdı. Çok nâmuslu bir zât idi.</p>
				<p class="normal">O kadar dîn ü devlet gayreti var idi ki, onunki kadarı her yiğide nasip olur saadetlerden değildir. İşte Cenâb-ı Hak da ona, mükâfât-ı uhreviyyesini, dünyânın zikr-i cemîliyle beraber ihsân eyledi. Kaddesallâhu sırrahul azîz. Burada rûhu için bir Fâtiha okunsun.<sup class="calibre3"><a href="../Text/basimizagelenler_split_230.html#footnote-600-144" id="footnote-600-144-backlink" name="footnote-600-144-backlink">144</a></sup></p>
				<p class="normal">&#160;</p>
				<p class="solbaslik2">Düşmanın roketleri</p>
				<p class="normal">Bu savaşta düşman roket tâbir olunan bir nevi fişek de kullanıyordu. Bu roketten Halyaz muhârebesinde de çokça kullanmış ve askerimize epeyi şaşkınlık vermişti.</p>
				<p class="normal">Bu harpte bizden on iki şehid ile dokuz yaralı verilmiş ve süvârilerden on üç baş hayvan telef olmuştur. Düşmanın da alıp götürdüğünden başka otuz kadar ceset ile elli baş katana lâşesi meydanda kalmıştı...</p>
				<p class="normal">&#160;</p>
				<p class="solbaslik2">Süvârilerimizin gayreti</p>
				<p class="normal">Süvâriler arasında bulunan Çerkeslerin bu savaşta da fevkalâde cesâret ve kahramanlıkları görüldü. Çerkes süvârilerinin bir kısmına Muhtar Paşa hazretlerinin yâveri Binbaşı Hüseyin Râgıp Efendi kumanda ediyordu.</p>
				<p class="normal">Râgıp Efendi ile süvâri üçüncü alayın birinci bölüğü yüzbaşısı olup muallimlikle Çerkes alayında bulunan Nureddin Efendi'nin fevkalâde gayret ve kahramanlıkları tasdik olunduğundan, bu iki zâtın rütbeleri o gün birer derece terfi kılındı.<sup class="calibre3"><a href="../Text/basimizagelenler_split_231.html#footnote-800-29" id="footnote-800-29-backlink" name="footnote-800-29-backlink">(*29)</a></sup></p>
				<p class="normal">Bu savaşta gayret ve cesaretleri görülen bizim süvârilerin hareketleri takdire şâyan idi. Gerçi bizim süvârinin arkası, yakınlarında bulunan piyâde taburlarıyla beslenmiş olduğundan, kalbleri emniyet içindeydi. Düşman süvârileri ise, ordularından fazlaca ayrıldıkları ve bir tehlikeye düşerlerse kurtulmaları zorca olduğundan endişe ederlerdi.</p>
				<p class="normal">Kahramanlık ve korkaklık bahislerinde bu hâlin büyük tesiri olsa gerekir. Her ne ise, nasıl olduysa oldu, gâlibiyet bizim tarafta kaldı ya, iş ordadır.</p>
				<p class="normal">Meğer düşmanın bu hareketi, üç gün evvel Mustafa Safvet Paşa'nın huduttan içeriye gidip gelmesinden ürkmesinden ötürü imiş. O hareketten, bizim ordunun bir taarruza niyet ettiği neticesini çıkarmış ve buna karşı bir tedbir olmak üzere ordunun vaziyetini değiştirmişler imiş. Ertesi gün de Mustafa Paşa'nın geçtiği geçitleri müdâfaa etmek için tahkîmat yapmaya başladılar.</p>
				<p class="normal">&#160;</p>
				<p class="solbaslik2">İki taraf ordularının mevcut kuvvetleri ve mukàyesesi</p>
				<p class="normal">İki taraf ordusunun kuvvet miktarının bilinmesi ve karşılıklı mukàyesesi, hâdiseleri takip hususunda faydalı olacaktır.</p>
				<p class="normal">Rusya'nın önümüzdeki kuvveti:</p>
				<p class="normal">1. Her biri 16 taburluk 3 piyade fırkası.</p>
				<p class="normal">2. 150 seyyar top.</p>
				<p class="normal">3. 8 taburluk bir talîa livâsı: 4 tabur, ayrıca 2 tabur ve 2 istihkâm taburu.</p>
				<p class="normal">4. 13 süvâri alayı.</p>
				<p class="normal">Kuvvetlerin yekûnu: 70.000.</p>
				<p class="normal">Piyâde taburlarının mevcûdu 920 neferdir. Milis süvârisi yukarıda bildirilen 13 alay süvâriye dâhil değildir. Şu halde hasmımız doğru bir hesapla, yetmiş bin mevcutlu bir ordu ile karşımızda bulunmaktadır.</p>
				<p class="normal">Aşağıda görüleceği üzere, düşmanın bu kuvvetine, sonradan daha birçok kuvvetler ilâve edilmiştir. <span class="ideitalik">Gedikler</span> muharebesinden sonra Moskova'dan birinci <span class="ideitalik">Granadya</span> piyâde fırkası ile Nijenevgrod'dan üçüncü piyâde fırkası ve bir de piyâde livâsı daha getirilmiş ve iki livâ da topçu ilâve edilmiştir. Her topçu livâsı kırk sekizer toptan ibârettir...</p>
				<p class="normal">Düşman askerinin buraya alınan miktarı, müsâlehadan sonra neşr olunan resmî evraktan ve ecnebîlerin yazdıkları tarihlerden çıkarılmıştır.</p>
				<p class="normal">O sırada yâni 20 Temmuz sene 93'te [1 Ağustos 1877] bizim ordunun mevcut kuvveti ise şöyle idi:</p>
				<p class="normal">1. 63 tabur piyâde.</p>
				<p class="normal">2. Nizâmiye, Çerkes ve sâir muâvine süvârisi: 5000</p>
				<p class="normal">3. Her biri 6 topluk 11 batarya.</p>
				<p class="normal">Kuvvetlerin yekûnu: 46. 950.</p>
				<p class="normal">Bizim piyâde taburlarının mevcudu ortalama 650 neferdi.</p>
				<p class="normal">Şu halde, yetmiş bine karşı kırkaltı bin mevcut ile ve düşmanla burun buruna oturmakta idik. Her iki taraf da bir gâlibiyet fırsatı kollamaktaydı.</p>
				<p class="normal">&#160;</p>
				<p class="solbaslik2">Rus başkumandanı tekdir olunmuş</p>
				<p class="normal">Bu günlerde Mâbeyn-i Hümâyûn'dan bir telgrafnâme geldi. Bunda, Rusya askerinin Anadolu'da bir iş görememesinden dolayı Rus başkumandanının devleti tarafından tekdir olunduğu bildiriliyor ve şimdi Rus ordusunun her taraftan taarruz ve hücûma hazırlandığının haber alındığı yazılıyordu. Böylece Muhtar Paşa'nın nazar-ı dikkati çekiliyordu.</p>
				<p class="normal">Muhtar Paşa tarafından yazılan cevapta, Cenab-ı Hakk'ın tevfîkàt-ı samedâniyyesine sığınıldıktan sonra, daimî olarak, istenildiği şekilde müteyakkız bulunulduğu beyan olundu.</p>
				<p class="normal">Ama şu kadar ki, ordunun akçaya ve nakil vâsıtalarına olan ihtiyâcının henüz bertaraf edilemediğinden ve akça verilemediği için ahâlinin ekserisinin zahiresini, gizlice yüksek fiat ile düşmana satmakta bulunduğundan şikâyet edildi...</p>
				<p class="normal">İşbu telgrafnâme cevabı da hiç şüphe yok ki benzerleri gibi <span class="ideitalik">"Bakılsın, yapılsın!"</span> emirleriyle dâire ve kalemlerde muâmeleye konulmuştur. Böylece elde bulunan telgraf kâğıdı ortadan kalkmış, fakat ordunun ihtiyaçları aynen bâki kalmıştır.</p>
				<p class="normal">&#160;</p>
				<p class="solbaslik2">Sohum'daki Osmanlı fırkasının kaldırılmasının dikkate şâyan sebepleri</p>
				<p class="normal">Bu esnâda, Sohum ve Çamçere'de bulunan Osmanlı fırkasının oradan kaldırılacağı haberi duyuldu. Bunun üzerine Muhtar Paşa hazretlerinin İstanbul'da Serasker kaymakamı bulunan Fethi Paşazâde damad-ı şehriyârî Mahmud Celâleddin Paşa'ya yazdığı telgraf ile müşârünileyhden gelen cevabı, buraya aynen derc ile iktifâ ediyorum.</p>
				<p class="normal">Bu telgraflardan Sohum'daki fırkanın durumu ve kaldırılma sebepleri anlaşılacağı gibi, o havâli halkının muâmelesi ve ahlâkı da öğrenilecektir.</p>
				<p class="normal">&#160;</p>
				<p class="solbaslik2">Ahmed Muhtar Paşa'nın telgrafı:</p>
				<p class="solbaslik2">"Kafkas ahâlisinin bize güveni kalmaz"</p>
				<p class="normal"><span class="ideitalik">"Makàm-ı celîl-i hazret-i kàim-makàm-ı seraskerîye</span></p>
				<p class="normal"><span class="ideitalik">"Sohum ve Çamçere'deki fırka-yı hümâyûnun Rumeli'ye naklinin kararlaştığını işittim. Gerçi bu hâl devletçe görülen âcil bir tedbîre müstenid olacağından, karışmayı vazîfem hârici buluyor isem de, hamd olsun, şu sırada Rumeli'den muzafferiyet haberlerinin memnuniyetle alınmakta olması, bendenize bâzı mütâlaalarımı arza cesâret verdi. Şöyle ki: Sohum tarafından alınacak olan on kadar tabur, az bir kuvvet olduğundan, bunların Rumeli'ye naklinden fazla bir fayda elde olunamayacaktır. Halbuki bu taraftan çekilmelerinden doğacak zararın daha fazla olacağı fikrindeyim. Çünkü Sohum'daki Osmanlı askerine güvenerek isyan etmiş olan bîçâre ahâlinin hepsi, şimdi, Rusyalının gaddar kılıcına düşeceklerdir. Ve bundan sonra Kafkasya'da hiç kimse, bu taraftan gidecek sözlere kulak asmayacaktır.</span><sup class="calibre3"><a href="../Text/basimizagelenler_split_232.html#footnote-800-30" id="footnote-800-30-backlink" name="footnote-800-30-backlink">(*30)</a></sup><span class="ideitalik">Oradaki Rus kuvveti ise serbest kalarak bizim üzerimize gelecektir... Her halde elzemin lâzıma tercîhi Dersaadet'çe de bilineceğinden iktizâ edenin icrâsı re'y-i sipehsâlârîlerine aittir.</span></p>
				<p class="sagitalik">22 Temmuz, sene 1293 [3 Ağustos 1877]<br class="chapter"/>Ahmed Muhtar"</p>
				<p class="normal">&#160;</p>
				<p class="solbaslik2">Seraskerden gelen cevap:</p>
				<p class="solbaslik2">"Ahâli, verdiğimiz silâhı bize karşı kullanıyor!"</p>
				<p class="normal"><span class="ideitalik">"Sohum ve Çamçere'deki fırka-yı hümâyûnun eğerçi Rumeli'ce fâidesi hissolunacak derecede değil ise de, şimdiye kadar oralarda lâyıkıyla bir iş de görülememiştir. Ahâli silâh alıncaya kadar gayret gösterip birleşmişlerse de, ondan sonra, bir kısmı bu silâhları bize karşı kullanmaya başlamıştır</span>.<sup class="calibre3"><a href="../Text/basimizagelenler_split_233.html#footnote-800-31" id="footnote-800-31-backlink" name="footnote-800-31-backlink">(*31)</a></sup><span class="ideitalik">Oradaki askerî harekâtın genişleyebilmesi, daha en az yirmi tabur asker gönderilmesine bağlıdır. Bu yapılmaz ise, oradaki mevcut fırkamızın da tehlikeye düşeceği anlaşılmıştır. Buna imkânımız yoktur. Bu sebeplerle tehlikeden kaçınmak için oradaki askerimizin ve hicret etmek isteyen ahâlinin nakli, irâde-i seniyye ile karar altına alınmıştır. Maamâfih, Allah'ın yardımı ile zât-ı devletlerinin muvaffak olacakları harekât, o fırkanın alınmasıyla doğacak olan mahzurları her halde hükümsüz bırakacaktır. Sohum'u ise her zaman elde etmek mümkün olacağı bellidir... Duâ-yı efzûnî-i muvaffakiyyet-i devletleri şu sırada dahi tekrar olundu.</span></p>
				<p class="sagitalik">24 Temmuz, sene 1293 [5 Ağustos 1877]<br class="chapter"/>Mahmud"</p>
				<p class="normal">&#160;</p>
				<p class="solbaslik2">Kars ve Bayezid kumandanlarının, ayrı ayrı Dersaadet'le muhâbere etmelerindeki yolsuzluğa dâir yazılanların sûretleri</p>
				<p class="normal">Kars muhâfazasında bulunan askerin kumandanı Müşir Melemenci Mustafa Tevfik Paşa idi. Bayezid cihetindeki kolordunun kumandasında ise Erzurum valisi Kurt İsmail Paşa bulunuyordu. Bu iki kumandanın İstanbul ile ayrıca muhâbere etmekte oldukları anlaşıldı. Halbuki bütün Anadolu Harp Ordusu'nun kumanda ve idâresi Ahmed Muhtar Paşa uhdesinde idi. Kıt'a ve fırka kumandanlarının bütün muâmelelerde mercilerinin o olması icap ediyordu.</p>
				<p class="normal">Bu iki Paşa hazerâtının Dersaadet'le muhâberede bulunmaları, kumanda birliğinden beklenen faydayı ihlâl edeceğinden, Muhtar Paşa, Seraskerlik makâmına çektiği bir telgrafla bu husûsu şikâyet etti. Bu telgrafa cevâben gelen telgrafnâme-i Seraskerî dahi şâyân-ı mütâlaa âsârdan olmasıyla aynen kayd olundu:</p>
				<p class="normal"><span class="ideitalik">"Muhtar Paşa hazretlerine,</span></p>
				<p class="normal"><span class="ideitalik">"23 Temmuz sene 1293 ve şifreli telgrafnâme-i devletlerini bugün aldım. İsmail ve Mustafa Paşalara derhal gereken tebligatta bulundum. Gerçi kendilerinin harp vukuâtını doğrudan doğruya bu tarafa yazmalarından dolayı umûmî efkârca esaslı bir tesir hâsıl olamayacağı derkârdır. Çünkü Anadolu cihetindeki bütün zaferler, Allah'ın yardımına dayanarak, sizin tedbirleriniz sâyesinde hâsıl olduğundan, hepsi size aittir</span>.<sup class="calibre3"><a href="../Text/basimizagelenler_split_234.html#footnote-800-32" id="footnote-800-32-backlink" name="footnote-800-32-backlink">(*32)</a></sup><span class="ideitalik">Bunun zararlı ciheti kumanda birliğine olan tesiri olup, bu ise buraca meçhul idi</span>.<sup class="calibre3"><a href="../Text/basimizagelenler_split_235.html#footnote-800-33" id="footnote-800-33-backlink" name="footnote-800-33-backlink">(*33)</a></sup><span class="ideitalik">Yapılan teblîgat üzerine inşaallah bundan böyle kumanda birliğine aykırı muâmeleler dahi vukû bulmaz... Bendeniz burada zât-ı âsafânelerinin vekili olduğumu, hakk-ı âlîlerinizde olan teveccühât-ı seniyye-i pâdişâhînin derecesini takdir buyurmak için mahremâne olarak müjde ve îmâ ederim</span>.<sup class="calibre3"><a href="../Text/basimizagelenler_split_236.html#footnote-800-34" id="footnote-800-34-backlink" name="footnote-800-34-backlink">(*34)</a></sup><span class="ideitalik">Binâenaleyh, orada harekât ve tedbir olarak her ne yapılmak iktizâ ediyorsa, icâbının icrası ile, Allah'ın yardımı sâyesinde, tam bir zafer için lüzumlu himmet ve gayretin sarf buyurulması temennî olunur.</span></p>
				<p class="sagitalik">24 Temmuz, sene 93 [5 Ağustos 1877]<br class="chapter"/>Mahmud"</p>
				<p class="normal">&#160;</p>
				<p class="solbaslik2">Fırsat elde etmek için tedbirler</p>
				<p class="normal">Şimdi devlet merkezi ile beraber, kendi ordumuz da bizden, neticeli bir muhârebe ve bir zafer bekliyordu.</p>
				<p class="normal">Lâkin Rusya devleti gibi kuvvetli bir düşman karşısında, neticesi meçhul bir harekete düşünmeden girişmek, herhalde hüsran ve nedâmet sebebi olurdu. Ayrıca uygun bir fırsat düşürmeden, elini kolunu sallayarak, durup dururken yürümek de tehlikeli olacağından, mutlaka bize müsâid olacak bir vaziyeti kollamak gerekiyordu.</p>
				<p class="normal">Kendiliğinden elvermeyen fırsatın, mâkul tedbirlerle elde edilmesi dahi pek yerinde olacağından, Bayezid'de bulunan kolordu-yu hümâyûnun bu iş için harekete geçirilmesi düşünüldü. Bu ordunun, karşısındaki düşmana karşı taarruza kaldırılması, bu sebeple zarûrî ve mecbûrî görüldü.</p>
				<p class="normal">Çünkü karşısında bulunan Tergoukassof fırkası, tutuştuğu savaşta uğradığı zarar ve ric'ati sebebiyle zaten zedelenmişti. Düşmanımız o fırkasını takviye için bize karşı duran Kars ordusundan bir miktar kuvvet ayırmaya mecbur edildikten sonra, buradan da taarruz edilirse faydalı neticeler alınabilir, diye düşünülüyordu.</p>
				<p class="normal">&#160;</p>
				<p class="solbaslik2">Bayezid ve Batum kumandanlarının hareketsizliği ve buna dâir bazı ahlâkî mütâlaalar</p>
				<p class="normal">Bayezid'deki Kurt İsmail Paşa hazretlerine, Başkumandanlık'tan gereken emirler verildi ise de, İsmail Paşa'yı yerinden oynatmak mümkün olamadı. Bunun kımıldamaması askerlik hususunda beceriksiz oluşuna verilmiş ise de, kurnazlığına verilmesi daha uygun ve doğru olsa gerektir.</p>
				<p class="normal">Nitekim Batum'da bulunan kumandan Derviş Paşa hazretlerinden de böyle hileli ihtiyatların aynı ve envâı görüldü... Düşmanın Batum'da bir fırka askerden fazla kuvveti olmadığı (hatta tamam bir fırka bile değilmiş) sonradan neşr edilen resmî evrakla anlaşıldı.</p>
				<p class="normal">Karşısındaki düşmanın bu kadar bir kuvveti olduğu o vakit Derviş Paşa'ca da mâlûm idi şüphesiz. Halbuki Batum'da Derviş Paşa kumandasında elli yedi tabur nizâmiye, redif ve muâvine askeri mevcut idi, diyorlar.</p>
				<p class="normal">Sonraları, görüleceği gibi, bizim Kars ordusu savaş ve ateşler içinde cayır cayır yanıp dururken, bu ordunun sağ ve sol cenahları makâmında bulunan Bayezid ve Batum orduları seyirci olarak bakakaldılar.</p>
				<p class="normal">Hiç olmazsa bunlar da, karşılarındaki birer fırka bile olmayan düşmanlarına taarruz edeydiler, hal başkalaşarak, düşman, Kars ordusu üzerine bütün kuvvetleri ile yüklenemezdi.</p>
				<p class="normal">Harbin başından, bizim ordunun bozulduğu zamana kadar geçen altı ay zarfında Derviş Paşa'nın günlük vak'a telgrafları muâyene olunsun: <span class="ideitalik">"Bu gece bir çete çıkarıldı, elhamdulillâh üç düşman şapkasıyla dört tüfek getirildi"</span>den başka, bir ordu, bir asker hareketi denebilecek şey görülür mü? Bu ne gaflettir? Bu ne haldir? Sebebi bilinemedi gitti.</p>
				<p class="normal">&#160;</p>
				<p class="solbaslik2">"Onlarla sonra görüşürüz"</p>
				<p class="normal">Harpten sonra, Batum ve Bayezid ordularında bulunmuş olan bazı dostlardan işittiğime göre, Kurt İsmail Paşa, beraberindekiler tarafından taarruza teşvik olundukça, kendisine mahsus konuşmasıyla:</p>
				<p class="normal"><span class="ideitalik">"Babam, siz genç adamlarsınız, bu Moskof devletinin nasıl bir ifrit olduğunu bilmezsiniz. Bundan yirmi iki sene evvel vukû bulan Kırım muhârebesinde, Anadolu Ordusu'nun piyâde beşinci alayında miralay idim. Bu Moskof, benim elimden o alayı esir aldı, benim başıma neler getirdi; onu ben bilirim! Bakalım, kâmil, âlim, yiğit denilen genç kumandanlarımız hırslarını, heveslerini alsınlar, onlarla sonra görüşürüz."</span> dermiş.</p>
				<p class="normal">Bundan maksadı, Ahmed Muhtar Paşa'dır, ve onun azmine, tedbir ve hareketlerine itirazdır.</p>
				<p class="normal">Derviş Paşa da Batum'da, Muhtar Paşa'nın zafer haberlerini aldıkça, bâzı mahremlerine, gülerek:</p>
				<p class="normal"><span class="ideitalik">"Sonuna bakalım!"</span></p>
				<p class="normal">Diye uğursuz lâflar söylermiş.</p>
				<p class="normal">Sırf Muhtar Paşa'nın ikbâlini, şöhretini kırmak için, kötü bir âkıbete düşmesini istiyorlardı. Öyle bir vakitteki hâlini seyr etmekteki nefsânî lezzeti, devlet ve milletin, şan ve namusunun ve her türlü ikbal ve menfaatinin üstünde tutuyorlardı. Bu gibi haller, beşer cibilliyetinin bulaşık olduğu, haset pisliğinin tabiî neticeleridir.</p>
				<p class="normal">&#160;</p>
				<p class="solbaslik2">Dalkavuklar ve çeşitleri</p>
				<p class="normal">Bizim cemiyetimizde, birisi iktidar mevkiine geçti mi, etrafı hemen birtakım dalkavuklarla dolar. Her biri bir menfaat umar. Çünkü bizde işlere kanun ve kàide hâkim olmadığından, işin böyle olması zarûrîdir.</p>
				<p class="normal">Bu hazerâtın veya haşarâtın hepsi, reisin huyuna suyuna aykırı gelecek her çeşit söz ve hareketten fevkalâde çekinirler. Âmirlerinin söz ve düşüncesi, tamamen nefsânî bir garaz eseri de olsa, onun mahz-ı savab ve ayn-ı isâbet olduğunu o derece isbatlı delilli ortaya korlar ki, o zât-ı azîmüşşân dahi, kendi fikrinin hasetten, kibirden, alçaklıktan, cimrilikten, zayıf kalplilikten uzak ve tamamen hakkànî olduğuna inanarak ferah olur.<sup class="calibre3"><a href="../Text/basimizagelenler_split_237.html#footnote-600-145" id="footnote-600-145-backlink" name="footnote-600-145-backlink">145</a></sup></p>
				<p class="normal">Bu dalkavukların içinde, gözü perde-i gaflet ve menfaatle, pek o kadar örtülmemiş olanlar da vardır. Bunlar işin sonunu oldukça görürler. Lâkin bunların da şeytanı, sûret-i haktan görünerek:</p>
				<p class="normal"><span class="ideitalik">"Muhterem reisin bu fikri, gerçi güzel ve yerinde değil ise de, üstünün rey ve mütâlaasının aksine söz söylemek, o zâtı techîl etmeye kadar çıkar ve bu muâmele, büyüklerimizden, üstadlarımızdan gördüğümüz ve işittiğimize göre edebe dokunur"</span> der.<sup class="calibre3"><a href="../Text/basimizagelenler_split_238.html#footnote-600-146" id="footnote-600-146-backlink" name="footnote-600-146-backlink">146</a></sup></p>
				<p class="normal">Dikkat buyuruluyor mu, mübârek <span class="ideitalik">edep</span> sözü, nerelerde kullanılıyor!</p>
				<p class="normal">Eğer o reis-i mükerremden bir de iyilik görmüş ise vesvese-i şeytâniyye katmerleşir de, der ki:</p>
				<p class="normal"><span class="ideitalik">"Benim, aksine olarak beyan edeceğim mütâlaadan, efendim hazretleri hoşlanmayıp da yüzünü çatarsa, belki o sırada benim de doğruluk hislerim harekete gelip dik söz söylemiş bulunurum. O vakit de nankör ve kadir-bilmez olduğuma âlem hükmeder, istikbâlime zarar verir."</span></p>
				<p class="normal">Böylece susmayı evlâ bulur.</p>
				<p class="normal">Bu uzak görüşlü şahıs, nefis ve şeytanıyla mücâhede eder de sonunda çâresiz kalırsa:</p>
				<p class="normal"><span class="ideitalik">"Eh ne yapayım, doğacak kötü neticeden ben mes'ul değilim ya! Neme lâzım, varsın ne olursa olsun; ben, ne için rahatımı fedâ edeyim?"</span></p>
				<p class="normal">Diye kendini ayartıp, diğer arkadaşları ile birlik olur.</p>
				<p class="normal">&#160;</p>
				<p class="solbaslik2">Devleti berbâd ve harâb eden</p>
				<p class="normal">Çok yerlerde mutasarrıflıkla bulunmuş, âlim, zeki, şâir, Karahisar-ı Şarkî'li, meşhur bir Abdi Efendi merhum vardı. Bu Abdi Efendi bir eserinde yazmıştı ki:</p>
				<p class="normal"><span class="ideitalik">Devlet-i Aliyye'nin hâlini berbâd ü harâb eden iki şeydir: Birincisi iltimas mânâsına olan iltizam [kayırma]; diğeri de "neme lâzım"ı iltizamdır [neme lâzım deyip kayırmazlıktır].</span></p>
				<p class="normal">Ne kadar doğru, ne kadar hikmetli, isâbetli bir söz!<sup class="calibre3"><a href="../Text/basimizagelenler_split_239.html#footnote-600-147" id="footnote-600-147-backlink" name="footnote-600-147-backlink">147</a></sup></p>
				<p class="normal">İşte asıl bahsimiz olan mes'elede de<span class="ideitalik">"neme lâzım!"</span> sözü, koca bir Devlet-i Osmâniyye'nin hercümercine sebep oluyor... Bizim ordunun sağ ve sol cenâhı, yâni Batum ve Bayezid kumandanlarının etraf ve civarı da bu sıfatları taşıyan zevattan hâlî değildi ya!</p>
				<p class="normal">Her ne ise, Bayezid ordusunun bu hareketsizliğinin bir sebebi de Ahmed Fâzıl Paşa'nın tecrübesizliğine ve İsmail Paşa hazretleriyle hoş geçinmemesine haml olunarak, Başkumandan Paşa hazretleri bu sırada Ahmed Fâzıl Paşa'yı Kars'a çağırdı.</p>
				<p class="normal">Mirliva Mustafa Safvet Paşa feriklikle Ahmed Fâzıl Paşa'nın yerine ve erkânıharbiye miralayı Âkif Bey de mirlivâlıkla Bayezid kolordusunun erkânıharbiyesi riyâsetine tâyin ettirildi.</p>
				<p class="normal">Ahmed Fâzıl Paşa, Bayezid'den gelmekte iken, Ardahan kumandanı Ferik Kasap Hüseyin Sabri ve Van kumandanı Fâik Paşaların muhâkemesi için Erzurum'da teşekkül eden divân-ı harbe memuren gitmiş olduğundan, Ahmed Fâzıl Paşa, Alacadağ'dan ordumuza geldiğinde Kars şehri kumandanlığına tayin olunarak gönderildi.</p>
</body>
</html>