<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<div class="chapter">
				<p class="normal"><sup class="calibre3"><a href="../Text/basimizagelenler_split_017.html#footnote-600-91-backlink" id="footnote-600-91" name="footnote-600-91">91</a></sup> Almanlar, 1806'da Napolyon idaresindeki Fransa ordusuna Yena'da mağlup olmuşlardı. Bundan ibret alarak, eğitime önem vermiş ve 1876'da Sedan'da yapılan savaşta Fransa Kralı'nı ve yüz bin askerini esir almışlardı. "Muallemler" (öğrenciler, yetiştirilenler) savaşmış, ancak asıl kazananlar "Muallimler" (öğretmenler) olmuştu... Balkan Harbi'ndeki (1913) mağlubiyetimiz üzerine halka ümid ve gayret aşılamak için konuşmalar yapan, şiirler yazan Mehmed Âkif, Fatih Camii'ndeki konuşmasında (11 Şubat 1913) şunları söylemişti:</p>
				<p class="normal">"Bin nasihatten bir musîbet daha müessirdir, derler. Haydi verilen nasihatleri dinlemedik.. Lâkin uğradığımız musîbetler bini bile geçti. Onun için bari bundan böyle olsun zararımızı telâfiye çalışalım.</p>
				<p class="normal">"Evet çalışalım. Fakat nasıl çalışalım? Bu gayet mühim bir mes'eledir. Bundan yüz sene kadar evvel aynı felâket bir milletin başına daha gelmişti. O millet de harp etmiş; pek büyük rahnelere uğramıştı. Sonra ukalâsı toplandılar; ne yapalım şu musîbetten yakayı nasıl kurtaralım? diye müşavere ettiler.</p>
				<p class="normal">"Hükemâsı, siyâsiyûnu, ictimâiyûnu... Her biri birer fikir dermiyan etti. Kimisi: Düvel-i muazzamadan birinin himayesine girelim, kimisi: İttifak yapalım, kimisi: Ordumuzu ıslah edelim; ticaret-i bahriyemizi ileri götürelim, dedi. İçlerinde ihtiyar bir adam vardı. Söz ona geldi. Sen ne dersin? dediler. "Mahalle mektepleri yapalım!" dedi. Huzzar güldüler. Hey sersem, mahalle mektepleri mi bu felâkete çare bulacak?!.. diye eğlendiler</p>
				<p class="normal">"Fakat o adam söylediği sözü bilerek, düşünerek söylemiş olduğu için kalkıp maksadını izah etti: Efradı arasında maarif-i ibtidâiye teammüm etmeyen milletin ne ordusu, ne donanması, ne ticareti, ne serveti olamayacağını saatlerce anlattı. Fikrini de kabul ettirdi. Çünki başlarına gelen felâket-i mağlubiyetin, sırf kendi terbiye-i ilmiyelerinin, kendi irfanlarının karşılarındaki düşmandan daha aşağı bir seviyede olmasından neş'et ettiğini delâliliyle gösterdi. Bunun üzerine el birliğiyle çalıştılar. Bugünkü Almanya meydana geldi.</p>
				<p class="normal">"Maarif, maarif!.. Bizim için başka çare yok; eğer yaşamak istersek her şeyden evvel maarife sarılmalıyız. Dünya da maarifle, din de maarifle, âhiret de maarifle... Hepsi, her şey maarifle kaaim. Bizim dinin, cehalete tahammülü yok, cahiller eline geçince mahv olur."</p>
				<p class="normal">Âkif Bey, Safahat'ın dördüncü kitabı olan <span class="ideitalik">"Fatih Kürsüsünde"</span> şiirinde, aynı bahsi manzum olarak da işlemiştir. Birkaç mısra:</p>
				<p class="normal">Hülâsa, her kafadan başka başka çıkmış ses.</p>
				<p class="normal">Bir ihtiyar yalınız dinleyip bidâyette;</p>
				<p class="normal">"Mahalle mektebi lâzım!" demiş, nihâyette.</p>
				<p class="normal">Zavallının sözü pek anlaşılmamış ilkin:</p>
				<p class="normal">"Bunak!" diyen bile olmuş düşünmeden; lâkin,</p>
				<p class="normal">Herif, bu söz ne demektir, güzelce şerh etmiş;</p>
				<p class="normal">Deminki lâfları pek vâkıfâne cerh etmiş.</p>
				<p class="normal">Sonunda: "Kuvvetimiz, şüphesiz, ilerlemeli;</p>
				<p class="normal">Fakat düşünmeli her şeyde önceden temeli.</p>
				<p class="normal">Teammüm etmesi lâzım ma'ârifin mutlak:</p>
				<p class="normal">Okur yazarsa ahâli, ne var yapılmayacak?</p>
				<p class="normal">Donanma, ordu birer ihtiyâc-ı mübrimdir,</p>
				<p class="normal">O ihtiyâcı, fakat, öğreten "muallim"dir!"</p>
				<p class="normal">Deyip kararını vermiş ki, aynen icrâya,</p>
				<p class="normal">Konunca ortaya çıkmış, bugünkü Almanya.</p>
				<p class="normal">"Sedan"da orduyu teslîm eden Fransızlar,</p>
				<p class="normal">-Ki her zaman o vukùâtı yâd edip sızlar-</p>
				<p class="normal">Ne der, bilir misiniz? Hem de öyledir inanın:</p>
				<p class="normal">"Muallem ordusudur harbeden Prusyalı'nın;</p>
				<p class="normal">Muallim ordusu, lâkin, asıl muzaffer olan!"</p>
				<p class="normal">Bu sözden almalıdır, hiç değilse, ibret alan.</p>
		</div>
		<div class="calibre1" id="calibre_pb_152"></div>
</body>
</html>