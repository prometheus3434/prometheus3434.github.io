<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_16"><br class="chapter"/>&#160;&#160;&#160;BİRİNCİ BÖLÜM<br class="chapter"/>&#160;&#160;&#160;<span class="solbaslik1">Devletimizin Harbe Girişi</span></h1>
				<p class="normal">Anlatmakta olduğumuz Rusya Muhârebesi'nden iki yıl önceydi. O vakit 'İttifâk-ı Müselles' denilen ve Almanya, Avusturya ve Rusya'nın ittihâdı ile meydana gelen birliğin himâyesi altında, bir <span class="ideitalik">'Panislâvizm'</span> dolabı çevrilmek istenmişti.</p>
				<p class="normal">&#160;</p>
				<p class="solbaslik2">Hersek, Karadağ, Sırp ve Bulgar isyanları</p>
				<p class="normal">Bu cereyanın tesiriyle <span class="ideitalik">Hersek</span> tarafında <span class="ideitalik">Nevesin</span> adındaki kazada gayri-müslim ahâli ayaklandı [13 Nisan 1875]. Osmanlı hükûmeti ve mültezimlerinin zâlim idaresine tahammül edemediklerini bahane olarak öne süren isyancılar, aslında asıl halk değildi.</p>
				<p class="normal">Bunlar, Rusya Devleti'nin taarruz ve tecâvüzüne öncülük eden ve herkesçe mâlum olan âsi <span class="ideitalik">Karadağ</span> eşkiyası idiler. Mahallî hükûmete karşı bir ayaklanma ile tutuşturulan bu ihtilâlin ateşi, ancak iki buçuk üç sene sonra, mâhut <span class="ideitalik">Ayastafanos Muâhedesi'</span>yle sönebildi.</p>
				<p class="normal">Devlet-i Aliyye, <span class="ideitalik">Bosna ve Hersek</span> ihtilâllerini bastırmak için ordular hazırlayıp sevk eder ve eşkiya muhârebeleri ile uğraşırken, <span class="ideitalik">Karadağ</span> emâreti resmen ilân-ı harp ederek hudûdu geçti. Buna karşı askerî tedbirler alınmaya çalışılırken, <span class="ideitalik">Sırbistan</span> emâret-i mümtâzesi de hudûdu aştı ve itâatten çıkarak Osmanlı Devleti ile irtibâtını kesti. Ona karşı da ordular, fırkalar sevk olundu, redifler silâh altına alındı.</p>
				<p class="normal">Çok geçmeden <span class="ideitalik">Bulgarlar</span> da ayaklandı. Çobanlık ve ziraatçilikten başka bir şeyle, bilhassa savaş ve hamâsete dair herhangi bir şeyle meşgul ve alâkadar olduğunu evvelden beri bilmediğimiz bu millet de <span class="ideitalik">'Panislâvizm'</span> denen husûmet kaynağından verilen kumandanın tesiriyle, muhtelif yerlerde, meşrû hükümetine karşı isyan ediverdi. Bunların da te'dib ve tenkilleri için gerekli askerî kuvvetler gönderildi.</p>
				<p class="normal">&#160;</p>
				<p class="solbaslik2">Rusya, düşmanlığını gösterdi</p>
				<p class="normal">Elhâsıl Devlet-i Aliyye'nin Rumeli kıt'ası hemen tamamen denecek kadar harp ateşi içinde kaldı. Bütün âsilerin, Allah'ın yardımıyla, işleri bitirildiği sırada, Rusya Devleti, yüzünden maskesini attı; düşmanlığını gösterdi. Harp ilân ederek, Devlet-i Aliyye'ye karşı bizzat meydana çıktı. İşte o zaman müslümanların felâketi de katmerleşti.</p>
				<p class="normal">Karadağ nasıl isyan etti, oradaki harpte ne gibi vukûat geçti, askerimiz nasıl gâlip ve ne sebeple mağlup oldu; Sırp cephesinde neler görüldü, ordularımızın taarruzunda hissedilen yavaşlığın sebepleri ne idi; Bulgarlarla hangi vesilelerle, nerelerde, nasıl savaşıldı?...</p>
				<p class="normal">Bu hususların, yazılmasını o havâlide cereyan eden vak'aların içinde bulunmuş, işi, gözü ile görmüş veya hakikatleri vesikalarla öğrenmiş olanlara bırakıyorum. Fakir, yalnız Anadolu cihetinin ahvâlini hikâye edeceğim. Anlatacaklarımın çoğu gözümle gördüğüm veya vazife icabı elimle yazdığım şeylerdir.</p>
				<p class="normal">Fakat asıl mevzûa girmeden evvel, şuracıkta biraz durarak; işin politik tarafını da bilebildiğim kadarıyla kısaca hülâsa etmek isterim ki, gelecek nesillerde bir ibret ve dikkat fikri uyansın.</p>
				<p class="normal">&#160;</p>
				<p class="solbaslik2">Avrupalılar her işimize karışıyorlar</p>
				<p class="normal">Osmanlı ülkesinde yaşayan hristiyanlar bahsinde, şu iddia, Avrupalılar tarafından, eskiden beri ileri sürülüp durulurdu:</p>
				<p class="normal"><span class="ideitalik">"Gerek hükûmetin idâre tarzı sebebiyle, gerekse Türk, Kürt ve Çerkeslerin kaba ve mağrur tabiatlerinin neticesi olarak, hâkim ve mahkûm millet ayrılığına düşülmüş ve bu hâl, iki tarafın anlaşmasını önlediği için neticede hâkim milletin zulmüne karşı hristiyanların himâye edilmeleri gerekli olmuştur."</span></p>
				<p class="normal">Fakat bu husûsun, devletlerin müdâhalesine sebep olacak şekle girivermesi, milâdî 1856 yılında oldu. Meşhur <span class="ideitalik">Kırım Muhârebesi'</span>nden sonra, ayni senenin içinde akd olunan <span class="ideitalik">Paris Muâhedesi'</span>ne 'Hristiyanların haklarının korunması gerektiği' maddesi konmuştu.</p>
				<p class="normal">Gerçi biz de, etrâfımızdaki Avrupalı komşularımızın mâkul olan idâre tarz ve usullerine uymayan bütün idârî hâl ve hareketlerimizin, tanzime ve ıslâha muhtac olduğunu itiraf ederiz. Biliriz ki, komşuların idâre âhengine işlerimizi uyduramadığımızdan dolayı, bu işlerin hakikatine vâkıf olanların nazarında, pek falso düşmekteyiz.</p>
				<p class="normal">Yine biliriz ki, cihandaki her işin fâili olan Cenab-ı Hak tarafından, umûmî âhenge uymayan bir idârenin, ses tellerinin, kulağı çekilip çevrilerek, herkese uydurulması umûmî bir tabiat kanunudur.</p>
				<p class="normal">Ama gerçek, yani Avrupalıların asıl maksadı, bizim zannettiğimiz gibi değildir:</p>
				<p class="normal"><span class="ideitalik">Bâtıl hemîşe bâtıl ü beyhûdedir, velî</span></p>
				<p class="normal"><span class="ideitalik">Müşkil budur ki sûret-i haktan zuhûr ede.</span><sup class="calibre3"><a href="../Text/basimizagelenler_split_156.html#footnote-600-96" id="footnote-600-96-backlink" name="footnote-600-96-backlink">96</a></sup></p>
				<p class="normal">Sözü gereğince, Avrupalılar her ne kadar iç yüzlerini saklamaya çalışsalar da, bizler iyice bilmeliyiz ki, maksadları, idâremizin düzelmesi ve siyasî varlığımızın sağlamlaşması değil; devletin nüfuz ve şevketinin kırılması, varlığının temelini teşkil eden esasların tahrip olunması ve bu sûretle yıkılarak, enkàzından Avrupalıların istifâde etmesidir. İş bu noktaya gelince, bizim için, <span class="ideitalik">'İki el bir baş içindir'</span> diyerek çalışmaktan başka çâre kalmaz.</p>
				<p class="normal">&#160;</p>
				<p class="solbaslik2">Bizi paylaşmada anlaşamadılar</p>
				<p class="normal">Lâkin <span class="ideitalik">'Bağla ve tevekkül et'</span> düsturu gereğince önce deveyi iyice bağlamalı, sonra da Allah'a dayanarak hukûkumuzu korumaya çalışmalıyız. Yani evvelâ müdâfaa kuvvetimizi tamamlamalı; ondan sonra <span class="ideitalik">"Geleceğiniz varsa, göreceğiniz de var!"</span> sözünü Allah'ın izni ile serbestçe söylemeliyiz. Çünkü <span class="ideitalik">'Onların aralarına kıyamete kadar sürecek düşmanlık ve kin saldık'</span><sup class="calibre3"><a href="../Text/basimizagelenler_split_157.html#footnote-600-97" id="footnote-600-97-backlink" name="footnote-600-97-backlink">97</a></sup> şeklindeki Kur'an kelâmı hükmünce, o devletler arasındaki rekàbetin, siyasî mevcûdiyetimizin şimdiye kadar devam etmesine sebep olduğunu unutmayalım.</p>
				<p class="normal">Şunu da bilelim ki:</p>
				<p class="normal">Bu devletler gerektiğinde kendi başlarına ve kolayca hazm edebilmek için, Devlet-i Aliyye'nin kuvvet ve kudret kazanmasını istemezler. Her biri, devlet ağacımızın kurumasını ve binbir felâketle dal ve budağının kırılıp kopmasını arzu ederler. Fakat asıl gövdenin, kendisinden başkasının baltasıyla devrilmesine râzı olmazlar.</p>
				<p class="normal">Yabancıların, dâima böyle bir maksadla hareket ediyor olmaları, Devlet-i Aliyye idârecilerine, korunma ve ilerleme yolunda, bu halden faydalanma imkânı sağlamaktadır. Bu sâyede, milletimiz, kendisine kurulan tuzakların arasından sıyrılarak meydana çıkabilir ve bunun için gerekli olan vasıtalar hazırlanabilir. Fakat,</p>
				<p class="normal"><span class="ideitalik">Müşkilî nîst ki âsân neşeved</span></p>
				<p class="normal"><span class="ideitalik">Merd bâyed ki hirâsân neşeved</span><sup class="calibre3"><a href="../Text/basimizagelenler_split_158.html#footnote-600-98" id="footnote-600-98-backlink" name="footnote-600-98-backlink">98</a></sup></p>
				<p class="normal">Hatta ne yazık ki girilecek ve ileride anlatılacak olan Rusya Muhârebesi'nde bile iş, <span class="ideitalik">"Ne yapalım, iki el bir baş içindir"</span> denilecek dereceyi bulmamıştı.</p>
				<p class="normal">&#160;</p>
				<p class="solbaslik2">Ummadıkları oldu: Harbi biz kazandık. Ama...</p>
				<p class="normal">Her ne ise <span class="ideitalik">"Akacak kan damarda durmaz"</span> darbımeselini, tesellî makâmında yâd ederek, sadede dönelim.</p>
				<p class="normal">Devletler: <span class="ideitalik">"Rumeli'de vukûa gelen ihtilâlleri, Devlet-i Aliyye kendi başına bastıramaz. İş kendiliğinden istediğimiz şekle girer."</span></p>
				<p class="normal">İnancıyla pusuda beklerken, hiç umulmadık bir şekilde, muntazam ve yeter sayıda mevcutlarla harekete geçirilen ordularımız, önlerine çıkan isyancıların engel ve direnişlerini söke söke, <span class="ideitalik">Çetine</span> ve <span class="ideitalik">Belgrad'</span>a doğru yürüyüverdiler. Bulgaristan'daki isyan ateşi de yine askerin kahramanlığı ile tamamen söndürüldü.<sup class="calibre3"><a href="../Text/basimizagelenler_split_159.html#footnote-600-99" id="footnote-600-99-backlink" name="footnote-600-99-backlink">99</a></sup></p>
				<p class="normal">Bu hâl, Avrupalı devletlerin araya girip müdâhale etmeleriyle neticelendi. Devletin siyâsetini idâre eden diplomasi merkezinden, ordularımıza:</p>
				<p class="normal"><span class="ideitalik">"Durunuz ve sizinle savaşanlarla hemen mütâreke yapınız."</span></p>
				<p class="normal">Kumandası verildi.</p>
				<p class="normal">O vakit, Avusturya başvekili bulunan <span class="ideitalik">Kont Andraşi,</span> görünüşte iyilik sever bir aracı sıfatıyla, fakat aslında bütün devletler adına ve âsilerin haklarını korumak vazifesi ile, hemen meydana çıkıverdi. Ortaya öyle bir teklif attı ki, <span class="ideitalik">gâlip olduğumuz halde mağlupmuşuz gibi sulh yapıyorduk.</span> Karadağ'a birtakım yerler veriyor, Sırbistan'ın istiklâlini tasdik ediyor, Bulgaristan'a idarî muhtâriyet tanıyor, nâzikâne bir tâbir ile <span class="ideitalik">'hudutları tashih ediyor'</span>duk.</p>
				<p class="normal">Devlet-i Aliyye, Andraşi'nin bu lâyihasına haklı olarak itiraz ederek, işi devletlerin hakemliğine arz etti. Devletler, kendi murahhaslarından meydana gelecek bir konferansın İstanbul'da toplanarak, işe bir hâl çâresi bulması fikrinde birleştiler.<sup class="calibre3"><a href="../Text/basimizagelenler_split_160.html#footnote-600-100" id="footnote-600-100-backlink" name="footnote-600-100-backlink">100</a></sup></p>
				<p class="normal">&#160;</p>
				<p class="solbaslik2">Hakkımızı nerede arayalım?</p>
				<p class="normal">Bunun üzerine Dersaadet'te, Kasımpaşa'daki Bahriye Nezâreti Divanhânesinde konferans toplandı. Burada, <span class="ideitalik">Andraşi Lâyihası'</span>nı esas alarak yürütülen müzâkerelerin neticesinin, yine Devlet-i Aliyye'nin istiklâl hukûkunu ihlâl edici birtakım haksızlıkları ihtivâ ettiği esefle görülüp anlaşıldı.</p>
				<p class="normal">Fakat artık, devlet için ortada,</p>
				<p class="normal"><span class="ideitalik">"Amanın haksızlık ediliyor; iş öyle değil, bir kere de beni dinleyiniz."</span></p>
				<p class="normal">Diyebileceği ve mürâcaat edebileceği bir başka mahkeme kalmadığı için, mecbûren kendi kendimize Meclis-i Umûmî'ler toplayarak, bu tehlikeli işe, bir çâre aranması lâzım geldi.<sup class="calibre3"><a href="../Text/basimizagelenler_split_161.html#footnote-600-101" id="footnote-600-101-backlink" name="footnote-600-101-backlink">101</a></sup></p>
				<p class="normal">Aslında, işin olacağına varacağı mâlumdu. Fakat hiç olmazsa, meclislerin âzâlarının arttırılması ile mes'ûliyetin paylaşılması yolu tutuldu.</p>
				<p class="normal">O esnâda ise, merhum Sultan Abdülaziz hazretleri henüz hal' olunmuştu. İstibdat idaresine son verildiği sevinci ile herkese bir yenilik hevesi gelmiş; Devlet-i Aliyye'nin hakikaten kanuna bağlı bir devlet ve Osmanlı Ümmetinin de meclis-i müşâvere ile idare olunan bir millet olacağı kanaat ve itimadı – yanlış olarak – hâsıl olmuştu.</p>
				<p class="normal">&#160;</p>
				<p class="solbaslik2">Midhat Paşa</p>
				<p class="normal">Sadâret makàmında bulunan Midhat Paşa'nın da halkın bu arzûsuna uymakta olduğu zannediliyordu. Hakikatte ise herkes – Midhat Paşa'da bulunan hürriyet şevk ve neş'esinin peşine takılmış – bir gürültü, patırtı ve bir yenilik aşkı içinde, istikbâlin karanlıklarına doğru akıp gidiyordu.<sup class="calibre3"><a href="../Text/basimizagelenler_split_162.html#footnote-600-102" id="footnote-600-102-backlink" name="footnote-600-102-backlink">102</a></sup></p>
				<p class="normal">Bizimle ilgili hususlarda her zaman görünüşe göre hüküm veren Avrupa matbûâtından bazılarının bile:</p>
				<p class="normal"><span class="ideitalik">"Uyuyan arslanın kendi gayreti ile ele geçirdiği avı elinden almak mümkün ise de, uyandıktan sonra kolay değildir. Panislâvizm fikirlerini teşvik edenler beyhûde yere yorulmasınlar. Artık aslan daldığı gaflet uykusundan uyandı. Yâni Türkler Kanûn-i Esâsî'yi ilân ederek, istibdat idaresine son verdiler. Vatanlarının her hakkına sâhip olduklarını ve hatta bir avuç toprağına varıncaya kadar onu müştereken kullandıklarını anladılar; rüşdlerini isbat ettiler. Bundan sonra Avrupalılar ve bilhassa Moskoflar kısmetlerini başka kapıdan arasınlar."</span></p>
				<p class="normal">Diye, bizi alkışlayarak yazdıkları makalelerin verdiği sevincin de tesiriyle, hepimiz gurur getirmiştik.</p>
				<p class="normal">&#160;</p>
				<p class="solbaslik2">Akıllıca sözleri kimse dinlemedi</p>
				<p class="normal">İşte ekserisi bu şekilde sevinç illetine tutulmuş ve hayallerinin şarabı ile sermest olmuş kimselerden meydana gelen müşâvere meclislerinde:</p>
				<p class="normal"><span class="ideitalik">"Konferansın teklifleri kabul olunamaz; devlet yaşarken, üzerinden canlı bir uzvu kesilemez; bütün varımızı vatanın uğrunda fedâya hazırız; bütün vatan evlâtları o müşfik annenin müdâfaası uğrunda bu geçici hayatı terk etmeyi cana minnet bilir!"</span></p>
				<p class="normal">Gibi kalaylı yaldızlı cümleler, Türkçesi beylik sözlerle atılan fişekler, kısa görüşlü halkı avutacak kadar parlak görünüyordu.</p>
				<p class="normal">Hatta bir aralık, sâbık Hicaz Valisi merhum <span class="ideitalik">Hâlet Paşa</span> gibi derin düşünceli, tecrübe sahibi ve sözü dinlenir kimseler tarafından:</p>
				<p class="normal"><span class="ideitalik">'Bunun arkasının bir Rusya muhârebesi ile neticeleneceğinde şüphe yoktur. Kendimizi telâşa ve hiddete kaptırmasak da Konferans'ın tekliflerini iyice bir gözden geçirip düşünsek; devletin ve ibâdullâhın selâmetine daha uygun hareket edilmiş olur."</span></p>
				<p class="normal">Yolunda, bin türlü ihtiyat ile sarf edilen sözler, hazır bulunan kahramanlar tarafından fevkalâde bir şiddetle red ve tel'in edilmişti.</p>
				<p class="normal">Hatta, o sırada Borsa Komiseri olan Âbidin Bey:</p>
				<p class="normal"><span class="ideitalik">"Geçmiş şühedânın ruhları, ümmetin kahraman evlâtlarını te'yid için bu mecliste hazır bulunmaktadırlar. Onlardan utanalım da, kanları ve canları bahasına feth ettikleri beldelerin devlete olan bağını zayıflatacak, halkın himmet ve gayretini kıracak sözlere ehemmiyet vermeyelim!"</span></p>
				<p class="normal">Diyerek, Hâlet Paşa'nın sözünü boğazına tıkamıştı.</p>
				<p class="normal"><span class="ideitalik">"Mâlî gücümüz buna dayanamaz, ne yapacağız?"</span></p>
				<p class="normal">Diye çekine çekine fikir beyân eden ve tedbir alınmasını isteyen akıllı ve basîretli zatlara karşı da,</p>
				<p class="normal"><span class="ideitalik">"Nakdimiz yoksa da, elhamdülillah şu kadar milyonluk kàimemiz vardır. İcap ederse o kağıt parayı daha çok basarız."</span></p>
				<p class="normal">Fikri, esef olunur ki, tek çâre olarak beyân olundu.</p>
				<p class="normal">&#160;</p>
				<p class="solbaslik2">Kırmızı dipli yağ mumu (!)</p>
				<p class="normal">Şûrâ-yı Devlet âzâlarından Rifatpaşazâde Rauf Beyefendi ise,</p>
				<p class="normal"><span class="ideitalik">"Bütün varlığımızı fedâ eder ve ispermeçet mumu yakacağımıza, kırmızı dipli yağ mumu yakarak, Allah'ın izniyle hasmımıza karşı müdâfaada bulunuruz."</span></p>
				<p class="normal">Gibi teselli vermekten başka faydası olmayan kuru vaadlerle, reylerin çoğunluğunu kendi tarafına çekti.</p>
				<p class="normal">Ama ileride görüleceği gibi, sonradan girilen Rusya Muhârebesi'nde, Paşalar ve Beyler hazerâtı, eski ihtişamlarının âvîzesi altında, rahat ve istirahatte oldukları halde, <span class="ideitalik">kırmızı dipli mumu alıp da harp belâsı ile kendi dertlerine yanıp yakılmak,</span> yine esnaf ve çiftçinin, kısacası bu fakir ve bedbaht milletin payına düştü!</p>
				<p class="normal">&#160;</p>
				<p class="solbaslik2">Meşrutiyetin ilânı</p>
				<p class="normal">Devlet ise bir taraftan meclislerdeki bu heyecanı Konferans'çılara gösterip, onların tamah ümidlerini biraz kırmaya çalışıyor, bir taraftan da Sırbistan ve Karadağ'dan gelmiş olan murahhaslar ile, anlaşma zemini arıyormuş gibi müzâkere ve pazarlığa girişme vâdilerinde geziniyordu. Bu sırada Midhat Paşa da yakın dostlarıyla beraber Kanûn-i Esâsî'yi hazırlıyordu.</p>
				<p class="normal">Böylece Konferans'çılara:</p>
				<p class="normal"><span class="ideitalik">"Devlet, yalnız hristiyan teb'asının hâlini düşünmeyip, idâresindeki herkesi refah ve emniyetin nimetlerine kavuşturmak istiyor. Bunun için de, sizin bize teklif etmeyi bile hatırınıza getirmediğiniz meşrûtiyet idaresini, işte kendiliğinden ve fevkalâde bir lütuf olarak ilân eyledi."</span></p>
				<p class="normal">Denilecekti.</p>
				<p class="normal">Bu tedbir ile, ve belki bazı ufak fedâkârlıklara da katlanarak, Sırplılar ve Karadağlılar susturulacak, Bulgaristan için istenilen idârî muhtâriyet verilmemiş olacak ve devlet de meşrûtî idâreyi ilân ederek bir ikbâl ve yenilik devrine ayak basacaktı.</p>
				<p class="normal">Devlet-i Aliyye'yi temsîlen Konferans'ta murahhas bulunan Hâriciye Nâzırı Safvet Paşa, olur olmaz diyerek, üç aşağı beş yukarı, harâretle müzâkerelere dalmış ve Frenklerle boğaz boğaza uğraşmakta olduğu bir sırada, bütün askerî mevkilerle gemilerden kıyâmet koparcasına toplar atıldığı işitildi. Ortalıkta fevkalâde dehşetli bir hâdisenin zuhûr ettiği anlaşılıyordu.<sup class="calibre3"><a href="../Text/basimizagelenler_split_163.html#footnote-600-103" id="footnote-600-103-backlink" name="footnote-600-103-backlink">103</a></sup></p>
				<p class="normal">&#160;</p>
				<p class="solbaslik2">Mösyöler: "Bize ne!" dediler</p>
				<p class="normal">Safvet Paşa, münâzara ve hitâbet etmekte iken, hazır bulunanları şaşırtan top seslerini işitir işitmez, daha önceden işin aslını bildiğinden:</p>
				<p class="normal"><span class="ideitalik">"Müjdeler olsun, işte istediğimiz oldu. Artık bundan sonra çekişmeye lüzum kalmadı. Devlet-i Aliyye, Kanûn-i Esâsî'yi ilân etti. Devlet idâresi konstitüsyon şeklini aldı. Bütün Osmanlı teb'ası eşit haklara sâhip kılındı. İslâmlık ve Hristiyanlık tâbirlerini bundan böyle yalnız câmi ve kiliselerde işiteceğiz. Bütün vatan evlâtları yüce 'Osmanlılık' nâmı altında, zâten ve eskiden beri tanınmakta olan temel hürriyetlerine kavuştular. Bu işittiğiniz toplar, Kanûn-i Esâsî'yi tasdik etmek üzere çıkan hatt-ı hümâyûnun Bâbıâlî'de okunduğunu halka tebliğ ve müjde ediyor."</span></p>
				<p class="normal">Diyerek ve "Bu suretle bizim de işimiz bitti" demek isteyerek konferansı o günlük dağıtmak istedi. Ama anlaşılan o mösyöler, ya Osmanlı milletlerinin o kanunu muhâfaza edecek istidâda fıtraten sâhip olmadığını bildiklerinden veyahut bunun da daha önce pek çok misalleri görüldüğü gibi, Avrupa milletlerini aldatıp avutmak ve vakit kazanmak için kurulmuş yeni bir hile dolabı olduğunu anlamış bulunduklarından olmalı ki:</p>
				<p class="normal"><span class="ideitalik">"Bize ne? Biz işimize ve müzâkeremize bakalım. Ortada görüşmelerin kesilmesini icap edecek mühim bir sebep göremiyoruz."</span></p>
				<p class="normal">Kararı ile Safvet Paşa'ya cevap vermişler.</p>
				<p class="normal">&#160;</p>
				<p class="solbaslik2">"Rusya ile harp, cinnetimizi ilân etmektir."</p>
				<p class="normal">O sırada telgrafların ve gazetelerin, tesirli yazılarla bütün Osmanlı ülkesinde Karadağlılar, Sırplar ve Ruslar aleyhinde uyandırdıkları şiddetli galeyan, en yüksek derecesine varmıştı.</p>
				<p class="normal"><span class="ideitalik">"Ya hepimiz ölürüz veyahut elbirliği ile vatanımızı muhâfaza ve müdafaa eder, namusumuzla yaşarız."</span></p>
				<p class="normal">Sözü, delikanlılarla beraber, tefekkür ve tecrübesi eksik, fakat yaşı artık, bâzı ağırkanlıların bile vird-i zebânı olmuştu.</p>
				<p class="normal">Hatta bu sıralarda biz de Erzurum'da bazı dostlarla toplanıp geceleri sabahlara kadar:</p>
				<p class="normal"><span class="ideitalik">"Muhârebe olur, olmaz; olmalı mıdır, olmamalı mıdır?"</span></p>
				<p class="normal">Diyerek kafa patlatırcasına münâkaşa ederdik. Bu esnâda, içimizden bilgi ve tecrübe sahibi biri çıkar da:</p>
				<p class="normal"><span class="ideitalik">"Amanın! Siz muhârebelerin ne demek olduğunu bilmiyorsunuz. Karşımıza çıkacak olan Moskof'un ocaklar söndüren nasıl bir felâket olduğundan haberiniz yok... Bizim müdâfaa imkânlarımız noksan, bilhassa muhârebenin esas dayanağı olan para, hiç yok. Ordularımız iki seneden beri Rumeli'de âsilere karşı kan döküp, can veriyor. Devletçe büyük masraflara giriliyor... Moskof ise yorgun değildir. Silâh ve techizâtı fevkalâde mükemmel, dinç, tâlimli ve kalabalık olan ordularıyla, birdenbire üzerimize uğrarsa, mutlaka batarız, biteriz. Şimdiki siyâsî yerimizi de kaybeder, kim bilir ne şekillere gireriz... Bu iyi bir şey değildir. Tehlikeden kaçınmak da gereklidir."</span></p>
				<p class="normal">Diyerek fikir yürütürse, kendisine 'vatan hâini' demesek de, hafif ve kıt akıllı sayar, sözlerini vehim ve korkaklığına verir, hakikaten üzülürdük.</p>
				<p class="normal">&#160;</p>
				<p class="solbaslik2">Üzüntüden çıldıran paşa</p>
				<p class="normal">O sıralarda bizim bu münâkaşalarımıza çok üzülen ve sonradan uzak görüşlü bir zat olduğu anlaşılan, dördüncü ordu merkez kumandanı <span class="ideitalik">Mirliva Ali Rıza Paşa</span> da bunlardan biri idi. Vaktiyle Kırım Muhârebesi'nde bulunmuş, iki tarafın askerini ve askerliğini görüp ölçmüş olduğundan:</p>
				<p class="normal"><span class="ideitalik">"Bu hâl ile biz muhârebe edemeyiz. Edersek aklın karşısında cinnetimizi ilân etmiş oluruz."</span></p>
				<p class="normal">Der, bu fikrinde şiddetle sebât ederek herkesi iknâya çalışırdı.</p>
				<p class="normal">Fakat İstanbul'dan peşpeşe gelen haberlerden, işin, kendi fikrinin aksine doğru geliştiğini ve sonunda neticenin korktuğu şekle varacağını anlamıştı. Bu zât korkunç âkıbetin dehşetini düşüne düşüne aklını oynatarak, bir gece intihar etmiş, âlemin dağdağasından kurtulup gitmiştir.</p>
				<p class="normal">&#160;</p>
				<p class="solbaslik2">El yumruğu yememiş olan...</p>
				<p class="normal"><span class="ideitalik">"El yumruğu yememiş olan, kendininkini demir muşta sanır"</span> derler. Âleme kahramanlık taslayan biz hazretler de, düşmanın elindeki kuvvetleri görmediğimizden, ordu merkezlerinde toplanmış olan tabur tabur askerlerimizi, intizamla koşulup tâlim meydanlarına çıkan takım takım top bataryalarını, yapılan büyük istihkâmları, içindeki harp âletlerini gördükçe ve tersânedeki zırhlı gemilerimizin düşmana korku verecek derecede mükemmel olduğunu gazetelerden okudukça:</p>
				<p class="normal"><span class="ideitalik">"Ruslara karşı durmak ne demek, dünyaları bile titretiriz!"</span></p>
				<p class="normal">Zan ve hayâl ederdik.</p>
				<p class="normal">Karadeniz'in tek hâkimi olduğumuzu tasavvur eder, bu yüzden de işin aslını bilenlerden azar işitirdik.</p>
				<p class="normal">Gerçi kitap ve gazetelerde, Rusya'nın da bizden birkaç misli fazla askerî kuvvetinin olduğunu okuyor isek de, onunki gâib bizimki hâzır, onunki duyulan bizimki görülen olduğundan, "<span class="ideitalik">Şunîden key bud mânend-i dîden"</span><sup class="calibre3"><a href="../Text/basimizagelenler_split_164.html#footnote-600-104" id="footnote-600-104-backlink" name="footnote-600-104-backlink">104</a></sup> hükmünce, kendimizi üstün görüyorduk.</p>
				<p class="normal">Halk bu ızdıraplı keşmekeş ile meşgul iken, Konferans'çılar da bir harbe meydan vermemek arzusuyla gayret ve aracılık etmekte idiler. Fakat bu gayretlerin faydasız olduğu, Konferans'ça verilen kararın devlet tarafından resmen reddolunmasıyla anlaşılınca, her devlet kendi murahhasını geriye çekti. Fakat yine de ümitler bütün bütün kesilmeyip; işe, top patlatılmaksızın bir çare bulmak emeliyle, Londra'da siyasî toplantılara devam olundu. Bu esnada idi ki, <span class="ideitalik">Midhat Paşa,</span> kendi yaptığı Kanûn-i Esâsî'nin 113. maddesinin kurbanı olarak Avrupa'ya sürüldü. [5 Şubat 1877]</p>
				<p class="normal">Her ne ise... Midhat Paşa'nın yerine, galiba o vakit Nâfia Nâzırı olan Edhem Paşa hazretleri sadrazam nasp olunarak, devletin idâresi o hazretin eline tevdî kılındı.</p>
				<p class="normal">Londra'daki görüşme ve aracılıkların neticesi olarak hazırlanan <span class="ideitalik">'Londra Protokolü'</span>, bu sırada devlete tebliğ olundu. Bu yeni tasarı, <span class="ideitalik">İstanbul Konferansı</span> kararlarını epeyce değiştirmiş olduğu halde, <span class="ideitalik">Meclis-i Umûmî'</span>de müzakere edilerek reddolundu. Bu da tabiî olarak Rusya Muhârebesi'ni netice verdi. <span class="ideitalik">Ve kâne emrullâhi kaderen makdûra.</span><sup class="calibre3"><a href="../Text/basimizagelenler_split_165.html#footnote-600-105" id="footnote-600-105-backlink" name="footnote-600-105-backlink">105</a></sup></p>
				<p class="normal">&#160;</p>
				<p class="solbaslik2">Harbin sebebi ne idi?</p>
				<p class="normal">Harbin sonunda, devletin uğradığı zararlar karşısında ızdıraba düşen ferdler ve ümmet efkâr-ı umûmiyyesi, harbe girilmesinin sebeplerini ve buna tarafdar olan şahısları lânet ve nefretle anıyorlardı. Bu esnâda herkes, başka başka maksadlar güderek, muhârebe sebeplerine yerli yersiz birer kalıp giydirmek istiyordu.</p>
				<p class="normal">Kimisi:</p>
				<p class="normal"><span class="ideitalik">"Merhum Sultan Abdülaziz devri ortalarından beri söz ve fiille devlet işlerine karışmayı âdet edinmiş olan milletin fikrini, devlet idaresinden başka tarafa çevirmek ve meşgul etmek için bir muhârebeye lüzum görülmüştü. Bu yüzden, bir harbe sebebiyet verecek olan teşebbüsler yapıldı."</span></p>
				<p class="normal">Fikrini öne sürüyor. Bir kısmı:</p>
				<p class="normal"><span class="ideitalik">"Hayır, böyle bir siyasî karışıklık olmasaydı, bütün memleketi çiftlik, halkını ise kul ve köle sayan Saray'ın ve Saraylılar'ın, Kanûn-i Esâsî'yi ve meşrûtiyeti kabul etmeleri mümkün olamazdı. Bu siyâsî buhran sâyesinde millet için bir azadnâme elde edivermek maksadıyla, işin bu şekle sokulmasına vekillerce lüzum görüldü."</span></p>
				<p class="normal">Diyor. Bazısı da:</p>
				<p class="normal"><span class="ideitalik">"Hayır! Lüzûmundan fazla serbestlik taraftarı olan Midhat Paşa'nın ateşli fikirleri, serbest sözleri, yâni 'Ya ölelim, ya namusumuzla kalalım" gibi heyecanlı ve halkın hoşuna giden fevkalâde tesirli konuşmaları üzerine, işin önü alınamadığından, bu derecelere varıldı. Hatta, eğer muhârebeye kalkışılmayıp da Karadağ ve Sırbistan'a bazı yerler terk olunup, Bulgaristan'a da hafifçe bir muhtâriyet verilse idi, galeyana gelmiş olan umûmî efkâr, hükümet aleyhine ayaklanır, çok yolsuzluklar, sayısız münâsebetsizlikler vukûa gelirdi."</span></p>
				<p class="normal">Şeklinde fikrini beyân ediyordu.<sup class="calibre3"><a href="../Text/basimizagelenler_split_166.html#footnote-800-3" id="footnote-800-3-backlink" name="footnote-800-3-backlink">(*3)</a></sup></p>
				<p class="normal">&#160;</p>
				<p class="solbaslik2">Ahmed Muhtar Paşa'nın îkàzı</p>
				<p class="normal">Uzun bir müddet yanında bulunacağımı ileride beyan edecek olduğum Anadolu Ordusu kumandanı Gâzi Ahmed Muhtar Paşa ile birgün, bu harbin sebep olduğu idârî, mâlî ve askerî zararlarımızdan söz ederken, Paşa:</p>
				<p class="normal"><span class="ideitalik">"Dersaadet'teki Konferans toplandığı sırada ben Hersek taraflarında Karadağlılarla muhârebe etmekte idim. Konferans'ın tekliflerini devletin kabul etmediğini ve Konferans'ın dağılacağını işittim. Devletin politikasına müdâhale etmek vazifem hâricinde iken, fakat devletin hayrını isteyen bir bendesi olduğum için, herşeyi göze alarak, o sırada serasker olan Redif Paşa'ya gâyet mühim bir telgraf yazdım. Devletin Rusya ile muhârebeye girmekten çekinmesini bildirdim. Bu telgrafım husûsî mecliste okununca: 'Muhtar Paşa seferberlikten ürkmüş ve korkmuş olmalı' diyerek, beni Girit valiliğine, Süleyman Paşa'yı da müşirlikle benim yerime Karadağ kumandanlığına tâyin eylediler. Arası yirmi gün geçmeksizin Anadolu Harp Ordusu Kumandanlığı vazifesiyle Erzurum'a gönderildim."</span></p>
				<p class="normal">Demiş ve yazdığı telgrafın müsveddesini çantasından çıkarıp okumam için bana vermişti. Mes'elenin aslına dâir birçok mühim fikirleri ihtivâ eden bu telgrafın, kendisinin izni ile, bir sûretini o vakit almıştım. Şimdi yeri geldiği için aynen buraya naklettim:</p>
				<p class="normal">&#160;</p>
				<p class="solbaslik2">Barış yapalım, savaş felâkettir!</p>
				<p class="normal"><span class="ideitalik">"Hersek'te Trebin'den:</span></p>
				<p class="normal"><span class="ideitalik">"Huzûr-i Hazret-i Seraskerî'ye,</span></p>
				<p class="normal"><span class="ideitalik">"Bugünkü durum üzerine azıcık ve husûsî olarak fikrimi beyân etmeye kendimi mecbur gördüm. Şöyle ki: Gâlip olduğumuz halde, haksızlıkla, mağlupmuşcasına sulh etmek; ileride daha fazla zarara uğrayarak ve mağlup olarak sulh yapmaktan daha iyidir. Zira biz, Rusya'yı üçüncü derecede yani en hafif derecede incitebilecek olan Tiflis, Kırım veya Beserabya'yı taarruzla zapt edemeyiz. Çünkü gerekli imkânların onda dokuzundan mahrûmuz. Şâyet hudutlarımızı tamamıyla muhâfaza edebilirsek bahtiyarlıktır. Fakat bu da gâlip olarak sulh akd etmemizi temin edemez. Ama Bosna'yı ve dolayısıyla da Hersek'i muhakkak kaybederiz. İngilizler bizimle hudûda kadar gitmezler. Yalnız Boğazlar'ın ve etrafının sınırlı bir şekilde muhâfazasını deruhte edeceklerdir. İşte arzettiğim sebepler, bizi, mağlup olarak sulha oturtacaktır. Ama 'herhalde bunun sonu batmak değil mi varsın bir saat önce ne olacaksa olsun' denirse, hayır! Velev ümit altında olsun, elbette yaşamak, batmaktan evlâdır.</span></p>
				<p class="normal"><span class="ideitalik">"Şimdi Konferans bizi söze karıştırmıyorsa da, yine bir bakıma bizim yaşamamız için çalışıyor. O zaman ise bunun için çalışacak bir heyet bulunabileceği şüphelidir. Kaderde devletimizin yaşaması varsa bile, şimdi kabulünü imkânsız saydığımız teklifleri o vakit fazlasıyla yüklendikten başka, bir de harp tazminâtı belâsına dûçar olacağız. Hâsılı ilerideki koyu karanlığa dalmaktansa, şimdiki anlaşmayı haksız da olsa kabul etmek, devleti ikinci bir tehlikeden kurtarmaktır. Bilhassa şimdi gâlip bulunuşumuz sebebiyle bir miktar naz etme hakkına da sâhip olduğumuzdan, ileride birçok zarara dûçâr olmakla beraber, bu hakkımızı da kaybedeceğimizden, bunu da elden kaçırmayıp, istifâde etmeye çalışmalıyız. Zira bu mes'ele, etrafında tutunacak hiç bir dal budak bırakmayıp, dağlar gibi yuvarlanıp akmakta olan büyük bir sele benziyor. Şimdiye kadar gösterdiği çeşitli şekiller onun önünden kuvvet ile kurtulmanın muhâl olduğunu anlamaya kâfidir. Durumun husûsiyeti sebebiyle fikirlerimi arz ediyorum. İyice tedkik buyurulmasını temenni ederim, efendim.</span></p>
				<p class="normal"><span class="ideitalik">8 Kânûnievvel 1292 [20 Aralık 1876]</span></p>
				<p class="normal"><span class="ideitalik">Ahmed Muhtar"</span><sup class="calibre3"><a href="../Text/basimizagelenler_split_167.html#footnote-600-106" id="footnote-600-106-backlink" name="footnote-600-106-backlink">106</a></sup></p>
				<p class="normal">&#160;</p>
				<p class="solbaslik2">Doğruyu bulmak</p>
				<p class="normal">Şimdi, bu kadar muhtelif rivâyetlerin hâsıl ettiği koyu karanlık içinden, harbin çıkmasının gerçek sebebini tesbit edebilmek; şudur diye meydana koyuvermek, kolay bir iş değildir. Bunun tesbit edilebilmesi için, ahlâk ve yaratılışımıza uygun olan, eski ve yeni idâre tarzlarımızın tedkik ve mukâyese edilmesi lâzım gelir.</p>
				<p class="normal">Tarihimizdeki hâdiseler gösterir ki, bizde umûmî efkâr olmadığından, memleket mes'elelerimiz, iyi veya kötü, daima şahsî gâyeye dayanan bir fikrin tesiri altında olarak şekilden şekile girip durmuştur.</p>
				<p class="normal">Daha açık söylemek gerekirse, bu saltanat-ı müeyyede-i Osmâniyye, sırf hânedanın uğurlu elinin eseri olduğu gibi, yine o muhterem dâirenin, siyasî ve idârî durumlara, bilmeyerek ve yersiz bir şekilde karışması sebebiyle mahv edilmiştir.</p>
				<p class="normal">Hâsılı, <span class="ideitalik">"İnsan düştüğü yerden kalkar"</span> atasözünün aksine olarak, biz, kalkındığımız noktadan düştüğümüzü itiraf edersek, bütün başımızdan geçenleri hülâsa etmiş oluruz. Bununla da, muhterem okuyucularımızın affına sığınarak, elimizde kalanı korumak için bilinmesi gereken doğruyu söylemiş oluruz. <span class="ideitalik">Vallâhu yu'tî mülkehu men yeşâ.</span><sup class="calibre3"><a href="../Text/basimizagelenler_split_168.html#footnote-600-107" id="footnote-600-107-backlink" name="footnote-600-107-backlink">107</a></sup></p>
</body>
</html>