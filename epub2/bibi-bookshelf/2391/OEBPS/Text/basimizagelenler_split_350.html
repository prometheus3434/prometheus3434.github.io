<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<div class="chapter">
				<p class="normal"><sup class="calibre3"><a href="../Text/basimizagelenler_split_043.html#footnote-600-215-backlink" id="footnote-600-215" name="footnote-600-215">215</a></sup> Erkek ve kadın şehidlerin evlerine gömülmesi hadisesi, 1920 yılının başında Maraşlıların Fransızlara ve Ermenilere karşı verdikleri kahramanca savaş sırasında, onların da şehidlerini evlerinin önüne gömdüklerini hatırlattı. Bu hadisenin hikâyesini, Maraşlı iki hocaefendiden Ankara'da dinleyen Eşref Edib Bey, onu Sebilürreşad'ın 3 Şubat 1921 tarihli sayısında neşretmişti. Bu yazıdan küçük birkaç parça alıyorum. Yazıyı biraz sadeleştirerek <span class="ideitalik">Zaman</span> gazetesinin Kasım 1994 sayılarında tefrika etmiştim:</p>
				<p class="normal">"(...) Ermeniler'le Fransızlar kiliselerde, evlerde siper aldılar. Artık harp başlamıştı. Fransızlar toplarla, mitralyözlerle, bombalarla şehri dövmeye başladılar. (...) Biz de kasabanın bazı yerlerine ateş verdik. Düşman görsün ki, bizim nazarımızda dünyanın kıymeti kalmamıştır. Düşmana harâbeden, mezardan başka birşey bırakmamaya azmetmiştik. (...) Çoluk-çocukları, evlerin alt katlarına doldurduk. Kadınlar yemek hazırlıyor, ihtiyarlar dağıtıyor, onüç-onbeş yaşındaki çocuklar evleri müdâfaa ediyor. (...) <span class="ideitalik">Beş-altı yaşındaki çocuklar "Allah, Allah..." diye tesbih çekiyorlar. İşle meşgul olmayan kadınlar, gece-gündüz mütemâdiyen Kur'an okuyorlar. (...) Şehidlerimiz kendi evlerinin kapıları yanına defnolunuyordu.</span> Artık herkes hayattan ümidi kesmişti. İhtimal Müslümanlar'dan kimse kalmayacaktı. Fakat düşmanlardan da hiçbir ferd kalmayacaktı. Maraş bize de, onlara da mezar olacaktı. (...) Çocukların <span class="ideitalik">"Allah Allah..."</span> sesleri sokaklardan işitiliyor. Kadınların okudukları Kur'an âvâzeleri evleri çınlatıyor. Bunları gören müslüman muhâripler arslanlar gibi mermilere, bombalara karşı koyuyorlardı. On-onbeş misli düşmana, toplara, mitralyözlere karşı bu kadar kahramanlık, din kuvvetinden başka hiçbir şey değildi."</p>
		</div>
		<div class="calibre1" id="calibre_pb_351"></div>
</body>
</html>