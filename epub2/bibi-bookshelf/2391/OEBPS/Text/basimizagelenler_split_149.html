<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<div class="chapter">
				<p class="normal"><sup class="calibre3"><a href="../Text/basimizagelenler_split_017.html#footnote-600-89-backlink" id="footnote-600-89" name="footnote-600-89">89</a></sup> Mehmed Ârif Bey'in, acı hatıralarını yazdığı 93 Harbi'nden otuz altı sene sonra, tarihlerinden aldıkları gayretle birer devlet kuran ve 1913'te koca Osmanlı Devleti'nin ordularını hezimete uğratıp Edirne'yi bile alan Balkanlıların bu başarısı hakkında, Mehmed Âkif merhum, Süleymaniye Câmii kürsüsünden yaptığı konuşmada şunları söyleyecektir (20 Şubat 1913):</p>
				<p class="normal">" Dünkü çoban Bulgarlar adam oldular da bizi ezdiler. Bu herifler otuz sene evvel sayı bilmezlerdi! Otuza kadar, o da parmakla güç sayabilirlerdi. Hesabı yüze kadar hiç biri çıkaramazdı! Fakat bugün bakın ne hale geldiler! Askeri askerimizi perişan etti; siyasetçileri siyasetçilerimizi bastırdı. Muallimleri bizim muallimlerimizden fazla yararlık gösterdi.</p>
				<p class="normal">"Mağlup olan yalnız ordumuz değil. Evet, sen bu memlekette hangi mevki'de isen kendi memleketinde senin mevkiini işgal eden Bulgar sana galip. Bakın, bunlar otuz sene içinde bu hale geldiler. Dün bir vilâyet iken bugün kıral oldular; yarın imparator olacaklar! Metbû'larını çiğnediler, geçtiler. Çünkü çalıştılar. O sayede insaniyete katıldılar. Biz ise etrafı görmedik, uyumak istedik, onun için çiğnendik.</p>
				<p class="normal">"Bizde vazife hissi yok. Onlar ise vazifelerini îfâ ettikten başka fedâkârlıklar da gösterdiler. Benim evvelce Edirne vilâyeti dahilinde me'muriyetim vardı. Ara sıra Bulgaristan'a geçerdim; köylerde heriflerin ne kadar çalıştıklarını gözümle gördüm. Hatta bir kere köyün birinde çarıklı, kepeli bir Bulgar gördüm. Çoban zannettim, lâkin azıcık konuştuktan sonra herifi pek yaman buldum. Sonra bir münasebetle dârülfünûn me'zûnu olduğunu öğrendim. Bakınız tahsîl-i âlî görmüş bir herif, çoban kıyafetine giriyor da, köylüleri irşad ediyor!</p>
				<p class="normal">"İşte düşmanlarımız böyle çalıştılar. Biz ne yaptık? Hiç bir şey. Bundan sonra da yapmazsak yaşamak yok.</p>
				<p class="normal">"Bizi kurtaracak yegâne çare –geçende de söylemiştim– maariftir; maarif-i sahîhadır, maarif-i hakîkiyedir [zamana uygun, gerçekçi, faydalı, işe yarar eğitimdir]; memlekete bunu sokarsak kurtuluruz. Maarif-i nâfiâ hâlâ memlekete girmedi. Avam kısmı hiç okumuyor, yazmıyor. Okuyup yazanlar ise ne dünyaya, ne âhirete yarar, bir yığın nazariyat ile uğraşıyorlar. Eğer elbirliği ile çalışılırsa, eminim ki kurtulacağız; yoksa kurtulmak imkânı yok..."</p>
		</div>
		<div class="calibre1" id="calibre_pb_150"></div>
</body>
</html>