<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_14"><br class="chapter"/>&#160;&#160;&#160;Yazarın Me'muriyet Hayatı<sup class="calibre3"><a href="../Text/basimizagelenler_split_139.html#footnote-600-80" id="footnote-600-80-backlink" name="footnote-600-80-backlink">80</a></sup></h1>
				<p class="normal">Merhum Mehmed Ârif Bey, Erzurum kale topçu miralayı merhum Hacı Ömer Bey'in oğludur. Hacı Ömer Bey ise, Şarkî Karahisar'da [Şebin-Karahisar] Avutmuşlu Hacı Osman'ın oğlu ve Karacehennem İbrahim Paşa'nın yeğeni olur. Mehmed Ârif Bey, 1261 hicrî yılı Rebîülevvel ayının yirminci [29 Mart 1845] Cuma gecesi Erzurum'da dünya gelmiştir.</p>
				<p class="normal">1278 [1861-62] senesine kadar tahsilde bulunduktan sonra, bu senede Dördüncü Ordu-yu Hümâyûn merkezi olan Erzurum eyâleti, Ordu Meclisi Tahrîrât Odası'na mülâzemet etti. Buraya bir sene devamdan sonra ordu merkezinin Erzincan'a nakli sebebiyle, Erzurum Vilâyeti Tahrîrât Odası'na geçti.</p>
				<p class="normal">1282 [1865-66] senesinde Erzurum Vilâyeti Meclis-i Temyîz-i Hukuk Başkitâbeti'ne memur ve ertesi sene Meclis-i Deâvî Başkâtibi oldu. Bir sene sonra da bu meclisin müstantikliğine geçti.</p>
				<p class="normal">1286 [1869-70] senesinde Dîvân-ı Temyîz-i Vilâyet Başkitâbetine, 1294 senesi Rebîülevvel'inde [1877 Nisan], yâni son Rusya Muhârebesi'nde ise vazifesi yine uhdesinde kalmak üzere, ayrıca Anadolu Ordu-yu Hümâyûnu Kumandanı Müşir Devletlü Ahmed Muhtar Paşa hazretlerinin Mühimme Başkitâbeti'ne tâyin olundu.<sup class="calibre3"><a href="../Text/basimizagelenler_split_140.html#footnote-600-81" id="footnote-600-81-backlink" name="footnote-600-81-backlink">81</a></sup></p>
				<p class="normal">Muhârebenin başlangıcından sonuna kadar Gâzi hazretleriyle beraber bulundu ve 1295 [Ocak-Mart 1878] senesinde yine Müşârünileyh hazretlerinin beraberinde ve Mühimme Başkitâbeti hizmeti ile Çekmece ve Çatalca'daki Ordu-yu Hümâyûn'da hizmet etti.</p>
				<p class="normal">Müsâlâhadan sonra Dîvân-ı Temyîz-i Vilâyet Başkitâbeti'nden ayrılarak, bir zaman sonra, Dersaadet Mahkeme-i Temyîz Hukuk Dâiresi Zabıt Kitâbeti'ne nakl etti. 1295 senesi Şâban'ında [1878 Ağustos], yâni Girit ihtilâlinde, Gâzi Ahmed Muhtar Paşa'yla birlikte Girit'e giden heyetin Tahrir İşleri Başkitâbeti'ne memur oldu. Halepa Mukàvelenâmesi'nin akdinden sonra ayni senenin Zilhicce'sinde [1878 Aralık], memuriyetinin sona ermesiyle Dersaadet'e döndü.</p>
				<p class="normal">1296 senesi başlarında [Ocak 1879], Preveze'de, Saltanat-ı Seniyye ve Yunan murahhaslarından teşekkül eden Tashîh-i Hudûd Komisyonu'na murahhas-ı evvel tâyin buyurulmuş olan Muhtar Paşa hazretleriyle Preveze'ye gitti. Vazifesi bitince asıl memuriyeti olan zabıt kitâbetine döndü. Ayni sene içinde Encümen-i Adliye Başkitâbeti ilâvesiyle, aynı mahkemenin mümeyyizliğine, 1297 [1880] senesinde Dersaadet Bidâyet Mahkemesi müddeî-i umûmîliğine ve 1298 [1881] senesinde istifâ ile Dersaadet Bidâyet Mahkemesi Birinci Hukuk Dâiresi âzâlığına tâyin buyuruldu.</p>
				<p class="normal">1300 [1882-3] senesinde Dersaadet Mahkeme-i İstînâf âzâlığına ve bu yılın sonunda Kastamonu Vilâyeti Adliye Müfettişliği'ne tâyin kılındı. 1303 senesi Rebîülevvel'inde [1885 Aralık] bu müfettişlik uhdesinde olduğu halde, Mısır Fevkalâde Komiserliği'ne tâyin buyurulan Müşir Devletlü Gâzi Ahmed Muhtar Paşa hazretlerinin başkitâbeti vazifesi ile Mısır'a gönderildi.</p>
				<p class="normal">Merhum Mehmed Ârif Bey, Erzurum'da tekmîl-i dürûs ederek câmi'den icâzet almış,<sup class="calibre3"><a href="../Text/basimizagelenler_split_141.html#footnote-600-82" id="footnote-600-82-backlink" name="footnote-600-82-backlink">82</a></sup> ve sırayla ahz-i rütbe ederek, 1287 [1870-71] târihinde uhdesine sâlise, 1294 [1877] senesinde rütbe-i sâniye sınıf-ı mütemâyizi rütbeleri tevcih ve bu sırada dördüncü rütbeden Osmânî nişanı ile taltif edilmiştir. 1302 [1885] senesinde ûlâ sânîsi ve 1305 senesi Şâban'ında [1888 Nisan] rütbe-i ûlâ sınıf-ı evveline terfi eylemiş ve 1308 [1890-91] senesinde ikinci rütbeden Mecîdî nişanı ihsan buyurulmuştur.</p>
				<p class="normal">Zamanın fenlerini sonradan mütâlaa etmiş ve 1311 [1893-94] senesinde Avrupa'ya da seyahat ederek, Garb'ın ahvâlini, hikmet ve ibret nazarıyla müşâhede ve temâşâ eylemiştir. Merhum müşârünileyh İslâm hikemiyâtı ve ahlâk ilmi ile meşgul idi. Ümerâ-yı askeriyenin de tasdik ettiği vechile, gerçekten askerliğin inceliklerine vâkıftı. İffetli, iyi huylu, ciddî, dindar ve mahviyet-kâr bir insan-ı kâmil idi.<sup class="calibre3"><a href="../Text/basimizagelenler_split_142.html#footnote-600-83" id="footnote-600-83-backlink" name="footnote-600-83-backlink">83</a></sup></p>
				<p class="normal">1314 hicrî [1896-97] senesinde Mısır'da hastalanarak, tedâvi için Dersaadet'e dönmüş ve 1315 senesi Safer'inin onüçüncü [14 Temmuz 1897] Salı günü Dersaadet'te Heybeliada'da, müptelâ olduğu seretân-ı mi'de [mide kanseri] hastalığından terk-i hayât-ı dünyevî ederek, na'şı Topkapı hâricinde Merkez Efendi Dergâhı hazîresine defn olunmuştur. Allah rahmet eylesin.<sup class="calibre3"><a href="../Text/basimizagelenler_split_143.html#footnote-600-84" id="footnote-600-84-backlink" name="footnote-600-84-backlink">84</a></sup></p>
</body>
</html>