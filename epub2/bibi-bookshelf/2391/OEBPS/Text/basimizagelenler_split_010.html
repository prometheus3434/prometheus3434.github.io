<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_8"><br class="chapter"/>&#160;&#160;&#160;VI<br class="chapter"/>&#160;&#160;&#160;<span class="solbaslik1">Gâzi Ahmed Muhtar Paşa</span><br class="chapter"/>&#160;&#160;&#160;Hayatı, Hizmetleri ve Eserleri</h1>
				<p class="normal">1 Kasım 1839'da Bursa'da doğdu. 21 Ocak 1919'da İstanbul'da vefat ederek, Fatih Camii'nde, türbenin yakınına gömüldü. Babası, Katırcıoğlu ailesinden Hacı Halil Ağa'dır.</p>
				<p class="normal">1856'da Bursa Askerî Lisesi'ni ve 1860'da Harbiye Mektebi'ni birincilikle bitirerek teğmen çıktı. Bir yıl sonra kurmay yüzbaşı oldu. Hersek ve Karadağ isyanlarında ilk kıt'a hizmetine başladı. 1862'de Harbiye'ye öğretmen, 1864'te binbaşı oldu. Kozan isyanına gönderildi. 1866'da yarbay oldu ve Şehzade Yusuf İzzeddin Efendi'ye hoca tayin edildi. 1868'de Karadağ sınır düzenleme komisyonuna katıldı. 1869'da miralay (albay) oldu.</p>
				<p class="normal">&#160;</p>
				<p class="solbaslik2">Yemen, Girit, Şumnu, Erzurum, Mostar, Karadağ</p>
				<p class="normal">1870'de Askerî Şûrâ üyeliğine getirildi. Aynı yıl mirliva (tuğgeneral) oldu ve Yemen isyanlarını bastırmak üzere kurulan orduya kumandan yardımcısı olarak katıldı. Yemen'de iki buçuk yıl vazife gördü. İsyanı bastırdı. 1871'de ferik (korgeneral) ve aynı yılın sonunda müşir (mareşal) rütbesi ile Yemen vali ve kumandanı yapıldı. Bölgede devletin hâkimiyetini kurduktan sonra askerî ve idarî ıslahatlarla, imar faaliyetlerine girişti.</p>
				<p class="normal">1873'te Nâfia nazırı (Bayındırlık bakanı) yapılınca İstanbul'a döndü. Aynı yıl içinde önce Girit vali ve kumandanlığı, hemen ardından ikinci Ordu müşirliği ile Şumnu'ya gönderildi. 1874 sonunda Dördüncü Ordu müşiri ve Erzurum valisi olarak Doğu'ya gitti. Muhtemel bir Rus harbi için hazırlıklar yaparken İstanbul'a çağırıldı. 1876 başında Mostar'daki isyanı bastırdı. Hemen arkasından Sırplarla ve Karadağlılarla savaştı ve onları geri püskürtüp, Karadağ topraklarına girdi.</p>
				<p class="normal">Bu hadiseler üzerine, Balkan meselesine bir çözüm bulmak için, 23 Aralık 1876'da toplanacak olan İstanbul (Tersane) Konferansı'ndan önce, hükümete gönderdiği telgrafta, bazı tâvizler verilerek, Rusya'ya karşı savaşla neticelenecek olan bu anlaşmazlığı çözmenin zarûretine dair tavsiyelerde bulundu. Tavsiyeleri, ürktüğü şeklinde yanlış anlaşılarak, Rumeli cephesinden geri alınıp, Ocak 1877'de Girit valiliğine yollandı. Ancak hemen arkasından, bu yanlışın farkına varılmış olmalı ki, daha önemli bir vazifeye, Anadolu Harp Ordusu Başkumandanlığı'na tayin edilerek, Erzurum'a gönderildi.</p>
				<p class="normal">&#160;</p>
				<p class="solbaslik2">Anadolu Harp Ordusu Başkumandanı</p>
				<p class="normal">Ahmed Muhtar Paşa'nın Doğu cephesine gelişinden iki hafta sonra 24 Nisan 1877'de Rusların sınırlarımızı geçmeleri üzerine, mâlî tarihle "93 Harbi" diye anılan "1877-78 Osmanlı Rus Harbi" Anadolu ve Rumeli hudutlarımızda başlamış oldu. Ahmed Muhtar Paşa, emrindeki elli bin asker ve doksan altı top mevcudu ile üç katı asker ve iki katı top mevcudu olan Rus kuvvetlerine karşı, belirli şehir ve merkezlere bıraktığı müdafilerin dışında, seyyar hale getirdiği ordusu ile dokuz ay savaştı.</p>
				<p class="normal">Zayiatın ve malzeme noksanlığının nisbeten az olduğu ilk aylarda, Haziran 1877'de Halyas, Zivin ve Gedikler'de Ruslara karşı üst üste zaferler kazandı. Bunun üzerine, Sultan İkinci Abdülhamid tarafından, "Gâzi"lik ünvanı ile takdir olundu.</p>
				<p class="normal">Ekim ayında yetmiş bin kişiyle yeniden hücuma kalkan Rus ordusunu, otuz dört bin kişilik ordusuyla mağlup ederek, Yahniler'de büyük bir zafer daha kazandı. Ancak zayıflayan ve takviye edilemeyen ordusu, az sonra yapılan Alacadağ ve arkasından Kasım ayı başındaki Deveboynu savaşlarında mağlup olarak bozuldu.</p>
				<p class="normal">Erzurum'a çekilen Gâzi Ahmed Muhtar Paşa kuvvetleri, buraya yürüyen Rus ordusunu, halkın da desteği ile Aziziye tabyalarında geri püskürttüler. Bu sırada Kars, Rusların eline geçmişti.</p>
				<p class="normal">&#160;</p>
				<p class="solbaslik2">Çatalca, Girit, Preveze, Manastır, Avrupa...</p>
				<p class="normal">Gâzi Ahmed Muhtar Paşa, Erzurum'da müdâfaaya hazırlanırken İstanbul'a çağırıldı. Ocak 1878 başında Çatalca İstihkâmları Başkumandanlığı'na tayin olundu. Yaklaşmış olan Rus ordusuna karşı, İstanbul'u savunmak için hazırlıklara başladı. Ancak mevcut kuvvetin mevzilendirilmesi şeklinde, Padişah ile ihtilâfa düştüğü ve fikrinde ısrar ettiği için, bu vazifeden alınarak Erkân-ı Harbiyye-i Umûmiyye Reisliği'ne (Genel Kurmay Başkanlığı) ve Tophane müşirliğine getirildi.</p>
				<p class="normal">1878 Eylül ayı başında Girit isyancılarıyla görüşmek üzere Girit'e gönderildi. Müzakereler Halepa Sözleşmesi'yle neticelendikten sonra sınır düzenlemesi için kurulan Osmanlı-Yunan Komisyonu için Preveze'ye gitti. 1879 Mart ayında Manastır valisi, 1880 Ağustos sonunda Teftiş-i Askerî komisyonu reisi oldu. Yunanistan sınırı için İstanbul'da toplanan konferansa katıldı (1881), Padişah'ı temsilen Alman (1883) ve İtalyan (1884) başkentlerine gitti.</p>
				<p class="normal">&#160;</p>
				<p class="solbaslik2">Mısır Fevkalâde Komiseri, Âyân Reisi, Sadrıâzam</p>
				<p class="normal">1882 yılında İngiltere'nin Mısır'a asker çıkarması üzerine başlayan ve devam eden krizle ilgili müzakerelerde bulunmak üzere 5 Kasım 1885'te Mısır Fevkalâde Komiseri tayin olunarak Kahire'ye gönderildi. Görüşmelerden netice alınamadı. Fakat Gâzi Ahmed Muhtar Paşa, 1908'de meşrutiyetin ilânına kadar yirmi iki sene, bu sıfat ile Kahire'de kalarak Osmanlı Devleti'nin Mısır üzerindeki hükümranlık haklarını temsil etti.</p>
				<p class="normal">1908 Eylül ayında İstanbul'a döndükten sonra, Askerî Meclis üyeliği, tahta geçen Sultan Reşad'ın cülûsunu Avrupa saraylarına duyurmak üzere fevkalâde elçilik, Âyan Meclisi Reisliği ve nihayet 21 Temmuz 1912'de Sadrıâzamlık vazife ve makamlarında bulundu.</p>
				<p class="normal">Sadrıâzamlığı sırasında Trablusgarp Savaşı'na son verdiyse de Balkan Savaşı mağlubiyeti üzerine 29 Ekim 1912'de sadrıâzamlıktan istifa etti. Âyan Meclisi üyeliğine devam ederken 21 Ocak 1919'da Feneryolu'ndaki köşkünde vefat etti. Allah rahmet eylesin.</p>
				<p class="normal">Gâzi Ahmed Muhtar Paşa'nın oğlu Mahmud Muhtar Paşa (1867-1935) da iyi yetişmiş, yakın tarihimizde önemli savaşlara katılmış, elçilik ve bakanlık yapmış, kitaplar yazmış mühim bir şahsiyettir.</p>
				<p class="normal">&#160;</p>
				<p class="solbaslik2">Eserleri</p>
				<p class="normal">Üstün bir kumandan olan Gâzi Ahmed Muhtar Paşa, mert, cesur, çalışkan, şahsiyet sahibi, iyi bir insandı. Yoksul müslüman halkın çocuklarını okutmak için kurulan ve <span class="ideitalik">"Dârüşşafaka"</span> mektebini açan <span class="ideitalik">"Cem'iyyet-i Tedrîsiyye-i İslâmiyye"</span>nin dört kurucusundan<sup class="calibre3"><a href="../Text/basimizagelenler_split_130.html#footnote-600-71" id="footnote-600-71-backlink" name="footnote-600-71-backlink">71</a></sup> biridir. Devlet adamlığı ve askerliğinin yanında bir ilim adamı olarak da tanınmış, matematik ve astronomi sahasında eserler vermiştir.</p>
				<p class="normal">Birisi astronomi bilgileri ile din ilminin uygunluğunu gösteren, basılmış beş eseri vardır. Ayrıca takvimin ıslâhına dair dört risâlesi ile Meclis-i Meb'usan müzâkerelerine dair bir risalesi de basılmıştır. <span class="ideitalik">"Sergüzeşt-i Hâyatım'ın Cild-i Sânîsi: 1294 Anadolu'da Rus Muhârebesi"</span><sup class="calibre3"><a href="../Text/basimizagelenler_split_131.html#footnote-600-72" id="footnote-600-72-backlink" name="footnote-600-72-backlink">72</a></sup> (Hayat Maceramın İkinci Cildi...) adını taşıyan ve bu harp için kaynak eser sayılan kitabında, 1877-78 Rus Harbi'ndeki kumandanlığı sırasındaki icraatını anlatmıştır.<sup class="calibre3"><a href="../Text/basimizagelenler_split_132.html#footnote-600-73" id="footnote-600-73-backlink" name="footnote-600-73-backlink">73</a></sup></p>
</body>
</html>