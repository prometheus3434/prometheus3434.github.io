<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_17"><br class="chapter"/>&#160;&#160;&#160;İKİNCİ BÖLÜM<br class="chapter"/>&#160;&#160;&#160;<span class="solbaslik1">Kars'ın Önünde Savaş</span></h1>
				<p class="normal">Rumeli kıt'ası ihtilâl ve savaş ateşleri ile yanmakta, bir taraftan da devletler arası muhâbere ve müzâkereler devam etmekte idi. Bu işin sonunda bir Rusya muhârebesinin kuvvetle muhtemel bulunduğu anlaşılarak hazırlıklara başlandı.</p>
				<p class="normal">Rumeli kıt'asındaki Tuna ordusunun takviye ve arttırılmasına gayret gösterildiği gibi, Anadolu tarafında da askerî hazırlıklar yapılıyordu. Dördüncü ordu redifleri akın akın silâh altına alınarak Erzurum'a doğru sevk olunuyordu. Bu sırada Rusya devleti de Kafkasya ordusunda aynı hazırlığı yaparak, Gümrü kalesini askerle doldurmuştu.</p>
				<p class="normal">&#160;</p>
				<p class="solbaslik2">Kendimize lâzım olan zahireyi Ruslara sattık</p>
				<p class="normal">Sâmih Paşa hazretleri Erzurum valisi ve Dördüncü Ordunun müşiri bulunuyordu. Kendisinin müsâadesi ile Rusya erzak müteahhidleri, zahiresinin bolluğu meşhur Kars ve civârındaki kazâların mahsullerini halktan satın alarak peyderpey Rusya ordugâhına götürmekte idiler.</p>
				<p class="normal">Bir taraftan tedbir olarak çok miktarda asker yığıyor, diğer taraftan da kendi muhtaç olduğumuz zahireyi düşmana veriyorduk. Bu ters işin bize çok kötü neticeler tevlid edeceği âşikâr idi. Sâmih Paşa'ya defalarca ihtâr olundu, anlatılamadı. Sonunda işin âkıbetini gören bazı zevat, mes'eleyi İstanbul'a, baştakilerin dikkatine ulaştırdılar.</p>
				<p class="normal">Böylece İstanbul'dan gelen emir üzerine Erzurum ve Kars'tan dışarı zahire çıkarılması yasak edildi. Çok geçmeden Sâmih Paşa önce Erzurum valiliğinden az sonra da ordu müşirliğinden azl olunarak Girit valiliğine tayin edildi.<sup class="calibre3"><a href="../Text/basimizagelenler_split_169.html#footnote-800-4" id="footnote-800-4-backlink" name="footnote-800-4-backlink">(*4)</a></sup></p>
				<p class="normal">&#160;</p>
				<p class="solbaslik2">Fakirin muhârebeye gidişimin sebebi</p>
				<p class="normal">Asker Erzurum'da yığınak yaptığı sırada, fakir, Erzurum vilâyeti Divan-ı Temyiz Mahkemesi<sup class="calibre3"><a href="../Text/basimizagelenler_split_170.html#footnote-800-5" id="footnote-800-5-backlink" name="footnote-800-5-backlink">(*5)</a></sup> başkâtibi olarak bulunuyordum.</p>
				<p class="normal">Bazı dostların ve bilhassa mahkeme reisi bulunan merhum Nâfiz Paşa'nın teşvikiyle, yerli halktan iki tabur gönüllü asker teşkil eyledik. Taburların birisi 'Milliye' ve diğeri medreselerdeki talebe-i ulûmdan müteşekkil olduğundan 'İlmiye' idi.</p>
				<p class="normal">Halkın yardımı ile, devlet hazinesine yük olmaksızın, bu askerin fakir olanlarını da tek tip olarak giydirdik. Her sabah tâlime devam edilerek birkaç ay zarfında, her türlü manevraya girilebilecek şekilde iki tabur muallem askere sahip olduk.</p>
				<p class="normal">Bizim Milliye taburunun zâbitleri hükümet dairelerinin ve halkın ileri gelen kimselerinden idiler. Taburun binbaşılığına muallim sıfatıyla, ordunun nizâmiye binbaşılarından birisi tâyin olunmuş, askerin silâhı dahi ordu debboyundan verilmişti. Fakir, Milliye taburunda 'sağkolağası' rütbesinde bulunuyordum.</p>
				<p class="normal">Sâmih Paşa'nın azlinden evvel, Karslı Hatunoğlu nâmıyle meşhur olan Kurt İsmail Paşa hazretleri Erzurum valiliğine tâyin olundu. Sâmih Paşa yalnız ordu müşirliğinde kaldı. Sonra ordu müşirliğine ve Umum Anadolu Başkumandanlığı'na Ahmed Muhtar Paşa hazretleri tâyin olundu. Sâmih Paşa da Girit'e müteveccihen Erzurum'dan ayrıldı.</p>
				<p class="normal">&#160;</p>
				<p class="solbaslik2">Muhtar Paşa'nın Erzurum'a gelmesi</p>
				<p class="normal">Muhtar Paşa, Nisan'ın birinci günü Erzurum'a geldi. Karşılamak için hep beraber şehrin dışına çıkıldığında bizim Milliye taburunu da götürmüştük. Askerce karşılama merâsimi ve selâm ifâ olunduktan sonra şehre dönüldü.</p>
				<p class="normal">Hoş geldinize ve mevkiini tebrik için takım takım yanına gidip çıkıldığı sırada, fakir de taburumuzun zâbitlerini huzuruna götürmüş idim. Memnun oldu. Öğüt verici bir konuşma yaparak zâbitlere, askerlik vazifesinin ne olduğunu anlattı. Bütün zâbitlerle birlikte odadan çıkarken, beni arkamdan çağırttı. Çünkü iki sene evvel vali ve yine ordu müşiri olarak Erzurum'da bulunduğu sırada fakiri tanımışlardı.</p>
				<p class="normal">Buyurdular ki:</p>
				<p class="normal"><span class="ideitalik">"Pekâlâ! Bu askerliğinize diyecek yok. Ama şu kılıcı bıraksanız ve yine kalemi elinize alsanız da, birlikte sâhici bir harbin icrâsında bulunsak, fiilen bir askerî vazife ifâ eylesek, daha iyi olmaz mı? Teşkil ettiğiniz asker oyuncak gibi süslü ve sevimli şeylerdir, ama aslında bir gösterişten ibarettir. Harp sırasında, bunlar hiç bir işe yaramaz. Allah muvazzaf ve muntazam askerlerimizin eksikliğini göstermesin. Siz yine arkadaşlarınıza bir şey söylemeyiniz, onlar işlerine devam ededursunlar. Siz hemen kıyâfetinizi değiştiriniz, buraya geliniz. Zira yazılacak pek çok şeyimiz var."</span></p>
				<p class="normal">Bu emri alınca dışarı çıkarak, kumandayı, Dördüncü Ordunun jurnal kalemi başkâtibi ve bizim taburun solkolağası Mehmed Ârif Efendi'ye bıraktım; elbisemi değiştirip, Müşir Paşa hazretlerinin yanına gelerek, gösterdiği yeni vazifeyi ifâya başladım. Valimiz bulunan Kurt İsmail Paşa hazretlerine de bu durumdan mâlûmat verdim. Çünkü memur olduğum için, haber vermem gerekiyordu.</p>
				<p class="normal">&#160;</p>
				<p class="solbaslik2">Hudut haritası yok</p>
				<p class="normal">Muhtar Paşa hazretleri, ordunun hareket hattını tâyin etmek için, hudut arâzisinin büyük mikyasta yapılmış doğru bir haritası var ise, bilmek ve görmek istedi. Vakti müsâid olunca da bütün hudut boyunu ve muhârebe hattı olmaya elverişli mevkileri bizzat gezip görecekti.</p>
				<p class="normal">Yazıklar olsun ki, ordu erkânıharbiyesinden ve bütün askerî kalemlerden:</p>
				<p class="normal"><span class="ideitalik">"İhtiyacı karşılayacak derecede sağlam ve doğru bir haritamız yoktur. Olanlar da Almanyalı meşhur Kibert'in coğrafya haritasından kopya edilerek büyütülmüş şeylerdir."</span></p>
				<p class="normal">Cevabı alındı.</p>
				<p class="normal">Yalnız beş on seneden beri yapılmakta olan Kars ve Ardahan ile o zamanlar henüz yapılmasına başlanılan Bayezid'in yirmi saat kadar gerisindeki Karakilise'nin elde bulunan mevki haritaları gösterildi.<sup class="calibre3"><a href="../Text/basimizagelenler_split_171.html#footnote-800-6" id="footnote-800-6-backlink" name="footnote-800-6-backlink">(*6)</a></sup></p>
				<p class="normal">&#160;</p>
				<p class="solbaslik2">Erzurum'daki hazırlıklar ve mevcut kuvvetimiz</p>
				<p class="normal">Erzurum mühimmat merkezi olmak üzere, Erzurum'un Rusya hududuna doğru ilerisinde ve hemen bir istikàmette bulunan, Kars, Ardahan ve Bayezid mevkilerinde kimler kumandandır; her birine kaçar tabur asker konulmuştur; bunlar hangi taburlardır; ne kadarı nizâmiye ve ne kadarı rediftir; topları nasıldır; ne kadarı kale ve istihkâm ve ne kadarı seyyar topu ve topçusudur; cephane, mühimmat ve erzaklarının mevcûdu nedir; bunların erzak ve levâzımları ileride nereden nasıl temin olunacaktır; mekkâre , top çeken ve süvâri alaylarının hâli ve hayvanların miktarı nedir?</p>
				<p class="normal">Bunları tesbit etmek için ordu kayıtları incelendiği gibi telgraf ve yazı ile de muhâbereler cereyan ettikten sonra anlaşıldı ki:</p>
				<p class="normal"><span class="ideitalik">Ardahan'</span>da istihkâmların hâricinde, Ferik Kasap Hüseyin kumandasında on tabur piyâde ve iki batarya seyyar top; <span class="ideitalik">Kars'</span>ta, Ferik Hüseyin Hâmi Paşa kumandasında otuz dokuz tabur piyâde ve altı batarya seyyar top; <span class="ideitalik">Karakilise'</span>de, Tatlıoğlu Mehmed Paşa kumandasında on iki tabur piyâde ve iki batarya top... Ayrıca iki tabur <span class="ideitalik">Bayezid'</span>de, dört tabur da <span class="ideitalik">Van</span> cihetindedir. Mirliva Şâhin Paşa kumandasındaki altı tabur ise Erzurum ile Kars arasındaki <span class="ideitalik">Pasinler</span> kazâsının <span class="ideitalik">Horasan</span> ve <span class="ideitalik">Karaurgan</span> vesâire gibi köylerindedir.</p>
				<p class="normal">Demek oluyor ki, bizim doğrudan doğruya asker işine giriştiğimizde altmış beş tabur piyade, altmış kıta mücehhez seyyar top ve mevcûdu altışar yüz neferli olarak üç alay da nizâmiye süvârisi vardı. Gerçi ordu aslında dört alay süvâriye mâlik idiyse de, ileride görüleceği üzere ilân-ı harbin ertesinde hudut kordonlarında bulunan süvâri ikinci alayı tamamen esir olmuştur.</p>
				<p class="normal">İşte Erzurum'da bulunulan dört gün zarfında bu kumandanların her birine tâlimatlar yazıp gönderilerek, düşmanın hududu geçmesi hâlinde icra edecekleri harekât bildirildi. Etraftaki vilâyetlere ve Dersaadet'e de yazılarak mekkâre hayvanları vesâir levâzımât istenildi.</p>
				<p class="normal">&#160;</p>
				<p class="solbaslik2">Kars'a varış ve Kars'ın hâli</p>
				<p class="normal">Üçüncü gün Müşir Paşa hazretlerine Seraskerlik makâmından gelen bir telgrafla:</p>
				<p class="normal"><span class="ideitalik">"Londra protokolünün reddi cihetine gidileceğinden</span><sup class="calibre3"><a href="../Text/basimizagelenler_split_172.html#footnote-800-7" id="footnote-800-7-backlink" name="footnote-800-7-backlink">(*7)</a></sup><span class="ideitalik">Rusya'nın sınırı her an geçebileceği, gâfil olunmaması, dikkat ve teyakkuzda bulunulması"</span> tavsiye ediliyordu.</p>
				<p class="normal">Bunun üzerine Nisan'ın dördüncü günü Muhtar Paşa, erkânıharp reisi Ferik Feyzi ve yine erkânıharp mirlivalarından Hasan Kâzım Paşaları yanına alarak ve fakir de beraberlerinde olduğum halde Erzurum'dan Kars'a hareket etti.</p>
				<p class="normal">Nisan'ın sekizinci günü Kars'a varıldı. Kars'taki askerin pek az bir miktarı karakol olarak istihkâmlara konulmuş; geri kalanları ise şehir içindeki han, ev, ahır ve kahvehâne gibi yerlere balık istifi olarak doldurulmuş halde bulundu.</p>
				<p class="normal">Bu askere yalnız <span class="ideitalik">'halk yığıntısı'</span> denir, asker denilemezdi. Zira asker seferber halinde, her tarafa kàbiliyetli olur. Bizim Kars'taki askerimiz ise hiç bir tarafa hareket etme kudretine sahip değildi. Çünkü mekkâre hayvanları ve diğer nakil vasıtalarına sahip olmadığından kötürüm bir haldeydi.</p>
				<p class="normal">&#160;</p>
				<p class="solbaslik2">Ordu levâzımâtını taşıyacak hayvan yok</p>
				<p class="normal">Askerin çadırını, cephânesini, kazmasını , küreğini, ekmek sacını vesâir zarûrî levâzımâtını kaldırtmak için, her tabur, en az altmış baş mekkâre hayvanına muhtaçtır. Böylece, çeşitli hizmetlerde kullanmak üzere ihtiyacımız olanlar hâriç ikibin beşyüz hayvan lâzımdı. Bunların beş yüzü bile elde değildi.</p>
				<p class="normal">Gerçi bin beşyüz kadar demirbaş mekkâre hayvanı var ise de bunlar, gülle, fişek vesâir levâzımât getirmek için, iki gün önce mühimmat merkezi olan Erzurum'a yollanmışlardı. Dönmeleri en az on beş gün sürerdi. Zaten bu hayvanlar da bulundukları işten başkasına koşulamazdı. Çünkü Kars'ın düşman tarafından muhâsara edilmesi muhakkak gibi olduğundan, bütün malzemesini hazır edip, içini doldurmak en önde gelen bir işti.</p>
				<p class="normal">Kars'ta mevcut olan asker, şehrin etrafındaki bitişik istihkâmlara çıkarılıp, bu şekilde istihkâm içinde olarak müdâfaaya bırakılsa, düşman az bir kuvvet ile bu askeri uzaktan muhâsara ederek, geri kalan kuvvetlerini memleketin her tarafına yayardı. O zaman geride, devletin ve milletin namusunu korumak için hangi kuvvete güvenecektik? Böyle bir imkân olmayacağı gibi istihkâmlarda bekleyen askerimiz de uzayan muhâsaranın ve ümitsizliğin sebebiyle o halde bitip mahvolacaklardı.</p>
				<p class="normal">Şu halde, düşmanı hudutta karşılamak, askerimizi hareketli müdâfaa yapan bir ordu şeklinde bulundurmak, mutlaka lâzım idi. Bunun için, askeri, Kars'ın on iki saat ilerisinde bulunan hudutta Arpaçayı üzerindeki münâsip noktalara sevketmek gerekiyordu. Askeri oraya götürebilmek ise ancak mekkâre hayvanları ile mümkün olabilirdi... Hâsılı mes'ele bir fâsit dâire hâlini almış, ucunu kulpunu bulup da işi yürütüvermek pek güçleşmişti.</p>
				<p class="normal">Gerçi elde geniş zaman ve işin de beklemeye tahammülü olsa, birtakım imkânlar temini için gayret edilir ve bir şeyler yapılabilirdi. Fakat sabaha ne olacağı bilinmiyor, belki akşama sabaha, düşmanın hududu geçmesi bekleniyordu.</p>
				<p class="normal">Böyle bir durumda, artık 'lâhavle' çekerek, akla en uygun bir hareket tarzı seçip, bu yolda elden geldiği kadar gayret sarf etmek ve ilerisini kaza ve kadere terketmekten başka çâre yoktu.</p>
				<p class="normal">Kumandan hazretleri de mecbûren bu yolu seçti. Derhal Kars kazâsının köylerinden öküz arabası toplattırmak üzere etrafa kollar çıkarıldı.</p>
				<p class="normal">&#160;</p>
				<p class="solbaslik2">Huduttaki zahirelere el koyma hazırlığı</p>
				<p class="normal">Kars'taki anbarlarda askerin beş altı aylık yiyeceğine yetecek kadar buğday vardı. Fakat seyyar ve seferber hâle konulmak, yâni hudut boyuna çıkarılmak istenen askere de buradan yedirmenin doğru olmayacağı düşünüldü. Çünkü bu takdirde gelecekte ne olacağı belli olmayan Kars kalesi ihtiyatsız bırakılmış olacaktı.</p>
				<p class="normal">Hudut boyuna sevk olunacak askerin muhtaç olduğu zahirenin yine hudûda civar köylerden aranması düşünüldü. Tam bu sırada, yukarıda bahsi geçen, Sâmih Paşa'nın gafletinden istifade eden Rus erzak müteahhitlerinin topladıkları zahirelerden haber alındı. Bunlar, aşırdıkları zahirenin büyük kısmını, sonradan konan yasak sebebiyle huduttan geçirememiş, hudut boyundaki köylerde kurdukları anbarlara koymuşlar imiş.</p>
				<p class="normal">&#160;</p>
				<p class="solbaslik2">Alınamazsa, yakılacak!</p>
				<p class="normal">Kumandan Paşa, Kars mutasarrıfı Şefik Paşa'ya, Kars'taki Rusya konsolosuna hitâben bir yazı yazdırdı.</p>
				<p class="normal">Bunda meâlen:</p>
				<p class="normal"><span class="ideitalik">"İçeride zahireye olan şiddetli ihtiyacımız sebebiyle, dışarı çıkarılması daha önce yasak edilmiş ve hudut ötesine geçirilemeyip civardaki köylerde Rus tüccarları tarafından depo edilmiş bulunan zahirelere, Nisan'ın onikinci Salı günü ölçülerek el konulmak üzere memur tâyin olunmuştur. Sahiplerine, vaktin râyicine göre bedelleri ödenecektir. Zahirenin ölçülmesi sırasında zahire sahiplerinin de o gün anbarlarının başında bulunmaları lâzımdır. Zikr olunan Salı günü gelinmediği takdirde, memurlarımız onların gelmesini beklemeksizin zahireyi ölçüp kaldıracaklarından miktarı hakkında vereceğimiz habere kanaat olunması gerekecektir."</span></p>
				<p class="normal">Denmekte idi.</p>
				<p class="normal">Bu yazı konsolosa gittiği sırada kordonlarda bulunan süvâri ikinci alayının miralayı Rahmi Bey de etraftaki köylerden çıkarabildiği kadar araba ile bu zahirenin, hududla Kars'ın tam yarı yolunda bulunan Subatan köyüne Salı günü nakledilmesi vazifesi ile yola çıkarıldı. Eğer bu iş sırasında Rusya hududu geçerse yanına verilen kâfi miktardaki gazyağı ile bu zahireyi yakacak idi.</p>
				<p class="normal">&#160;</p>
				<p class="solbaslik2">Asker sevki için hazırlık</p>
				<p class="normal">Muhtar Paşa hazretlerinin Kars'a varışının ikinci günü, civardaki köylerden, gönderilen kollar vasıtasıyla hayli öküz arabası gelmiş idi. Kars'ta bulunan askerden altı tabur ile bir batarya top seferber hâle konarak esas ordumuzun öncüsü olmak üzere Mirliva Ahmed Muhlis Paşa kumandasında olarak Subatan köyüne gönderildi.</p>
				<p class="normal">Kendisine:</p>
				<p class="normal"><span class="ideitalik">"Arkasından levâzımâtı tamamlandıkça peyderpey taburlar yetiştirileceği ve kendisine de ona göre tâlimat gönderileceği; şâyet bu taburların kendisine katılmasından önce düşman hudûdu geçer de üzerine doğru gelir ve emrindeki kuvvetle mukàvemet edemeyeceği bir tehlike ile karşılaşırsa, ağır ağır ric'at etmesi; fakat Kars'a girmeksizin, şehrin iki saat gerisinde bulunan Bozkale'ye çekilip, burada mevzilenerek ikinci bir emri beklemesi."</span></p>
				<p class="normal">Tâlimâtı verildi.</p>
				<p class="normal">Çünkü ne olacağı meçhul idi. İhtimal ki düşman hudûdu geçer de, bâzı mâniler sebebiyle Kırım Muhârebesi'nde olduğu gibi bir müddet olduğu yerde kalırdı. Bu takdirde bizim askerin, sırf düşman hudûdu geçtiği için, ta Bozkale'ye kadar ric'at etmesi uygun olmazdı.</p>
				<p class="normal">&#160;</p>
				<p class="solbaslik2">Düşmanın hudûdu geçmesi</p>
				<p class="normal">Bir taraftan Ahmed Muhlis Paşa'nın arkasından diğer taburların gönderilmesi için hazırlık yapılıyor, diğer taraftan da düşmanın daha önce taarruza kalkması hâlinde, askerin Kars istihkâmlarına ve for denilen münferit istihkâmlara ta'biyesi plânları yapılıyordu.</p>
				<p class="normal">İşte bu faaliyetler sırasında, bahsi geçen Salı günü, huduttaki kordonumuzdan gelen bir pusula vaziyeti değiştirdi.</p>
				<p class="normal">Pusulada:</p>
				<p class="normal"><span class="ideitalik">"Moskof'un, Nisan'ın onikinci, yani doksan dört senesi Rebîulâhir'inin dokuzuncu [24 Nisan 1877] Salı gecesi hudûdu geçtiği ve geceleyin kordonlardaki karakol kulübelerini abluka edip, bütün hudut boyunda karakol halinde bulunan süvâri ikinci alayı efrâdını kâmilen esir eylediği"</span> bildirilmişti.</p>
				<p class="normal">Haberi getiren adamların da ifâdesi aynı şekilde idi... Ortalık alt üst oldu.</p>
				<p class="normal">Sonradan tahkik olunduğuna göre Kars'a doğru taarruza geçen ilk düşman ordusu, topçu, süvâri ve piyade olarak elli bin mevcudlu bir kuvvet imiş.</p>
				<p class="normal">Herkesi bilemez isem de, benim fikrim ve şuurum dehşetle doldu. Çünkü serde gençlik ve tecrübesizlik olduğu gibi top ve tüfek benzeri kan çıkartıcı şeylere de mesleğim icabı, alışık değildim.</p>
				<p class="normal">Bilhassa bu sıradaki vazifem dolayısıyla işin iç yüzünü bildiğimden ve ne kadar tehlikeler gelebilir ise hepsini işitmiş ve yazmış olduğumdan, kendimi teselli edecek bir yol bulmak ve içimde kabaran dehşeti bastırmak için hayli güçlük çektim.</p>
				<p class="normal">&#160;</p>
				<p class="solbaslik2">İş sâhileşince nutkum tutuldu</p>
				<p class="normal">Halbuki ortalıkta barut kokusu yok iken, tanıdığım pek çok kimseler gibi, ben de, hamiyetperver bir dille, kahramanca konuşmaları ağzımdan eksik etmezdim. Dışarıdan bakanlar, beni, fevkalâde cesur ve kahraman diye bilirlerdi. Lâkin iş sâhileşince, nutkum tutuldu. Ama gerçek iş erlerini hiç değişmemiş buldum; onları yine telâşsızca işlerine devam ediyor gördüm.</p>
				<p class="normal">O sırada Kumandan Paşa, işe dair öteye beriye yazılmak üzere hayli telgraf ve yazıların kaleme alınmasını emr ediyordu. Bu arada istediklerinden birisi de, yazı ile ve devletçe ilân-ı harp edilmeden, hudûdu geçip bizim süvâri alayını gâfil avlayarak esir eylemiş olduklarından dolayı, Rus ordusu kumandanına bir protesto yazılması idi.</p>
				<p class="normal">Yazdığımız protestoyu:</p>
				<p class="normal"><span class="ideitalik">"O alaya, kàidelere göre, harp esiri diyemeyeceğimizden, herhalde iâde olunmaları gerektiği"</span></p>
				<p class="normal">Neticesi ile bitirmiştik.</p>
				<p class="normal">Rusya kumandanı bizim protestoya hiç kulak vermedi ve esir ettiği tek bir neferi bile iâde etmedi ya! Her ne hâl ise...</p>
				<p class="normal">O anda emr olunan şeylerin hepsini yavaş yavaş yazdım; ama bir kere ürkmüş ve altüst olmuş bulunan âsâbıma söz geçirmek için hayli zahmet ve sıkıntılar çektim. Bunları yazmaktan maksadım, geniş vakitte lâf ile âlemi feth etmenin, insana pek kolay göründüğünü bildirmektir.</p>
				<p class="normal">Yukarıdaki tafsilâttan da anlaşılmıştır ki, zahireyi yakmakla vazifeli olan Rahmi Bey işi yetiştiremedi ve o kadar zahire düşman eline geçti. Sonraları çektiğimiz ihtiyaç ve sıkıntılar ileride anlatılacaktır.</p>
				<p class="normal">&#160;</p>
				<p class="solbaslik2">Düşman ilerliyor</p>
				<p class="normal">Çarşamba günü üç tabur daha seferber edilerek, Ahmed Muhlis Paşa kumandasındaki livâya katılmak üzere Subatan'a gönderildi. Fakat o gün akşam üzeri Ahmed Muhlis Paşa, Rus fırkalarının ilerlemekte olduğunu bildirdiğinden, aldığı tâlimat gereğince beraberindeki dokuz tabur ile doğruca Bozkale'ye gelmesi emri gönderildi.</p>
				<p class="normal">Bu taburlar, Bozkale'ye geçmek üzere Perşembe günü Kars'ın önüne geldiler. Ahmed Muhlis Paşa, Kars'a alındı. Taburlara kumanda etmek üzere Ferik Mehmed Muhlis Paşa ile Mirliva Şevket Paşa askerle birlikte, eskiden karar verildiği gibi Bozkale'ye gönderildiler.</p>
				<p class="normal">Bozkale denilen yer, bir köy harâbesidir. Yoksa, müstahkem bir mevki değildir. Sadece elverişli bir mevkie sahip olduğu için asker oraya konulmuştu.</p>
				<p class="normal">&#160;</p>
				<p class="solbaslik2">İlân-ı harbi bildiren fermân-ı hümâyûn</p>
				<p class="normal">Rusya devletinin hudûdu aşarak hücûma geçtiği Salı gününün, bizler, yukarda bahsi geçen zahirenin elimize geçmemesi için, bilhassa seçildiğini tahmin etmiştik. Halbuki bu vak'anın ertesi günü, Seraskerlik makâmından alınan telgrafnâmede, Rusların Anadolu ve Rumeli cihetinde, aynı gün ve aynı saatte hudûdu geçtikleri yazılı idi. Bu takdirde bizim tahmînimize pek de yer kalmamış ise de, zahire mes'elesinin işe biraz tesiri olduğu, yine de pek uzak sayılmadı.</p>
				<p class="normal">Telgrafla gelen ve ilân-ı harbi bildiren fermânın sûreti şudur:</p>
				<p class="normal"><span class="ideitalik">"Kars'ta Dördüncü Ordu-yu Hümâyûn Müşîri Ahmed Muhtar</span></p>
				<p class="normal"><span class="ideitalik">Paşa'ya.</span></p>
				<p class="normal"><span class="ideitalik">"Dördüncü Ordu-yu Hümâyûnum Müşîr-i Hamiyyet-semîrim</span></p>
				<p class="normal"><span class="ideitalik">Muhtar Paşa,</span></p>
				<p class="normal"><span class="ideitalik">"Rusya devleti, devletimizle münâsebetlerini keserek ilân-ı harp eylemiş olduğundan, bizim dahi Hak Teâlâ'nın inâyetine ve ümmet-i Muhammed'e rahmet sebebi olan Peygamber-i Zîşân'ımızın imdâd-ı mâneviyesine sığınarak, silâha sarılmamız lâzım geldi. Mâlûmunuzdur ki, biz sulh ve âsâyişe düşmanlık etmedik. Ve hattâ şimdiye kadar elimizde silâh ve kalbimizde sulh arzularını tuttuk. Hayırhâhımız ve dostlarımız olan devletlerin âsâyişi muhâfaza etmek için ettikleri nasihatleri dinleyip o yolda birlikte çalıştık. Lâkin düşmanların maksadının, hukuk ve istiklâlimizi ve memleketimizi mahv etmek olduğu ve bunlar fedâ olunmadıkça, isteğini yerine getirmenin mümkün olmadığı anlaşıldı. Ve hiç bir meşrû sebebe dayanmaksızın üzerimize hücûma kalktı. Cenâb-ı Hak, en yüce hâkim, hak ve adâletin koruyanı olduğundan, zafer ve selâmetimizin, İlâhî takdîre de uygun olduğu ümîdimizdir.</span></p>
				<p class="normal"><span class="ideitalik">"İnşâallâhu Teâlâ askerimizin cesaret ve gayreti, ve sâdık teb'amızın maddî ve mânevî ittifak ve himmeti ile düşmanımız merâmına eremez. En hayırlı yardımcı olan Rabbimizden ümîd ederim ki, askerimiz, Osmanlılığın şeref ve şânını ve cedlerinin vatanını muhâfaza edip, beni mahcûb etmezler. Kumandanızda bulunan bütün ümerâ ve zâbitâna, ve evlâdım olan askerlerimize selâm-ı mahsûs ederim. Devlet ve millet kendilerini bugün için büyütmüş olduğundan, kendilerinden beklenilen gayret ve hamiyet ve şecâati bugün hakkıyle ve tamâmiyle isbât etsinler.</span></p>
				<p class="normal"><span class="ideitalik">"Kumandanıza tevdî edilmiş bulunan askerlerimizin muhâfaza ettikleri mevkilerin her bir taşı ve her bir karış toprağı, atalarından ve vatan kardeşlerinden nice bin gâzi ve şehidin gazâsı ve ömrü bahasına satın alınmıştır. O yerleri, düşmanın taarruz ve tecâvüzünden korusunlar.</span></p>
				<p class="normal"><span class="ideitalik">"Askerlerimiz, mukaddes vazifelerini yaptıkça, Allah'ın nusreti ve Peygamberimizin imdâd-ı rûhânîsi kendilerine rehber ve hayır dualarımız dâima onlarla beraberdir. Osmanlı milleti, asker kardeşlerimizin</span><sup class="calibre3"><a href="../Text/basimizagelenler_split_173.html#footnote-600-108" id="footnote-600-108-backlink" name="footnote-600-108-backlink">108</a></sup><span class="ideitalik">memleketlerinde olan evlâd ve iyâllerinin muhâfız ve hizmetkârıdır. Padişahları dahi her şeyde kendileriyle beraber olup, hilâfet ve saltanatının en büyük ve mukaddes sancağı uğrunda canını fedâ etmeye hazırdır. Allah yardımını ihsân eylesin. 12 Nisan sene 1293. [24 Nisan 1877]"</span></p>
				<p class="normal">&#160;</p>
				<p class="solbaslik2">Harp hazırlığı telâşı</p>
				<p class="normal">Telgrafnâme-i hümâyûnun geldiği gün, bir toplantı, bir alay tertip olunarak, her zamanki teşrîfât ile okunamadı. Çünkü Kars'taki bütün askerî zevât ve hattâ ahâli ve memurların hepsi, bir telâş içinde, mühimmat ve malzemelerin hazırlanması, sevki ve yerleştirilmesi ile meşguldüler. Halkı işinin başından bir saat bile ayırmanın mümkün olmadığı bir zamanda idik. Bu hâl alışılmış merâsimin ifâsına mâni oldu. Yalnız, fermânın sûretleri çıkarılarak fırka ve livâ kumandanlarıyla Kars mutasarrıfına gönderilmekle iktifâ olundu.</p>
				<p class="normal">O gün Ardahan'dan, Batum'dan ve Bayezid'den de düşmanın hudûdu geçtiği haberleri geldi. Fakat bilhassa Bayezid mutasarrıfı ile belde idare heyetinin gönderdikleri sınır tecâvüzü haberi, pek dehşetli ve telâşlı feryad ve figanlarla dolu olduğundan, onun burada etraflıca anlatılmasına lüzum görüldü.</p>
				<p class="normal">&#160;</p>
				<p class="solbaslik2">Esas tertibâta göre Bayezid'in durumu</p>
				<p class="normal">Yukarıda zikr olunduğu vechile Bayezid'in içinde iki tabur asker bulunuyordu. Bu taburlara Kumandan tarafından verilen tâlimatta, Rusya devleti Bayezid tarafından hudûdu geçer de, esas şehre girmeye kat'i olarak niyetli ve kararlı olduğu anlaşılırsa, bu iki taburun muhârebeye tutuşmaksızın Bayezid'i terk ederek Van cihetine doğru çekilmesi ve burada, Bargiri denen mevkide Ferik Fâik Paşa kumandasında toplanacak olan fırkaya katılması emr olunmuştur.</p>
				<p class="normal">Fâik Paşa'ya da, Van fırkasını teşkil etmek üzere Erzurum'dan Van'a gönderildiği sırada verilen emirde:</p>
				<p class="normal"><span class="ideitalik">"Kendisinin Van'a varır varmaz o havâlideki dört redif taburu ile, henüz toplanılmamış olan Elbak kazâsı redif taburunun teşkilini hızlandırması; Van valisi bulunan İşkodralızâde Hasan Paşa ile birlikte o havâlideki aşiretlerden elde edecekleri ve bir de devlete, Kürt kabilelerinden çok miktarda toplayacağını Şeyh Ubeydullah Efendi'nin va'd ettiği süvârî ve piyâde muâvine askerlerini alarak Bayezid'e doğru ilerlemesi; şâyet Bayezid düşman eline düşmüş ise oradaki iki taburu fırkasına katarak Bargiri mevkiini tutması; Van cihetine de bir perde hattı teşkil etmesi; icabına göre Bargiri'den ileri yürüyerek, kuvvetlerinden ordunun diğer fırkalarını dahi faydalandırmak için Kırkkilise ve Eleşgirt taraflarında bulunacak olan Tatlıoğlu Ferik Mehmed Paşa kumandasındaki fırka ile temâsını devam ettirmesi; Başkumandan'la da muhâberesini eksik etmemesi."</span></p>
				<p class="normal">Tâlimatı, memur olduğu vazife olarak kendisine söz ve yazı ile tenbih olunmuştu.</p>
				<p class="normal">&#160;</p>
				<p class="solbaslik2">Bayezid mutasarrıfının telâşı</p>
				<p class="normal">Bayezid mutasarrıfı Ali Kemâlî Paşa, merkezin bu plânlarından ve buna uygun olarak verilen emirlerden habersiz olduğundan:</p>
				<p class="normal"><span class="ideitalik">"Moskof hududu aştı. Bizdeki iki tabur müdâfaaya kâfi değildir. Bize imdat etmenin çaresine bakın!"</span></p>
				<p class="normal">Diye telgraflı mazbatalarla kıyâmeti koparıyordu.</p>
				<p class="normal">Bu taraftan ise kararın aslı mutasarrıfa bildirilip de ahâliyi ye'se düşürmemek için:</p>
				<p class="normal"><span class="ideitalik">"İşin çâresine bakılacaktır, makılacaktır."</span></p>
				<p class="normal">Gibi cevaplarla orası avunduruluyor idi.</p>
				<p class="normal">Daha sonraları, mutasarrıftan:</p>
				<p class="normal"><span class="ideitalik">"Yarın düşman Bayezid kasabasının önündedir. Böyle mühim bir mevki ve memleket hiç düşmana terk olunur mu? Bu kadar ahâli ve âcizlerin esâretine insaf nasıl katlanır? Bu hâle Allah'ın ve Padişah'ın rızâsı yoktur."</span></p>
				<p class="normal">Diye günde birkaç defa ilişikli ve itirazlı telgraflar gelmeye başlayınca, bu taraftan da aldırılmamaya başlandı.</p>
				<p class="normal">Sonunda, düşmanın hudûdu tecâvüz ettiğinin üçüncü gününde gelen telgrafla:</p>
				<p class="normal"><span class="ideitalik">"Düşman şehrimize yaklaştı, teslim olmamızı istedi. İki taburdan ibâret olan askerimiz Bargiri cihetine doğru çıktı gitti. Askerin kumandanına, müdâfaa edelim fikrini anlatamadık. Biz de hükümet heyeti ile beraber, ağlayarak halkı ve memleketi düşmana terk ettik. Günâhı, vebâli ve mes'ûliyeti sebep olanların boynuna olsun. İşte vilâyet merkezi olan Erzurum'a doğru Bayezid'den çıkıp gidiyoruz."</span></p>
				<p class="normal">Gibi hasbihâl ve şikâyetler bulunuyordu.<sup class="calibre3"><a href="../Text/basimizagelenler_split_174.html#footnote-800-8" id="footnote-800-8-backlink" name="footnote-800-8-backlink">(*8)</a></sup></p>
				<p class="normal">&#160;</p>
				<p class="solbaslik2">Bayezid'in terk olunmasının sebebi</p>
				<p class="normal">Mevkiin haritasına bakıldığı takdirde de anlaşılacağı üzere, Bayezid, Rus ve İran hudutlarının birleştiği yerdedir. Hele Bayezid'in sol tarafı yirmi saat kadar geriye doğru tamamen Rusya hududu ile çevrilmiş haldedir. Rus hududundan Bayezid tarafına iki geçit vardır. Birine <span class="ideitalik">Cilli</span> diğerine <span class="ideitalik">Musun</span> gediği denir. Cilli gediğinden gelen yol Bayezid'in önüne çıkar. Nitekim düşman askeri de bu defa Bayezid'e buradan yürüdü.</p>
				<p class="normal">Musun gediği ise Bayezid'in yedi sekiz ve belki de on saat kadar gerisinde olduğundan, buradan gelecek olan düşman, doğruca Karakilise'ye geçerek Bayezid'in arkasını alır. O vakit Bayezid'in Erzurum, Kars ve diğer askerî noktaların hepsiyle ilişiği kesilmiş olur.</p>
				<p class="normal">Her nasıl olursa, harp fenni kàideleri gereği, bulunduğu mevkiin elverişsiz olması sebebiyle, Bayezid'in harp sırasında düşmana terk olunarak, yakınlarında başka bir müdâfaa noktasının aranması zarûrî imiş.<sup class="calibre3"><a href="../Text/basimizagelenler_split_175.html#footnote-600-109" id="footnote-600-109-backlink" name="footnote-600-109-backlink">109</a></sup></p>
				<p class="normal">Bu sebeple Muhtar Paşa hazretleri de hesabını ona göre tutarak, Eleşgirt fırkası ile Fâik Paşa'nın Van fırkasını teşkil ederek, bu fırkalardan istifade etmeyi ciddi olarak düşünmüşlerdi.</p>
				<p class="normal">İleride sırası geldiğinde görüleceği üzere, eğer bu fırkalar, hesaplarını doğru yaparak, kuruluş sebeplerine ve askerliğin gâyesine uygun hareket eylemiş olsaydılar, devlet ve milletin şan ve namusu daha güzelce korunmuş olurdu. Her ne ise, geçmişe üzülerek vakit geçirmeyelim.</p>
				<p class="normal">&#160;</p>
				<p class="solbaslik2">Rus ordusunun Kars'ın önüne gelmesi</p>
				<p class="normal">Taburların Bozkale'ye gönderildiği Perşembe gününün ertesi Cuma günü, herkes işiyle gücüyle meşgul olup, fakir de hükümet konağında vazifemin ifâsı ile uğraşıyordum. O aralık ortalıkta bir gulguledir koptu. Dışarı sofadaki halkın sağa sola koşuntuları, merdivenlerden çıkıp inenlerin patırtı kütürtüleri, beni, hâli soruşturmaya mecbur etti. Cevap olarak: Düşmanın Kars'ın önüne geldiğini, bir fırka süvârinin ise şehrin arkasına geçmekte olduğunu, işitmeyeyim mi!</p>
				<p class="normal">Derhal atımı istedim. Çantamı, evrâkımı topladım; tabancamı boynuma takarak, çizmelerimi giydim.</p>
				<p class="normal">Ben atımın gelmesini beklerken, Kumandan Paşa bindi gitti. Arkasından binenlerin ve piyâde olarak koşanların haddi hesabı yoktu. Herkes çekildi, gitti.</p>
				<p class="normal">&#160;</p>
				<p class="solbaslik2">Benim telâşım</p>
				<p class="normal">Koca hükümet konağında, benimle, kapının önünde bekçi bir çürük zaptiyeden başka kimse kalmadı. Âlem başıma darlaştı. Kalb helecânından tâkatim kesildi. Böyle tehlikeli ve dehşetli bir bekleyiş sırasında geçen dakika ve saniyelerin uzunluğu, aylar ve yıllara bedel oluyor. Bunu ancak tecrübe sahipleri tahmin ve tasavvur edebilirler.</p>
				<p class="normal">İşte bu hâl ile geçirdiğim yarım saatten sonra benim Şaban Ağa, silâhını kuşanarak, kendi atına binmiş ve benimkini de yedeğine almış olduğu halde geldi.</p>
				<p class="normal">Meğer bizim hayvanın misafir olduğu evin sahibi olan kadınlar evde yok imişler de, onları buldurup kapıyı açtırıncaya kadar böyle gecikmiş.</p>
				<p class="normal">Hayvana bindim, ama nereye gideceğimi ve Kumandan Paşa'nın nereye gittiğini bilmiyorum. Zaten becerikli bir adam değilim. Memleketin de yabancısıyım, sokakları tanımam, ne yapılacağı belli değil.</p>
				<p class="normal">Şehrin içinde bir gulguledir gidiyor. Ne oluyoruz, ne yapacağız diye, çoluk çocuk, karı kızan, ağlayıp feryad ediyor. Kıyametin korkunçluğu o gün Kars'ta tecessüm etmiş gibi görünüyordu. Ne dehşetli manzara, ne üzücü durum! Memleketimizin hiç birinde Rabbim bir daha emsâlini göstermesin.</p>
				<p class="normal">&#160;</p>
				<p class="solbaslik2">Bozkale'ye gidişim</p>
				<p class="normal">O sırada aklıma, Kumandan Paşa'nın Kars'ın geri tarafındaki Bozkale'ye gitmiş olacağı geldi. Burada dokuz tabur asker bulunuyordu. Ben de oraya gitmeye karar verdim.</p>
				<p class="normal">Bunun üzerine de beni bir telâş aldı:</p>
				<p class="normal"><span class="ideitalik">"Yanında vazifeli olduğum zat Bozkale'ye gitti. Bu kadar mühim evrak yanımda olduğu halde ben kaldım. Ortalıkta gördüğüm gulgule ve telâştan, düşmanın Kars'ı çevirip muhasara ettiği anlaşılıyor. Şimdi çıkmak da mümkün olmaz. Bu memlekette kimseyi tanımam. Muhâsarada kalacağım ve kim bilir ne müdhiş haller göreceğim. Aman yâ Rabb-el âlemîn, sen lûtf et! Yâ delîl-el mütehayyirîn bana rehberlik eyle!"</span></p>
				<p class="normal">Diye, bende dualar niyazlar kıyâmet gibi... Elhâsıl insan bir kere kendisini vehim ve hayâle kaptırırsa, zihnindeki vesveseden teşekkül eden Şeytan ordularının resm-i geçidi başlıyor. Evhamlı kimseler iyi bileceklerinden uzun uzadıya târife kalkışmak abestir.</p>
				<p class="normal">Bir kere Bozkale'ye gitmek kararını vermiş olduğumdan, bu sefer de yolda Rus süvârilerine rastlamak ihtimali beni dehşete düşürdü. Zaten kapıldığım hayret ve korku hâli, hiç bir fikrimde isâbet ve hakikatten eser bırakmamıştı.</p>
				<p class="normal">&#160;</p>
				<p class="solbaslik2">Bir hanım ninenin hakàretleri</p>
				<p class="normal">İşte bu hâl ile sokakta rast geldiklerime Bozkale'nin yolunu sorarak ve dörtnal giderek, gide gide şehrin kenarını bulduk.</p>
				<p class="normal">Sokakta durmakta olan ihtiyarca bir hâtundan yolu bir daha sorayım dedim. Ama sorduğuma soracağıma da pişman oldum.</p>
				<p class="normal">Zira hanım nine benim atın dizgininden tutup da:</p>
				<p class="normal"><span class="ideitalik">"Be bilmem ne! Be bilmem ne!"</span></p>
				<p class="normal">Diye dünyada ne kadar kötü söz ve küfür varsa hepsini sayıp döktükten sonra:</p>
				<p class="normal"><span class="ideitalik">"Bu kadar zaman ikrâmımızı gördünüz. Sizi kışın besledik, giydirdik, kuşattık, hürmet ettik. Evlerimizi size verdik. Bunun sebebi, işte böyle bir günde dinimizi, malımızı, ırzımızı, memleketimizi düşmana teslim etmemeniz içindi... Şimdi düşman gelir gelmez, nereye kaçıyorsunuz? A hainler! A bilmem neler!..."</span></p>
				<p class="normal">Diye haykırıyor, ben ise, elinde çalıntı mal bulunmuş tellâl gibi, etrafıma şaşkın şaşkın bakınıp imdat istiyordum.</p>
				<p class="normal">Bir zaman sonra:</p>
				<p class="normal"><span class="ideitalik">"A vâlide, ben asker değilim, benim başka işim var. Bozkale'ye gidiyorum. Sizi korumak için asker getireceğim. Sen lûtf et de şu yolu bize göster."</span></p>
				<p class="normal">Diyebildimse de ne gezer! Çattığımız belânın hiddetini teskin edebilmek mümkün değil!...</p>
				<p class="normal">Kadıncağız, hâlin dehşetinden hâsıl olan şaşkınlıkla kendini kaybederek ateş püskürüyor. Nihayet atı teptim, kadının elinden güç hâl ile yakamı kurtardım. Karşılaştığımız başka kadınlara sora sora yolu düzelttik.</p>
				<p class="normal">Dikkat buyurulursa, geçtiğimiz sokaklarda erkek namına kimseye tesâdüf edilmediği anlaşılır. Sebebi sonra öğrenilecek.</p>
				<p class="normal">&#160;</p>
				<p class="solbaslik2">Bozkale'deki askerin düşmandan haberi yokmuş</p>
				<p class="normal">Ne ise, bin belâ ve zahmet ile Bozkale'ye vardım. Muhlis ve Şevket Paşaların çadırını bularak indim. Paşalar, fakiri evvelden bildiklerinden, herhalde rengimden ve öyle bozuk düzen yanlarına gelişimden şüphelenerek, dikkatli ve mânâlı nazarlarla birbirlerinin yüzüne bakıyorlardı.</p>
				<p class="normal">Hoş beş, merhaba filandan sonra, ben, Kumandan Paşa'nın oraya gelip gelmediğini sual ettim.</p>
				<p class="normal"><span class="ideitalik">"Hayır gelmedi ve haber göndermedi"</span> dediler.</p>
				<p class="normal">Zan ve tahminimin yanlış çıkmasından dolayı al bende bir merak daha!</p>
				<p class="normal">O sırada Şevket Paşa yanıma sokularak:</p>
				<p class="normal"><span class="ideitalik">"Ne var, ne yok? Sen böyle boş yere buraya gelmezsin. Mutlaka bir şey var"</span> dedi.</p>
				<p class="normal">Ben de hikâyeyi olduğu gibi nakl ederek:</p>
				<p class="normal"><span class="ideitalik">"Şu tepenin üzerinden bakarsanız, Moskof fırkalarını görürsünüz"</span> dedim.</p>
				<p class="normal">Meğer bîçârelerin mes'eleden hiç haberleri yokmuş. Benden bu sözü işitmekle onlara da bir bozgunluk geldi, neşeleri kayboldu. Düşman hemen önlerine gelip çatıvermiş gibi bir telâşla ayağa fırladılar. Binbaşıları, miralayları çağırdılar. "<span class="ideitalik">Hazır ol, silâh başına</span>" boruları çalındı. Ortalığın hâli değişti. Bütün asker çadırlarından dışarı uğradığından, çadırlar yıkıldı. Mühimmat ve zahire yüklendi; asker silâh aldı; tabur ve alay düzenine girdi.</p>
				<p class="normal">&#160;</p>
				<p class="solbaslik2">Yolda Rus süvârisini görürsek</p>
				<p class="normal">Onlar işleriyle meşgul oladursunlar, fakir de zihnimde Kumandan Paşa'nın ne olup nereye gittiği merâkıyla uğraşıyordum. Mutlaka kendisini bulmak zorundaydım. Zira yukarıda denildiği gibi, mühim evrak çantası bizim Şaban Ağa'nın heybesinde... İçinde ise şifreler, askerimizin miktarı, erzak durumumuz bütün mevki ve kıta kumandanlarına verilen tâlimatların müsveddesi var. "Eğer benim başıma bir kaza gelirse, bu çantayı ne yapacağım? Şâyet düşman eline düşersem hâl neye varır?" düşünceleri ile iyice şaşırmıştım.</p>
				<p class="normal">Bir aralık Muhlis Paşa:</p>
				<p class="normal"><span class="ideitalik">"Kumandan Paşa Kars istihkâmlarına çıkmış olsa gerektir. Bir kere oralardan arayıp sormadınız mı?"</span></p>
				<p class="normal">Deyince aklım başıma geldi.</p>
				<p class="normal">Kars istihkâmlarına bakılmadan ve Kars kumandanının merkezine sorulmadan, çala sırım, benim Bozkale'ye kadar gelişimin şaşkınlık eseri olduğunu anladım.</p>
				<p class="normal">Derhal Paşalara veda ederek atıma bindim, yolda düşman süvârisine tesâdüf ihtimal ve ihtiyâtı da hesapta olarak Kars'a döndüm.</p>
				<p class="normal">Kars'a gelirken yolda, evrak çantası hakkında Şaban Ağa ile verdiğimiz karar şu idi:</p>
				<p class="normal">Uzaktan Rus süvârisini görürsek, gerisin geriye Bozkale'deki bizim askerin içine kaçarız. Fakat ansızın bir yerde önümüze çıkarlar da, kaçmaya vakit bulamazsak benim şişmanlığım dağ yukarı yürümeye elverişli olmadığından Şaban Ağa bana bakmayarak atını terkedip, çantayı alıp piyâde olarak dağa kaçıp gidecek idi.</p>
				<p class="normal">Ben de arkasından gidebildiğim kadar gidecek, gerisini kaza ve kadere havâle edecektik. Çünkü Kars'a giderken yolumuzun solunda uzanıp gitmekte olan dağ, dik ve gayet taşlık olup at oynağı yer olmadığından, düşman süvârisinin arkamızdan koşamayacağından emin idik.</p>
				<p class="normal">İşte bu karardan sonra kalbimdeki helecana biraz sükûnet geldi.</p>
				<p class="normal">&#160;</p>
				<p class="solbaslik2">Kars önündeki düşmana karşı müdâfaa</p>
				<p class="normal">Elhamdulillah, selâmetle Kars'a girdikten sonra, sora sora 'muttasıl istihkâmlar'ın merkezi hükmünde bulunan Hâfızpaşa tabyasını bulduk. Kumandan Paşa hazretlerinin birkaç piyâde taburunu ve seyyar toplardan bâzılarını alarak istihkâmdan dışarı çıktıklarını haber aldım, müsterih oldum.</p>
				<p class="normal">O esnada istihkâmların dışından bir top patladı. Arkasından bir daha, derken bir daha... Sonra topun sesi kesildi.</p>
				<p class="normal">Fakir, top sesinin geldiği tarafa yâni istihkâmın dışına çıktım. Bir de ne göreyim!</p>
				<p class="normal">&#160;</p>
				<p class="solbaslik2">Kars ahâlisinin kahramanlığı</p>
				<p class="normal">Kars ahâlisinin genci, ihtiyarı, orta hallisi; kimisinin elinde tüfek, kimisinde bir tek tabanca, kiminde balta, kiminde sopa... Şehrin ve istihkâmın dışına uğramışlar; akın akın askerin ve Kumandan Paşa'nın olduğu tarafa Allah Allah zikriyle, ve sâir tehlil ve tekbirlerle koşuşup gidiyorlardı.</p>
				<p class="normal">Bu hâlin verdiği dehşeti, benim gibi bir âcizin kalemi tasvir edemez. Zira bütün kalblerdeki en nâzik ve mühim dinî hislerin kabarmasıyla meydana gelen bu kahramanca gayret ve arslanca savlet, tasvir ile değil, ancak kendi kendine tasavvur ile bir dereceye kadar anlaşılabilir. Çünkü, bilinmesi, ancak tadılarak mümkün olan işlerdendir.</p>
				<p class="normal">Bakın gayrete ki, bu cemaatin içinde, ellerinde ekmek sepetleri su testileri olduğu halde, yer yer kadınlara da rastlanıyordu. Bu kadınların söylediği teşvik edici sözler erkeklerin hamiyetine dokunuyor, nazarlarında hayatın kıymeti kalmamış gibi görünüyordu.</p>
				<p class="normal">&#160;</p>
				<p class="solbaslik2">Serhad kadınları</p>
				<p class="normal">Serhaddeki memleketlerin kadınlarında da başka bir hal var. Memleketleri yüzlerce harp vak'asının cereyan ettiği yerler olmasından mıdır, nedir; bunlardan bâzılarının hâline bakanlar, o vücudun, mutlaka şecî ve hamiyyetli bir erkek rûhu taşıdığına hükm ederler.</p>
				<p class="normal">Ben bu toplulukla karşılaştığım zaman, akşam yaklaşmış ve güneş hemen hemen batmak üzere idi. Biraz daha ileriye gittiğimde taburlarla topların ve arkasından da öğleden beri aramakta olduğum Muhtar Paşa'nın dönmekte olduklarını gördüm, memnun oldum. Her ne ise, istihkâmdan içeri girildi.</p>
				<p class="normal">Ahâliye de:</p>
				<p class="normal"><span class="ideitalik">"Herkes yerli yerine gitsin!"</span></p>
				<p class="normal">Emri, münâdîler vasıtasıyla duyuruldu. Hep beraber Hâfızpaşa istihkâmı içindeki çadırlara inildi.</p>
				<p class="normal">Bu askerin, acaba neden ciddî bir muhârebe olmadan döndüğünü merak ettim, soruşturdum.</p>
				<p class="normal">Meğer Hâfızpaşa istihkâmının önüne doğru düşmanın bir süvâri livâsı gelmiş. Bizim asker de onlara karşı çıkmış, asker ilerledikçe düşman süvârisi dağ tarafına çekilerek, bizim askere hiç sokulmamış; hatta bizimkiler bir iki top dahi atmışlarsa da düşman cevap vermemiş. Akşam da yaklaştığı için geri dönülmüş.</p>
				<p class="normal">&#160;</p>
				<p class="solbaslik2">Âlem bir dehşet içinde</p>
				<p class="normal">Çadırlarda bulunduğum esnada gündüzden beri devam eden âsap bozukluğunu yatıştırmaya çalışıyordum. Fakat buradaki karışıklık ve telâş, insanı daha çok altüst ediyordu. Zira Kumandan hazretlerinin bulunduğu çadıra, zâbitlerin biri gelip beşi gidiyor; yaverler, çavuşlar öteye beriye koşuşuyor; durmadan borular çalınıyor; bilmem neler oluyordu. Elhâsıl orası da kıyâmetten bir misâl olmuştu.</p>
				<p class="normal">Canım ne oluyoruz, ne yapılacak? Kimseden esaslı ve doğru bir cevap alamadığımdan, patlıyacağım geliyor. Kimden ne haber alayım, herkes benim gibi ne olup biteceğinden habersiz; ortalık bir telâş, âlem bir dehşet içinde...</p>
				<p class="normal">&#160;</p>
				<p class="solbaslik2">Kars'tan çıkıyoruz</p>
				<p class="normal">Nihayet sular karardı, gece oldu. Etrafımızı bir sükûnet kapladı, ama bizim mevkiin telâşı hâlâ devam ediyor... Yatsı geçtikten sonra, Kumandan Paşa, Seraskerlik makâmına gönderilmek üzere kendisinin yazdığı müsveddeyi, <span class="ideitalik">'Şifre et'</span> diye bana verdi; aldım.</p>
				<p class="normal">Hülâsası:</p>
				<p class="normal"><span class="ideitalik">"Düşman süvârisi bugün geldi, gözüktü. Biz de önüne çıktık, üzerimize uğramadı. Kars'ı çevirmek üzere yoluna devam etti. Benim Kars'ta mahsur kalmam doğru olmayacağından, Kars'ı otuz tabur muhâfızı ve altı aylık erzâkı ile evvelâ Allah'a ve sâniyen kumandanı olan Ferik Hüseyin Hâmi Paşa'ya bırakıp dokuz taburla çıkacağım"</span>dan ibâret idi.</p>
				<p class="normal">Bir de yukarıda Erzurum ile Kars arasında bulunduğu bildirilen Şâhin Paşa'ya bir telgraf yazdık:</p>
				<p class="normal"><span class="ideitalik">"Gerçi Soğanlıdağı'nın geçitleri şu mevsimde ve şimdi kar ile kapanmıştır. Fakat yine de Soğanlı yollarının dikkatle gözetlenmesi lâzımdır. Halden haberiniz olsun, uyanık durunuz. Zira Moskof, Kars ile sizin aranıza girdi."</span></p>
				<p class="normal">Erzurum, Ardahan, Eleşgirt ve diğer lüzumlu mevkilere, lâzım gelen telgraflar sür'atle çekildi. Zira iş yarına kalırsa, telgraf tellerinin kesileceği ve diğer haberleşme yollarının kapanacağı besbelli idi.</p>
</body>
</html>