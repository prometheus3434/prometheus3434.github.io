<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_40"><br class="chapter"/>&#160;&#160;&#160;YİRMİBEŞİNCİ BÖLÜM<br class="chapter"/>&#160;&#160;&#160;<span class="solbaslik1">Üstler Astlar</span></h1>
				<p class="normal"><span class="ideitalik">"Gâzi Muhtar Paşa hazretlerine,</span></p>
				<p class="normal"><span class="ideitalik">"Evvelâ selâm-ı şâhâneyi tebliğ ederim. Bugünkü telgraf-ı âlîlerinde Gürcüboğazı tertibâtının bitirilememesine, istihkâmların (yâni Erzurum istihkâmlarının) muttasıl devresinin genişliğinin mâni olduğu beyan buyuruluyor. Müdâfaaya oldukça kâfi olmak için daha ne kadar asker lâzımdır. Şifre ile beyan buyurun.</span></p>
				<p class="sagitalik">9 Teşrînisânî sene 93 [21 Kasım 1877]<br class="chapter"/>Said"</p>
				<p class="normal"><span class="idebold">Cevabı: "Kırk bin nefer elde olsa..."</span></p>
				<p class="normal"><span class="ideitalik">"Allah vücûd-i şâhânelerine bitmez tükenmez ömürler ihsan etsin. Deveboynu düşmanda iken Gürcüboğazı'nın muhâfazası için asker çıkarıp göndermek, o askeri göz göre göre esârete terk etmek demek olduğundan, böyle bir fazla asker olsa bile, kàide olarak şu halde oraya konamaz. Düşmanın da Deveboynu elinde iken o tarafa dönüp bakmayacağı muhakkaktır. Muttasıl devre ile buna yetecek kadar asker miktarına gelince; bu istihkâmlar şimdiki ateşli silâhlara göre yapılmış ve düşünülmüş şeyler olmayıp, eski silâhlara göre yapılmıştır. Bâzı yerleri de henüz ikmâl olunamamıştır. Fakat mevkiin vaziyeti, şimdiki ateşli silâhlar karşısında, eldekini dahi hükümsüz bırakmıştır. Maamâfih kanımızı son damlasına kadar akıtmak şartıyla çalışmayı ve Cenâb-ı Hakk'ın lûtuflarına dayanmayı arkadaşlarımla beraber vecîbeden addetmekteyiz.</span></p>
				<p class="normal"><span class="ideitalik">"Çevremiz siper ve şev sahra ateş hattı olarak otuz bin arşından fazladır. Her arşına bir nefer hesap edilip ihtiyat dahi düşünülürse, kırk bin kişi lâzımdır. Fakat bu kırk bin nefer elde olsa, buraya kapanıp harp etmek hatâdır, çünkü mevki fenadır. Derhal dışarı çıkıp, güzel bir mevki seçilerek açıkta harp etmek elbette evlâdır</span>.<sup class="calibre3"><a href="../Text/basimizagelenler_split_353.html#footnote-800-79" id="footnote-800-79-backlink" name="footnote-800-79-backlink">(*79)</a></sup><span class="ideitalik">Şu sıra Abdurrahman Gâzi</span><sup class="calibre3"><a href="../Text/basimizagelenler_split_354.html#footnote-800-80" id="footnote-800-80-backlink" name="footnote-800-80-backlink">(*80)</a></sup><span class="ideitalik">cihetlerinin karla kaplı olduğundan da belki istifâde olunur</span>.<sup class="calibre3"><a href="../Text/basimizagelenler_split_355.html#footnote-800-81" id="footnote-800-81-backlink" name="footnote-800-81-backlink">(*81)</a></sup><span class="ideitalik">Topdağı'na Hasan Paşa kumandasıyla on dokuz, ve yine Topdağı'ndan İstanbul Kapısı'na kadar Musa Paşa kumandasında on bir tabur koydum. Sekiz taburla da âcizleri icap eden yere koşmak üzere topçu kışlasında ve bu üç cephenin orta yerinde ihtiyatta bulunuyorum.</span></p>
				<p class="normal"><span class="ideitalik">"İstanbul Kapısı'ndan Kiremitli'ye kadar tahmînen dokuz on taburluk bir yer henüz boş ve açıktır. Şimdilik orası düşmana uzak olduğundan zarûrî olarak açık bırakılıyor. İleride ehemmiyet kazanırsa mecbûren icabına bakılacaktır. Şu halde bile her cephenin kumandanı kuvvetinin artırılmasını istemektedir. Düşman burasının pek güzel ve gâyet doğru olarak bir haritasını yapmış ve tab' ettirip zâbitânına dağıtmıştır. Bu harita savaşta ölen bir Rus zâbitinin üzerinde bulundu</span>.<sup class="calibre3"><a href="../Text/basimizagelenler_split_356.html#footnote-800-82" id="footnote-800-82-backlink" name="footnote-800-82-backlink">(*82)</a></sup><span class="ideitalik">Bugün ordu erkânı ile yapılmış olan meşveretin neticesi olan karar, şimdi şifre ile verilmekte olan diğer telgrafnâme ile arz olunur.</span></p>
				<p class="sagitalik">9 Teşrînisânî sene 1293 [21 Kasım 1877]<br class="chapter"/>Gâzi Ahmed Muhtar"</p>
				<p class="normal">&#160;</p>
				<p class="solbaslik2">Diğer bir telgraf:</p>
				<p class="normal"><span class="ideitalik">"Mâbeyn-i Hümâyûn'dan,</span></p>
				<p class="normal"><span class="ideitalik">"Buradan gönderilen taburların birtakımının Bayburt'ta durdurulması emrini vermiş idiniz. Onları sonradan Erzurum'a celb buyurdunuz mu? Altıncı ordudan gelmekte olan imdâdı, Erzurum'a götürecek misiniz, yoksa onlar da bugünkü telgrafta yazılı mahalde mi toplanıp duracaklardır. Gelecek olan İrâde'yi aldıktan sonra şifre ile beyan buyurunuz.</span></p>
				<p class="sagitalik">9 Teşrînisânî sene 1293 [21 Kasım 1877]<br class="chapter"/>Said"</p>
				<p class="normal">&#160;</p>
				<p class="solbaslik2">İrâde-i Seniyye: Devletin gelecekteki dayanağı...</p>
				<p class="normal"><span class="ideitalik">"Kars'ın istilâsı Padişahımız efendimizi ve devlet ve milleti dilhûn eyledi. Şimdi işin güç yeri Erzurum'un muhâfazasıdır. Zira düşman, toplarının hepsini ehemmiyetlice bir noktayı tazyîke hasr ederek dâne yağdırırsa, tahammülün kàbil olmayacağı tekrar buyurulmuştur. Bu halde şu kàide Erzurum için dahi icrâ olunursa, oradan da şimdiden ümidi kesmek lâzım gelir. Bilhassa Kars'ın istilâsı ile, orada bulunan düşman kuvvetinin dahi Erzurum üzerindeki kuvvetine ekleneceği, bu ümid kırıcı düşünceyi teyid edebilir.</span></p>
				<p class="normal"><span class="ideitalik">"Halbuki zât-i devletlerince de kat'iyyen meçhul değildir ki, Devlet-i Aliyye'nin nokta-i istinâd-ı müstakbeli</span><sup class="calibre3"><a href="../Text/basimizagelenler_split_357.html#footnote-600-217" id="footnote-600-217-backlink" name="footnote-600-217-backlink">217</a></sup><span class="ideitalik">olan Asya kıtasının kilidi Erzurum olduğundan, bir kere oraya düşman girecek olursa, artık millet-i İslâmiyyenin dûçar olacağı tehlikenin büyüklük derecesini Mevlâ'dan başka kimse bilemez. Ve şimdiye kadar çekilen bunca zahmetlerin hepsi hebâ ve heder olur.</span></p>
				<p class="normal"><span class="ideitalik">"Bu sebeple olanca kuvvet ve kudreti, buranın muhâfazası uğruna hasr ü sarf etmeliyiz. Yoksa Erzurum elden çıkarsa, oradan dağılacak olan askerle harp noktaları olan Bayburt ve Erzincan'ı tutmaya çalışmak mümkün olmaz. Kars'ın son müdâfaasının ayni olur. Eğer düşmanın kuvveti, kuvvetimizin birkaç misli ise, ona mukàvemet beşer kudretinin hâricindedir. Lâkin ne Kars'taki ve ne de Erzurum karşısındaki Rusya askerinin miktarı o kadar ehemmiyetli olmayıp, karşı durulmamasına bâzı zâbitan ve efrâdın korkaklık ve sebatsızlıkları sebep olmuştur.</span></p>
				<p class="normal"><span class="ideitalik">"Halbuki meydan muhârebesiyle istihkâm içinde yapılan müdâfaa arasında büyük fark olduğundan, istihkâm içinde sebat etmemek, hiç kabul edilir hususlardan değildir. Ve düşman, toplarının cümlesini bir yere hasr ederse, bizim de bu usûl ile mukàbele etmemiz lâzım gelir. Gâliba kaçmayı, din ve vatanları uğrunda şehâdete tercih eden hamiyetsizler, Kars'tan ve Erzurum'dan kaçmakla nefislerini kurtaracakları zannında bulunuyorlar. Halbuki bu iki yerin tesliminden sonra, her nereye firar olunsa, Rusyalılar kendilerini oraya kadar tâkip edeceklerdir.</span></p>
				<p class="normal"><span class="ideitalik">"İşte şu hakikati yarından itibaren, Ulülemr Padişahımız nâmına bütün asker ve ahâliye ilân ediniz. Civârınızdaki vilâyetleri din ve vatan muhâfazası için vazifeye dâvet ediniz. Kur'a neferlerini ve redif ve müstahfazları toplayıp Erzurum'un kavi ve sahih olarak muhâfazasına ve bugünden sonra düşmandan yüzünü çeviren her kim olur ve hangi rütbe ve milliyette bulunursa bulunsun bilâ-af hemen idam eylemeye me'zun ve me'mur olduğunuz, irâde-i seniyye ile tekrar olunmuştur</span>.<sup class="calibre3"><a href="../Text/basimizagelenler_split_358.html#footnote-800-83" id="footnote-800-83-backlink" name="footnote-800-83-backlink">(*83)</a></sup></p>
				<p class="normal"><span class="ideitalik">"Velhâsıl güzellikten anlayanları taltif edip, tehdîde müstahak olanları her türlü şiddetli tedbirlerle vazifelerini yapmaya icbâr edersiniz. Kaldı ki, muntazam askerin gayri olan askere, bâzı yerlerde ehemmiyet verilmiyorsa da, istihkâm içinde, hiç tâlim görmemiş ahâliden bile pek çok fayda görüldüğü, her devlette sâbit olmuştur. Bu gibileri silâhlandırmak için, şimdi orada fazla silâhlar dahi bulunabileceğinden burası dahi irâde-i seniyye gereği olarak hatırlatıldı.</span></p>
				<p class="sagitalik">9 Teşrînisânî sene 1293 [21 Kasım 1877]<br class="chapter"/>Said"</p>
				<p class="normal">&#160;</p>
				<p class="solbaslik2">Cevap: Harp kulunuzun san'atidir...</p>
				<p class="normal"><span class="ideitalik">"Bayburt'ta iki tabur bırakarak, on üç tabur ve iki batarya topu buraya aldım. Altıncı ordunun iki taburu, henüz dün Musul'dan hareket ettiğinden, bunların Bitlis'e ancak yirmi günde</span><sup class="calibre3"><a href="../Text/basimizagelenler_split_359.html#footnote-800-84" id="footnote-800-84-backlink" name="footnote-800-84-backlink">(*84)</a></sup><span class="ideitalik">gelebileceklerini zannederim. Oralarda mı durdurulmaları lâzım gelir, yoksa bu tarafa mı hareket ettirilir, onu ileride hal ve zaman gösterir. Zira harp ahvâli her gün bir renk gösterir.</span></p>
				<p class="normal"><span class="ideitalik">"Kars'ın felâketzede olması bu âcizlerini üç cihetten dilhûn etti. Birincisi velinîmet Padişahımın ne derecede mükedder olacaklarını, ikincisi devlet ve milletçe ne zararlara sebep olacağını, üçüncüsü ise bu hâlin kumandam altında zuhûr ettiğini düşünmektir. Bu halleri san'atim icâbı bir buçuk ay önce keşf ederek bâzı telgraflarımda, hâlin istikbalden hayırlı olduğunu ve olacağını yazdım. Sırasıyla mütâlaa buyurulursa mâlûm olur. Binâenaleyh işin devam ettiğini</span><sup class="calibre3"><a href="../Text/basimizagelenler_split_360.html#footnote-800-85" id="footnote-800-85-backlink" name="footnote-800-85-backlink">(*85)</a></sup><span class="ideitalik">gördükçe, bu günleri görmemek için harp meydanlarında aradığım şehâdeti de maatteessüf bulamadım. Düşman kuvvetini iki mislimize çıkardı</span>.<sup class="calibre3"><a href="../Text/basimizagelenler_split_361.html#footnote-800-86" id="footnote-800-86-backlink" name="footnote-800-86-backlink">(*86)</a></sup><span class="ideitalik">Bu hâle karşı yine noksanlıklar âleminde kaldığımızdan, hattâ bâzı defa maiyyetimden "Lâ yükellifullâhu nefsen..."</span><sup class="calibre3"><a href="../Text/basimizagelenler_split_362.html#footnote-600-218" id="footnote-600-218-backlink" name="footnote-600-218-backlink">218</a></sup><span class="ideitalik">âyet-i kerîmesini işittim.</span></p>
				<p class="normal"><span class="ideitalik">"Harp, kulunuzun san'atidir. Hem de bi-havlillâhi teâla san'atime güvenirim ve muhabbetim vardır. Ve bu hallerde azmime asla yeis ve fütur getirmem. Lâkin hâl ve mevkiimizin derecesini arzetmeyi de kulluk ve dürüstlük icabı bilirim. Askerimizin içinde Velinimetimiz ve din ve vatanımız uğrunda kanlarını saçmaya hazır bir hayli bendegân varsa da, din ve millet tanımayan birçok Kızılbaş Kürtler dahi mevcut olduğundan, Rabbim o gibilerin şerrinden emin eylesin.</span><sup class="calibre3"><a href="../Text/basimizagelenler_split_363.html#footnote-800-87" id="footnote-800-87-backlink" name="footnote-800-87-backlink">(*87)</a></sup><span class="ideitalik">Ve bu kullarını nezd-i ulûhiyyetinde ve Velinimetimiz indinde mahcup düşürmesin. İrâde-i Şâhâne'de buyurulduğu üzere, icab edenler, yarın ilân olunacaktır.</span></p>
				<p class="normal"><span class="ideitalik">"Gayri muntazam asker hakkında etraf vilâyetlere bugün birçok telgrafnâmeler yazdım. Bu bapta, teşebbüslerin son derecesine baş vurulmaktadır. Hâlen arz olunacak elde telgraflarımız vardır. Sâye-i Şâhânede çeşitli silâhlarımız çoktur. Fakat Teşrînievvel'in başlarından bu güne değin kırk gün zarfında vilâyetlerden gelen redif, kur'a ve müstahfaz askerlerden yalnız sekiz yüz üç nefer geldiği ve bunun üç yüzden fazlasının da ihtiyar ve işe yaramaz mâlûller olduğundan geriye iâde olundukları kayıtlardan anlaşılmıştır.</span></p>
				<p class="normal"><span class="ideitalik">Devletimizin şan ve şerefinin muhâfazası ve Saltanat-ı Seniyye'nin mukaddes hukukunun hıfz ü vikàyesi uğrunda fedâ-yı can ü cihâna her an hazır olduğum ve düşman tecâvüzünü men'e, hâl ve mevkice ne türlü tedbirlere muhtaç isek ikmâline gece gündüz çalışmakta bulunduğum cihetle, Cenâb-ı Nâsır-ı Mutlak'ın tevfîkine ve meded-i rûhâniyet-i Seyyid-i Kâinât'a fakrımı arz etmekte olduğum ma'rûzdur.</span></p>
				<p class="sagitalik">9 Teşrînisânî sene 1293 [21 Kasım 1877]<br class="chapter"/>Gâzi Ahmed Muhtar"</p>
				<p class="normal">&#160;</p>
				<p class="solbaslik2">Cevap: Mağlûbiyetten muzafferiyet çıkarmak...</p>
				<p class="normal"><span class="ideitalik">"Muhârebe bahtının hasma dönmesi nezd-i âlîde ve enzâr-ı âlemde kadri mâlûm olan askerlik fazîletlerinize leke düşüremez. Kazanmak ve bozulmak muhârebe icâbı olduğu gibi, aksi hallerden me'yûs olmayarak, mağlûbiyetten muzafferiyet çıkarmak dahi zât-ı müşîrîleri gibi, büyük askerî şahsiyetlerin mühim husûsiyetlerindendir. Şevketmeâb Efendimiz'in, zât-ı âlîlerinden arzu buyurdukları şey de budur. Ne olursa olsun, yeis ve fütûra meyl etmeyerek, metânet ve sebât-ı devletlerini evvelkinden ziyâde muhkem tutmaları, pek ziyâde arzû-yi hümâyunlarıdır. Hallerinden şikâyet buyurduğunuz hâinlerin âhirette makhûr olmaları adâlet-i Rabbâniyye iktizâsından olduğu gibi, bilâ istisnâ, siyâsî cezâlarının verilmesinin dahi yüce iktidarlarının elinde olduğu irâde-i seniyye ile beyan kılınır.</span></p>
				<p class="sagitalik">9 Teşrînisânî 1293 [21 Kasım 1877]<br class="chapter"/>Said"</p>
				<p class="normal">&#160;</p>
				<p class="solbaslik2">Diğeri:</p>
				<p class="normal"><span class="ideitalik">"Geçende mühim ve yüksek bir memûriyetle buraya celbiniz Velînimet Efendimiz'ce tasvip buyurulmuş iken, oraca lüzûm-i âlîleri bunu te'hir etti. Şu âlî tasavvur dahi hakk-ı müşîrîlerinde olan teveccühât-ı sâbite-i şâhânenin apaçık delili olmakla, haber vererek, fütur getirmemenizi, mübârek ellerinizi öperek ihlâs ile beyan ederim.</span></p>
				<p class="sagitalik">9 Teşrînisânî sene 1293 [21 Kasım 1877]<br class="chapter"/>Said"</p>
				<p class="normal">&#160;</p>
				<p class="solbaslik2">Cevâbı: İmdâd-ı ruhâniyyet-i Seyyidi'l-mürselîn...</p>
				<p class="normal"><span class="ideitalik">"Velînimetimin nihâyetsiz lütûflarından kalbim her zaman emindir. Ancak bendeniz askerlik vazifemi hakkıyla ifâya muvaffak kılmasını Cenâb-ı Vâhibü'l-atâyâ'dan temenni eylemekteyim. Rabbim, Efendimiz'i maddî ve mânevî kederlerden masun ve mahfuz, ve bu âciz kulunu da kalb-i hümâyunlarını ferahlatıp, ümmet-i merhûme-i Muhammediyye'nin yüzünü güldürecek haberler göndermeye muvaffak buyursun, âmin. Kat'iyyen yeis ve fütûrum olmadığını ve imdâd-ı rûhâniyyet-i Seyyidi'l-mürselîn ile intikam almaya fırsat gözlediğimi yeminle arz eyler, ve hassaten dest-i şeriflerini bûs ederim efendim.</span></p>
				<p class="sagitalik">9 Teşrînisânî sene 1293 [21 Kasım 1877]<br class="chapter"/>Gâzi Ahmed Muhtar"</p>
				<p class="normal">&#160;</p>
				<p class="solbaslik2">Erzurum'un istikbâli için bir &gt;meşveret meclisi toplanması</p>
				<p class="normal">Ordumuzun, Erzurum'un müdâfaası için zarûrî olarak muhâsara altına gireceği belli idi. Fakat Erzurum'a otuz iki saat kadar uzak olan Erzincan'da ve yirmi dört saat kadar uzak olan Bayburt'ta şu sırada başka başka birer fırka asker bulundurulur ise, hem düşman bunları hesâba alarak hiç çekinmeden Erzurum'u muhâsara edemez, hem de bu hareketli fırkalar icâbında Erzurum etrafında bulunan düşmana karşı kullanılabilirdi.</p>
				<p class="normal">Devletin askerî kuvveti kalmadığından, buralara konacak olan iki muntazam fırka Dersaadet'ten istenemezdi. Oraların bütün bütün askerden boş kalması ise, Erzurum'u sıkıştırmak ve Anadolu içine dağılmak için düşmana cesaret verirdi.</p>
				<p class="normal">Bu hususları ve diğer ahvâli görüşmek üzere, Erzurum'un istikbâline ait bir müzakere icrâsı için, Erzurum'da mevcut olan müşirler ve bâzı ferik paşalarla, vâli vekili İzzet Paşa hazretleri ve vilâyet defterdarı Hacı Âkif Efendi'den mürekkep bir meclis-i meşveret, Muhtar Paşa hazretlerinin riyâsetinde teşkil olundu; mes'elenin uzun uzadıya müzâkeresine girişildi.</p>
				<p class="normal">&#160;</p>
				<p class="solbaslik2">İzzet Paşa'nın vehmi</p>
				<p class="normal">Paşalarımızın bâzısı, <span class="ideitalik">"Bu iş kalem ile bâb-ı devlete anlatılamıyor. Birimiz İstanbul'a gitmeliyiz ve hâlin vehâmetini anlatarak, devletçe bir selâmet çâresi araştırılması esbâbına teşebbüs etmeliyiz"</span> diyorlardı.</p>
				<p class="normal">Bu fikri pek etraflı bir sûrette meydana koyan ve isbâtına çalışan İzzet Paşa idi. Zirâ biçâre adamcağız hâlen Sivas vâlisidir. Memuriyet yerinde pek âlâ emin ve sâlim oturup dururken, Erzurum vâli vekâletini başına dolayarak Erzurum'a aşırdılar; bu kadar mihnet ve belânın içine soktular. Fazla olarak bir de şimdi, Rusya güllelerinin hedefi olacak bir memlekette mahsur kalacaktı.</p>
				<p class="normal">Hayât-ı azîzini tehlikeye atmaktansa, bir kurtuluş yolu aramak, her ferd-i âkıle vâcip değil midir? Paşamız ise zâten kendisini vehme kaptırmıştı. Kendi hayatını, âlemin ve devletin hayatından aziz bilen büyüklerimizden idi. Bir vesile ile Erzurum'dan savuşmak ve âleme rahmet olan vücûd-i şerîfinin selâmetini aramak istiyordu.</p>
				<p class="normal">Çünkü rivâyete göre, İzzet Paşa'nın olduğu mecliste ölüme dâir bir söz açılırsa, derhal kapattırır ve vehmine dokunduğundan fevkalâde rahatsız olur imiş.</p>
				<p class="normal">Evvelce Erzurum'un vâli vekâletinde bulunan Hacı Âkif Efendi hazretleri, umûmiyetle içinde bulunduğumuz yokluklar içinde, şahsının iktidârı ile, kendisinin var olduğunu gösterircesine çalışıyor idi. Bir aralık Bâbıâlî, civar vilâyet vâlilerinden hangisinin iyice çalışmakta olduğunu Muhtar Paşa'dan sordu. O da, nisbeten Sivas'tan gelenlerin çokça olduğunu bildirince, Bâbıâlî, Sivas'ın bu iyiliğini, vâlisi bulunan İzzet Paşa'dan bilerek, gûyâ Erzurum'un işini de yoluna koymak üzere Hacı Âkif Efendi'nin yerine Erzurum vâli vekâletine bu zâtı tâyin eylemişti.</p>
				<p class="normal">&#160;</p>
				<p class="solbaslik2">Herkes fedâkârlık gösterecek</p>
				<p class="normal">Meşverette ileri sürülen bu teklifin asıl sebebini, Muhtar Paşa dahi anlamış olduğundan, <span class="ideitalik">"Kalem ve telgraf elde oldukça her türlü hâlimizi bâb-ı devlete anlatmak mümkündür. Onun için, bizim burada vereceğimiz kararın neticesini telgrafla arz ederiz. Şahsen, pek de kimsenin gitmesine lüzum göremiyorum. Burada kalsak ve üzerimize düşen vazifeyi ifâ etsek, daha hoş olur"</span> diyerek meclisteki güftügûya son verdi.</p>
				<p class="normal">Nihâyet, Erzincan'da ve Bayburt'ta teşkil olunacak askerî heyetlere nezâret etmek üzere, içlerinden iki zâtın oralara gitmesi lüzûmu beyân olundu. Bundan da yine büyük paşalardan ikisinin Erzurum'dan savuşmak fikrinde oldukları anlaşılarak, reddedildi.</p>
				<p class="normal">Sonunda, dışarıda bir müteharrik ordu kurulması, buna kumanda etmek ve Erzurum'u kurtarmak üzere bizzat Muhtar Paşa'nın gitmesi teklifini, Kurt İsmail Paşa hazretleri ortaya koydu. Muhtar Paşa, buna da, <span class="ideitalik">"Erzurum bu halde iken kendisinin dışarı çıkmasının doğru olmayacağı, her halde Erzurum'un kendi kumandasında müdâfaa olunması icap ettiği ve böyle bir mühimmat merkezinin müdâfaasında, herkesin pek büyük fedâkârlıklar göstermesi lâzım geldiği"...</span> cevâbını verdi.</p>
				<p class="normal">Karar olarak, o iki mevkide toplanacak nizâmiye ve muâvine askeri idâresinin, Bayburt'ta Defterdâr Âkif Efendi'ye ve Erzincan'da Mutasarrıf Veysi Paşa'ya verilmesinde, ister istemez ittifâk olundu, Mâbeyn-i Hümâyûn'a ve Seraskerlik makàmına telgrafnâme yazıldı.</p>
				<p class="normal">&#160;</p>
				<p class="solbaslik2">Meşveret meclisinin son kararı</p>
				<p class="normal">Mâbeyn-i Hümâyûn başkâtibi Said Paşa hazretleriyle makine başında muhâbere olunurken, <span class="ideitalik">"Bu bapta bir diğer telgrafımız da vardır"</span> denilmiş idi. O telgraf da işte şimdi sûretini aşağıya yazacağım telgraftır:</p>
				<p class="normal"><span class="ideitalik">"Makàm-ı Seraskerî'ye, Mâbeyn-i Hümâyûn'a,</span></p>
				<p class="normal"><span class="ideitalik">"Kars'ın düşman tarafından istilâ olunduğu haberi doğru çıkınca, ordu-yu hümâyûn erkânıharbiyesi ile cereyan eden müzâkerelerin neticesidir: Erzurum içindeki muttasıl istihkâmlar, birtakım yüksek noktaların tehdidi altında olduğu gibi, tüfek menzili içinde dahi ölü sahalar bulunmaktadır. Buna göre müdâfaanın istihkâmlarda yapılması mecburi olmaktadır.</span></p>
				<p class="normal"><span class="ideitalik">"Allah'ın yardımı ile, sâye-i sâmî-i Hazret-i Mülkdârî'de, cümlemiz, kanımızın son damlasını a'dâyı tenkîle vakf ile urve-i vuskâ-yı tevekküle sarılarak, gereken tedbirleri almaktayız. Ancak şimdiki silâhların göz açtırmayacak derecedeki fâsılasız ve tesirli ateşlerine, Kars gibi bir mevki tahammül edemediğine göre, Erzurum'un müdâfaasının devam edebilmesi için, harp usûlü icâbı olarak, biraz da hârici ihtiyatlara ihtiyaç vardır.</span></p>
				<p class="normal"><span class="ideitalik">"Hudâ göstermesin, Erzurum'a bir hâl olursa, düşmanın etrafa yayılmasını önlemek ve icâbına göre Erzurum'a celp olunarak askere kuvvet verilmek üzere, Harput, Sivas, Ankara, Yozgat taraflarıyla, vilâyetin münâsip ve civar mevkilerine toplanacak süvâri ve piyâde muâvine askeri için Erzincan, Trabzon ile kazâ içinden toplanacak efrâd ve iki tabur nizâmiye için de Bayburt, merkez ittihâz kılınacaktır.</span></p>
				<p class="normal"><span class="ideitalik">"Erzincan idâresinin orada bulunan zâbitan ile Erzincan mutasarrıfı Veysi Paşa'ya ve Bayburt idâresinin, vilâyet defterdarı olan Âkif Efendi'ye verilmesi münâsip görülerek, icap edenlere lüzumlu tebligât icrâ ile Defterdâr Âkif Efendi dahi Bayburt'a gönderilmiştir. Ve her halde muhâfaza-i hukûkumuzun, cilveger-i mir'ât-ı husûl olması eltâf-ı celîle-i Sübhâniyye ve meded-i rûhâniyyet-i Hazret-i Nebeviyye ile teveccühât-ı kudsiyye-i Cenâb-ı Şehriyârî'den mes'ûl ve müsted'â bulunmuştur, ferman.</span></p>
				<p class="sagitalik">9 Teşrînisânî sene 1293 [21 Kasım 1877]<br class="chapter"/>Gâzi Ahmed Muhtar"</p>
				<p class="normal">&#160;</p>
				<p class="solbaslik2">Erzurum istihkâmlarının bir işe yaramayacağı</p>
				<p class="normal">Bu telgrafnâmede Erzurum istihkâmlarının matlûba muvâfık sûrette olmadığından dahi şikâyet olunmuştur. Erzurum, Kars ve Ardahan istihkâmlarını Fosfor Mustafa Paşa yaptırmıştı. Bu harp sırasında Seraskerlik makâmında bulunan Mustafa Paşa'ya, kendisinin on oniki sene milyonlar sarfıyla vücud getirdiği bir istihkâmın işe yaramaz olduğunu işitmek kadar güç bir şey olamaz.</p>
				<p class="normal">Maamâfih maksadım Mustafa Paşa'nın hatâ ettiğini söylemek değildir. Zira Mustafa Paşa, Kırım muhârebesinden sonra, bütün Anadolu'nun müdâfaa hatlarını gezerek, hangi noktalara ne yapılmak lâzım geleceğini tâyin eden ve devletin meşhur mühendislerinden ibâret olan bir keşif komisyonunun gösterip tâyin etmiş olduğu mevkie, yine onların resimlerini bile yapmış oldukları istihkâmları inşâ etmeye memur edilmişti.</p>
				<p class="normal">İstihkâmlara karşı yapılan itirazlar Mustafa Paşa'ya âit değilse de, ötekilerin eserine fiil ve sözle iştirâk etmiş olduğu için, bunların işe yaramayacağını iddiâ edenlere karşı biraz hatırı kırılsa gerektir.</p>
				<p class="normal">Şu kadar var ki, Erzurum istihkâmlarının işe yaramaz olduğuna dâir devletin elinde tecrübeye dayanan bunca mâlûmat varken, bunlar hiç nazar-ı itibâra alınmıyordu. Büyük şehirlerdeki müdâfaanın zarar ve tehlikesi fiilen görüldüğü halde, yine bunlar düşünülmüyor da, şimdi şu evrâk-ı perîşânın bu noktasını kaleme aldığım bin üçyüz yedi [1890] senesinde bile, Erzurum istihkâmlarının ıslâh ve ilâvesiyle uğraşılıyor. Yolların birleştiği yerlerdeki müdâfaa mevkilerine hafif istihkâmlar yapılmıyor. Niçin?... Orasını bilemem!</p>
				<p class="normal">Erzurum istihkâmlarının ve mevkiinin muhârebeye elverişli olmaması bahsi, Serasker Paşa hazretlerinin mizâcına hoş gelmemişti. Muhtar Paşa ise, askerî memurlara, erkân ve ümerâya yüz vermiyordu. Bu hal halk arasında Paşa'nın kendi fikri ile istibdat ettiğinin yayılmasına sebep olmuştur.</p>
				<p class="normal">Bunun üzerine Mustafa Paşa, bundan sonra yalnız kendi reyiyle hareket etmemesini tavsiye ile beraber Muhtar Paşa'yı dikkat ve intibâha davet eden bir telgrafnâme gönderdi. Bu telgrafnâme ile, ona yazılan cevap mütâlaaya şâyan olduğundan ayniyle buraya derc olundu.</p>
				<p class="normal">&#160;</p>
				<p class="solbaslik2">Serasker'in, nasihat verici bir telgrafı</p>
				<p class="normal">Serasker'den Muhtar Paşa'ya gelen şifreli telgrafın hallidir:</p>
				<p class="normal"><span class="ideitalik">"Her hâl ü kârda ve bilhassa harp esnâsında, rüşd ü zekâ erbâbı tecrübeli zevatla müşâvere etmenin faydaları pek azîm ve cesîmdir. Hattâ Fahriâlem aleyhissalâtu vesselâm efendimizin, bütün gizli sırlar, hakikatleri gören nazarları önünde apaçık iken, gazâ işinde yine müşâvereyi tercih ve ihtiyâr buyurdukları hadislerle sâbittir. O havâlinin pek mühim olan vaziyeti icâbınca, müstakil olarak deruhte buyurdukları yük, pek büyük ve ağırdır. Bunun hafiflemesi ve alınan tedbirlerin temenni olunan hedefe varması için zât-ı safderîlerinin dâimâ müşâvereyi ihtiyâr ve itiyad buyurmanızı hâlisâne arzu ederim.</span></p>
				<p class="normal"><span class="ideitalik">"Ordu-yu hümâyûnun berâberinde, harp fenninin inceliklerine ve o havâlideki mevkilerin vaziyetine vâkıf, olgun ve görüş sâhibi ümerâ ve zâbitân bulunacağından</span><sup class="calibre3"><a href="../Text/basimizagelenler_split_364.html#footnote-800-88" id="footnote-800-88-backlink" name="footnote-800-88-backlink">(*88)</a></sup>, <span class="ideitalik">onlarla ve sâir icap edenlerle, istişâre neticesi birlikte teşebbüs ve icrâ olunacak tedbirlerin tesiri, bir tek rey ile girişilen harekâta benzemeyeceğinden, Allah ve Resûl aşkına, selâmet-i vatan ve devlet hatırı için, bundan sonra her işde fen ve tecrübe erbâbı ile akd-i encümen-i meşveret eylemenizi rica ederim.</span></p>
				<p class="normal"><span class="ideitalik">"Mukadderât-ı harbiyyeden olarak uğranılmış olan sekteden asla yeis ve fütûr getirmeyip, belki evvelkinden ziyâde dikkat ve gayret olunarak, zararın telâfisine çalışılmalıdır. Bir de Erzurum'da istihkâm ve mevkilere hâkim noktalar Topdağı, Abdurrahman Gâzi civarları ve Kân yaylası havâlisidir. Allah etmesin, bunlar düşman eline geçecek olursa işin neticesi pek fena olur. Hakk'ın yardımıyla buraların muhâfaza ve müdâfaasında ve icap eden sun'î mevkilerin inşasında son derece şiddet ve gayret olunmalıdır. Diğer mevkilerin dahi dâimî sûrette emniyet ve müdâfaada bulundurulmasına itinâ ve himmet olunmak çok mühimdir. Ona göre icap eden kuvvetli tedbirler şimdiden alınmalıdır...</span></p>
				<p class="normal"><span class="ideitalik">"Bir taraftan toplattırılıp peyderpey o tarafa sevk ettirilmekte olan kur'a, redif ve müstahfaz efrâdının, beyan buyurulmuş olan mahallere celp olunarak askerlik tâlimleri ile iştigâl ettirilip, bir ayak önce askerlik melekelerini kazanmalarına fevkalâde himmet ve itinâ edilmelidir. Dördüncü ordu dâiresinde bulunan bu sınıfların efrâdının celp ve toplanmasını sür'atlendirmek için, icap eden vali ve mutasarrıflıklarla muhâbere ederek ve gereken yerlere memurlar tayin edip göndererek, efrâdın bir an evvel toplanmasına gayret ve bu hususta gevşekliği câiz görenler olursa, keyfiyetin bu tarafa bildirilmesinde acele olunmasını ayrıca tavsiye ederim.</span></p>
				<p class="sagitalik">12 Teşrînisânî sene 1293 [24 Kasım 1877]<br class="chapter"/>Mustafa"</p>
				<p class="normal">&#160;</p>
				<p class="solbaslik2">Muhtar Paşa'nın buna cevâbı</p>
				<p class="normal"><span class="ideitalik">"Makàm-ı Celîl-i Seraskerî'ye,</span></p>
				<p class="normal"><span class="ideitalik">"12 Teşrînisânî sene 1293 tarihli ve şifreli nasihat verici bir kıt'a telgraflarını aldım. Hamd olsun, Allah ve Peygamber'i en iyi tanıyanlardan olduğum ve din ü devletimin menfaati uğrunda canımı hiç bir hatar ve tehlikeden esirgemediğim için, dünyada daha korkacak ve fütur getirecek hiç bir şeyim yoktur. Bendenizi korkutan, beş on kişiden gayrisinin zâbitlik sıfat ve hamiyetini hâiz olmaması ve sebatsızların üzücü halleridir ki, Allah korusun, insanı, tashihi imkânsız hatar ve tehlikelere âniden düşürüyorlar. Hâsılı seksen bin mevcutlu bir düşman karşısında, otuz bin mevcutla, bir hayli zaman boğaz boğaza uğraşılarak, çeşitli sebepler yüzünden, kader icâbı vukua gelen mağlûbiyetlerin kederiyle mükedder olan bir kalb-i hâlisi, her gün yersiz nasihatlerle incitmemenizi rica ederim.</span></p>
				<p class="normal"><span class="ideitalik">"Bihamdillâhi teâlâ, altı aydan beri peşpeşe kazanılan muhârebeler, hiç bir ihtara ihtiyaç göstermemekte idi. Abdurrahman Gâzi ve Kân yaylası, Palandöken ve civar havâlisinin tutulması maksadına gelince, bu mevkilerin tutulması, bugünkü günde, elde yüz tabur bulunmasına bağlıdır. Şimdi bu kuvvet elde bulunsa, zâten Erzurum'da durmak câiz değildir. Yâni dağlarda, sahralarda, velhâsıl bir kaleye bir istihkâma kapanılmayıp açık yerlerde bulunulmak lüzumu bellidir. Maamâfih şimdi oralarda ne bizim ve ne de düşmanın barınması</span><sup class="calibre3"><a href="../Text/basimizagelenler_split_365.html#footnote-800-89" id="footnote-800-89-backlink" name="footnote-800-89-backlink">(*89)</a></sup><span class="ideitalik">kàbil olmadığını arz ederim.</span></p>
				<p class="sagitalik">12 Teşrînisânî sene 1293 [24 Kasım 1877]<br class="chapter"/>Gâzi Ahmed Muhtar"</p>
				<p class="normal">&#160;</p>
				<p class="solbaslik2">Vazifeye riâyete dâir bir mütâlaa</p>
				<p class="normal">Şu asırda, askerliğin kuvvet ve intizâmının nümûne ve misâli olan Almanya'da her zâbit kendi aslî vazifesini icrâda hür ve müstakildir. Herkes muayyen vazifesinden mes'ul olduğu için, üstler, astları olan ümerâ ve zâbitâna umûmî şekilde emir verirlermiş.</p>
				<p class="normal"><span class="ideitalik">"Askeri şöyle kullan, şu taraftan hücum et, şu suretle hareket eyle"</span> diye teferruâta ait bir emir sâdır olursa, bu emri alan zâbit gûya askerlik vazifesini bilmiyor da, o sırada öğreniyor gibi bir mânâya verileceğinden, bu emri alan zat, böyle bir şeyin vukùunu kendisini bir tahkir addederek dâvâya kalkışırmış. Zira bundan, o adamın bu kadar zamandan beri mekteplerde, tâlimlerde, manevralarda, vazifesine dikkat etmeyen câhiller sırasına sokulduğu mânâsı çıkarmış.</p>
				<p class="normal">Umum Almanya'nın erkânıharbiye reisi bulunan meşhur Moltke, ümerâ ve zâbitandan birisini bir işe tâyin ettiği vakit, <span class="ideitalik">"Acaba şöyle mi gideyim, böyle mi yapayım"</span> diye izahat isteyen olursa, katiyyen cevap vermeyerek,</p>
				<p class="normal"><span class="ideitalik">"Biz icraatın teferruâtını bilemeyiz, orası senin bileceğin şeydir; biz umûmî olarak emri veririz, o emrin tatbik ve icrâsı sana aittir"</span> der imiş. Ve zâbitânı kendi ictihâdı ile iş görmeye ve i'mâl-i fikr ederek idrâkini genişletmeye alıştırırmış.</p>
				<p class="normal">İşte böyle böyle umum zâbitanca âdet hükmüne giren vazifeperverlik hasleti, bugünkü günde Almanya devletini, Avrupa'nın başına geçirdi.</p>
				<p class="normal">Doğrusu da bu değil midir? Kendisine verilen bir işi, tatbik ve icra mevkiine koyacak olan adam, şahsen ve münhasıran kendisi , o işin hatâsından doğacak mes'ûliyeti dahi deruhte edeceğinden, gözünü dört açmaya ve muvaffakiyeti temin için i'mâl-i fikr etmeye mecbur olur. Ve gitgide her şeyde etraflıca düşünmek hasleti, kendisinde meleke olarak, dâima ve her işde o zattan mülk ü millete faydalı şeyler beklenir.</p>
				<p class="normal">&#160;</p>
				<p class="solbaslik2">Bizde üstler astlarını ezer</p>
				<p class="normal">Lâkin bizde iş, bunun tamamen aksinedir. Kötü ahlâk neticesi mi, yoksa câhilâne bir sebep icâbı mıdır nedir; bizde bir âmir, âmirliğini, birçok emirler vermekle herkese göstermek ister.</p>
				<p class="normal">Bir ferikin olduğu yerde, küçük büyük hiç bir işte mirlivânın hükmü yok demektir. Livâdan aşağı rütbede bulunanlar da livâya göre öyledir. Tâ yüzbaşı ve mülâzime, ve belki de çavuş ve onbaşıya kadar muâmele bu şekilde cereyan eder.</p>
				<p class="normal">Her vakit ve her yerde üst, astının iktidar ve selâhiyetini yok eder. Aşağı rütbede bulunan da: <span class="ideitalik">"Büyüklük ve vazifeperverlik herhalde böyle olurmuş"</span> diye susar; kendisi de bir iktidar mevkiine gelince, işi aldığı gibi satar.</p>
				<p class="normal">Bu hâle fakir, <span class="ideitalik">"Ahlâk bozukluğunun neticesidir"</span> diyeceğim. Çünkü altını kazırsak, bu huyun altından,</p>
				<p class="normal"><span class="ideitalik">"Kimse bir şey bilmiyor, ben biliyorum; kimse bir iş yapamıyor ben yapıyorum; ben olmazsam iş yürümez; her iyi işin esası benim fikir ve reyimdir"</span> diyen kendini beğenmişlik baş gösteriyor!...</p>
				<p class="normal">Hele bâzı öyle inatçı ve kibirli kumandanlar vardır ki, mülkî ve siyasî işlerde dahi kendisine sorularak emir ve re'yi alınmasını ister. Kendisine sorulmadan yapılan iş, velev ayn-i kerâmet ve menfaat bile olsa, bin türlü kusurunu bularak reddeder.<sup class="calibre3"><a href="../Text/basimizagelenler_split_366.html#footnote-600-219" id="footnote-600-219-backlink" name="footnote-600-219-backlink">219</a></sup></p>
				<p class="normal">Eğer reddemeyeceği bir şey ise mecbûren sükût ve tasdik ederse de, onu yapanı, kendi hodperestliğine karşı, kendini beğenmişlikle itham ederek, bundan sonra o adamı öyle tanır ve muâmelesini de ona göre eder.</p>
				<p class="normal">Yâ İlâhelâlemîn! Bu kadar ahlâk bozukluğuna rağmen, dünyâda Muhammedîlerin isbât-ı vücud etmelerinin, ancak hâtır-ı Muhammediyye hürmetine olduğuna şüphe yoktur. Ya biraz ahlâkımızı düzeltir de, cidden adam olmaya gayret edersek, elde edeceğimiz saadet ve şerefin derecesini hangi kalem tasvîre muktedir olacak?...</p>
				<p class="normal">&#160;</p>
				<p class="solbaslik2">Düşmanın, birtakım zayıf ve hasta askerlerimizi Kars'tan salıvermesi</p>
				<p class="normal">Mevsim, kışın başları ve Teşrînievvel'in onbeşiyle yirmisi arasında [Ekim sonu] iken, kırk elli kadar perakende askerimiz Kars'«tan doğru yol ile, yâni Deveboynu'nda bulunan düşman ordugâhından geçerek Erzurum'a geldiler.</p>
				<p class="normal">Bunlara gelişlerinin sebebi sorulunca, düşmanın Kars'ta esir ettiği askerle, Kars hastahanelerinde mevcut olan hasta ve yaralıları muâyene ederek, ihtiyar, zayıf ve hasta olan ve yaralı olup da henüz iyiliğe yüz tutmuş bulunanlardan ikibin beşyüz, üçbin kadar adam ayırarak ve yolda yemeklerini temin için ellerine birer de Ruble vererek, Erzurum'a doğru kapıp salıvermiş olduğunu, ve bu gelenlerin onların hayli canlıca bulunan ilk kafilesi olup, arkasından da peyderpey işleyeceğini söylediler.</p>
				<p class="normal">&#160;</p>
				<p class="solbaslik2">Bir kısmı yolda öldü</p>
				<p class="normal">Hakikaten arkası işledi durdu. Bunlardan Erzurum'a iki bin nefer kadar geldiyse de, düşmanın bize doğru salıverdiği eşhâsın haddizâtında adedi kaç idi, orası meçhuldür.</p>
				<p class="normal">Eğer orası bilineydi, Erzurum'a varanlarla Kars'tan çıkarılan efrâdın adedi arasındaki fark, yolda ölen kalanların miktarı olacaktı. Çünkü bunlar ekseriyetle zayıf ve hasta kısmı olup, zâten elbiselerinin yırtık döküklerinden bâzılarının içinden etleri görünüyordu...</p>
				<p class="normal">Dağlarda yollarda birbuçuk arşından fazla kar var; açık, çıplak, zayıf ve halsiz bir alay adama bu hâl ile on, onbeş gün dağınık, perişan ve yaya olarak yol yürütürsek, yol üzerinde hastalık, soğuk, yorgunluk ve açlıktan ne kadarının telef olacağını zihnimizde tasavvur ederek, kendi kendimiz de bulabiliriz. İşte bizim biçâreler de yollarda o miktar zâyiat verdikten sonra Erzurum'a vâsıl olabilmişlerdir.</p>
				<p class="normal">&#160;</p>
				<p class="solbaslik2">Ruslar, esirleri neden bıraktı?</p>
				<p class="normal">Rusya'nın bunları salıvermekten maksadı, bizim hastahanelerin mevcudunu çoğaltıp telâşımızı artırmak ve ahlâkı bozulmuş, hayatından usanıp bıkmış birtakım adamları mevcut askerimizin içine sokup, onların da zihnini ve ahlâkını bozmak, erzak ve levâzımat sarfiyâtımızı da çoğaltmak idi.</p>
				<p class="normal">Kendisi de beyhûde yere bu kadar işe yaramaz adamı beslemek külfetinden kurtulmak istediğinden şüphe mi vardır! Ama o kışta o kıyâmette, bu kadar âcizi yola salmak, hamiyet ve mürüvvet-i insâniyyeye mugâyir imiş? Ey, mugâyir olursa ne olurmuş? Rusya devletinden kim bunun hesabını soracak, hangi <span class="ideitalik">'devletler mahkemesi'</span>nde muhâkeme olunacak ki, işin sonundan korksun da, böyle gayri insânî bir şeye cesâret edemesin?!...</p>
				<p class="normal">Gerek Hüseyin Hâmi Paşa Kars'tan çıktığı sırada onunla çıkan ve gerek sonradan hal, zaman ve mevkiden istifâde edebilen bir hayli zâbitânımız, Erzurum'a ve Bayburt'a kaçıp geldikleri gibi, neferlerimizden dahi bâzı dinç ve tüvâna olanları da firar sûretiyle Erzurum'a vâsıl oldular.</p>
				<p class="normal">Gerek sağlam olarak firar edenlerden ve gerek hasta gelip iyileşenlerden, iki tabur teşkil edecek kadar asker toplandı. Bu iki taburun Bayburt'ta teşkil olunması emri verildi. Kars döküntüsü olarak birikmiş olan zâbitan dahi hemen hemen dört tabura kumanda edecek miktarda idi.</p>
				<p class="normal">&#160;</p>
				<p class="solbaslik2">Ordumuzda tifo hummasının zuhûru</p>
				<p class="normal">Bu esnâda bizim Erzurum'daki askerimizin hâli içimize düşmüş olan tifüs (karahumma) hastalığıyla pek elîm bir sûrete girdi. Hastahanelerimizin eski mevcûdundan başka, günde hemen üç dört yüz nefer, hekimlerin muâyenesine muhtaç oluyordu. Bunlardan ikiyüz, ikiyüz ellisinin hastahaneye yatırılması lüzumu tahakkuk ediyordu.</p>
				<p class="normal">Ölümler o kadar çoğaldı ki, hastahanelerde gasil ve tekfîne memur olan imamlar, sabahtan akşama kadar hiç durmadan çalışıyorlarsa da, cenâzeler bir taraftan mütemâdiyen gelmekte olduğunda, yetiştirilemeyenler, odun kütüğü gibi birbirinin üzerine yığılarak sıra bekleniyordu. Bir aralık, kefenlik bez tedâriki için dahi haylice zahmet çekildi. Hattâ bâzı cenâzeler, üzerindeki don ve gömleklerle gömüldü. Sonradan, tüccardan bâzıları imdâdımıza yetişti de, veresiye olarak orduya bir haylice kefenlik bez verdiler.</p>
				<p class="normal">&#160;</p>
				<p class="solbaslik2">Tabiplerimizin hâli ve gayreti</p>
				<p class="normal">İşin en ziyâde güçlük veren bir ciheti de şudur ki, sayıları zâten ihtiyacımızın pek altında olan tabiplerimiz de bu hastalığa tutuldular. Hasta olanlar bir yana, sertabip Yusuf Bey'den tut, kaymakam, binbaşı, yüzbaşı olarak bir hayli tabibimiz dahi şu sırada rahmet-i Hakk'a vâsıl oldular.</p>
				<p class="normal">Ordunun işerleri, bir taraftan müdâfaa imkânları hazırlayıp, ikmâl etmeye çalışırken, bir taraftan da hastahanelerin bu feci hâlini gören herkese ârız olan şaşkınlığı gidermeye uğraşıyorlardı.</p>
				<p class="normal">Sekiz onbin hastanın muâyene ve tedâvisi, yirmi yirmibeş tabibin boynuna yüklendi kaldı. Doktorlarımızın o sırada gösterdikleri gayret ve fedâkârlık kıyâmete kadar hayırla anılmaya değer derecede mühimdir. Bu adamlar değil uyku uyumaya, ekmek yemeğe bile vakit bulamıyorlardı. Bunların hizmeti harp hattı içinde ve gülle, kurşun karşısında bulunan kahraman gâzilerin sebat ve gayretinden daha yüce ve daha değerlidir.</p>
				<p class="normal">Bu muhterem tabipler hep vatan evlâdı idi. İçlerinde nâdir olarak ecnebi bulunuyordu. Sa'yleri meşkûr olsun, ve Mekteb-i Tıbbiyye'miz de bu gibi aziz evlâtlar yetiştirmiş olmakla iftihar etsin!...</p>
				<p class="normal">&#160;</p>
				<p class="solbaslik2">Serasker'in yine uzaktan kumandaya kalkışması</p>
				<p class="normal">Serasker Paşa hazretleri, Erzurum istihkâmlarına askerimizin ta'biye şekline ve istihkâmlar aleyhine vukû bulan itirazlara merâkını sardırmış olduğundan, yine uzaktan kumanda etmeye başladı. Ve sûreti aşağıda bulunan telgrafnâmeyi yazdı.</p>
				<p class="normal">Bu gibi telgrafları ve onlara verilen cevapları yazmaktan maksadım, şâyet ileride Erzurum bir daha muhâsara altına düşecek olursa, içinde bulunacak olan gâzilerin fikirlerini tenvîre hizmet etmekten ibârettir.</p>
				<p class="normal"><span class="ideitalik">"Gâzi Muhtar Paşa hazretlerine,</span></p>
				<p class="normal"><span class="ideitalik">"Erzurum etrafındaki muttasıl istihkâmların birtakım yüksek noktaların hâkimiyeti altında kaldığına dâir 9 Teşrînisânî sene 1293 [21 Kasım 1877] tarihli telgrafnâmelerinde münderic olan fıkra bahse ve dikkate şâyan görüldü. Çünkü bu istihkâmların inşaâtında bulunmuş olan</span><sup class="calibre3"><a href="../Text/basimizagelenler_split_367.html#footnote-800-90" id="footnote-800-90-backlink" name="footnote-800-90-backlink">(*90)</a></sup><span class="ideitalik">ve mâlûmatlarına mürâcaat kılınan bâzı ümerâ ve zâbitânın ifadelerine ve o mahallin haritasına nazaran, bütün istihkâmlara hâkim olarak yalnız Topdağı ve Kiremitli istihkâmlarıdır. Bunlar da lehülhamd asâkir-i şâhâne elinde olduğundan, bunlardan başka Aziziye Topdağı'nın sol taraf ilerisindeki üç tepeden icap edenlerle Abdurrahman Gâzi ve Ağzıaçık civarlarında lüzumu kadar münâsip noktalar dahi hafif istihkâmlar ile tutulsa, Şark cihetinde düşmanın hareketi tahdit edilmiş olur.</span></p>
				<p class="normal"><span class="ideitalik">"Şu halde, bu noktalar elde tutuldukça Topdağı ve Kiremitli istihkâmlarına mahkûm nazarıyla bakılamayacağı anlaşılır. Binâenaleyh işbu telgrafnâmelerinde ittihâz olunduğu beyan buyurulan tedbirlerle beraber, zikr olunan iki istihkâmın dahi techizâtında bir noksanlık var ise hemen ikmâl olunarak, elden çıkarılmamasına itina olunmalıdır. Bu halde bihavlihi teâlâ, düşmanın bulunduğu noktalarda yağmur ve karın çokluğu ve yakacak odun bulamamasından</span><sup class="calibre3"><a href="../Text/basimizagelenler_split_368.html#footnote-800-91" id="footnote-800-91-backlink" name="footnote-800-91-backlink">(*91)</a></sup><span class="ideitalik">az vakitte tabii ric'ate mecbur olacağı umulmakla, yukarıdaki ifadelere göre iktizâ edenin icrâsı ve istihkâmlara hâkim diğer noktalar var ise, meşhur olan isimleri ile istihkâmlara olan hakikî mesâfelerinin bu tarafa bildirilmesi</span><sup class="calibre3"><a href="../Text/basimizagelenler_split_369.html#footnote-800-92" id="footnote-800-92-backlink" name="footnote-800-92-backlink">(*92)</a></sup><span class="ideitalik">Harp Müşâvere Hey'eti ifâdesiyle beyan olunur.</span></p>
				<p class="sagitalik">21 Teşrînisânî sene 1293 [3 Aralık 1877]<br class="chapter"/>Mustafa"</p>
				<p class="normal">&#160;</p>
				<p class="solbaslik2">Buna verilen cevap: Gece gündüz siperdeyiz!</p>
				<p class="normal"><span class="ideitalik">"Makàm-ı Seraskerî'ye,</span></p>
				<p class="normal"><span class="ideitalik">"Erzurum istihkâmları haddizâtında Topdağı'yla Kiremitlik'ten ibâret olup, bunların arasındaki devre ise düşmanın doğrudan doğruya şehre girmesine mâni bir perde demek olduğundan onlardan bahis icap etmez. İşte zikr olunan iki nokta Erzurum'un ruhudur</span>.<sup class="calibre3"><a href="../Text/basimizagelenler_split_370.html#footnote-800-93" id="footnote-800-93-backlink" name="footnote-800-93-backlink">(*93)</a></sup><span class="ideitalik">Ve bu iki nokta dahi karşı taraf dağlarına tamâmen mahkûmdur. Şu mahkûmiyeti bertaraf etmek ise Deveboynu ve Kân yaylası ve Palandöken silsileleri zirvelerinin teferruatlarıyla beraber tutulması ve Toy köyüyle Kösemehmed köyü arasındaki gediğin</span><sup class="calibre3"><a href="../Text/basimizagelenler_split_371.html#footnote-800-94" id="footnote-800-94-backlink" name="footnote-800-94-backlink">(*94)</a></sup><span class="ideitalik">ve Gürcü boğazının dahi ayrıca sedd ü bend edilmesiyle olur. Bu icraat ise, hâlen mevcut kuvvetimizin üzerine otuz kırk bin neferin daha zammı ile bile kàbil olamaz. Şâyet bu kuvvet mevcut olsa da şu icraata kıyam olunsa, bunlardan birine düşmanın taarruzu hâlinde, diğerleri ona imdat edemez. Binâenaleyh bir hafta içinde mağlûbiyetin göze alınması lâzım gelir. Bu da askerlikte büyük hatâ olduğundan, öyle bir kuvvet elde bulunursa, derhal taarruza kalkılmalıdır. Elhâsıl bu babda Müşâvere Heyeti'nin reyine iştirâk edemem</span>.<sup class="calibre3"><a href="../Text/basimizagelenler_split_372.html#footnote-800-95" id="footnote-800-95-backlink" name="footnote-800-95-backlink">(*95)</a></sup></p>
				<p class="normal"><span class="ideitalik">Maamâfih mevsim kıştır o korkulan mahallerde bizim barınamayacağımız gibi, her ne kadar düşmanın (rakı)</span><sup class="calibre3"><a href="../Text/basimizagelenler_split_373.html#footnote-600-220" id="footnote-600-220-backlink" name="footnote-600-220-backlink">220</a></sup><span class="ideitalik">kuvveti olsa bile şimdi onun da oralara çıkması ve barınabilmesi pek büyük şüphe altında olup, hemen imkânsız nazarıyla bakılmaktadır. Kış mevsiminde buranın selâmette olacağını ümit ederim. Şâyân-ı dikkat yalnız bir nokta vardır ki, düşman hareket zamanını seçmekte muhtar olup, biz ise her gece ve gündüz düşmanı siperlerde beklemek mecburiyetindeyiz. Ayaz ise buranın tâbirince püsküllenmeye başladı. Şimdiki halde cephelerden günde beş yüz kadar hasta muâyeneye gelip iki üç yüzü yatmaktadır. Hastahânelerden çıkanlar ise girenin dörtte biri kadardır.</span></p>
				<p class="normal"><span class="ideitalik">"Şayet soğuk nâkıs yirmi sekiz santigrada kadar düşerse, hâlin neye varacağını düşünmek icap eder. Çünkü istihkâmlarda kışla ve zemlik kâfi derecede bulunmadığından, askerimizin çoğu, o soğukta çadırlarda yatıp kalkıyor</span>.<sup class="calibre3"><a href="../Text/basimizagelenler_split_374.html#footnote-800-96" id="footnote-800-96-backlink" name="footnote-800-96-backlink">(*96)</a></sup><span class="ideitalik">Düşman ise Pasin kazası köylerine dağılmış ve sahipsiz evleri yıkarak yakmanın yolunu bulmuştur. Bizde ise hâlen yiyeceğini pişirmek için nefer başına bir kıyye odun tayını verilebilmektedir</span>.<sup class="calibre3"><a href="../Text/basimizagelenler_split_375.html#footnote-800-97" id="footnote-800-97-backlink" name="footnote-800-97-backlink">(*97)</a></sup><span class="ideitalik">21 Teşrînisânî sene 1293 tarihli emr-i telgrâfîlerine cevâben arz ederim.</span></p>
				<p class="sagitalik">22 Teşrînisânî sene 1293 [4 Aralık 1877]<br class="chapter"/>Gâzi Ahmed Muhtar"</p>
</body>
</html>