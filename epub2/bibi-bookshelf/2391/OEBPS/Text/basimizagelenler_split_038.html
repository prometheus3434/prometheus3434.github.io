<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="text/html;charset=utf-8" http-equiv="content-type"/>
    <title>basimizagelenler</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:3586e7dc-e1f0-496f-8994-c956cb94757c" name="Adept.expected.resource"/>
</head>
  <body class="calibre">
<h1 class="solbaslik" id="calibre_toc_36"><br class="chapter"/>&#160;&#160;&#160;YİRMİBİRİNCİ BÖLÜM<br class="chapter"/>&#160;&#160;&#160;<span class="solbaslik1">Deveboynu Savaşı</span><br class="chapter"/>&#160;&#160;&#160;<span class="solbaslik1">Verilen Nişanlar</span></h1>
				<p class="normal">İkindiden sonra, Delibaba boğazına dürbünle bakmakta olanlar, boğazdan dışarı karınca gibi asker dökülüp gelmekte olduğunu haber vermesinler mi!... Aman yâ Rab, askerde hâsıl olan sevincin ve hepimizdeki sürur ve ferahlığın derecesini kalemle tarif etmek mümkün olamaz!</p>
				<p class="normal">İşin içinde bulunmalı da, o neşvenin tesirini tadarak anlamalı! Memnun olmak, gözü aydın olmak ne demektir; işte onu biz orada, bu gözlerle gördük ve bu dimağ ile tattık! Artık birbirimizi tebrik mi dersin, kıyâmetler kopuyor!... Elhamdulillâhi Rabbilâlemîn diye, secde-i şükre kapananların hadd ü hesâbı yok!</p>
				<p class="normal">Artık zarûrî olarak bulunduğumuz yerdeki ikàmetimizi uzattık. Muhtar Paşa, İsmail Paşa'ya bir yâver gönderdi. Bizim, elhamdulillâh, selâmette ve orada bulunduğumuzu beyan ederek, onların hâlinden bir haber getirmesini söyledi. Ayrıca, Allah izin verirse yarınki gün Köprüköyü'nde birleşmek üzere doğruca oraya gelmeleri emrini tebliğ etti. Akşama bir saat kalana kadar olduğumuz yerde bekledik.</p>
				<p class="normal">Boğazdan çıkan bizim askerin, arkasının kesildiği ve sol gerimizden gelen düşmanın da Karaurgan'la Horasan köyleri arasında olduğu görüldü. Şu halde düşman gerek bize ve gerek İsmail Paşa'ya ayni uzaklıkta bulunuyordu.</p>
				<p class="normal">İki taraf da iki saat mesafede idi, ama İsmail Paşa'ya taarruz etmek istese Aras nehrini geçmesi lâzımdı. Bu ise onu oldukça geciktirebilecek bir mâni sayılırdı. Bize yetişmesine ise gecenin yaklaşması mâni olurdu. İşte bu düşünce ile, o gece olduğumuz yerin civarında bulunan Maslahat köyünde kalındı. Kalbimiz emin olarak güzel bir gece geçirildi.</p>
				<p class="normal">&#160;</p>
				<p class="solbaslik2">Düşman, düşmanın hâlinden bilmez</p>
				<p class="normal">Sabahısı, ki Teşrînievvel'in onbeşinci [27 Ekim 1877] günüdür, felek, takvîm-i âlemden bir sahife daha çevirdi veya temâşâ sahnesinden bir perde daha kaldırdı... Köprüköyü'ne doğru yola koyulduk. Artık birleşmekliğimiz muhakkak gibi idi.</p>
				<p class="normal">Horasan civarında bulunmakta olan düşman, her ne hesâba mebnî ise hareket etmeyerek, uzaktan uzağa bize seyirci kaldı. Belki kendisinin Horasan civarına varmasından iki saat önce Delibaba boğazından sökülüp gelmekte olan İsmail Paşa askerinin bizimle birleşeceğini mutlak bildiğinden, orada durdu.</p>
				<p class="normal">Belki de, İsmail Paşa'nın arkasından gelmesi iktizâ eden Tergoukassof fırkasıyla birleşmek için mecbûren ayak sürüdü durdu. Veyahut da –askerlik bu!– bize meçhul olan başka bir sebep yüzünden duraklamaya mecbur kaldı.</p>
				<p class="normal">Düşman düşmanın hâlinden bilmez ya! Şu Geçesor muhârebesi günü, düşman üç dört tabur askeri dağdan aşağı bizim üzerimize sarkıtmış olsaydı, bizden hiç hayır kalmazdı. İsmail Paşa cemâati de bugünkü günde kemâl-i iftiharla bizimle birleşemezdi. Çünkü o zaman, onların da önünü alarak, arkadan ve önden sıkıştırıp perişan olmuş keklik gibi birer birer avlar veyahut dağıtıp mahv ederlerdi.</p>
				<p class="normal">İşte Moskoflar böyle bir fırsatı da kayp ettiler. Gerçi zâten gâlip ve muvaffaktırlar, buna diyecek yok. Ama bu hareketi de yapmış olaydılar; bize, övündüğümüz şu fırsatı da vermezlerdi.</p>
				<p class="normal">&#160;</p>
				<p class="solbaslik2">Başarılı ric'at</p>
				<p class="normal">Zira bizim ric'atimizin askerlik âlemince harp tarihi ve fenni bakımından değeri pek büyüktür. Hem İsmail Paşa ordusu, kırk bu kadar saatlik mesâfeden, önü, arkası ve sağı tehlikede olduğu halde, Kars'tan Muhtar Paşa hazretlerinin çıkarmış olduğu şu küçük kuvvetin manevrası sâyesinde selâmete erdi. Hem de bizimki kendi kuvvetini muhâfaza etti.</p>
				<p class="normal">İşte bu hâl ancak Cenab-ı Hakk'ın yardımı iledir. Kumandan Paşa'da görülen isabetli karar ve harekât ise, bu yardımın tecellîsinden başka bir şey değildir. Zira zâten bozulmuş ve ahlâkına korkaklık musallat olmuş bulunan bir askerin, bilhassa da ric'at hâlinde iken, zafer kazanma hârikasını ancak Cenâb-ı Hakk'ın nihâyetsiz kudreti gösterebilirdi; nitekim gösterdi.</p>
				<p class="normal">Bugün ikindiden sonra Köprüköyü'ne vardık. İsmail Paşa'nın öncüleri de bâzı eşya ve mühimmat kàfileleriyle beraber Köprüköyü'ne inmişlerdi. Bir saat sonra İsmail Paşa da geldi, Muhtar Paşa hazretleriyle öpüşüp koklaştılar.</p>
				<p class="normal">Fakir de o fırkada bulunan erkânıharbiyesi reisi Âkif Paşa, ki yâr-ı kadîm ve muhibb-i enîsim idi, onunla buluştuk, dünyalar bizim oldu. Asker de takım takım geldi; Köprüköyü'nün münâsip noktalarına, yâni köyün hâricindeki tepeciklere ve sâir icap eden mevkilere yerleştirildi.</p>
				<p class="normal">&#160;</p>
				<p class="solbaslik2">Köprüköyü'ndeki meşveret meclisinin kararı</p>
				<p class="normal">O gece, Muhtar Paşa'nın riyâseti altında bir meclis akdedildi. Bu meclise, İsmâil, Mustafa Safvet, Gâzi Şâmil, Kaptan Mehmed Paşalar iştirâk ettiler. Muhârebenin başlarından beri Erzurum'da iken o günlerde Köprüköyü'ne gelmiş olan meşhur şâir Ferik Kâzım ve erkânıharbiyesi Âkif Paşalar da meclise katılmışlardı.</p>
				<p class="normal">Mecliste, bundan sonra ne yapılmak lâzım geleceğinin müzâkeresine girişildi. Daha gerilerde müdâfaaya elverişli noktalar arandı. Pasin ovasının hiç bir yerinde istenildiği gibi müdâfaaya müsâid bir yer göze kestirilemedi. Neticede, Erzurum'un iki saat kadar doğusundaki Deveboynu'ndan başka bir mevki olmadığında karar kılındı.</p>
				<p class="normal">Deveboynu'nda hâlen bâzı erkân ve zâbitan istihkâm yapmakla meşgul olduklarından, oraya gidildiğinde hazır yapılmış bir istihkâmın dahi mevcut bulunacağı söylendi. Ama Muhtar Paşa hazretleri Deveboynu mevkiini ve istihkâmların tertip tarzını bilmiyordu. Bizzat bakıp görmek ve asker yerleştirildiği takdirde görülecek noksanlarını düzelttirmek üzere o gece Deveboynu'na doğru Köprüköyü'nden çıkması lâzım geldi.</p>
				<p class="normal">Yokluğu sırasında askerin kumandasını İsmail Paşa'ya bıraktı. Rusyalı, Horasan civarında bulundukça beyhûde yere Köprüköyü'nü terk ederek Deveboynu'na gelinmemesini, o kadar arâzi ve köylülerin düşmana çiğnettirilmemesini tenbih etti.</p>
				<p class="normal">Şâyet düşmanın hareket ederek Köprüköyü üzerine gelmekte olduğu anlaşılırsa, o halde de, ara yerde beş altı saat kadar bir mesâfe bulunduğundan, ondan önce davranılıp doğruca Deveboynu'na gelinsin, dedi. Bu sırada yol Hasankale kasabasının içinden geçeceğinden, herhalde askerin kasabaya sokulmayarak, dışarıdan dolaştırılmasını da söyledi.</p>
				<p class="normal">&#160;</p>
				<p class="solbaslik2">"Zâbitânın hepsi gelsin!"</p>
				<p class="normal">Bu kararın Fâtiha'sı çekildikten sonra Muhtar Paşa hazretleri, fakir de beraber bulunduğum halde, üç beş süvâri ile yatsıdan iki üç saat sonra Köprüköyü'nden çıktı. İki saat sürmeden Hasankale'ye ve doğruca telgrafhâneye inildi.</p>
				<p class="normal">Erzurum'da bulunan Müşir vekili Hasan Tahsin Paşa'ya: <span class="ideitalik">"Erzurum'da izinli veya vazifede ne kadar erkânıharp ve başka mektepli zâbitan var ise şimdi kaldırınız; hepsi fecirle beraber beni Deveboynu'nda bulsunlar"</span> emrini verdi.</p>
				<p class="normal">Yine hayvanlara binilerek Hasankale'nin üç saat berisinde bulunan Korucuk köyüne gelindi. Sabah olmaya daha iki üç saat istiyordu. Paşa hazretleri bir parça uyku kestirmek için Korucuk köyüne indi.</p>
				<p class="normal">&#160;</p>
				<p class="solbaslik2">Erzurum'dakilerin birşeyden haberi yokmuş</p>
				<p class="normal">Fakir de hazır oraya kadar gelmişken, gidip, bir iki gün zarfında çoluk çocuğun bir çâresine baktıktan sonra Deveboynu'na gelip Paşa hazretleriyle buluşmak iznini aldım. Geceleyin yoluma devam ederek, fecirle beraber Erzurum'a vardım. Âlem daha uykuda idi.</p>
				<p class="normal">Bir iki saat sonra hükûmet konağına gittim. Bizim Divân-ı Temyiz'e uğradım. Baktım, herkes işiyle meşgul! Âlemde ne kıyâmetler kopuyor, ordular ne hâle geldi, hiç kimsenin haberi bile yok! Arkadaşlar fakiri gördüler, memnun oldular; biz de olduk. Sağlık ve sıhhate müteallik teâtisi âdet olan sözler bitirildikten sonra, bahis bugünkü hâle ve benim niçin gelmiş olduğuma intikàl etti.</p>
				<p class="normal">Gelen yalnız ben değil, bütün ordunun Erzurum'a gelmekte ve Moskof'un dahi bu orduları takip etmekte olduğunu anlattım. Meğer hiç bir şeyden, hattâ Kars'ın ve Alacadağ'da bulunan, bundan üç gün evvel hezimete uğrayan ordunun hâlinden bile haberleri yokmuş.</p>
				<p class="normal">Herkesi bir fenalık aldı. Mahkemenin işleri bırakıldı. Fakir de o sûretle haber verdiğimden nedâmet ettim, ama bir kere oldu! Çünkü vak'aların içinde bulunan adam, hattâ bu, yangın kadar da mühim olsa, yine de ehemmiyetini dışarıdan bakanlar kadar takdir edemiyor. İşin içinde bulunanların dehşeti, dışarıdan görenlerin dehşetiyle bir değildir. Vak'alar dışardan pek dehşetli görünür.</p>
				<p class="normal">Mahkeme heyetinin dûçar olduğu dehşet, fakirde yoktu; veyahut biz o dehşeti gördük geçirdik de, bizden sonra dehşete düşenlerin hâline şaştık kaldık. Bunların hangisi doğru, orası mütâlaaya değer...</p>
				<p class="normal">&#160;</p>
				<p class="solbaslik2">Ahmed Muhtar Paşa, Deveboynu'nda</p>
				<p class="normal">Her ne ise, fakir Erzurum'da kendi evimin işleriyle meşgul olup, durayım. Gelelim Muhtar Paşa'nın ve Köprüköyü'ndeki ordunun hâline:</p>
				<p class="normal">Muhtar Paşa gün doğmazdan evvel Deveboynu'na varır, Erzurum'dan istediği zâbitanın bâzısını da gelmiş bulur. Beraberce, yapılmış ve yapılmakta olan istihkâmları ki hafif hendeklerden ibârettir, gezerler. Ondan sonra, o mevkiin arka cihetleri nerelerdir ve hangi taraflardan, nasıl yollar geliyor; o yolları müdâfaa edecek ne gibi noktalar var, bunlar da muâyene ve tedkik olunur.</p>
				<p class="normal">Şuraya bir tabur, buraya sekiz bölük kifâyet eder; şu tepeye beş top konulmalıdır gibi yapılan tertibat yazılır, o zâbit efendilere verilir. Tanzim edilen harp hattı gösterilir, düzeltilir ve daha nerelerine hendekler yapılması lâzım geleceği dahi onlara anlatılır, akşam da olur.</p>
				<p class="normal">O gece Muhtar Paşa, civarda bulunan Toy köyünde kalır. Sabahleyin de bu köyün etrafındaki sahra ve tepeleri gözden geçirdikten sonra, Deveboynu'nun sol cenâhını ve bir de Gürcüboğazı denilen mevkii görmek ister. Burası Oltu ve Ardahan'dan Erzurum'a doğru gelen yolların birleştiği yerdedir.</p>
				<p class="normal">&#160;</p>
				<p class="solbaslik2">Yeniden bozgun alâmetleri</p>
				<p class="normal">Öğle vakti oraya giderken, Köprüköyü'ndeki bizim ordunun Deveboynu'na gelmekte olduğunu haber alır, ve hattâ gelmekte olan ordudan bâzı top ve tüfek sesleri de işitir. Merak ederek Deveboynu'na döner. Askerin bozuk ve perişan bir halde gelmekte olduğunu görür, telâş ederek sebebini sorar.</p>
				<p class="normal">İsmail Paşa, ric'at ederlerken düşmanın beş alay süvârisinin arkalarına takıldığını ve ordunun artçısını tazyik ettiklerini, bu sırada umum askere bir ürküntü geldiğinden nizamlarını kaybettiklerini, ama hamd olsun başka vukûatları olmadığını, ifâde eder. Muhtar Paşa işi tamamiyle anlayarak, bir gün önce tayin olunan mevkilere askerin yerleştirilmesi işiyle meşgul olurlar.</p>
				<p class="normal">&#160;</p>
				<p class="solbaslik2">Kürdistan'ın hâline dâir esef verici düşünceler</p>
				<p class="normal">Şuracıkta mühim bir hâlin kayd olunması lâzımdır:</p>
				<p class="normal">İsmail Paşa Bayezid'den dönerken, sırf Kürtler âsâyişi bozacak bir hal vukua getirmesinler diye, yanındaki ordudan iki tabur ayırarak Bargiri'ye göndermeye mecbur olmuştur. Bu iki taburu, alınmış olan karar gereğince ric'at sırasında Kaymakam Ahmed Bey kumandasında Bargiri'ye sevk etmişti.</p>
				<p class="normal">Dördüncü ordunun nizâmiye ve redifleri, harbin başında her taraftan, harp yerine sevk olundukları sırada, Kürdistan'ın bâzı yerlerine konulmak için altıncı ordudan, yâni Bağdat'tan bâzı taburlar da sevk olunmuştu. Bayezid ordusundan ayrılarak Bargiri'ye gönderilen iki tabur yetmediği için Bitlis ve Van'ın ilerisindeki Çölemerik kazasında bulunan iki Bağdat taburunun da Bargiri'ye celbi ile Van havâlisinin âsâyişi sağlanabilmiştir. <span class="ideitalik">Fe teemmelû yâ ihvân!</span><sup class="calibre3"><a href="../Text/basimizagelenler_split_326.html#footnote-600-201" id="footnote-600-201-backlink" name="footnote-600-201-backlink">201</a></sup></p>
				<p class="normal">Ordularımızın, din ve devlet düşmanı karşısında, taştan ve ağaçtan adam aradıkları sırada, bizim Kürt ağaları ahâlinin âsâyişini bozmasınlar diye, taburlarımızı harpten alıkoyuyoruz! İşin felsefesi düşünülürse, bizim askeri harpten alıkoyan kuvvet, Rusların menfaatine yardımcıdır. Demek oluyor ki, lâilâhe illâllâh kelimesinin altında toplanan Devlet-i Aliyye-i Osmâniye tâbiyetinde bulunan cemâatten, cehâletleri yüzünden Ruslarla birlik olan teb'amız da vardır!...</p>
				<p class="normal">&#160;</p>
				<p class="solbaslik2">Hâinliğe mi şaşalım, câhilliğe mi?</p>
				<p class="normal">Ne uzağa gidiyoruz? Kırım muhârebesi sırasında devletin orduları Rusya muhârebesiyle meşgul ve Kars kalesindeki din kardeşlerimiz çevrilmiş iken, Diyarıbekir'in Behtan aşireti Kürtlerinden İzzeddin Şîr Bey nâmında bir alçak, etrâfına topladığı haşarat ile civârında bulunan köyleri yaktı, yıktı. Sonra da Siirt şehrine hücum ederek, memleketi ve hükûmet konağını ve bütün memur hânelerini yağma etti, bâzısını da öldürdü.</p>
				<p class="normal">Devlet o vakit Mirlivâ Kavaklı Mehmed Paşa kumandasında asker gönderip, onları terbiyeye mecbur oldu. İşte bu vak'ayı yapan da yine İslâmiyet nâmı altında toplanmış olan cemâatin bir kısmı idi.</p>
				<p class="normal"><span class="ideitalik">Fe-subhânallâh-ul Hallâk!</span> Ne kadar ahlâksızlık, ne rütbe cehâlet ve ne derece hıyânet ki, menfaat edinmek hevesiyle kendi evimizi elimizle yıkmaya ve din kardeşlerimizi esir ettirmeye çalışıyoruz. Başka millet ve devletlerin birliği ve efrâdı arasındaki beraberliği karşısında insan böyle şeyleri yazmaktan –değil yazmaktan hattâ hatırına getirmekten bile– hayâ ediyor!...</p>
				<p class="normal">&#160;</p>
				<p class="solbaslik2">Hâine rütbeler verdik!</p>
				<p class="normal">Garâbetin idâreye ait olan hatâlı bir kısmı daha vardır. Bu İzzeddin Şîr Bey'i tuttuk; İstanbul'a getirdik; bir müddet mahpus ve menfî kaldı. Sonra bu zâtı mükâfat olarak mutasarrıflıklara tâyin ettik!? Ergiri'de, Preveze'de, elhâsıl Yanya vilâyetinin ekser sancaklarında ve Rumeli'nin daha bâzı yerlerinde istihdâm ettik, rütbeler verdik!</p>
				<p class="normal">Gûyâ ettiği hizmeti beğenip, kendisini akranları arasında mümtaz kıldık!... İzzeddin Bey hazretlerinin hâinliğinden çok, iş erlerimizin câhilliğine şaşmak lâzım değil mi!?</p>
				<p class="normal">Elhâsıl efendim, bu Kürdistan'ın ahvâli her halde dikkate şâyandır. Yazmakta bulunduğumuz doksandört senesi muhârebesinde bile Dersim vilâyetinin Kürtleri aldı yürüyüverdi! Dersim'e civar köyleri yakıp yıktılar, hükûmete karşı isyan hareketine cür'et ettiler.</p>
				<p class="normal">Gerçi onlar dâimâ vahşet hâlinde iseler de, şu asırda ve şu zamanda, öyle Anadolu'nun ve her tarafı oldukça medenî memleketlerin orta yerinde, böyle vahşî cemaatlerin bulunması ayıbı, hükûmetimize aittir...</p>
				<p class="normal">İmanım neredeyiz! Afrika çöllerinde mi bulunuyoruz, yoksa Sibirya sahrâsında mı? Zaman onların bile çârelerine bakmak tasavvurlarında iken, bizim Kürdistan kıtasının hâline acınmamak mümkün değildir...</p>
				<p class="normal">Canım bu adamların faydasından vazgeçtik. Bâri devletin meşgul olduğu bir sırada zarar vermeseler; en büyük menfaat ve faydaları bu olmuş olur... Gelelim sadede:</p>
				<p class="normal">&#160;</p>
				<p class="solbaslik2">Ric'at sırasında yakılan erzak</p>
				<p class="normal">Muhtar Paşa hazretleri, Deveboynu'na gelen askerin ta'biyesiyle meşgul iken Serasker'den şu telgrafı alır:</p>
				<p class="normal"><span class="ideitalik">"O tarafta bulunan ecnebi memurlarının, mensup oldukları sefâretlere gönderdikleri mâlûmatlara göre, gûya İsmail Paşa hazretlerinin Köprüköyü'nden Hasankale ve Korucuk köyüne ric'ati sırasında birçok zahire ve mühimmâtın yakılıp yok edildiği rivâyet olunmakta ise de, buna dâir henüz taraf-ı âsafânelerinden bir işâret vukû bulmadığı cihetle, pek de sahih nazarıyla bakılamamaktadır. Allah saklasın, böyle bir şeyin olması hâlinde bittabi mâlum-i âlîleri bulunacağından, sahih olup olmadığının ve olduğu takdirde yakılan zahire ve mühimmâtın sebep ve menşeinin ve miktarıyla cinsinin lûtfen iş'ârı ve Yukarı Pasin'de düşmanın vaziyet ve kuvvetine karşı ittihaz buyurulan müdâfaa hattının ve Gürcüboğazı ve civarlarında himmet-i aliyyeleriyle tertip olunan müdâfaa tabakatının lûtfen bildirilmesi bilhassa yüce himmetlerinizden beklenmektedir efendim.</span></p>
				<p class="sagitalik">19 Teşrînievvel sene 1293 [31 Ekim 1877]<br class="chapter"/>Mustafa"</p>
				<p class="normal">Cevabı budur:</p>
				<p class="normal"><span class="ideitalik">"19 Teşrînievvel sene 93 târihli ve şifreli emr-i telgrâfîleri cevâbıdır. Köprüköyü müdâfaaya müsaid bir nokta olmadığından, oradan bir müdâfaa mahalline çekilmek icap etmiştir. Nakil vasıtalarımız kâfi olmadığından, ric'at sırasında, gerek Köprüköyü'nde ve gerek civarı olan değirmenlerdeki takriben otuz kırk bin kıyye miktarı un ve miktarı meçhul olan buğday, düşmana kalmaması için suya döktürülmüş ve yaktırılmıştır. Mühimmat ve sâire ise zâyi edilmemiş ve götürülmüştür. Ancak bunlardan da hayvanı çamura saplananların kalmış olacağı tabiîdir. Şimdi tutulan müdâfaa hattı bahsine gelince: Evvelce dahi arz olunduğu vechile, cephemiz Korucuk köyü ve harp hattımız Nebiçayı'nın sağ sâhili olup, sağ cenâhımız Çeperli köyü yanındaki dağa dayalı ve sol cenâhımız dahi Küçük Toy köyünün gerisinde ve üstünde bulunan Çobandede dağıdır ki, oradan Gürcüboğazı'na ve Erzurum ovasına geçilecek yol kapanır. Mevcut kuvvetimiz ancak bu harp hattını teşkil edebildiğinden, asıl Gürcüboğazı'nda şimdilik bir şeyimiz yoktur.</span></p>
				<p class="normal"><span class="ideitalik">"Trabzon'dan gelecek taburlar bekleniyor; fakat Erzurum ovasındaki Karasu'yun bâzı bâzı yerleri seddedilerek oralarda bataklık ihdâs edilmesi için memurlar gönderildiğinden, şimdi Gürcüboğazı'ndan Erzurum'a iki yol kalır ki, onlar da sağdaki ve soldaki dağların etekleridir. Solda kalan yol, Çobandede dağının ateşi altındadır; fakat sağında kalan yol dağın eteği ile Ilıca köyüne kadar gideceğinden, bunun için, taburlarımız geldiğinde bir şey düşünülecektir. Fakat o hareket düşman için pek de iyi olamayacağından, şu halde, askerimiz sebat ettiği takdirde, Allah'ın yardımıyla Erzurum emniyete alınmış demektir. Askerin ahlâkını düzeltmek için üç gündür sabahtan akşama kadar, bizzat gezip, cümleye va'az, nasihat ve tehdîdât ile uğraşmakta ve umum istihkâmları kendi elimle yaptırmakta olduğum arz olunur.</span></p>
				<p class="sagitalik">21 Teşrînievvel sene 93 [2 Kasım 1877]<br class="chapter"/>Ahmed Muhtar"</p>
				<p class="normal">&#160;</p>
				<p class="solbaslik2">"Askerimiz sebat ederse!.."</p>
				<p class="normal">İşte bu cevap telgrafından Deveboynu'nda ittihâz olunan harp hattının te'sisi şekli ve askerin ta'biyesi anlaşılır. Asıl dikkate şâyan bir şey vardır ki, o da: <span class="ideitalik">"Askerimiz sebat ettiği takdirde Erzurum'un emniyete alınmış olduğu..."</span> fıkrasıdır.</p>
				<p class="normal">Bu sözü yazmanın bir sebebi vardı. Çünkü Muhtar Paşa, Gürcüboğazı'na geçmek üzere Toy köyünden hareket ettiği sırada, Köprüköyü'ndeki bizim ordunun, dönmekte olduğunu gördü. Arada bir top sesleri de işitildiğinden hakikati anlamak için, Gürcüboğazı'na gitmekten vaz geçmişti. Dikkat olunduğunda Korucuk köyünden beri akmakta olan askerin, birbirini çiğnercesine âdeta kaçmakta oldukları görülünce işin rengi büsbütün değişmiştir.</p>
				<p class="normal">Askeri, Deveboynu harp hattında durdurmak ve Erzurum'a geçirmemek için erkânıharp livâsı Âkif Paşa ileri koşarak Deveboynu'na getirdiği topları firârîlerin önüne dizip <span class="ideitalik">"Bir adım daha ileri geçecek olurlarsa cümlesini şerapnel ile kıracağını"</span> bağırarak ilân eder. Bu sırada Muhtar Paşa hazretleri de Âkif Paşa'nın olduğu yere gelir, asker de durdurulur. Bütün gelenlerin arkası alınır; ondan sonra alay ve tabur hâline konmak üzere tertip ve tanzîme başlanır.</p>
				<p class="normal">Bereket versin ki, o gün ve ertesi gün Ruslar bu askerimizi de takip edememişlerdir. Eğer yürümüş olsalardı, hiç silâh atılmaksızın ve bir adam öldürülmeksizin, bizimkilerin izi sıra engelsiz ve zahmetsiz, doğruca Erzurum'a girerlerdi.</p>
				<p class="normal">&#160;</p>
				<p class="solbaslik2">Ordu, neden bozuldu?</p>
				<p class="normal">Bu hâlin sebebini Muhtar Paşa hazretleri, İsmail Paşa'dan suâl eder. O da, Deveboynu'na gelirlerken, yolda, artçılarına, düşmanın birkaç top atarak hücum ettiğini, bunu duyan ilerdeki askerin ürkerek firâra başladıklarını ve bir türlü önlerine geçilemediğini hikâye eder.</p>
				<p class="normal">Erzak terk edildiğini, cephane filân bırakıldığını söylemez. Belki o şekilde levâzımat terk olunduğundan gerçekten haberi yoktu. Zira iş o derece karışmış ki, kimsenin kimseden haberi yok, denilecek hâle gelmiş imiş...</p>
				<p class="normal">Ne vakit ki, iş sefâretlerden Kapı'ya aks ederek, keyfiyet, Serasker'in bir telgrafıyla Muhtar Paşa'dan sorulur; o vakit de İsmail Paşa, Muhtar Paşa'nın cevâben çektiği telgrafta beyan eylediği vechile cevap verir...</p>
				<p class="normal">Fakat sonradan, yâni ta'biye işleri bittikten sonra, erkân, ümerâ ve sâir zâbitan ile görüşüldü. İşin ve vukuâtın, İsmâil Paşa hazretlerinin dedikleri gibi olmadığı ağızdan ağıza şâyi olarak anlaşıldı.</p>
				<p class="normal">Bizimkiler ric'at ederken, Rusya'ya beş yüz bu kadar da nefer esir vermişler. Sonradan neşr olunan Rus evrâkında da burası kayıtlıdır. Ama İsmail Paşa bunu saklayarak, hiç söylememişler idi, veyahut henüz haber alamamıştı.</p>
				<p class="normal">&#160;</p>
				<p class="solbaslik2">İşin aslı nedir?</p>
				<p class="normal">Mes'elenin hakikati şöyle oluyor ki:</p>
				<p class="normal">Muhtar Paşa orduyu İsmail Paşa kumandasına terk ederek geceleyin Köprüköyü'nden ayrılmıştı. Ertesi gün öğleden sonraya kadar Rus ordusunda bir hareket görülmediği için bizim ordu yerinde kalmış.</p>
				<p class="normal">İkindiye doğru Rus ordusunun ilerlemekte olduğu haberi gelince, bunlar tâlimat gereğince askeri Köprüköyü'nden kaldırmışlar. Ordunun Köprüköyü'nden tamamen ayrılıp alâkayı kesmesi gurubdan sonraya kadar sürmüş.</p>
				<p class="normal">Gece yatsıdan iki ikibuçuk saat sonra Hasankale kasabasının bir kenarından geçmişler, yine tâlimat üzere kasabaya da uğramamışlar. Ama topluca ve resmen uğramamışlar; yoksa perakende olarak yoğurt bulmak, yumurta aramak, kahve yahut su içmek, ekmek almak için birer, ikişer, beşer haylice nefer kasabaya girmiş imişler.</p>
				<p class="normal">İsmail Paşa hazretleri de kasabadan daha bir saat kadar ileriye geçip Büklük tâbir olunur çalılıkta, bir yerde inerek, askere orada mola ettirmiş imiş. Ordunun döküntüsünü beklemek üzere gece orada yatmaya karar vermişler.</p>
				<p class="normal">&#160;</p>
				<p class="solbaslik2">Gece yakılan ateşler!</p>
				<p class="normal">O havâlinin mevkii icâbınca mevsim kış ağızları olduğundan, Paşa hazretleri çalıçırpı toplattırarak bir ateş yaktırır; bâzı ümerâ ile etrâfında oturarak lâkırdıya dalarlar.</p>
				<p class="normal">O sırada ansızın bir top patlar, güllesi de gelip bizimkilerin yaktığı ateşin yanına düşer. Herkesi bir dehşet kaplar. Derken bir daha, arkasından bir daha top atılıp da gülleleri askerin yaktığı ateşlerin üzerine doğru düşünce ortalıkta dehşet artar. Ateşler söndürülür; âlem zifirî karanlık, göz gözü görmez olur. Asker çorba gibi birbirine karışarak ön taraflarına yâni top atılan yerin aksi cihetine doğru birbirini basarak ve herkes levâzımâtını vesâir öteberisini toplamaya vakit bulamayarak, tabana kuvvet kaçmaya başlarlar.</p>
				<p class="normal">Erkân ve ümerâ</p>
				<p class="normal"><span class="ideitalik">"Be amanın! Etmeyin, gitmeyin, durundu bakalım, işi anlayalım, bir çâresini bulalım."</span></p>
				<p class="normal">Diye askerin önüne durmak isterlerse de, ne mümkün! Gece vakti kim kime! Söz dinleyen yok ki...</p>
				<p class="normal">Derken o sırada ciddî olarak vazife yapan ümerâdan bâzılarının ellerine bozulmamış bir iki muntazam tabur geçer. Bu taburlardan askerin kondukları yerin gerisine doğru bir hat çekerler. Hücuma geçen Rusya süvârisi, karanlıkta bu hattın üzerine düşer; birkaç el ateş ederler, süvâriler geri çekilir.</p>
				<p class="normal">Sabah da yakınmış. Sabah olur, ama bizim bozgun asker, hâlâ Korucuk ovasına koşup gidiyor. Geride kalan o iki tabura düşman musallat olur. İki taraftan da birkaç top atılır.<sup class="calibre3"><a href="../Text/basimizagelenler_split_327.html#footnote-800-68" id="footnote-800-68-backlink" name="footnote-800-68-backlink">(*68)</a></sup></p>
				<p class="normal">İşin önünü almak ve askeri, hiç olmazsa Deveboynu'nda durdurmak için erkânıharbiye reisi Âkif Paşa, yanına bir batarya top alarak ileriye koşar. Cümlesini topla mahv edeceğini ilân ederek askeri orada durdurur. Peyderpey askerin arkası gelir, oracığa yığılır, sonra tanzim ve tâbiye olunur.</p>
				<p class="normal">&#160;</p>
				<p class="solbaslik2">Kabahat kimdedir?</p>
				<p class="normal">Meğerse bizim ordu Köprüköyü'nden kalktığı sırada, zâten hareket hâlinde bulunan Moskof'un birkaç alay süvârisi, bir süvâri bataryasıyla ordumuzu tâkiben ilerler. Askerin Hasankale kasabasının içine perakende olarak dalacaklarını tahmin ederek, bir kısım süvârisini kasaba etrâfında karakol olarak bırakır ve yoluna devam eder. (Ric'at esnâsında Hasankale kasabasına girilmemesi emri bu sebeple verilmişti.)</p>
				<p class="normal">Bizim askerin ilerde mola vermiş ve ateş yakmış olduğunu gören düşman süvârisi, sağ tarafta bulunan ufacık bir tepeye toplarını çıkarır, bizim ateşleri nişan alarak gülleleri salıverir. Ortalık allak bullak olunca yine süvârisini hücuma kaldırırsa da, önde bulunan bir iki muntazam taburumuzun ateşini yiyerek durmaya mecbur olurlar.</p>
				<p class="normal">Bu sesler ve dehşet hâli, kasaba içine dalmış olan askerin kulağına erişince, kimisi taburunu bulmak için koşarken tutulur, kimisi kasabada saklanır da sonradan yakayı ele verir. Elhâsıl böyle böyle beş yüzden fazla da esir veririz. Artık ne kadar cephanemiz düşman eline düştü, ne kadar mekkâre beygirimiz kayboldu, bunların hesâbını bulmak güçtür!</p>
				<p class="normal">Bu felâketin sebepleri aranırken, kimisi kabahati bizim artçı süvârilere verdi. Kimisi: <span class="ideitalik">"Hayır, asker mola verdiği zaman karakol olarak arkaya bırakılan taburun yerinde durmamış olmasındandır"</span> dedi. Herkes, ötekine kabahat bularak kendisini temizlemeye çalıştı. Elhâsıl, asıl kabahatin kimde olduğu bilinemedi gitti.</p>
				<p class="normal">&#160;</p>
				<p class="solbaslik2">Vazifesini bilir üç binbaşı</p>
				<p class="normal">Bana kalırsa asıl kabahat, o sırada bozulmamış olan üç tabur hâriç, otuz taburun binbaşılarındadır. O üç tabur niçin muntazam kaldı? Ötekiler neden kalamadı da öylece perişan oldu?...</p>
				<p class="normal">Demek ki, bozulmayan taburların binbaşıları, yüzbaşı, çavuş hattâ neferlerine kadar askerlik fikir ve terbiyesini aşılamışlar. Sanatlarına merakları var. Diğer bir kısım zâbitanımız gibi, sırf maişet ve rütbe için asker olmamışlar.</p>
				<p class="normal">Eğer o gün, o üç tabur olmayaydı, dört beş alay düşman süvârisinin otuz bu kadar taburluk orduyu tamamen esir edeceğine şüphe yoktu. İşte o binbaşıların sâyesinde ordu esâretten kurtarıldı.</p>
				<p class="normal">Bakındı vazifeşinas üç binbaşının varlığı ile iş ne oluyor! Ya bütün zâbitanımız böyle olsaydı, Osmanlı ordusu zaferleriyle bütün hasetçilerine kan ağlatırdı.</p>
				<p class="normal">Hatâ ettiğim bir cihet de, bu binbaşıların isimlerini unutmuş bulunmamdır. Zira o vakit böyle bir sergüzeşt yazmak emelinde değildim ki, bâzı şeyleri hemen yazıp hazır edeyim. O vak'anın içinde bulunsaydım, bu hizmette bulunanları yine hatırlardım. Fakat öyle zannediyorum ki, taburların birisi dördüncü ordunun birinci talîa taburudur, binbaşı da Mehmed Efendi'dir.</p>
				<p class="normal">&#160;</p>
				<p class="solbaslik2">Almanyalı Mösyö Aşmit ile bir konuşmamız</p>
				<p class="normal">Bu hâtıraları Mısır'da yazdığımı birkaç yerde söylemiştim. Burada Mısır gümrüklerinin müdür vekili Almanyalı Mösyö Aşmit adında birisiyle, bir münasebetle görüşmüştük... Bir gün vedâa geldi; izinli olarak Almanya'ya sılaya gideceğini ve April'in onbeşinci günü mutlaka Almanya'da bilmem ne kasabasında bulunması icap ettiğini söyledi.</p>
				<p class="normal">Bunları söylerken o kadar neş'e ve sürûr içinde idi ki, keyfinden ağzı kulaklarına varıyordu. Hemen o saatte bütün saadetleri elde etmiş veya edecekmiş gibi bir sevinç gösteriyordu.</p>
				<p class="normal"><span class="ideitalik">"Hayrola Mösyö! Bu kadar sabırsızlığa ve sevince sebep nedir?"</span></p>
				<p class="normal">Diye sordum.</p>
				<p class="normal">Prusya'nın bilmem hangi muhârebesi esnâsında, kendisinin el'an mülâzım olduğu redif taburu, o kasabada teşekkül etmiş. Bu, Almanya ordusunca meşhur bir tabur imiş. Bu senenin April'inde o taburun kurulduğunun tamam ikiyüzüncü senesi oluyormuş. Onun için o memlekette, o taburda şenlikler yapılacak, ziyâfetler verilecekmiş.</p>
				<p class="normal">Bilmem hangi gün hangi saatte de Almanya İmparatoru o tabura gelip, verilecek ziyâfette hazır bulunacakmış, zâbitan ile yemek yiyecekmiş... Kendisi de arkadaşları tarafından dâvet edilmiş. Onun üzerine, Mısır hükûmetinden izin alarak, acele memleketine gitmeye kalkmış...</p>
				<p class="normal">&#160;</p>
				<p class="solbaslik2">"Almanlara âferin!"</p>
				<p class="normal">Hattâ İmparator'un Berlin'den o kasabaya şimendiferle yedi saatte geleceğini ve yedi saat kadar da taburda bulunacağını bile öğrenmiş. Elhâsıl işi o kadar iftihar ve zevkle anlattı ki, ikbâlin son derecesinde bulunan bir adamda, mümkün değildir ki böyle bir neş'e ve ferahlık bulunabilsin.</p>
				<p class="normal">Artık ben de kendimi tutamayarak:</p>
				<p class="normal"><span class="ideitalik">"Var olunuz Almanlar! Âferin Almanlar! Sizde ve sizin askerlerinizde bu yükselme arzusu, askerlik fikri, vatan muhabbeti ve milliyet gayreti mevcut oldukça, dünyada size gâlip gelecek hiç bir hükûmet ve devlet tasavvur etmeyiniz. Elbette şeref ve saadetin son derecesine yükseleceksiniz!"</span></p>
				<p class="normal">Sözlerini gayri ihtiyârî söylemiş, öyle bir terbiye ve ahlâka mâlik olduklarından dolayı kendilerini tebrik etmiştim. Şimdi görülsün ki, millî ve askerî fikirler ne imiş ve vatan sevgisi nasıl oluyormuş!...</p>
				<p class="normal">&#160;</p>
				<p class="solbaslik2">Kütahya Redif Taburu</p>
				<p class="normal">Eski vakitlerden sarf-ı nazar, Yeniçeri askerinin lâğvından sonra bizde vukû bulan muhârebelerde, acaba devletine, milletine güzelce hizmet eden taburlar hiç yok mudur? Pek çoktur; lâkin kimsenin mâl ettiği ve aldırdığı yok ki, onların isimleri dâimâ hatırlanıp anılsın! Meselâ bin ikiyüz yetmiş târihinde geçen Kırım muhârebesi esnâsında meşhur olan <span class="ideitalik">"Silistre müdâfaası"</span>nda <span class="ideitalik">Kütahya redif taburunun</span> sebat ve yiğitliği, o vakit herkes arasında dillere destan olmuştu.</p>
				<p class="normal">&#160;</p>
				<p class="solbaslik2">Erzurum Tâlî Taburu</p>
				<p class="normal">Yine meselâ, yukarıda yazıldığı gibi, Eylûl'ün yirminci günü Yahniler'de yapılan muhârebede, Küçük Yahni tepesinde bulunan dördüncü ordunun üçüncü talîa taburu ile <span class="ideitalik">Erzurum tâlî taburuna</span> karşı düşman, yirmi bir tabur değiştirmeye mecbur oldu. Bizim bu taburlarda, ne binbaşı, ne yüzbaşı kalmış, taburlar gecenin karanlığına kadar aç ve susuz olarak, ateşler içinde savaşarak düşmanına gâlip gelmiştir. Ondan sonra hizmetlerini takdiren bu iki taburun sancaklarına nişan verildiydi.</p>
				<p class="normal">&#160;</p>
				<p class="solbaslik2">Neden olmaz, neden yapılmaz!?</p>
				<p class="normal">İşte şimdi, her Eylûl'ün yirminci günü, o taburun yevm-i mahsûsu addedilse ve o gün ziyâfetler verilse, Mevlid'ler ve Kur'an'lar okutulsa, gecesi de fişekler atılarak, çalgılar çalınarak, taburun bayramı olduğu halka ve umum askere ilân edilse fena mı olur!...</p>
				<p class="normal">O tabura mensup olan zâbitan, velev o eski zâbitan ve neferlerden bir ferd, bir nefer kalmamış ise bile , biz filân taburdan yetiştik diye iftihar etmezler mi?</p>
				<p class="normal">Diğer taburlar da bunlara gıpta edip, bu taburlar gibi bir isim kazanmak emeline düşmezler mi? Bu hal umum ordumuzda askerlik fikrinin kurulmasına sebep olmaz mı? Elhâsıl çok şey olacağı için, hiç bir şey olmaz ve hiç bir iş de yapılmaz vesselâm!?</p>
				<p class="normal">&#160;</p>
				<p class="solbaslik2">Deveboynu muhârebesi</p>
				<p class="normal">Asker, Deveboynu'ndaki hafif istihkâmlara yerleştirildikten sonra, istihkâmların düzeltilecek yerlerini yapmaya koşturuldu. Birtakım mühim noktalarda da yeni yeni şeyler yaptırılmaya başlandı.</p>
				<p class="normal">Moskof da gelerek Hasankale ile Deveboynu'nun arasındaki düz ovanın Deveboynu'na yakın ve Korucuk köyünün beri tarafında Deveboynu'na müvâzi bir vaziyette mevki tutarak ordusunu kurdu. Aramızdaki mesafe ancak yedi sekiz kilometre tahmin olunurdu.</p>
				<p class="normal">Bizim de hep çadırlarımız yapıldı. Orada bütün bütün kışlamak ihtimâli olduğu gibi, mevsim icabı o günlerde çadır içinde ateş yakmadan oturmak dahi mümkün değildi. Asker ile seferberlikte bulunmuş zevâtın mâlûmu olduğu vechile çadırlar içinde birer de ocak yaptırıldı. Hatta fakir bile çadırımda muntazam bir ocak yaptırmıştım.</p>
				<p class="normal">Teşrînievvel'in yirmi ikinci [3 Kasım 1877] günü, bir iş için Erzurum'a geldim. Ertesi sabah hükûmet konağına gittiğimde top sesleri duyulmakta idi. Halk Deveboynu'nda muharebe olduğunu söylüyordu.</p>
				<p class="normal">Herkesin kalbini istilâ eden dehşet ve telâşın fakir ile hiç münâsebeti yoktu. Zira altı yedi aydan beridir gülle ve kurşun içinde ömür geçirilmiş ve bir dereceye kadar da alışılmış olduğundan, hükûmet konağındaki halkta gördüğüm telâştan bittabi benim âzâde olmam gerekiyordu.</p>
				<p class="normal">Herkes bir telâş ile öteye beriye koşuşuyordu. Çeyrek saat sonra konağın içinde hemen hiç kimse kalmadı denecek derecede ortalık tenhalaştı.</p>
				<p class="normal">Ben de oraya getirttiğim atıma binerek ordugâhımıza yollandım. Yolda piyâde ve süvâri birçok ahâli dahi silâhlı olarak, şehir dışındaki Gümüşlükümbet yoluyla ve <span class="ideitalik">"Allah, Allah"</span> nâralarıyla Deveboynu'na doğru koşup gidiyorlardı.<sup class="calibre3"><a href="../Text/basimizagelenler_split_328.html#footnote-600-202" id="footnote-600-202-backlink" name="footnote-600-202-backlink">202</a></sup></p>
				<p class="normal">O akıntıya uyarak Kartiye Jeneral denilen Kumandan Karargâhı'na kadar geldim. Dürbünümü alıp bakınca, düşmanın, harp hattımızın her noktasından taarruza geçtiğini gördüm. Fakat asıl taarruz noktası, sağ cenâhımızı teşkil eden Topalak köyünün önündeki fırkamızın bulunduğu yerdi.</p>
				<p class="normal">Bu hâli gören ahâli, hep ordunun sağ cenâhına doğru çekilip gittiler; oradaki kuvvetimize yardım etmek üzere ateşe saldırdılar. Asıl taarruz noktasına Ferik Rif'at Paşa kumanda ediyordu.</p>
				<p class="normal">&#160;</p>
				<p class="solbaslik2">Harp makinası muntazam çalışıyor</p>
				<p class="normal">Sağ cenâhın ateşi iyice şiddetlendiğinden, artık hep dikkatler o tarafa çevrildi. Ateşe dayanamayarak ric'at eden düşman, hücum yenilediği sırada bile askerimiz telâşsızca ve sebat ederek ateşe devamla düşmana göz açtırmıyordu.</p>
				<p class="normal">O sırada ordumuzun her noktası gülle ve kurşun alışverişiyle meşguldü. Harp hattımızı bir makineye benzetirsek, makinenin her parçası vazifesini tam olarak ifâ ettiğinden, hareketlerin âhengi ve ateşlerin ıttırâdı, dışardan bakanlara bir emniyet ve ferahlık veriyordu.</p>
				<p class="normal">İşin emniyetle yürümekte olduğu dahi umum muhârebe işinin makinisti olan Muhtar Paşa'nın yüzündeki tebessümden anlaşılıyordu.</p>
				<p class="normal">Bunu görünce, fakir çekinmeden çadıra girdim, öteye beriye yazılmak üzere Kumandan hazretlerinin emr ettiği bâzı mektup ve telgrafları yazmaya başladım.</p>
				<p class="normal">Kulaklarım yağmurlu havada yıldırımların birbirini tâkibi gibi, uzun müddet devam eden gök gürültüsüne benzer bir surette, iki taraftan ölüm saçan silâhların uğultusundan başka bir şey işitmiyordu.</p>
				<p class="normal">&#160;</p>
				<p class="solbaslik2">Bizim çadırlar kalbura döndü</p>
				<p class="normal">Bir aralık bizim çadırın ötesinde berisinde, ufacık deliklerin açılmakta olduğunu gördüm. Hâsıl olan hafif seslerden çadıra kurşun dokanmakta olduğunu anlayarak derhal dışarı fırladım. Düşmanın merkezimize karşı da hücuma geçtiğini ve iyice yaklaştığından kurşunlarının karargâhın her cihetini tuttuğunu gördüm.</p>
				<p class="normal">Birkaç yüz adım gerimizde bir tepeciğin üstüne çekildim. Harbin hâlini seyr eden bâzı zevâta katılarak dürbünle bakmaya başladım. Fakat ateş o kadar şiddetlendi ki, önümüzde bulunan bizim çadırlar, mermilerin tesiriyle parçalanmaya ve ufak bez parçaları, beyaz kelebekler gibi havada uçuşmaya başladı.</p>
				<p class="normal">&#160;</p>
				<p class="solbaslik2">Gürcü Şaban Ağa'nın cesâreti</p>
				<p class="normal">Pek iyi! Biz eşyâmızdan vaz geçtik ama, ordunun bütün mühim muhâberâtının bulunduğu evrak çantası çadırda kaldı. Çanta oturduğum seccadenin üstünde ve kâğıtlar ise etrafa dağılmış halde meydanda duruyorlardı. Şimdi hangi yiğidim cesaret edip de çadırdan bunları çıkaracak; böyle tehlikeli bir teklifi nasıl bir aslan yürekli arkadaş kabul ve icrâ edecek! diye düşünmeye başladım.</p>
				<p class="normal">Harbin başından beri hizmetimde bulunan, Batum'a bağlı Livana kazası ahalisinden bizim Şaban Ağa'ya danışmak için düşündüğümü söyledim.</p>
				<p class="normal"><span class="ideitalik">"Hay hay, ne varmış, ben gider çıkarırım!"</span></p>
				<p class="normal">Demesin mi!</p>
				<p class="normal"><span class="ideitalik">"Be âferin Şaban, koş yavrucuğum!"</span></p>
				<p class="normal">Diye okşayarak arkasını sığadım.</p>
				<p class="normal">O cesur Gürcü, belâ bârânı gibi yağmakta olan kurşunların içinde kalmış olan çadırlara saldırdı. Yangından mal kaçırır gibi, fevkalâde bir sür'atle, bizim seccâdeyi evrakla beraber kucaklamış, çantayı da üzerine koymuş olduğu halde selâmetle çıkardı, getirdi.</p>
				<p class="normal">Artık bizde âferinlerin, tahsinlerin bini bir paraya! Hattâ bu hizmetine karşılık olmak üzere, harpten sonra bizim Şaban Ağa'ya bir nişan alıvermek va'dinde bile bulundum; ama, muhârebenin sonunda Şaban, Rus'un istilâ etmiş olduğu köyünde kalmış olan çoluk çocuğunun bir çaresine bakıp yine dönmek üzere memleketine gitti de hâlâ gelmedi. Hayat ve memâtına dâir bir haber de alınamadı.</p>
				<p class="normal">&#160;</p>
				<p class="solbaslik2">Sağ cenahtaki savaş</p>
				<p class="normal">Bu sırada, her bakımdan dikkat ve ehemmiyete şâyan bir vaziyet alan sağ cenâhın hâli Muhtar Paşa'yı rahatsız etmeye başladı. O sırada namaz kılmakta olan Kurt İsmail Paşa'ya:</p>
				<p class="normal"><span class="ideitalik">"Namazı kısadan kesip sağ cenâha gidiniz. Askerin takviyesi için ne lâzımsa yapınız."</span></p>
				<p class="normal">Emrini verdi, gönderdi.</p>
				<p class="normal">Sağ cenâhımızı hücumla tazyik eden düşman, gördüğü şiddetli mukàbele ateşinden işi söktüremeyeceğini anlayarak, biraz olduğu yerde kaldıktan sonra, adım adım geri çekilmeye başladı. Bizim avcılar da ilerletilmeye başlandığı sırada, Ri'fat Paşa'nın bacağından vurulduğu haberi geldi.</p>
				<p class="normal">Ri'fat Paşa vurulunca, kumandayı Kaymakam Bahri Bey'e bırakmış ve başlanan taarruz hareketinin tamamlanması ona havâle etmiş. Fakat Başkumandan hazretleri Ri'fat Paşa'nın yerini tutmak üzere, merkezden, Mirlivâ Âkif Paşa'yı oraya gönderdi.</p>
				<p class="normal">Âkif Paşa harp hattına varıp, ehemmiyetli bir değişiklik yapıp da hücumu yenilediği sırada, onun da vurulduğu haberi alındı.</p>
				<p class="normal">Bundan sonra sağ cenâhın umum kumandasında bulunan İsmail Paşa, akşam olup sular kararıncaya kadar, topçu livâsı Hüseyin Paşa ve Bahri Bey vâsıtalarıyla, harbi bulduğu halde idare etti. Karanlık bastıktan sonra herkesin olduğu yerde geceyi geçirmesi emriyle, ateşi kestirdi.</p>
				<p class="normal">&#160;</p>
				<p class="solbaslik2">Ordu merkezimizin bozulup dağılması</p>
				<p class="normal">Fakir çadırda iken gelen kurşunlar, hücumun merkeze doğru döndüğünü bize anlatmıştı. Bir iki saat o şekilde uzaktan kurşunla selâmlaştıktan sonra, akşama doğru, merkez üzerine olan hücum şiddetlendi.</p>
				<p class="normal">Düşmanın merkeze kastı anlaşılınca, merkezin ilerisinde ve Uzunahmed köyünün üstündeki tepede Diyarıbekir redif miralayı Ahmed Bey kumandasında bulunmakta olan üç taburu takviye etmek için merkezden üç tabur daha gönderilmişti.</p>
				<p class="normal">Fakat Ahmed Bey, harbin başından beri Bayezid kolordusunda bulunduğundan, Muhtar Paşa'ca tecrübe edilmiş değildi. Bu sebeple bir kazâya dûçar olunmamak için, Mirlivâ Çerkes Musa Paşa da, işin cereyânına nezâret etmek üzere o tepeye gönderildi...</p>
				<p class="normal">Düşman piyâdesi hücumunu o tarafa çevirdiği gibi, topları dahi o noktayı şiddetle döğmeye başladılar.</p>
				<p class="normal">Bu sırada, ne olduysa oldu! Düşman daha hayli mesâfe uzakta iken, tepenin üstündeki taburlarımızın, hep birden, tepeden aşağı patır kütür dökülmekte ve geriye doğru kaçmakta oldukları görülmesin mi!</p>
				<p class="normal">Kumandan Paşa hazretleri ihtiyatta bulunan askerden iki tabur alarak bizzat oraya koştu; döküntü askerle karşılaştı. Onların birazını çevirip ileriye doğru yürüyerek askeri ateşe başlattırdı; ama, bizim askerin dökülmesiyle beraber tepeyi zapt etmiş olan düşman askeri, olduğumuz yeri, yâni Kartiye Jeneral'i şiddetli bir ateşe tuttu.</p>
				<p class="normal">Hattâ yanımızda bulunan Macar mültecilerinden Ferik Feyzi Paşa dahi boynundan hafif surette yaralandı. Bizim olduğumuz yerde bulunan taburlar, düşmanın tepeye çıktığını, bizim askerin aşağı döküldüğünü ve artık hücumun bize döndüğünü gördükleri gibi, sirâyet eden korku sebebiyle ürkerek, bulundukları hattan geriye doğru, hep birden kaçışmaya başladılar.</p>
				<p class="normal">&#160;</p>
				<p class="solbaslik2">Asker, neden bozulup kaçar?</p>
				<p class="normal">Askerin muhârebeden firârı mes'elesi gâyet acâyiptir. Gûyâ ki cümlesi bir his ve bir kalbe mâlikmişler gibi ayni şeyi yaparlar. Sanki hepsinin kalbi, elektrik cereyanı gibi, mânevî bir bağla birbirine bağlıdır. On bin nefer de olsa, bir dakika ve bir anda muhârebeden yüz çeviriyorlar. Zâbitler de o neferlerin içine ve o kalabalığın arasına karışıp, beraberce koşup gidiyorlar.</p>
				<p class="normal">Zâbitanın bâzı hamiyetlileri, sopa ile askerin önüne durmak, rast geldiğinin kafasını gözünü yarmakta kusur etmiyorlarsa da, başa çıkamayınca onlar da cemâate uyuyorlar. Ama askerle beraber kaçan zâbitanımız, askeri sebâta sevk edenlerden daha çoktur!</p>
				<p class="normal">Muhtar Paşa'nın beraberce alıp götürdüğü taburların birisi, hassa ordusunun nizâmiye üçüncü alayının taburlarından biri idi. Bu taburlar<span class="ideitalik">"İleri!"</span> kumandasıyla, düşmanın bize doğru gelmekte olan kuvvetinin üzerine, yürütüldü. Bu sırada taburun binbaşısı Ramazan Ağa, kafasını ve belden yukarısını bir büyük taşın arkasına sokarak, kıçını dışarı çıkarmış olduğu halde, askerine: <span class="ideitalik">"İleri!"</span> kumandasını veriyormuş.</p>
				<p class="normal">Binbaşının bu hâlini gören Kumandan Paşa, dayakla cezâsını vermek için üstüne doğru giderken, kıçına rastlayan bir düşman kurşunuyla, Binbaşı Ağa yere serilmiş. Ve bu cihetle hakikatin dest-i intikamına düşmekle, Muhtar Paşa'nın dayağından kurtulmuş...</p>
				<p class="normal">Şimdi Binbaşı cenaplarının bu hâlini gören askerde yürek mi kalır? Sonra o askerden bir cesâret mi beklenir!... Zâbitanın gösterdiği korkaklık yüzünden, askerin kalbi alt üst olmaz mı! İşte <span class="ideitalik">"Bizde zâbit yoktur!"</span> denilmesinin sebebi, bu ve daha buna benzer nâmusa taallûk eden münâsebetsizlikleri yapmaktan utanmayanların pek çok olmasıdır.</p>
				<p class="normal">&#160;</p>
				<p class="solbaslik2">Nişanlar üzerine bir fıkra ve düşünceler</p>
				<p class="normal">Düşman karşısında yaralananların yarasını mânevî bir iftihar nişânesi sayanlardanım. Bu gibi aziz gâzilerimizin sînelerinin dahi, hamiyet ve şecaatlerinin maddî takdîri olan birer nişan ile süslenmesini de isterdim.</p>
				<p class="normal">İşin içinde bulunma tecrübesi pek çok hatâlarımı tashih ettiği gibi, bu hususta, aşağıdakine benzer vukuâtın görülmesi de pek büyük bir intibah ve ibret dersi verdi:</p>
				<p class="normal">Muhârebenin başlarında yaralanmış olan bir zâbiti harp hattından geriye getirmekte olduklarını gördüğümde yanına gidip hatırını sordum. Yaralının ifâde ve konuşma tarzı hoşuma gitti. Şu adamcağıza bir nişan almak niyetiyle ismini ve mensup olduğu kıtayı sorarak pusulasını yanıma aldım. Bu hâli akşam Muhtar Paşa'ya arz ettim. Çünkü, hak edenlere verilmek üzere yanımızda, muhtelif rütbelerde birkaç yüz nişan vardı.</p>
				<p class="normal">&#160;</p>
				<p class="solbaslik2">Yaralı beygirler...</p>
				<p class="normal">Paşa sükût ederek, evet veya hayır demedi. Bunu kendisinin mürüvetsizliğine vererek incindim. Birkaç gün sonra, yine bir muhârebe esnâsında gelen bir düşman güllesi, kırk elli adım kadar açığımızda bulunan mekkâre beygirlerinin yanına düşerek patladı. Bir hayvan telef oldu, birkaçı da yaralandı.</p>
				<p class="normal">Müşir Paşa, fakire hitâben:</p>
				<p class="normal"><span class="ideitalik">"Yâhu Ârif! Ne dersin, şu yük hayvanlarına da birer nişan vermeyelim mi, zira yaralandılar! Biçârelere ilerde iftihar vesilesi olsun diye, mutlaka göğüslerine bir şey takmak lâzım değil midir?"</span></p>
				<p class="normal">Yollu ve târizli bir suâlde bulundu.</p>
				<p class="normal">Bunun, birkaç gün evvel yaralanan zâbit hakkında ettiğim mürâcaatın cevabı olduğunu anladım da sükût ettimdi.</p>
				<p class="normal">Onun üzerine dedi ki:</p>
				<p class="normal"><span class="ideitalik">"Bak! İşte mekkâre beygirleri de muhârebede yaralanıyorlar. Her yaralıya nişan verilmek iktiza ederse, sonra o nişanın kıymeti nerde kalır!... Geçen gün sizin dediğiniz zâbit, acaba kaçarken mi vuruldu veyahut bir taşın arkasına saklanmışken bir kaza kurşunu mu rastladı? Buralarını bilmedikçe nişan vermek nasıl mümkün olur? Ben öyle isterim ki, bir zâbite nişan verildiği vakit: 'Ben</span> <span class="ideitalik">bunu filân muhârebede gösterdiğim hamiyet ve şecaatin yâdigârı olmak üzere aldım.' diye hayatı boyunca iftihar etsin, ve herkes de onu öylece bilsin."</span> (Fıkranın sonu).</p>
				<p class="normal">&#160;</p>
				<p class="solbaslik2">Ölçü ne olmalı?</p>
				<p class="normal">Hakikaten, Anadolu muhârebesi esnâsında Muhtar Paşa on, onbeş kişiye ancak nişan verebildiydi. Muhârebeden sonra İstanbul'a geldiğimizde Rumeli ordularının bütün zâbitânının, hattâ muâvine askeri efrâdının bile göğüslerini nişanla doldurmuş oldukları görüldü. Bunun üzerine bütün Anadolu harp ordusu zâbitânı meyus kaldılar. Hepsi, Muhtar Paşa'nın mürüvetsiz olduğuna kanaat getirdiler, hatırları kırıldı.</p>
				<p class="normal">Gerçi nasıl yaralandığı yukarıda beyan olunan Binbaşı Ramazan Ağa'nın hâli, Paşa'nın haklı olduğunu ispat ediyordu; ama, şahıs ile kàim olan bir hakikatin âlemi düzeltemeyeceği de besbellidir. Kàide umûmî olmalı, herkes bilip tatbik etmelidir. Yoksa bir adamın kàideperverliğinden ne çıkar? Mamâfih bütün bütün faydasız da değildir tabii...</p>
</body>
</html>