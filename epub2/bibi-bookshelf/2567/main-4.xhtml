<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><a id="bookmark0"></a><span style="font-weight:bold;">TÜRKMİLLİYETÇİLİĞİNİN DOĞUŞU</span></h2>
<p>Osmanlı klasik dönem toplumsal hayatının düzenine göz attığımızda din ve mezhepler temelinde sınıflandırılan basit bir millet sistemi olarak kurgulandığını görürüz. Aynı dine veya mezhebe inanan insanlardan müteşekkil cemaatler, Osmanlı siyasal ve toplumsal birliğinin esasını oluşturmuştur. Merkezi devletin güçlü olduğu dönemlerde etkin bir biçimde işleyen bu yapı, modern dönemde etnik dinsel çatışmalara dayalı siyasal gelişmeleri etkilemiş; millî devlet ve milliyetçilik söylemlerine esas teşkil etmiştir. 180</p>
<p>Balkanlarda milliyetçiliğin tarihî gelişiminde etkili olan millet sistemini görmezden gelerek onu yalnızca Batılı güçlerin eseri olarak değerlendiren anlayış, çağdaş tarih açısından sorunludur. Türkiye’de de tarih alanında bu anlayış egemendir ve üstelik bu yapı “Pax Ottoman” (Osmanlı Barışı) mitine dönüştürülerek bilhassa Balkanlarda en huzurlu döneminin Osmanlı egemenliği altında yaşandığı, Balkan milletlerinin varlıklarını sürdürmelerinin “Pax Ottoman” ile mümkün olduğu iddiasının teorik zeminini oluşturmaktadır. Bu yaklaşım doğru olmakla birlikte gerçekte millet sisteminin temel niteliği ile örtüşmeyen paradoksallar da taşımaktadır. Zira “Pax Ottoman” a atfedilen hoşgörü ve çoğulculuk, milliyetçilik çağına kadar milletlerin varlıklarını koruyarak ve kendi etnik, dinsel, dilsel niteliklerine dayanan ayrılıkçı ulusal hareketlerine de kaynaklık ederek Osmanlı Devle- ti’nin çöküşünde de rol oynamıştır. 181</p>
<p>Osmanlı’daki millet sisteminden bahsederken bunun modern anlamdaki millet kavramından çok farklı olduğunu da ifade etmek lazımdır.</p>
<p>Burada temel alınan îslam hukukudur. Millet sisteminin esasını îslâm hukuku oluşturmaktadır. Bireyleri ve toplundan, etnik aidiyetleri gözetilmeksizin Müslümanlar ve gayrimüslimler diye ikiye ayıran îslâm hukuku, Müslüman bir devlette yaşayan gayrimüslimleri zımmi olarak adlandırmıştır. Gayrimüslimler, zımmî statüsünden kaynaklanan birtakım imtiyazlara sahip oldukları gibi Müslümanlara kıyasla bazı haklardan da mahrumdur. Sahip oldukları haklar açısından Müslümanların sahip oldukları servetten vermek zorunda oldukları %2,5 oranındaki vergiden (zekat), yine Müslümanlar için mecburî olan askerlik hizmetinden muaftırlar. Buna mukabil gündelik hayatta Müslümanlarla gayrimüslimleri birbirinden ayırmak için kılık- kıyafet açısından farklı renkte ve türde kıyafetler giymeleri esas alınmış; gayrimüslimlerin silah taşımaları, ata binmeleri, evlerini Müslümanlarınkinden yüksek yapmaları yasaklanmıştır. 182</p>
<p>Osmanlı Devleti’nde bahsettiğimiz bu dinsel/mezhepsel millet sisteminin kurucusu Fatih Sultan Mehmed’dir. İstanbul’un fethinden bir yıl sonra, 1454 yılında, Ortodoks Hristiyan milletini kuran Sultan Fatih, bu milleti kültürel ve siyasi açıdan îstanbul Patrikliğinin yetkisi altında toplamıştı. Ortodoks Bizans kilisesinin Katolik Roma ile birleşmesine karşı çıkan Gennadius</p>
<p>Scholarius’u ilk Patrik olarak atamış ve böylece bütün Ortodoks nüfusun dinî, kültürel ve ailevi ilişkilerinde, Patrik’i yetkili kılmıştı. Söz konusu millet Rumlar, Bulgarlar, Sırplar, Arnavutlar, Ulahlar, Buğdanlılar,</p>
<p>Rütenler, Hırvatlar, Karamanlılar, Sürya- niler, Melkitler ve Arap Hristiyanlan da kapsamıştır. 146l’de bir de Ermeni milleti kurulmuş ve Ermeniler, Süryaniler, Keldaniler, Kiptiler, Gürcüler ve Habeşiler Ermeni metropolidi - ğinin çatısı altında toplanmıştı. Bunun yanında îspanya ve Portekiz’den gelen Musevi göçmenler Aşkenazler, Romayotlar ve Karaimler ile birlikte bir de Yahudi milletini oluşturmuştu. Bir dizi etnik, dilsel ve dinsel/mezhepsel gruptan oluşan her millet, merkezî ve yerel düzeydeki</p>
<p>temsilcilerini kendi cemaat üyelerinin reyleriyle seçmelerine karşılık nihai aşamada bu temsilciler Pat- rikhane’ye bağlı kılınmıştı.</p>
<p>Ortodoks millet yapılanması, taşra teşkiladanmasında ileride koskoca imparatorluğu çöküşe götürecek güçlü bir etnik köken duygusunun gelişmesini sağlamıştı. Farklı etnik kökenlere mensup Ortodoks milletinin üyeleri, millet sisteminin sunduğu imkânlar sayesinde kendi cemaatleri içinde yaşamış ve kendi dillerini kullanmayı sürdürmüşlerdi. Üst düzey kiliselerde ibadetlerin Yunanca ya da Kilise Slavoncasıyla yapılmasına karşılık belirli bir etnik grubun çoğunlukta olduğu yerlerde ibadeder, genellikle o grubun diliyle oluyordu.</p>
<p>Böylece hâkim grubun dili giderek cemaatin dili durumuna gelmiştir. Kiliselerin aracılığı ile kurulan ve denetiminde olan okullar cemaatler tarafından desteklenmişti. Bu okullar genelde mahalli rahipler tarafından yönetilmiş ve vergiden muaf bir dinî kurum ve vakıf olarak kabul edilen, pek çok akarı olan ve zengin kiliselerden gelir elde eden Patrikhane, mahalli kurumlan desteklememişti. Bu nedenle her cemaat, kendi kendine yeter hâle gelmiştir. Yerel düzeyde eğitim ve hayır kuramlarını cemaatler kendi imkânları ile inşa etmişlerdi. 183</p>
<p>Osmanlı toprakları üzerinde yaşayan gayrimüslim bu cemaatler için birliktelik, aidiyet gibi kavramlar yerleşirken aym coğrafyanın sahipleri olan Türkler için durum nasıldı acaba? Türk ve Türkiye gibi kavramlar tarihî süreci analiz edecek olursak XIX. yy. ikinci dilimine kadar çok telaffuz edilen, bir aidiyeti, bir birlikteliği, bir milleti tanımlayan sözcükler değildi.</p>
<p>Türk adı genel olarak İmparatorluk sınırları içerisinde yer alan ve Türkçe konuşan Müslümanlar anlamına geliyordu. Os- manlı İmparatorluğunun kurulduğu topraklar, imparatorluğun sınırları dışında Türkiye olarak adlandırılıyor ancak ironik bir biçimde bu sınırların içindekilerce rağbet görmüyor hatta tasvip edilmeyen bir ifade olarak değerlendiriliyordu, örneğin; 1802 yılında Paris’e daimi elçi olarak atanan Halet Efendi, kendisinin Türk elçisi olarak takdim edilmesine kızmıştı. 184</p>
<p>Osmanlı Bürokrasisinde Türk adının da, onu işaret eden kavramların da olumsuz çağrışımları vardı. 185</p>
<p>Türk milliyetçiliğinin bir ideoloji olarak ortaya çıkması aslında yukarıda çıkışına ilişkin verdiğimiz tarihlerde yaşanan olay ve koşullarla doğrudan bağlı olarak gerçekleşmiştir.</p>
<p>Türk milliyetçiliğini bir ideoloji olarak doğuran nedenleri genel olarak üç başlık altında incelemek mümkündür: siyasi nedenler, ekonomik nedenler ve sosyal-kültürel nedenler. Siyasi nedenler olarak ele alınacak konular gerek Osmanlı gerek Rusya</p>
<p>Türklerine karşı on altıncı yüzyılda başlayıp yirminci yüzyıla kadar devam eden Rus emperyalist politikaları ve Batı’nın büyük güçlerinin dönemin en büyük Türk devleti olan Osmanlı İmparatorluğuma karşı yürüttükleri emperyalist politikalardır. Rus Çarlığı ve Batı Avrupa tarafından işgal edilmeye başlanan Türk coğrafyasında, bu emperyalist politikalara karşı oluşan tepki sonucu, Türkler de milliyetçilik akımı güçlenmeye başlayacak ve nihayetinde siyasi, ekonomik ve kültürel alanda Türk milliyetçiliği ideolojisi doğacaktır. Ekonomik nedenler başlığı altında ise; Coğrafi Keşifler ve Sanayi Devrimi ile başlayan süreçle birlikte, Batı’da ortaya çıkan yeni ekonomik yapı ve bunun Türk coğrafyasına olumsuz yansımaları yer almaktadır. Son olarak ise sosyal ve kültürel nedenlerden söz edilmelidir. İlk önce Batı’da başlayan Türkoloji çalışmaları ve sonrasında Rusya Türkleri ve Os- manlı Türkleri arasında Türk kimliğinin oluşmasında büyük önem taşıyan edebiyat, sanat, tarih gibi alanlarda yapılan çalışmalar, Türk milliyetçiliği ideolojisinin doğuş sürecine katkı sağlamıştır. 186</p>
<p>Türk milliyetçiliği ile ilgili siyasi bir tarihleme yapmak istersek bunu 1839 yılında Tanzimat Fermanı’nın ilanı ile başlatmak yanlış olmayacaktır. Batı romantizmi ile birlikte Osmanlı topraklarında yaşayan gayrimüslim halkları bir anda etkileyen rüzgâr tabiidir ki Türkleri de etkisi altına almıştır. Ancak henüz filizlenen bu şuur daha tam olarak Türk adını kullanmak yerine özellikle kültürel alanda bir akım gibi başlamıştır.</p>
<p>Şinasi 1849’da yalnız Türkçe kelimeler kullanarak yazı yazmayı denemiş; Ziya Paşa, Türklerin asıl şiirini taşrada canlı şekilde yazan halk edebiyatında aramak gerektiğini yazmıştır. Vatan ve hürriyet şairi Namık Kemal ise, eserlerinde Osmanlı Dev- leti’nin bütünlüğünü korumak için Türk kelimesini kullanmamakla birlikte, Osmanlı terimini çoğu yerde Türk anlamında kullanmış ve Türkler arasında vatan sevgisinin uyanması için eserleriyle şuurlu bir çalışma yapmıştır. Böylelikle dil ve dile bağlı edebiyat alanında gerçekleştirilen çalışmalar, Türk kimliğinin yapılanma sürecindeki kültürel temelleri oluşturmuştur. 187</p>
<p>Ama bu dönem bir millî şuur başlatmasına rağmen, bir handikabı da beraberinde getirmiştir. Çünkü Tanzimat dönemi aydın zümresinin ardından bir grup iyi niyetle bir çaba içerisinde olmuş ancak maalesef Batı’nın milliyetçilik kavramını kavramakta zafiyet içinde kalmıştır. Kendilerine Yeni Osmanlılar adını veren bu grup, tüm Osmanlı tebaasını bir millet olarak değerlendirmiştir. Halka inmek, dili ağdalı halinden kurtararak sadeleştirmek konusunda bir şeyler yapmaları gerektiğine inanmışlar ancak Osmanlıcılık üst kimliğinden de vazgeçmeyerek bunun bir gereklilik olduğunu iddia etmişlerdir. Yeni Osmanlılar, idari anlamda hem anayasal bir sistemi savunmuşlar hem de bu sistemin reformist bir îslam anlayışı ile birlikte olması gerektiğine vurgu yapmışlardı. Onlara göre meşru olan rejim mutlak suretle îslam’dı çünkü meşveret usulünün gereği tam da buydu. Yeni Osmanlılar, siyasal olarak bir birliktelikle birlikte sultana ve dolayısıyla devlete koşulsuz bir sadakatten yana olmuşlar, Bab-ı Ali’nin önerdiği monarşiye karşılık Osmanlı-lslam milleti düşüncesini savunmuşlardı.</p>
<p>Yeni Osmanlılann önemli bir farkı da devlet kavramının yerine ikamet ettikleri “vatan” anlayışını öne çıkarmalarında görülür ki bu durum Cumhuriyet Türkiye’sinde milliyetçiliğin kurucu bir ideoloji olmasında temel unsur olmuştur. Klasik Arap- Osmanlı kullanımında vatan, doğum ya da ikamet yeri anlamında kullanılmıştır. Yeni Osmanlılar, siyasî bir değer taşımaksızın bir ülke, bir eyalet, kasaba ya da köyün vatan olabileceği düşüncesinde hareketle, eski kullanımında esas itibariyle “yuva” anlamına gelen vatanı siyasi coğrafyanın tamamını belirtmek için kullanmıştır. 19. yüzyılın ortalarında bu yeni anlamıyla vatan kavramı yaygın olarak kullanıma ulaşmıştır. 188</p>
<p>Osmanlı toplumu içinde Yeni Osmanlılar ile birlikte daha da belirginleşen kimlik sorunu, Tanzimat aydın ve bürokratlarının istek ve talepleri karşısında Yeni Osmanlılann ortaya koyduğu ve halkın daha çok desteğini alan çözüm önerileri yeni kimliğin motiflerini de yavaş yavaş ortaya çıkarmıştı. Osmanlı toplumun- da süregelen Îslâmî gelenekten ayrılmayan Ali Suavi, XIX. yüzyılın bazı modern kavram ve düşüncelerini ilk defa kullanmış ve Osmanlı düşünce dünyasına taşımıştı. 1869’da Paris’te yayımlanan “Türki” ve “Lisan ve Hatt-ı Türki” adlı makalelerini Türkle- rin kültürel başarılarını göstermek için yazan, Batılı anlamdaki “nation”u “ümmet”in karşılığı gören ve vatanı “Memleket-i îslamiye” biçiminde algılayan Suavi, yazılarında sık sık Türkçülükten ve Türkçe yazmaktan bahsetmiş, “Ulum” gazetesinin ilk sayısında yayımladığı “Türk” adlı makalesinde, Türklerin eski bir uygarlığa sahip olduklarını, İslam’ın gelişmesinde önemli katkıları olduklarını belirtmiştir. Suavi’ye göre: “Osmanlı” sözcüğü politik bir sözcüktür, bu nedenle Türkçeye Osmanlıca demek yanlıştır. Orta Asya Türkleri üzerine çalışan Suavi, siyasal alanda Osmanlıcılık ve İslamcılık ilkelerini savunmuş, milliyetçilikten kaynaklanan bir siyaseti kabul etmiştir. Bununla birlikte yazılarında vatan, millet ve Türkistan gibi kavramları sıkça kullanmasına karşın, Osmanlıcılık düşüncesinin savunucusu olan Namık Kemal, yeni nesillere “vatan” ve “hürriyet” düşüncelerini aşılamıştır. 189</p>
<p>Yeni Osmanlılar bu saydıklarımızın yanında, Türk milliyetçiliği açısından önemli bir hareket olan ve farklı bir seçkinler grubunu oluşturan Jön Türkler üzerinde derin etki yaratmıştır. Türk millî kimliği ve milliyetçiliğine katkı sağlayan unsurlar arasında Jön Türk hareketi önemli bir yere sahiptir. 190</p>
<p>Mustafa Kemal Atatürk’ün fikrî ve ideolojik temellerine bakmak için yukarıda bahsettiğimiz OsmanlI’nın son dönemlerinde ortaya çıkan fikrî akımları ve özellikle Jön Türk hareketini iyi anlamak gerekir.</p>
<p>Osmanlı-Türk modernleşmesinin temel taşlarından olan Jön Türkler hareketi ve İttihat ve Terakki Cemiyeti, cumhuriyetin ilanı sonrasında Mustafa Kemal Atatürk ve arkadaşlarının gerçekleştireceği birçok önemli reformun temellerini atmış ve yeni devletin ve Cumhuriyet Halk Partisinin omurgasını oluşturmuştur. İttihat ve Terakki Cemiyetinin modernleşme çabaları yalnızca askerî düzeyde kalmamış ve ekonomi, eğitim, kültür-sanat ve kadın hakları gibi birçok alana yayılmıştır. 191</p>
<p>Peki kimdi bu Jön Türkler ve İttihat ve Terakki?</p>
<p>1877 yılında tahtta olan Sultan II. Abdülhamit, daha önce kabul edilen hak ve hürriyetleri yok etmiş, Kanun-i Esasiyi de kaldırmıştı. Tüm Osmanlı coğrafyasında jurnal adı verilen muhbirler mekanizmasıyla birlikte adına istibdat devri denilen tam bir baskı dönemi yaşanmaya başlamıştı. Dönemin şartları amaçları hem anayasanın tekrar kabul edilmesi hem de bu baskı dönemine son vermek olan bazı cemiyetlerin yurt dışında kurulmasına neden olmuştu. Zamanla bu örgütlerin tamamı Jön Türkler adıyla anılmaya başlayacaktı. Bu cemiyetlerden ilkini İbrahim Temo kuracak, bunu 1889 yılında Ahmet Rıza Bey tarafından Paris’te kurulan İttihat ve Terakki Cemiyeti izleyecekti.192 Ahmet Rıza Bey 1906 yılında başka bir cemiyetle birleşerek gücünü ve nüfuz çevresini arttıracaktır. Bu cemiyet Selanik merkezli ve üyelerini .ağırlıklı olarak subay ve bürokratların oluşturduğu Osmanlı Hürriyet Cemiyetidir.</p>
<p>Bu birleşmeyi hemHristiyanlar hem de Müslümanlar desteklemiştir. Bu destek sayesinde Hristiyan azınlıklar, kurulacak meşruti idare sayesinde millî bağımsızlıklarını kazanmak ümidinde olmuşlar, Jön Türkler ise Sultan Abdülhamit’in zorba kurallarını frenlemek, Kanun-i Esasi’yi tekrar yürürlüğe koymak ve Osmanlı împaratorluğu’nun bütünlüğünü korumayı amaçlamışlardır. Bu amaçla 23 Temmuz 1908’de kısmen de olsa Sultan II. Abdülhamit tarafından gerçekleştirilerek İkinci Meşrutiyet ilan edilmiştir. 193</p>
<p>Meşrutiyetin ilanının ardından Meclis-i Mebusan’ın da yeniden açılmasına karar veren II. Abdülhamit bunu ilan edecekti. Geriye taleplerden birisi olan Kanun-i Esasi kalıyordu. Çok geçmeden Hatt- ı Hümayün ile o da sağlanacaktı. Bu arada İttihat ve Terakki doğrultusunda kabine değişikliği yapılmış özellikle Bahriye ve Harbiye Nezaretleri talepler doğrultusunda belirlenmişti. Sait Halim Paşa da sadrazamlığa getirilmişti. İttihat vc Terakki hâlâ bir siyasi parti değil cemiyetti ve merkezi Selanik’teydi, ancak en etkili güç onlardı.</p>
<p>Yeni Meşrutiyet’in ilk seçimleri I. Meşrutiyet döneminde çıkartılan bir seçim kanununun 30 yıl sonra padişahça onanmasından sonra ve bu geçici kanun çerçevesinde yapılacaktı. İttihat ve Terakki bir siyasal parti olmamasına rağmen en örgütlü, en popüler ve ordu desteğine sahip tek güç olduğundan seçimlerde başrolü oynadı. Seçimlere bu cemiyetin desteklediği adaylar ile Osmanlı Ahrar Fırkası ve az sayıda bağımsız aday katıldı. Seçimler 1908 yılı Kasım sonu ile Aralık başında yapıldı. 285 kişilik Meclis’te İttihat ve Terakki 160 Türk ve Arap milletvekilinin Meclise girmesini sağlayıp çoğunluğu ele geçirdi. Meclis’te ayrıca 27 Arnavut, 26 Rum, 14 Ermeni, 10 Slav ve 4 Musevi milletvekili bulunuyordu. Muhalif “Ahrar Partisi” Meclis’e sadece 1 üye gönderebilmişti. Meclis-i Mebusan 17 Aralık 1908 günü Padişah’ın bir nutkuyla açıldı. Meclis Başkanlığı’na İttihatçı Ahmet Rıza Bey getirildi. Gerçi “İttihat ve Terakki” kendisini hâlâ, “cemiyet” olarak nitelendiriyordu ama cemiyetin gizli merkez komitesi bütün siyasal faaliyetleri kontrol ediyordu. Bununla beraber Meclis’te çoğunluğa sahip olmasına rağmen, hükümet içerisinde bir temsilcisi yoktu. Zamanla İttihatçılar ile Sadrazam Kamil Paşa’nın arası açıldı. Kamil Paşa seçimlerde Ahrar Partisi’nden aday olmuş, ama kazanamamıştı. Paşanın İttihatçıları devlet işlerinden ve orduyu da politikadan uzaklaştırmak amacıyla yaptığı tasarruflar üzerine, bazı vekiller istifa ettiler, İttihatçı basın da kendisine karşı muhalefete başladı. Bir grup mebus, Sadrazam’ı hesap vermek üzere Meclis’e çağırdı, gelmeyince de 13/14 Şubat 1909 günü, 8’e karşı 198 oyla</p>
<p>kendisine güvensizlik oyu verdiler. Hükümet istifa etti, padişah Hüseyin Hilmi Paşayı sadrazamlığa atadı, öte yandan, cemiyetin tahakküm ve gizliliğin yanı sıra cemiyet üyelerinin kötü hareketlerinin sebep olduğu tenkitler karşısında cemiyet, çoğunlukla kendi saflarından ayrılmış olanların kurmuş oldukları muhalif partileri yok etmeye kalkıştı. İttihat ve Terakki ile muhalifleri arasındaki gerginlik giderek arttı. 194</p>
<p>Söz konusu tarihlerde Osmanlı bambaşka sorunlarla da uğraşıyordu. Osmanlı hükümetinin esas çabası dış politika ile ilgiliydi. îç politikada ise, baş kaldırmaya başlayan irtica ve taassubu kontrol altına almak, seçim işlerini hükümetin tam tarafsızlığı içinde sonuçlandırmak, ordu içinde taassup kışkırtmalarıyla başlayan “mektepli-alaylı” subay tartışmalarını çözümlemek, yıllardan beri hizmet sürelerini tamamlamış fakat hâlâ silah altında tutulan erlerin konumu, bunun yanı sıra yeniden asker toplanılmasıyla ortaya çıkan hoşnutsuzluklar ve birçok subayın yasak olmasına rağmen siyasal çalışmalara katılmasıyla meydana gelen sıkıntılı durumlar ile uğraşmak zorunda kalıyordu. 193</p>
<p>II. Meşrutiyet devrimi ve Kanun-i Esâsi değişiklikleriyle daha demokratik bir düzen getirme ve parlamenter rejimi yerleştirme amacı düşünülmüştü. Fakat kısa bir süre sonra meydana gelecek olaylar, Meşrutiyetin sağlam temeller üzerine kurulmadığını gösterecekti. Çünkü Osmanlı împaratorluğu’nda, Fransız Devri- mi’nde olduğu gibi, düşünce özgürlüğü ile beslenmiş orta sınıfa mensup bir halk yoktu. Halkın çoğunluğunu teşkil eden köylüler, henüz özgürlük bilincinden yoksundu. Endüstri gelişmemiş, ticaret ve bayındırlık tesisleri yabancıların elinde idi. Dolayısıyla halkın da cahil olması nedeniyle Meşrutiyet Devrimi, aydınlardan küçük bir grubun diğer küçük bir grupla uğraşmasından ibaret bir hâldeydi.196 ittihat ve Terakki’nin Meşrutiyete rağmen devlet yönetimine doğrudan doğruya katılmaması, bir yandan cemiyete karşı halk yığınları arasındaki tepkiyi geliştirirken, öte yandan söylentiler ve olayları birbirine bağlama yoluyla kamuoyu tahrik ediliyordu. Bu dönem içerisinde</p>
<p>İstanbul’da yangınların çoğalması, bu söylentileri büsbütün arttırmıştı, özellikle, “Çırçır Yangım” bir sorun hâline getirilmiş ve şeriat hükümlerinin uygulanmaması yüzünden İstanbul’un başında belaların dolaştığı söylenmiştir. Bu arada cemiyetçi propaganda, yangınları eski hafiyelerin kundaklama faaliyetine bağlamaya çalışıyorsa da halk daha çok bunları kıyamet gününün yaklaşma alâmeti olarak kabul ediyordu. Ayrıca, rejim değişikliği dolayısıyla birtakım çıkarlara set çekilmiş ve işten çıkarılan memurlar da doğal olarak yeni düzenin karşısına geçmişlerdi. 197</p>
<p>1908 devriminden önce ordu içinde gelişen siyasetçilik, II. Meşrutiyet’ten sonra bir süre durulmuş görülse bile, özellikle bir subaylar hareketi gibi algılanması nedeniyle subaylar çoğunlukla ittihat ve Terakki’nin destekçiliğini bırakmamışlardı. Ancak, zamanla özellikle saray ve softa takımı da fark ettirmeden silahlı kuvvetlerin içine girmeye başlamışlardı. Ekim 1908’den itibaren ordu içinde çeşitli dinî propagandaların etkileri kendisini iyiden iyiye hissettirmeye başlamış, “alaylı” ve “mektepli” subaylar meselesi ortaya çıkmıştı. Gelişmiş harp teknolojisinin bilgiye dayanması, bu bilginin erlere aktarılması ve dolayısıyla ordunun gençleştirilmesi gerekiyordu. Bilindiği üzere ordu içerisinde askerlikten yetişme subayların yanı sıra, okullardan yetişen genç subaylar da bulunuyordu. Yeni yönetimin, alaylı subayları kısa bir süre sonra tasfiye edeceği söylentileri, ordu içerisinde hızla yayılmaya başlamış ve bu söylentilerden etkilenen alaylı subayların, mektepli subaylarla olan ilişkileri her geçen gün biraz daha bozulmuştu. Bununla da yetinmeyen alaylı subayların, bu düzeni yıkıcı bazı propaganda çalışmalarına girişmesiyle artık bir ayaklanmanın ayak sesleri de duyulmaya başlamıştı.</p>
<p>İstanbul’da asker arasında gizli olarak yürütülen ve hükümetin, subayların kafir oldukları, şeriatı kaldıracakları ve kendilerini de kâfir yapacakları gibi propagandalar, tüm hızıyla devam etmekteydi. Bu propagandaların odak noktası, Selanik’ten gelen ve Meşrutiyetin direği sanılan İttihat ve Terakki Cemiyetinin en çok güvendiği, Avcı Taburlarının</p>
<p>askerleri olmuştu. Erlere karşı yapılan sadece bu olumsuz propagandalar değildi, bu propagandalara çeşitli tehditler de ekleniyordu, özellikle avcı erlerine, diğer asker kardeşlerine karşı cephe aldıkları, onları ezdikleri ve ülkenin kafirleştirilmesine alet oldukları söyleniyor ve kısa zaman içinde halk tarafından ezilecekleri ifade ediliyordu.198 Gerginliği arttıran diğer bir olay, o zamana kadar askere alınmayan ve “Ta- lebe-i Ulûm”199 adı verilen medrese öğrencilerinin de askere alınmalarını içeren yasa tasarısının gündeme gelmesi olmuştu.</p>
<p>Bu tasarıya karşı medrese öğrencileri ve din adamları “dinimiz elden gidiyor” propagandasını daha da yoğunlaştırmışlardı. İttihat ve Terakki, kurtarıcı bir organ olarak önce orduda idareci bazında geniş bir tasfiye hareketine girişmiş, ordudan önemli sayıda alaylı subay atılmış ve birçok memur açıkta kalmıştı.200 Bu gergin ortamda 6/7 Nisan 1909 gecesi İttihat ve Terakki Cemiyetini en çok eleştiren gazetelerden birisi olan Serbesti gazetesinin başyazarı Haşan Fehmi Bey’in, Galata Köprüsü üzerinde öldürülmesi, bardağı taşıran son damla olacaktı. 201</p>
<p>Bu olay karanlık ilişkilerinden dolayı hâlâ rivayederle dolu bir ismi tarih sahnesine çıkartacaktı. O isim Derviş Vahdeti idi.</p>
<p>Derviş Vahdeti, 1869’da Kıbrıs Lefkoşe’de fakir bir ailenin çocuğu olarak doğmuştur. Ayakkabıcılık yapan babasının yönlendirmesiyle çok küçük yaşta din eğitimi almış hatta bir dönem Lefkoşa Camii’nde müezzinlik yapmıştır. 20 yaşına geldiğinde Nakşibendi Tarikatına girmiş ve bu dönemle birlikte derviş olarak tanınmıştır. 202</p>
<p>Tarikatın etkisi altında İstanbul’a giden ve bir süre burada kalan Derviş Vahdeti sonrasında Kıbrıs’a geri dönmüştür. Ancak yaşadığı fakir bayattan bunalıp kendisince bulduğu bir çare ile İngilizce öğrenmiş ve bu bildiği lisanla yükselmeye çalışmıştır. Bundan sonra 1902 yılına kadarki yaşamı ile ilgili bilgiler çelişkilidir. Çeşitli aleyhine düşüncede olan kaynaklara göre Kıbrıs’a dönmeden önce İstanbul’da MI5 ve MI6 öncesindeki İngiliz Gizli Servis teşkilatı ve ajanları ile tanışmış ve onların etkisiyle kendi fakir</p>
<p>hayatından kurtulmak için İngiliz hükümetine hizmet etmeye başlamıştır. İngilizceyi de bu nedenle öğrenmiş ve Kıbrıs’ta İngiltere adına çeşitli memurluklarda bulunmuş ve Kraliçe adına düzenlenen balolara sıkça katılmıştır. 203</p>
<p>1902 yılı onun yeniden İstanbul’a geldiği yıldır. Derviş Vahdeti, İngiliz istihbaratı tarafından iyi eğitilmiş olacaktır ki bu defa II. Abdülhamit’in yanında bir çizgide yer alır durumda Dahiliye Nazırı Memduh Paşa’nın yardımıyla İskan-ı Mubacir’in Komisyonu’nda iş bulur. Aynı zamanda Paşanın yalısında imamlık da yapmaya başlar. Bir süre burada çalıştıktan sonra karıştığı bir olay nedeniyle Diyarbakır’a sürgün edilir. Hakkındaki bir diğer iddia da hamisi Memduh Paşayı yükselmek ve Padi- şab’a yaranmak için jurnallediği ancak bu ihanetini öğrenen Paşa tarafından derhâl kendisine karşı kurulan bu düzenin engellenip Vahdeti’nin Diyarbakır’a sürüldüğü yolundadır. 204</p>
<p>Farklı iddialar içeren sürgün döneminde en kesin olan bilgi karıştığı bir hadise sonucu orada tutuklanıp İstanbul’a getirildiği ve burada hapse atıldığıdır. Meşrutiyetin ilanının ardından serbest bırakılır. Kıbrıs’a geri dönse de çok kısa süre geçmeden yeniden İstanbul’a geri gelir. Burada Abdülhamit rejimi tarafından sürgün edilen kimselerin kurduğu Fedakâran -ı Millet Cemiyetine giren Vahdeti ardından kendince onların fesatlık yaptığını düşünüp partiden ayrılır. Bu sefer aklında İttihat ve Terakki Cemiyetine girmek vardır ancak tüm çabalarına rağmen bu amacına ulaşamaz. 11 Aralık 1908’de de “Volkan gazetesi”ni kurup bu gazetede Said-i Nursi, Enderunlu Lütfi, Mehmet Emin Hayrati gibi isimleri de yanına alarak zaman geçirmeden yayına başlar. Derviş Vahdetinin kurduğu bu gazete kapanana kadar 110 sayı basacaktır. İçeriği incelendiğinde söz konusu gazete İslamcı ve İngiliz taraftarı duruşu ile dikkat çeker, başyazar Vahdeti’ nin gazetedeki yazıları bir bakıma vaazın, hutbenin gazete sayfasına aktarılması tarzındadır. Bu arada yazılarıyla İttihat Terakkiye karşı durmakta II. Meşrutiyet sonrası geçici süreliğine sadrazamlık da yapmış,</p>
<p>İngilizlerle yakınlaşmayı savunan Kıbrıslı Mehmed Kamil Paşa taraftarı yazılar da dikkat çekmektedir. Üstelik gazetenin; yazıları ve yorumlarında kullandığı üslup ve dili aşırı derecede serttir.</p>
<p>O dönemin koşulları göz önünde bulundurulduğunda önem arz eden bir durum da yayıncılık faaliyetleri yapmanın, bu faaliyetin sürdürülebilir olmasının güçlüğüydü. Bu hem politik hem de ekonomik anlamda ciddi destek gerektiriyordu. Vahdeti, ilk başlarda ekonomik olarak zorlanmış ancak kısa sürede mali kaynak bulmayı başarmıştı. Bu kaynak kendisine iki taraflı olarak akıyordu: Ingilizler ve Sultan II. Abdülhamit. îngilizlerin amacı açıktı ancak Sultan’ın neden yardım ettiği konusu farklı yorumlara neden oluyordu. Oysa II. Abdülhamit’in mantığı oldukça basitti.</p>
<p>II. Abdülhamit tarafından yardım edilmesinin nedeni gazetenin İslamcılığı savunan yayınlarının yanında Masonluğa karşı gazetenin aldığı tavırdı. Bunun yanında II. Abdülhamit özellikle II. Meşrutiyet zamanı kurulan Mason birlikleri, Kürt Yardımlaşma Derneği, Ermeni Taşnaksutyun Cemiyeti, Bulgar Kulubü gibi derneklerden hoşlanmamakta ve bu dernekleri Osmanlı imparatorluğunu parçalama yönünde tehdit olarak düşünmekteydi. Bu sebeple de İslamcılık taraftarıydı. Derviş Vahdeti’ye de bu para 3 şartla verilmiş ve bu şartlara uymaya devam ederse devamı geleceği söylenmişti. 205</p>
<ul style="list-style:none;"><li>
<p>1- Hiç bir zaman padişaha sataşmama</p></li>
<li>
<p>2- Mason karşıtlığını sürdürme</p></li>
<li>
<p>3- tslamcı çizgiyi koruma 206</p></li></ul>
<p>Vahdeti buna uygun olarak hareket ediyormuş izlenimini gazetesine vererek yayınını sürdürür. Ancak diğer yandan da îngi- lizler lehine yayınlarına da devam etmektedir. Muhalefetini de gittikçe sertleştirir. îngilizler de kendisini desteklemektedir, zira İttihat ve Terakki’nin milliyetçi ve kendi aleyhlerine olan politikaları hoşlarına gitmemektedir. 207</p>
<p>Gazetenin yazılarına dikkatle bakıldığında İngiliz lehtarlığı açıkça</p>
<p>seçilebiliyordu. 15 Aralık 1908 tarihli “Volkan” gazetesinde Kıbrıs’ın Ingilizlerin ademi merkeziyetçi yönetimi sayesinde “küçük İsviçre” hâline geleceğini yazmaktaydı. 21 Şubat 1909 tarihli Volkan gazetesi bir yandan tüm Müslümanları bir araya getireceğinden bahsederken diğer yandan Rusya’daki ve İngiltere sömürgelerindeki (Hindistan, Pakistan, Mısır) Müslümanları bu birliğin dışında tutup bu konuda İngiliz Kralına teminat vermekteydi.208 Bir yandan da yazılarıyla kin, nefret ve düşmanlığı teşvik ediyor, özellikle İttihat ve Terakki karşısında kurduğu İngiliz destekli cemiyetine destek arıyordu. Amacı basitti, İngiliz desteği ile yurt içinde bir kargaşa çıkartmak ve sadrazam olmak. Buamaçla yazdığı bir yazısında şöyle diyordu:</p>
<p><span style="font-style:italic;">“Din yüksek ahlaka dayanır. Dinsizlerden yüksek ahlak bek lenemez. Dinsizler dünyaiçinçalışır.. CenabıHakdinsizleredüşmandır..ŞuAvrupaile temasa başlayalı beri, onların müstehcen âdetleri ülkemizde koleradançok tahribat yapmakta dır... Bir Avrupalı kadın çarşıda pazarda açık saçık gezer. îslam kadını ise baştan tırnağa kadar örtünür... Biri sokak süpürgesi, öbürü ev kadını... Bütün îslam âlemi el ele vererek dünyamızı, ahretimizi yapmayaçalışalım. Özgürlüğün ağacı yeşerdiğinden beri başarıyagidenIttihat-ı MuhammediCemiyetinde birleşelim... ”</span></p>
<p>Anadolu’nun içlerine kadar örgüdediği cemiyet için üye sayısını arttırmaya çalışmaktaydı. Üyelik kayıtları esnasında şu propagandanın yapıldığı iddia edilmektedir:</p>
<p><span style="font-style:italic;">“Ey Muhammed şeriatının düşmesini istemeyen müminler! Allah-u Zülcelal aşkınaPeygamberimizMuhammedMustafaadınabucemiyetegiriniz... ”</span></p>
<p>Yine üyelik kayıtlarının alındığı masalarda insanların yasalarına değil Kuran yasalarına göre bir rejim kurulması için çalışılacağı söylenmekteydi. Bu cemiyet yalnızca halkı değil ordu içindeki bir kısım askerleri de yanına çekmiş ve ordu içinden de cemiyete üye olanlar olmuştu. Vahdeti’nin düşünceleri özellikle Makedonya’da asilerle mücadele eden ancak II.</p>
<p>Meşrutiyet sonrası gösterdiği başarılar nedeniyle İstanbul’a getirilip Topçu Kışlası209 başta olmak üzere farklı kışlalarda bir nev’i meclisi ve sarayı korumakla görevli muhafız taburları gibi görev yaptırılan Manastırlı Avcı Taburları üzerindeki subay ve erler üzerinde de etkili oluyordu. Bu propaganda konuşmalarında askerlere şöyle hitap ediliyordu:</p>
<p><span style="font-style:italic;">“Askerler!.. îttihâd-ı MuhammediCemiyetininâmâli, vatanınselâmetine, yüce dînimizin bekâsına mâni olacak en ufak bir sebebin bile ortadan kaldtrdmasına mâtuftur... Siz de cemiyetimize dâhilsiniz. Biz bütün askerlerimizi bu cemiyete destek biliriz. Sizden beklediğimiz bir şey varsa o da bu kutsal cemiyetimize arka</span></p>
<p><span style="font-style:italic;">çıkmanızdır Bunadaşüphemizyoktur Şâyet,bizdebirkötüniyetgörürseniz hemen bizi süngülerinizin ucunatakınız... ”</span></p>
<p>Bu propaganda faaliyetleri o kadar ustaca ayarlanır ve profesyonelce mesaj tekrarı yapılır ki beklenen sonuç alınır. 12 Nisan’ı 13 Nisan’a bağlayan gece 4. Avcı Taburu askerleri şeriat istemiyle ayaklanıp Taksim Topçu Kışlasında subaylarını hapsedip isyan eder. İstanbul’da bulunan 5, 6, ve 7. Nizamiye askerleriyle Beyoğlu Topçu Alayı’ndaki askerleri de yanlarına alarak Ayasofya Meydanı’na gelir ve gece 02.45’ten itibaren Meclis -i Mebûsan önünde toplanırlar. Ellerinde beyaz, yeşil ve kırmız renkli bayraklar bulunan, şeriat isteriz sloganı atan bu isyancılara başta Volkan gazetesi sahibi Derviş Vahdeti olmak üzere, lttihad-ı Muhammedi Cemiyeti üyeleri de iştirak eder. Beyazıt ve Fatih Medreselerinin bazı talebeleri de ayaklanmaya katılır, buna karşın bu ayaklanmaya karşı çıkan, vazgeçirmeye çalışan bir kısım asker ve ilmiye sınıfı mensupları öldürülür. Meclisi Mebusan işgal edilir, II. Abdülhamit’in bulunduğu Yıldız Sarayı kuşatılır. İsyancılar Ayasofya Meydanı’nda önceden hazırladıkları taleplerini içeren listeyi vakit geçirmeden Saray’a iletilmek üzere Şeyh-ül İslam Efendi’ye verirler. Bu listede bakın neler vardır:</p>
<ul style="list-style:none;"><li>
<p>1- Hükümetin istifası,</p></li>
<li>
<p>2- Kamil Paşa’nın sadarete, İsmail Kemal’in Meclis-i Mebusan reisliğine getirilmesi,</p></li>
<li>
<p>3- İttihatçı subayların değiştirilmesi ve ordudan tasfiye edilen alaylı subayların geri dönmesi,</p></li>
<li>
<p>4- İttihat ve Terakki’nin ilgası,</p></li></ul>
<p>3- Şeriat hükümlerinin tamamen uygulanması ve hadiselere katılanlar için af ilan edilmesi.</p>
<p>Meclis’te karar alacak çoğunluk yoktur, hu istekler zaruri olarak kabul edilmiş ve II. Abdülhamit tarafından da onaylanmıştır. İsyanın ilk sonucu Sadrazam Hüseyin Hilmi Paşanın istifası olmuş ve onun yerine Tevfik Paşa atanmıştır. Bu sırada Saraya gitmekte olan Adliye Nazırı Nazım Bey, Meclis - i Mebusan Reisi Ahmet Rıza olduğu zannıyla öldürülmüştür. Yine aynı gün, Lazkiye Mebusu Mehmed Arslan Bey de meşhur gazeteci Hüseyin Cahit Bey olduğu zannıyla isyancılar tarafından öldürüldüğü yaygın kanaattir. Bunların yanında, Yıldız Sarayı’nı bombalamak planıyla itham edilen Ali Kabûli Bey de katledilmiş ve bu II. Abdülhamit’in gözleri önünde gerçekleşmiştir. Buanlamda II. Abdülhamit’in isyanın bastırılmasına yönelik tavrı oldukça ilginçtir. Kendisi, asker kanı dökülmemesi gerektiğini söyleyip isyanı bastırmak için elinin altındaki 1. Ordu’nun kalan kuvvetlerini kullanmaz ancak isyancılara da onların beklediği bir desteği vermemiştir. Asayişin sağlanması için belli tedbirleri alır.</p>
<p>Vahdeti ise Volkan gazetesindeki yazıları ve isyancıların eylemlerine katılımı ile onlara desteğini sürdürür. Diğer yandan isyanının yankıları Selanik’te büyük bir tepki doğurmuş, meşrutiyetin elden gittiği endişesiyle, Rumeli’deki askerî birlikler ve halktan asker toplanmaya başlanmıştır. 1 gün gibi kısa sürede toplanan bu birliklere “Hareket Ordusu” adı verilir. Bu orduya katılan Osmanlı ikinci ve Üç üncü Ordu askerlerinden oluşan öncü birlikler, 19 Nisan’da trenle Yeşilköy’e gelirler. Yüzyıla adını altın harflerle yazdıracak bir isim tarih sahnesine çıkmıştır. Bu isim İstanbul’a ulaşan ilk tümenin kurmay başkanı olan Mustafa Kemal’dir. Osmanlı ordusu 1826’dan beri ilk defa iki düşman kampa bölünüp birbirine karşı silah</p>
<p>çekecek duruma gelir. Bununla birlikte II. Abdülhamit isyancılardan bu birliklerle çarpışmamalarını ister. Mahmud Şevket Paşa önderliğindeki Hareket Ordusu 24 Nisan’da şehrin hâkimiyetini tamamen ele geçirir ve bazı isyancıların karşı koyması dışında, ciddi bir direnişle karşılaşmaz buna rağmen 300’den fazla kişi ölür.</p>
<p>25 Nisan’da İstanbul’da sıkıyönetim ilan edilir ve isyancılar tespit edilip tutuklamalar başlar. Bunun üzerine Derviş Vahdeti de dahil bir kısım isyancı İstanbul’dan kaçar. Hareket Ordu- su’nun İstanbul’a yaklaşması Vahdeti’yi zaten tedirgin etmiş, isyanın daha beşinci günü bir kaçış planı hazırlamaya başlamıştır. Bu amaçla önce İngiliz destekçilerinden biri olan Sait Paşaya başvurur. Ardından, onun tavsiyesi ile Şehzade Vahdettin’in sarayına sığınmayı dener. Vahdettin’in karşı çıkması üzerine Gebze’ye kaçar. Buradan aldığı yardımla demir yoluyla İzmir’e doğru yola çıkar. Oradan deniz yoluyla yabancı bir ülkeye kaçmayı hedeflemektedir. Ancak bindiği trende iki subayın kendisinden kuşkulanması üzerine Hereke’de iner. Konaklaya konaklaya İzmir’e ulaşır. Parasız kalan Vahdeti, para bulmak için buradaki bir hemşerisine başvurur. Bu kişinin ihbarı ile yakalanıp yargılanmak üzere İstanbul’a gönderilir. İstanbul’da kurulan sıkıyönetim mahkemesinde yargılanan Vahdeti’nin akıl sağlığının bozuk olduğu yönündeki savunmasına itibar edilmez. Sıkıyönetim mahkemesi kendisinin idamına karar verir. Ayasofya Meyda- nı’nda asılarak infaz edilir. 210</p>
<p>TÜRK MÎLLÎYETÇÎLÎĞÎ’NÎN</p>
<p>ÜÇFÎKÎR BABASI</p>
<p>Türk milliyetçiliği ideolojisini incelemek, Türk milliyetçiliğinin fikrî yapısının dayandığı temelleri ortaya koymak, neden sonuç ilişkisi anlamında bir analiz yapmak; etki çevresini daha iyi anlamaya ve bu kitabın</p>
<p>konusu olan Mustafa Kemal Atatürk’ün de ideolojik gelişimini kavramamıza yardımcı olacaktır. Bu ideolojiyi tarihî süreçte incelerken olayların yanı sıra üç önemli fikir adamından da bahsetmek gerekmektedir.</p>
<p>Bu üç düşünür Îsmail Gaspıralı, Yusuf Akçura ve Ziya Gö- kalp olmuştur. Îsmail Gaspıralı, “Dilde, fikirde, işte birlik” fikrinden hareketle bütün Türkler arasında kültür ve dil birlikteliğini savunmuş ve bu görüşlerini gerçekleştirebilmek amacıyla eğitim ve basın yoluyla Türkler arasında birlik fikrinin yayılması için gayret göstermiştir. Yusuf Akçura ise Osmanlı Împaratorluğumda kurulan ilk Türkçü örgütlenmelerin kuruluş aşamalarında aktif görevler almış, Îsmail Gaspıralı gibi o da Türkler arasında kültür ve dil birlikteliğini gerçekleştirebilmek amacıyla büyük gayret sarf etmiştir. Ziya Gökalp ise Türk milliyetçiliğini bir fikir sistemi hâline getirmek amacıyla bütün ömrü boyunca bilimsel yöntemlerle Türk milliyetçiliğini incelemiş ve Türk milliyetçiliğinin inşa sürecine katkıda bulunmuştur. 211</p>
</body>
</html>