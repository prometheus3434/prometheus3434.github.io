<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>amakihayal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5"><span class="idebold">ÜÇÜNCÜ GÜN</span></h1>

  <p class="ortayazi">&nbsp;</p>

  <p class="ortayazi"><span class="idebold">GERÇEK BİLGİ YOLU ve DÖNÜŞ</span></p>

  <p class="normal1">Bugün de geçen iki gün gibi ney sesi ile kendimden geçtim. Kendimi on iki yaşında bir çocuk gibi gördüm. Büyük bir şehrin düzenli bir sokağında büyükçe ve güzel bir evde oturuyorduk. Yeni uyanmıştım.</p>

  <p class="normal1">Güneşin parlak ışıkları, güzellik nurunun yansıması olan eşyayı yeni yeni okşamaktaydı. Yatağımdan kalkacağım sırada odamın kapısı açıldı. Bir hizmetçi, babamın beni beklediğini söyledi. Kalktım, hizmetçiyi takip ederek yürümeye başladım. Büyük bir odaya girdik. Babamla karşılaştım. Babam yüz yaşlarında yaşlı bir ihtiyardı. Sanskrit dili ile konuşuyorduk. Babam dedi ki:</p>

  <p class="normal1">– Oğlum, yaşın on ikiyi buldu. Artık kendini ve evreni öğrenme zamanın geldi. Seni en büyük ustaya götüreceğim. Şimdi hikmet evresini bulduğun için sana olan memnuniyetim nedeni ile üç gün üç gece düğün yapacağım. Sen bu düğünde hizmet edeceksin. Sana rehber olacak kalfayı göreceksin, dedi.</p>

  <p class="normal1">Gerçekten tantanalı, gösterişli bir düğün başladı. Birinci gün bütün Brahmanlar ve memurların kibarları, ikinci gün asker ve tüccarlar, üçüncü gün fakirler davet edildi. Bu üç günde ben misafirlere hizmet ettim. Üçüncü gün seksen yaşında bir fakir benim kalfam oldu. Dördüncü gün erkenden babam bizi yola çıkardı. Rehberim, bir eşeğe binmişti. Bense arkasında yaya yürüyordum. Rehberim:</p>

  <p class="normal1">– Oğlum, bilim ve hikmetin kıymetini öğrenmen için yaya gideceksin. Herhangi bir şey pahalı olmazsa değeri de anlaşılmaz, dedi.</p>

  <p class="normal1">İlk günler çok sıkıntı çekiyordum. Yavaş yavaş yola alıştım. Kırk günlük bir yolculuktan sonra bir kulübenin önünde durup biraz dinlendik. Rehberim beni elimden tutarak kulübeye soktu. Kulübede yalnız su ile dolu bir çanak vardı. Rehberim beni doğuya döndürerek önüme çanağı koydu:</p>

  <p class="normal1">– Ey Brahma! Ey asli varlık! Ey büyük nur! Vücudunun basamaklarını, ruhunun kısımlarını göster! diye dua etti.</p>

  <p class="normal1">Birtakım anlayamadığım sözler söyledi. Kulübeden çıkıp kapısını kapadı. Her taraf karanlık oldu. Yalnız önümdeki çanak içinde duran suyun donuk parlaklığını görebiliyordum. Rehberimin uyarısına uyarak sadece suya bakıyordum. Bir süre sonra nereden geldiğini tahmin etmekte çaresiz kaldığım görünmeyen bir şey duymaya başladım. Bu ses mi idi, inilti mi, ilham mı? Hangi dille söylediğini bilemem. Nasıl bir düzenleme, nasıl harflerle, bilemem. Aklım ve vicdanımla bunu açıklayamam. Yalnız bu harfsiz düzenlemeyi, bu titremeyen sesi, şu şekilde anlıyordum:</p>

  <p class="normal2"><span class="ideitalik">Ey zayf-ı bezm-i Vücud</span></p>

  <p class="normal2"><span class="ideitalik">Anla nedir sırr-ı şuun.</span></p>

  <p class="normal2"><span class="ideitalik">Yok dem-i vahdette hudut.</span></p>

  <p class="normal2">&nbsp;</p>

  <p class="normal2"><span class="ideitalik">Her ne desen namı onun.</span></p>

  <p class="normal2"><span class="ideitalik">Cümlede o nokta-i nihan,</span></p>

  <p class="normal2"><span class="ideitalik">Gahi esir, gahi cihan.</span></p>

  <p class="normal2"><span class="ideitalik">Mevt ü hayat camı onun.</span></p>

  <p class="normal2">&nbsp;</p>

  <p class="normal2"><span class="ideitalik">Gahi güneş, gahi kamer.</span></p>

  <p class="normal2"><span class="ideitalik">Gahi matar, gahi sehap.</span></p>

  <p class="normal2"><span class="ideitalik">Kendi ateş, kendi şehap.</span></p>

  <p class="normal2"><span class="ideitalik">Kendi gece, kendi seher.</span></p>

  <p class="normal2">&nbsp;</p>

  <p class="normal2"><span class="ideitalik">Gahi hacer, gahi nebat,</span></p>

  <p class="normal2"><span class="ideitalik">Gahi nemi, gahi eset.</span></p>

  <p class="normal2"><span class="ideitalik">Kendisi ruh, kendi ceset.</span></p>

  <p class="normal2"><span class="ideitalik">Kendi hayat, kendi memat.</span></p>

  <p class="normal2">&nbsp;</p>

  <p class="normal2"><span class="ideitalik">Devr ile adem olacak,.</span></p>

  <p class="normal2"><span class="ideitalik">Kendini kendinde bulur,</span></p>

  <p class="normal2"><span class="ideitalik">Mutlak iken nokta olur,</span></p>

  <p class="normal2"><span class="ideitalik">Adem imiş mazhar-ı Hak.</span></p>

  <p class="normal1">Çanaktaki su, yavaş yavaş parlaklığını kaybetti. Karanlıklar da ortadan kalktı. Bir şey göremez oldum. Gözlerim çanağa dikilmiş, karanlıktan bir şey göremediğim halde, acayip bir manzara seyretmeye başladım. Hangi organım görüyordu? Bunu da tayin etmekten acizdim. Vücudumu inceleyip kendimi anlamaya çalıştıkça karanlıktan başka bir şey anlayamıyordum. Yalnız görüyordum. Ne? Buna isim bulmak imkânsız. Sonu gelmez bir görüşle sonsuz bir alan görüyordum. Bir anda sanki milyonlarca yıl uzakta oldukları düşünülen noktaları inceleyerek dolaştığım halde, bir noktadan çıkamamış oluyordum. Duyguyu ve algıyı parçalayan bu heybet, vicdanı mahveden bu üstünlük parlamaya başladı. Heybet ve üstünlük de sonsuzlukta yok oldu. Benimdir veya değildir diyemediğim bu gezinti duygusunda kendimi kaybettim. Bir an hiç oldum...</p>

  <p class="normal1">Bir süre sonra sonsuz alanı fark etmeye başladım. Her nitelemenin üstünde garip duygu ile daha çok duygulanmıştım. Beni içine alan bu sonsuz alanı sanki kendimde toplamıştım. Bu olağandışı durum ne kadar devam etti bilmiyorum. Sanki kendimde yoğunluk hissetmeye başladım. Ortada görünmez bir şey meydana çıktı. Aslında görünürde bir şey yok. Ne nur, ne karanlık, ne bir şey. Hiç! Yalnız ben hissediyordum ki bir şey var. Bu şey bir anda sihrin patlamasını andırır bir nur oldu. Bir sönük nur ki kalbim gibi titriyordu. Bu güzel varlığın patlamasının müezzine benzeyen sesi yerine geçen harfsiz anlamı ile İsrafil’in ezanını okuyordu:</p>

  <p class="normal2"><span class="ideitalik">“Allahu ekber, Allahu ekber!</span></p>

  <p class="normal2"><span class="ideitalik">Ey sırr-ı vücud-ı bi-vücud!</span></p>

  <p class="normal2"><span class="ideitalik">Ma’rufsun amma bilinmezsin.</span></p>

  <p class="normal2"><span class="ideitalik">Zahirsin amma görünmezsin.”</span></p>

  <p class="normal1">Bu anda saatler, seneler, yıllar kısacık bir andı. Bir anda milyonlarca yıl geçti. Yine bir an yorulmuş gibi oldum. Sanki gözümü kapattım. Bir an bir şey görmedim. Gözümü açtığım vakit, sanki milyonlarca adım uzaklığı kaplamış, fakat avucuma sığacak kadar küçük bir evren görüyordum.. Bu seyir arasında o evrenin kısımlarından biri dikkatimi çekti. Bu bölge tamamen su ile kaplanmış bir küre idi. Suya bakarken akıl ermez bir çekicilik beni o tarafa yöneltti. Ilık bir halde olan suyun içine girer girmez kendimi milyonlarca garip hayvanın arasında gördüm. Bu hayvanların ne organları ne de özel bir şekilleri vardı.</p>

  <p class="normal1">Milyonlarca küçük odalı bir topluluk şeklinde olan bu hayvanların varlıklarına bağlanmaktan kendimi kurtarmaya çalışıyordum. Bir türlü başarılı olamıyordum. Milyonlarca sene devam eden kalma isteği sonucunda bana oturma hizmetini yerine getirmiş olan odalarda, hayvancıklarda garip değişiklikler meydana geliyordu. Beni asıl rahatsız eden şey, bu hayvanları kendimde toplamak ve onlardan ayrı olmam nedeni ile değil, onların içinde kendimi esir olmuş gibi saymam yüzündendi. Çünkü akıl ve algılama bir yana, her türlü duygudan uzak gibiydim. Kendi idaremde olan bu hayvancıklar, bin bir türlü şekiller almaya başladılar. Artık benim için bir gün gibi geçen binlerce yılın geçtiği süre içinde gördüğüm her şekil başka bir değişiklik gösteriyordu. Ancak su içinde hapsedilmiş olduğumdan, gözlerimin garip görüşünden sıkılıyor, kulağımın sağırlığından bıkıyordum. Ne kadar zaman bu şekilde geçti bilemiyordum, ne olduğunu anlamamıştım. Bu kez kendimi yalnız denizde değil, karada da birçok küçük hayvanların vücudunda gördüm.</p>

  <p class="normal1">Temiz havanın ciğerlerime girmesini duydukça, ortaya çıkan keyif ve zevkten coşarak milyonlarca hücrede koşuyor, oynuyordum. Şüpheli, fakat gerçek bir sevgi hissi bütün hücrelerimi doldurmaktaydı. Her ne kadar gördüğüm şeyleri, içinde bulunduğum durumu sahip olduğum karşılaştırma yetisi ile karşılaştırıp anlayamasam da onların varlıklarını ilginç bir şekilde kabullenerek bana zararı olmayanlarını seviyordum. Her an milyonlarca hücrem hareketsiz kalıyor, şekil değiştiriyor, madenlere dönüşüyordu. Fakat bir anda yerlerine milyonlarca yeni olanları çıkıyordu. Ancak bu zamanlarda meydana gelen yaratıkların eskisi gibi birer kapalı sebebi olmayıp hücrelerin birbiri ile bir anlamda birleşmemesinden, bir sevgi anında iki hücrenin acayip bir zevkte yok olmasından ileri geliyordu. Şimdilik ne yalnız erkek ne de yalnız dişi bir hücrem olmasa da her hücrem hem dişi hem erkek özelliğine sahip olduğu için her biri bazen baba, bazen ana, bazen de hem ana, hem baba durumundaydı. Bana ait günlerin birbirini takip ve devam etmesi neticesinde korumamda olan hücreler o kadar çoğalmış, o kadar çeşitli olmuştu ki bunlardan bazısı diğerlerine dış görünüş itibariyle asla benzemeyen bir biçime girmişlerdi. Bazısı gözle görülmez derecede küçük ve ilkel durumda, bazısı havada uçar, bazısı yerlerde sürünür, bazısı da büyük bir hacimde ve bir kısmı güzel ve akıllıydı. Bu hücrelerin bir kısmı diğerlerini yemeye arzulu, bir kısmı kuvvetli, bir kısmı ise güçsüzdü. Evren birer çürümüş hücreler yığını halini almış, hücreler arasında rekabet ve birbirinden faydalanma, bir kural haline gelmişti.</p>

  <p class="normal1">Ne kadar zaman geçti, neler oldu?</p>

  <p class="normal1">Bir gün bir hücrede hapsedildiğimi duyar gibi üzücü bir duygu ile inlerken sanki bütün evrenin en küçük parçasına işlemiş bir vergi olan sırlar, birer birer o hücrede toplanıyordu. Yersiz ve renksiz bir anlam bulutu tüm hücreyi kaplıyordu. Doğuya dönmüş yüzümü, patlamaya başlayan ufka doğru çevirmiştim. Her parçacık sanki beni selamlıyor, her taraftan burnuma amber kokusu geliyordu. Bütün varlığım bir dostluk ilişkisinin etkisi altında titriyordu. Kendimi biliyor, etrafımı hem görüyor, hem gördüğümü fark ediyor, her şeyi biliyormuş gibi davranıyordum. Beni kendinden geçme halinde bir his kapladı. Yüreğimin dili ile “Elhamdülillah” dedim. Bilinmezlikten gelen bir ses bütün evrene ilan ediyordu:</p>

  <p class="normal2"><span class="ideitalik">Doğdu şimdi şems-i idrak âleme,</span></p>

  <p class="normal2"><span class="ideitalik">Istiva-gahtır dimağ-ı ademi,</span></p>

  <p class="normal2"><span class="ideitalik">Nur-i Hak’tır şeb-çerağ-ı ademi.</span></p>

  <p class="normal2"><span class="ideitalik">Ey melaik! Baş eğin hep ademe.</span></p>

  <p class="normal1">Bu büyük emirden bütün âlemler ve içinde bulunan yaratıklar titredi. Her varlık insanın önünde eğildi. Her parça kendi lisanı ile bana şöyle diyordu:</p>

  <p class="normal2"><span class="ideitalik">Merhaba...</span></p>

  <p class="normal2"><span class="ideitalik">Merhaba, ey pertev-i sırr-ı vücud!</span></p>

  <p class="normal2"><span class="ideitalik">Merhaba, ey zübde-i cümle şuun!</span></p>

  <p class="normal2"><span class="ideitalik">Merhaba, ey menba’-i fehm ü fünun!</span></p>

  <p class="normal2"><span class="ideitalik">Merhaba, ey mazhar-ı ikram-i vücud!</span></p>

  <p class="normal2"><span class="ideitalik">Kainattan sen idin maksud, sen!</span></p>

  <p class="normal2"><span class="ideitalik">Ey zeka! Bizler senin mir’atınız.</span></p>

  <p class="normal2"><span class="ideitalik">Noksa sensin, biz senin ayatınız.</span></p>

  <p class="normal2"><span class="ideitalik">Secdegah sen, kıble-i ma’bud sen!</span></p>

  <p class="normal1">Gözlerimi açtım... Aynalı Babanın kederli bakışları üzerime çevrilmişti... Çocukların gördükleri rüyayı uyanır uyanmaz söylemesine atıfta bulunarak:</p>

  <p class="normal1">– Hepsi secde etti, dedim.</p>

  <p class="normal1">– Evet, dedi Aynalı. “Yalnız benliğindeki gurur sıfatı, yani şeytan hariç!”</p>
</body>
</html>
