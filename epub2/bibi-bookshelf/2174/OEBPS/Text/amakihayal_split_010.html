<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>amakihayal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8"><span class="idebold">ALTINCI GÜN</span></h1>

  <p class="ortayazi">&nbsp;</p>

  <p class="ortayazi"><span class="idebold">MASAL DAĞI</span></p>

  <p class="normal1">On sekiz yaşında, Hint padişahının oğlu imişim. Bir gün şehirde bir gürültü meydana geldi. Herkes telaşta, hatta saray halkı heyecan içindeydi. Bilgili insanlardan ve akıl sahibi doktorlardan olan hocama bu telaşın ve bu heyecanın nedenini sordum. Durumu şöyle açıkladı</p>

  <p class="normal1">– Şehzadem, Hint halkına eskiden beri bir ejderha dert olmuştur. Bu ejderha yedi başlı, yetmiş ayaklı ve cildi hiçbir kesici aletin etki edemeyeceği şekilde sağlam, inanılmaz bir zırhla kaplı, ağzından ateş püskürür ve her dilde konuşur. Müthiş bir yaratıktır. Her yedi senede bir defa gelip hepimize: “Bu kervan nereye gidiyor?” diye sorar, bu soruya kimsenin aklı ermez. Hangi kervan? Bilinmez. Bu soruyu yedi defa tekrar eder. Yedincide cevap alamayınca hepsi yirmi yaşında olmak üzere, yedi delikanlı ile yedi bakire kız kendisine kurban verilir. Bunları yutar. Bundan sonra: “Yedi sene sonra yine geleceğim. Sorumun cevabını Kaf Dağı’ndaki Anka’dan öğrenebilirsiniz.” deyip gider. İşte o zaman geldi. Yedi yıl bitti. Bugün ejderha gelecektir. Biz de istemeyerek rasgele belirleyerek yedi delikanlı ve yedi bakire kızı seçip ona vereceğiz, dedi.</p>

  <p class="normal1">Hocamın bu hikâyesi beni şaşırttı; Daha fazla bilgi almaya başladım ve dedim ki:</p>

  <p class="normal1">– Hocam, bu Kaf Dağı acaba neresiymiş? Anka kim oluyor? Hocam cevap verdi:</p>

  <p class="normal1">– Şehzadem, Kaf Dağı hakkında anlatılanlar çoktur. Yalnız gerçeği bilen ve Kaf Dağı’nı gören hiç kimseye rastlamadık. Kimine göre Kaf Dağı dünyamızın etrafını kaplamış zümrütlü bir dağdır. Diğerlerine göre dünyanın tam ortasında, göğe yükselen tek ve büyük bir dağdır. Yalnız bu dağı kimin gördüğü bilinmiyor. Oraya nereden gidilir? Dünyanın hangi bölgesindedir, bilinmiyor. Bazıları Kaf Dağı’nı hemen yok sayar bunun bir efsane olduğunu söyler. Böyle bir dağ dünyamızda yoktur, derler. Anka da böyledir. Kaf Dağı’nda oturan bir kuşmuş. Öyle bir kuş ki konuşur, milyonlarca seneden beri yaşarmış. Ölmez. Bilgili, hâkim ve gizli olan şeyler hakkında bilgi sahibidir. Yalnız bunu da ne gören, ne bilen var, dedi.</p>

  <p class="normal1">O gün ejderha geldi. Alışılageldiği gibi yedi sorusunu sordu. Cevap veren olmadığı için kurbanlarını aldı, gitti. Şehir üzüntü ve keder içinde kaldı. Ben bu durumdan dolayı çok üzüldüm. Çoğu kez geceleri uyuyamaz, sabahlara kadar Kaf Dağı’nı, Anka’yı düşünürdüm. Nihayet kesin bir karar verdim. Babamın huzuruna çıktım. Halkımızı ve yurdumuzu bu ejderhadan kurtarmak için Kaf Dağı’nı aramaya çıkacağımı, Anka’yı bulup sorunun cevabını öğreneceğimi söyledim. Babam gayet adil ve akıllı bir hükümdar olduğundan benim bu uğurda yok olacağımı bildiği halde engel olmadı. Bir görevi üzerine almak ve bu görev uğrunda canını feda etmek, padişahlara ve oğullarına yakışır bir durumdur. Babam:</p>

  <p class="normal1">– Hadi oğlum, sen hazırlığını yap. Ben de gereken şeyleri düşüneyim, dedi. Fikrim ve azmim halk tarafından öğrenilince minnet duygularından ve sevinçlerinden sarayımın eşiğini öpmeye, geceleri başarılı olmam için dua etmeye başladılar. Babam da ne kadar bilgin, bilgili kimse varsa hepsini topladı. Onlara fikrimi ve kararımı bildirerek ne tarafa gitmem gerektiğini sordu. Birçok görüşler ortaya atıldı. Uzun tartışmalardan sonra yaşlı ve ciddi bir doktor dedi ki:</p>

  <p class="normal1">– Padişahım! Bu şekilde bir yolculuk insan kalabalığı ile olmaz. Bir iki kişi kemerine koyacağı değerli mücevherlerle, gerektiğinde sadaka ile kendini senelerce geçindirebilir. Ancak kalabalığın yabancı yurtlarda yiyip içmesi ve hatta rahatça yolculuk etmesi mümkün olamaz. Bu durumda şehzademiz bu uzun seyahate bir arkadaşla çıkmalıdır. Ne tarafa gideceği belli değildir. Bu konuda biz de yol gösterecek bir karar verememekten dolayı üzgünüz. Bunun da bir çaresi var. Himalaya Dağlarının arkasında bir inziva yeri var. Onun içinde adil olmayan, fakat bilim sahibi, derin bilgisi olan ve bilmediğimiz pek çok şeyleri bilen bir doktor oturmaktadır. O bizim bilmediğimiz pek çok şeyi bilir. Şehzade ilk önce onun yanına gitsin. Ona hizmet edip sevgisini kazansın, ondan sonra bu bilinmez yeri ona sorsun. Olur ki başarılı olursa ona gereken yolu gösterir, dedi.</p>

  <p class="normal1">Bu görüş herkes tarafından kabul edildi. Bir gün; babam, vezirler, vekiller, bilginler ve bütün halk uğurladıktan ve üzücü bir ayrılıktan sonra yüz binlerce halkın gözyaşlarını görerek, vedalarını duyarak ve onların sevgisini yüreğimde hissederek Hindistan’ın kuzeyine doğru yola çıktım. Arkadaşım hocamın oğlu Bahadırdı. Kemerimde çok değerli mücevher bulunmakla beraber yükümüz hafifti ve fakir kılıkla seyahat ediyorduk. Yolculuğun sıkıntısına alışarak Hima-laya’nın karlarla kaplı tepelerini aştık. Uzun aramalarımızdan sonra inzivada yaşayan adamın hikmetli yerini bulduk. Yanına girdim. Durumumu kendisine anlattım ve isteğimi kendisine belli ettim. Elini aksakalına getirip düşünmeye başladı. Sonunda dedi ki:</p>

  <p class="normal1">– Oğlum! Biz pek çok şey bilirsek de Kaf Dağı’nın nerede bulunduğunu öğrenemedik. Yalnız bundan yedi ay uzaklıkta Milset şehri harabeleri vardır. Orada bir kuyu vardır ki ağzı çok değerli bir taş kapakla kapalıdır. Bu kapak bazen bilinmeyen bir sebeple açılır. Şimdi gider o kuyunun başında beklersin. Şayet şansın olur da kapak açılırsa, kuyudan içeriye bir iple inersin. Orada bir delik göreceksin. Bu deliği takip ederek yürü. İlerisinde bir meydan göreceksin. Meydanın ortasında bir saray var. Saraya girersin. Göreceğin şeylere hiç değer verme. Ne dur rahat et ne de kork. Üst katta bir mermer dolap içinde bir sandık bulacaksın. Onu al ve kuyuya dön. Şayet kapağı açık bulursan ipe sarılarak dışarı çıkar, sandığın içindeki levhayı okursun, dedi.</p>

  <p class="normal1">İp ve diğer gerekli malzemeleri sağladıktan sonra doktorun elini öptüm, duasını aldım ve yola çıktık. Sora sora sonunda Milset harabelerini bulduk. Böylece istediğimiz kuyunun başına geldik. Bahadıra gereken görevleri verdim. Sonunda gelişimizin kırkıncı günü kapak açılmaya başladı. Zaman kaybetmeden Bahadır’la vedalaşıp kendimi iple kuyuya sarkıttım. Ayaklarım yere değdiği anda ipi belimden çözerek deliği aradım buldum. Bir dakika düşündükten sonra içine girerek yürümeye başladım. Az sonra doktorun dediği gibi oradan bir meydana çıktım. İnsanın içini rahatlatan ve huzuru ile insanı kendine çeken bir bahçenin ortasında altından yapılmış bir saray gördüm. Hemen kapısından içeri girerek ve yüzlerce odada ne var ne yok diye merak edip araştırmadan üst kata çıktım. Aradığım odayı gördüm. Dolaptan sandığı çıkardım. Son süratle kuyuya döndüm. Kapak henüz kapanmaya başlamıştı. Bahadır sesinin çıktığı kadar bağırmakta, çağırmakta, ağlayarak kapağın kapanmakta olduğunu haykırmaktaydı, hemen ipi belime bağlayarak Bahadır’a seslendim. İpi çekmeye başladı. Sonunda dışarı çıktım. Bahadır’ı kucakladıktan sonra sandığı bin bir zorlukla açmayı başardık. İçinde çelikten bir levha vardı. Levhanın üzerine şu iki gazel yazılmıştı:</p>

  <p class="normal1"><span class="idebold">SIRRIMDAN BANA HİTAP</span></p>

  <p class="normal2"><span class="ideitalik">Matla’-ı şems-i hüviyyet, menşe-i ekvan benim.</span></p>

  <p class="normal2"><span class="ideitalik">Menba’-ı ma’na-i kesret, mahzen-i ebdan benim</span></p>

  <p class="normal2"><span class="ideitalik">Ben o’yum ki kendi emrimden yarattım âlemi,</span></p>

  <p class="normal2"><span class="ideitalik">Hep şuunumdur bu mevcut, derh-i bi-pavan benim.</span></p>

  <p class="normal2"><span class="ideitalik">Ben o’yum ki la-mekanım, la-zemanım, la-kuyut.</span></p>

  <p class="normal2">&nbsp;</p>

  <p class="normal2"><span class="ideitalik">Her zamandan her mekandan münceli imkan benim</span></p>

  <p class="normal2"><span class="ideitalik">Arş benim, kürsi benim, asman-ı seb’a benim</span></p>

  <p class="normal2"><span class="ideitalik">Medde vü cevher ü unsur u camid ü hayvan benim.</span></p>

  <p class="normal2"><span class="ideitalik">Nur-i mahzım, sırr-ı mutlak, nokta-i ıtlakınun,</span></p>

  <p class="normal2"><span class="ideitalik">Hem ruhum, hem melaik, ademim, insan benim.</span></p>

  <p class="normal2"><span class="ideitalik">Ben o zat-ı mutlakım ki vasf u fi’limle ayan,</span></p>

  <p class="normal2"><span class="ideitalik">Ey ... Halik-i zi-şan benim, Rahman benim</span></p>

  <p class="normal2">&nbsp;</p>

  <p class="normal2"><span class="idebold">BENDEN SIRRIMA CEVAP:</span></p>

  <p class="normal2"><span class="ideitalik">Ben o’yum ki ben dedikçe maksadımdır kudretin,</span></p>

  <p class="normal2"><span class="ideitalik">Ben o’yum ki benliğimden zahir olmuş vahdetin,</span></p>

  <p class="normal2"><span class="ideitalik">Farzedersem benliğim senden cüdadır ey vücud!</span></p>

  <p class="normal2"><span class="ideitalik">Vehm-i mahzım, hiç vücudu var mı ma’dumiyetin?</span></p>

  <p class="normal2">&nbsp;</p>

  <p class="normal2"><span class="ideitalik">Bir fakirim ki neyim varsa senindir, bense hiç.</span></p>

  <p class="normal2"><span class="ideitalik">Fakr-ı fahri eldedir ferman-ı vahdaniyetin.</span></p>

  <p class="normal2"><span class="ideitalik">Arş ü kürsi, arz ü eflak, hep senin emrinle var.</span></p>

  <p class="normal2"><span class="ideitalik">Suhuf-i ekvan dest-i takdirinle mektup ayetin.</span></p>

  <p class="normal2">&nbsp;</p>

  <p class="normal2"><span class="ideitalik">Sen o zat-ı bi-nişansın, la-mekansın, bi-zaman</span></p>

  <p class="normal2"><span class="ideitalik">Her ne varsa fi’l ü evsafın, kemal-i kudretin.</span></p>

  <p class="normal2"><span class="ideitalik">Sen o mevcutsun ki senden bir diğer yok münceli,</span></p>

  <p class="normal2"><span class="ideitalik">Her vücuda oldu kayyum, sırr-ı mevcudiyetin.</span></p>

  <p class="normal1">Bu iki gazelden bir şey anlamak bir tarafa, Kaf Dağı’yla ilgili tek bir harf yoktu. Bu durumda büyük bir üzüntünün içine düştüm. Ne yapacağımı bilmiyordum. Nihayet Bahadır’la tartışma ve sohbetlerden sonra doğuya doğru yolculuğumuza devam etmeye ve her gittiğimiz yerde Kaf Dağı’nı sormaya karar verdik. İki sene kadar çeşitli milletler arasında dolaşarak yüzlerce beldeyi seyrettik. Kaf Dağı hakkında sağlam bilgiye sahip olamadık.</p>

  <p class="normal1">Bir gün büyük ve güzel inşa edilmiş bir şehre uğramıştık. Bir evde misafir olduk. Birkaç gün sonra tellallar şehrin sokaklarında dolaşıp şöyle bağırıyorlardı:</p>

  <p class="normal1">– Ey ahali! Her kim Milset harabelerindeki kuyuda saklı bulunan levhayı getirir de bilginlerin reisine verirse karşılığında üzerinde büyük bir sır yazılmış, ondan daha önemli bir levha verilecektir.</p>

  <p class="normal1">Bu durum dikkatimi çekti. Levha yanımızdaydı. Bir faydasını görmemiş, anlamamıştık. Bilginlerin reisini gördüm ve levhanın yanımda olduğunu söyledim. Sevincinden boynuma sarıldı. Levhayı aldı. Bana diğer levhayı verdi. Levhaya baktım. Bunda da bir şiir vardı:</p>

  <p class="normal2"><span class="ideitalik">Âlemde meşhut olan bu devran,</span></p>

  <p class="normal2"><span class="ideitalik">Tekamül içindir, kemale doğru.</span></p>

  <p class="normal2"><span class="ideitalik">Her nokta cevval, her zerre raksan,</span></p>

  <p class="normal2"><span class="ideitalik">Uçup giderler visale doğru.</span></p>

  <p class="normal2">&nbsp;</p>

  <p class="normal2"><span class="ideitalik">Ekvan, insan koşup giderler,</span></p>

  <p class="normal2"><span class="ideitalik">Tutulmaz, kapılmaz hayale doğru.</span></p>

  <p class="normal2"><span class="ideitalik">İnsan isen gel, matlubu anla.</span></p>

  <p class="normal2"><span class="ideitalik">Yorulma, gitme celale doğru.</span></p>

  <p class="normal2">&nbsp;</p>

  <p class="normal2"><span class="ideitalik">Ufk-i ezelde doğan bir güneş,</span></p>

  <p class="normal2"><span class="ideitalik">Gider mi acep zevale doğru?</span></p>

  <p class="normal2"><span class="ideitalik">İfate itme kıymetli vakti,</span></p>

  <p class="normal2"><span class="ideitalik">Çevir yüzünü cemale doğru.</span></p>

  <p class="normal1">Bu şiir benim ilgimi çekmişti. Bilginlerin reisine yolculuğumun sebebini anlattım. O da şaşkınlık içinde, dedi ki:</p>

  <p class="normal1">– Tuhaf şey. Ben de bu levhayı Nezara harabelerinde bir kuyudan çıkarmıştım. Yalnız manasını anlayamadığımdan isteğime kavuşamadım. Senelerce yolculuk yaptım. Nihayet Serendip (Hz. Ademin yeryüzünde ilk ayak bastığı kara parçası şimdiki Seylan Adası) Adasında Adem Tepesinde dünya işi ile uğraşmayan bir adama rastladım. Bana Milset harabelerindeki levhayı ele geçirirsen isteğin yerine gelir, dedi. Senelerce bu harabeyi aradım, bulamadım. Sonunda üzüntü ve keder içinde ülkeme döndüm. Her sene birkaç defa tellallar çıkararak belki bir kişi benim bulamadığım harabeleri bularak benim aradığım levhayı bulmuştur diye duyurular yaparak beklemekteyim. Sonunda senin sayende levha elime geçti. Ne yazık ki bundaki şiirle de derdimi halledemiyorum. Ya sen? dedi.</p>

  <p class="normal1">– Ben de halledemiyorum.</p>

  <p class="normal1">Beraberce Serendip’e giderek Adem Tepesindeki adamı bulmaya ve levhaları göstermeye karar verdik. Uzun bir yolculuktan sonra Adem Tepesi’ne ulaşarak adamı bulduk. Levhalarımızı teslim ettik. Çözemediğimiz meselelerimizi kendisine anlattık. Şaşkınlık içinde dedi ki:</p>

  <p class="normal1">– Anlayan olmazsa, tarif bir şeye yaramıyor. Bana dönerek,</p>

  <p class="normal1">– Ey dilenci!.. Birinci levhadaki şiir Kaf Dağı ile Anka Kuşu’nu bildiriyor. (Kulağıma eğilerek gerekli bilgiyi verdi) İkinci levhadaki şiir ise ejderhanın sorusuna cevaptır. Bize göre sonsuz olan bu yaratılmış tüm evren ve varlıklar, bu kervanlar, bu güneşler, bu âlemler, sonsuz bir alanda ve Allahın göğü içinde yeri ve sınırı olmayan eşsiz sırra, aşk nuruna doğru uçup gidiyorlar. Bu yolculuğun, bu gidişin başlangıcı ve sonu yoktur, dedi.</p>

  <p class="normal1">Arkadaşımın derdini halletti. Ellerini öpüp sevinçten ve mutluluktan uçarcasına ülkemize dönmeye başladık. Yarı yolda reisle vedalaştık. Bahadırla ben üç ay sonra şehrimize ulaştık. Vardığımızda yolculuğumuza çıktığımızdan bu yana yedi yıl geçtiğini anladık. Gelişimiz ejderhanın gelişinden bir gün öncesine denk geldi. Babam yaşlanmıştı. Halk büyük bir üzüntü ve acı içinde ertesi günü bekliyordu. Ben ve Bahadır, yedi yıl içinde çok değişmiş, tanınmaz bir hale gelmiştik. Bahadırı babama gönderip:</p>

  <p class="normal1">– Yarın ejderhaya cevap verecek bir derviş geldi. Sabahleyin bütün halk şehrin dışına çıksın ve eğlence hazırlansın, haberini yolladım. Babam sevincinden ne yapacağını şaşırmıştı. Bilginleri ve vezirleri toplayarak fikir alış verişinde bulunmuş ve ertesi gün de şehrin dışına çıkılmaya karar verilmişti. Güneşin doğuşu ile beraber halk kalabalıklar halinde şehrin dışına çıkıyordu. Ben de Bahadırı alarak gittim. Padişahın huzuruna çıktım. Bana son derece saygılı ve konuksever davrandılar. Babam işin tehlike ve öneminden dolayı korku ve ümit arasında ne yapacağını şaşırmış bir durumdaydı. Derken korkunç ejderha karşıdan göründü. Halkın toplanmasına öfkeliydi:</p>

  <p class="normal1">– Vay, benimle savaşa cesaret mi ediyorsunuz? Şimdi çıkaracağım ateşle sizi ve memleketinizi yakarım, diye bağırdı.</p>

  <p class="normal1">Özel olarak gönderilen bir elçi, halkın toplanmasının amacının savaş olmayıp sorusuna cevap verecek bir adamın ortaya çıktığını anlattı. Ejderha:</p>

  <p class="normal1">– O adamı bana yollayınız, dedi. Ben kalktım ejderhanın karşısında durdum:</p>

  <p class="normal1">– Ey insan! Eğer sorularıma cevap veremezsen seni yuttuktan sonra yedişer yerine, yetmişer erkek ve kadını kurban isterim, dedi.</p>

  <p class="normal1">Padişahıma bu şart bildirildi. Biraz düşündükten sonra verdiğim güvence üzerine ikna oldu. Sonunda ejderha sorusunu sordu:</p>

  <p class="normal1">– Bu kervan nereye gidiyor? dedi.</p>

  <p class="normal1">Herkesin ruhu sanki bedeninden çıkmış, iki dudağımdan çıkacak söze doğru uçmaya başlamıştı:</p>

  <p class="normal1">– Ey akılsız Canavar! Yaratıcıya muhtaç bu âlemler, feleğin mahkûmu bu kervan eşsiz hayalin sırrına, çekici güzellik nuruna doğru koşup gidiyorlar.</p>

  <p class="normal1">Ejderha bu sözleri duyduğu gibi sessizliği parçalayan bir nara attı ve silkindi. On beş on altı yaşlarında melek yüzlü bir kız şekline döndü. Herkesin şaşkınlık ve heyecanı son noktaya gelmişti. Kız yanıma gelerek dedi ki:</p>

  <p class="normal1">– Ben kudret elinin (Allahın) yarattığı canlıların en güzeliyim ve her zaman on altı yaşındayım. Ancak yaşamın cilvesi beni gördüğünüz ejderhanın şekline soktu. Kurtuluşumu ancak soracağım sorulara verilecek doğru cevaplara bağladı. Şimdi siz bu soruların cevabını verdiniz. Beni o çirkin şekilden ve nice insanı benim zararımdan kurtardınız. Artık ben sizin kulunuzum.</p>

  <p class="normal1">Herkesin sevinci anlatılamayacak derecede artmıştı. Askerler halka susmayı emrettiler. Padişah şu şekilde söze başladı:</p>

  <p class="normal1">– Sevgili halkım! Bu onur ve erdem sahibi delikanlı sizi, hepimizi büyük bir afetten kurtardı. Size daha büyük hizmetler edebileceğine kimse şüphe edemez. Bense fazlaca ihtiyarladım. Şimdiye kadar bu görevi yapmamın sebebi zavallı oğlumun kaybolması üzerine yerime bırakacak kimse bulamadığımdandı. Şimdi bu şerefli genci bize Allah gönderdi. Onun sayesinde sizi kurtardı. Ben de kendisini yerime atıyorum. Allah makam ve tacını ona mübarek etsin, dedi.</p>

  <p class="normal1">Beni yanına çağırdı. Kucakladı. Artık dayanamadım ve ellerine sarılarak:</p>

  <p class="normal1">– Babacığım! Oğlunu tanıyamıyor musun? dedim.</p>

  <p class="normal1">Babam bir sevinç çığlığı ile bayıldı. Herkes benim, kendilerini kurtarmak için seyahate çıkan şehzade olduğumu anladı. Artık sevinç ve neşe göğe yükselecek noktayı bulmuştu. Herkes birbirini kucaklayıp tebrik ediyordu.</p>

  <p class="normal1">Çirkin canavarın şeklinden kurtulmuş olan peri kızı ile evlendim. Ve benimle beraber daha önce ejderhaya kurban edilmek üzere belirlenen yedi genç ve yedi bakirenin de düğünü yapıldı. Babam yalnızlık köşesine çekildi. Ben de Bahadırı vezirim olarak belirleyerek devleti yönetmeye başladım. Bir cuma günü ata binerek gezmeye çıkmıştım. Her nasılsa atın ayağı takılarak yere düştüm... Gözümü açtım.</p>
</body>
</html>
