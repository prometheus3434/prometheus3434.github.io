<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>amakihayal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11"><span class="idebold">DOKUZUNCU GÜN</span></h1>

  <p class="ortayazi">&nbsp;</p>

  <p class="ortayazi"><span class="idebold">ERDEMLİ İNSANLARIN CEVAPLARI</span></p>

  <p class="normal1">Bugün Aynalı’nın davranışlarında bir durgunluk, bakışında biraz üzüntü vardı. Uzun süre sustuk ve düşündük. Ben seyrettiğim gariplikleri düşünüyor ve insanoğlunun ortaya çıkardığı fikirlerin birbirleri ile olan zıtlık ve çokluğuna şaşırıyordum. Aynalı’nın sözleri beni düşüncelerimden uyandırdı. Dedi ki:</p>

  <p class="normal1">– Ben yalnız ney değil, saz da çalmasını bilirim. Bütün çalgıları da çalmayı bilirim ya! Dur biraz, bugün sana biraz saz çalayım.</p>

  <p class="normal1">Kulübesine girip bir saz getirdi. Dervişçe bir taksimden sonra okumaya başladı:</p>

  <p class="normal2"><span class="ideitalik">“Zahit bize ta’n eyleme,</span></p>

  <p class="normal2"><span class="ideitalik">Hak ismi okur dilimiz.</span></p>

  <p class="normal2"><span class="ideitalik">Sakın, efsane söyleme,</span></p>

  <p class="normal2"><span class="ideitalik">Hazrete gider yolumuz.</span></p>

  <p class="normal2"><span class="ideitalik">Erenlerin çoktur yolu,</span></p>

  <p class="normal2"><span class="ideitalik">Cümlesine dedik beli.</span></p>

  <p class="normal2"><span class="ideitalik">Ko desinler bize deli,</span></p>

  <p class="normal2"><span class="ideitalik">Usludan yeğdir delimiz.</span></p>

  <p class="normal2"><span class="ideitalik">Muhyi sana ola himmet,</span></p>

  <p class="normal2"><span class="ideitalik">Âşık isen can ne minnet,</span></p>

  <p class="normal2"><span class="ideitalik">Kisvemizdedir dallımız.”</span></p>

  <p class="normal1">Dalmışım. Görüyordum ki büyük bir sarayın içinde çok küçük bir pencerenin önündeyim. Bu pencereden binlerce kişi alacak şekilde büyük bir odayı görüyordum. Odanın etrafı benim pencerem gibi küçük küçük pencerelerle doluydu. Her birinde bir insan oturmuş, odayı izliyordu. Odanın içinde zümrütten ve yakuttan yapılmış oturaklar üzerinde başları taçlı, çoğunun yüzleri peçeli yüce ve kendinden emin kişiler oturmaktaydı.</p>

  <p class="normal1">Oturaklardan bir kısmı daha yüksek bir yerde ve mücevherden yapılmış olup, bunların ortasında ve hepsinden yüksek bir oturak boştu. Bu oturaklarda oturan kişilerden biri ayağa kalktı ve:</p>

  <p class="normal1">– İnsanoğlu gelmiş, bize bir soru soracakmış. Kabul ederseniz gelsin, dedi.</p>

  <p class="normal1">Hazır bulunanlar izin verdiklerini bildirdiler. İlk sözü söyleyen kişinin emri üzerine odaya insan doldurdular.</p>

  <p class="normal1">“Beşeriyet” adını alan bu adam, sefil ve sakat bir zavallı idi. Giydiği eski püskü elbiseler ve sarı yüzü, odada garip bir zıtlık ortaya çıkarıyordu. Başkan vekili kendisine yönelerek:</p>

  <p class="normal1">– Ey Beşeriyet! Otur, rahat et ve sorunu sor!</p>

  <p class="normal1">Beşeriyet oturmadı ve dedi ki:</p>

  <p class="normal1">– Oturmak, rahat etmek mi? Yazık, acaba yüz binlerce senedir oturacak, rahat edecek zaman mı buldum? Bir taraftan geçim derdi, diğer taraftan kendi vücudumdaki bin türlü hastalık rahat etmeye zaman mı bırakıyor? Bu kadar sefilken bile intihara razı olamıyorum. Ben çok alçak bir kimseyim, çok!</p>

  <p class="normal1">Beşeriyet hıçkırıklarla ağlıyordu. Bu durumdan son derece üzülen meclisi garip bir sessizlik kaplamıştı. Bütün üyeler zavallı Beşeriyet’in üzüntü ve ümitsizliğini hissediyormuş gibi görünüyorlardı. Başkan vekili:</p>

  <p class="normal1">– Sorun çok büyük. Bu sorunun çözülmesi başkanımızın gelmesine bağlıdır, dedi.</p>

  <p class="normal1">Beşeriyet bunun üzerine dedi ki:</p>

  <p class="normal1">– Hiç olmazsa bu kadar sefalete niye katlandığımı, neden intihar etmediğimi anlasam. Orada bulunanlardan biri ayağa kalktı:</p>

  <p class="normal1">– İzin verilirse bu zavallıyı teselli edeyim, dedi.</p>

  <p class="normal1">Oda da bulunan üyelerin izinlerini alarak şu sözleri söyledi:</p>

  <p class="normal2"><span class="ideitalik">– Ya Rab! Hayatta nedir bu lezzet?</span></p>

  <p class="normal2"><span class="ideitalik">Hayata rapteden bu garip kuvvet!</span></p>

  <p class="normal2"><span class="ideitalik">Hayat ki bi-beka, pür-derd ü keder,</span></p>

  <p class="normal2"><span class="ideitalik">Yine emel O, nedir bu hikmet?</span></p>

  <p class="normal2"><span class="ideitalik">Bir an bırakmaz insanı rahat,</span></p>

  <p class="normal2"><span class="ideitalik">Bin türlü alam, derd--i mai’şet.</span></p>

  <p class="normal2"><span class="ideitalik">Çocukluğunda ağlar beşikte,</span></p>

  <p class="normal2"><span class="ideitalik">Feryatla geçer o vakt-i ismet!</span></p>

  <p class="normal2"><span class="ideitalik">Civanlığında bin türlü amal,</span></p>

  <p class="normal2"><span class="ideitalik">Şeyhuhetinde bin türlü mihnet.</span></p>

  <p class="normal2"><span class="ideitalik">Vakt-i ecelde mazi bir an,</span></p>

  <p class="normal2"><span class="ideitalik">Bir an için mi bunca sefalet?</span></p>

  <p class="normal2"><span class="ideitalik">Hatifi bir ses verdi cevabı.</span></p>

  <p class="normal2"><span class="ideitalik">Dedi: Hayatta bu zevk ü kıymet,</span></p>

  <p class="normal2"><span class="ideitalik">Akiller için seyr-i bedayi.</span></p>

  <p class="normal2"><span class="ideitalik">Cahiller için yemekle şehvet!</span></p>

  <p class="normal1">Beşeriyet bir “ah” etti ve:</p>

  <p class="normal1">– Doğru, doğru! Bana söyleyiniz, acıyınız. Demek ki hayattan nefret ediyorum da zevk alamıyorum, mutluluğun ve rahatlığın kıymeti nedir? Bunu söyleyiniz, dedi.</p>

  <p class="normal1">İşte bu sırada başkan geldi. Sorunu anladı ve orada bulunan üyelere:</p>

  <p class="normal1">– Buyurunuz. Şu dertlinin sorusunun cevabını veriniz, dedi. Orada bulunan üyelerden bazıları şu şekilde cevap verdiler:</p>

  <p class="normal1">Cenab-ı Halil: (Hz. İbrahim)</p>

  <p class="normal1">– Mutluluk; çalışmak, kazanmak ve kazancını kendi gibi olanlar ile paylaşmaktadır.</p>

  <p class="normal1">Cenab-ı Kelim: (Hz. Musa)</p>

  <p class="normal1">– Mutluluk; benliğini Firavunun tutkularından ve hırsından kurtarmaktadır.</p>

  <p class="normal1">Cenab-ı Adem:(Hz. Adem)</p>

  <p class="normal1">– Mutluluk; şeytana uymamak ve Havva’ya kanmamaktır.</p>

  <p class="normal1">Konfüçyüs:</p>

  <p class="normal1">– Bir tencere pirinç pilavına bütün lezzetleri sığdırmaktadır mutluluk.</p>

  <p class="normal1">Eflatun:</p>

  <p class="normal1">– Her zaman yücelikleri düşünmektedir.</p>

  <p class="normal1">Aristo:</p>

  <p class="normal1">– Mantık! İşte mutluluk!</p>

  <p class="normal1">Zerdüşt:</p>

  <p class="normal1">– Mutluluk; karanlıkta kalmamaktır.</p>

  <p class="normal1">Brahma:</p>

  <p class="normal1">– Mutluluk mu? Herkesin fikri ne ise onun tersidir.</p>

  <p class="normal1">Cenab-ı Mesih:</p>

  <p class="normal1">– Mutluluk; geçmişi unutmak; bulunulan durumu hoş görmek, geleceği düşünmemekle mümkündür.</p>

  <p class="normal1">Lokman:</p>

  <p class="normal1">– İnsanlar bu kelimeyi bütün üzüntülerini bir sözle ifade etmek için ortaya çıkarmışlar.</p>

  <p class="normal1">Hızır:</p>

  <p class="normal1">– Mutluluk; tutkuların ve hırsların giremediği gönüllerde bazen şimşek gibi çakan bir hayalettir.</p>

  <p class="normal1">Bu sözler üzerine Buda kızgınlıkla ayağa kalktı:</p>

  <p class="normal1">– Ey Beşeriyet! Mutluluk; yokluğun güzellik isimlerindendir. Nirvana! Ey Beşeriyet! Nirvana!</p>

  <p class="normal1">Beşeriyet yorgun bir halde yere düştü ve:</p>

  <p class="normal1">– Oh! Hangisi, hangisi? diye mırıldandı.</p>

  <p class="normal1">O anda Başkan ayağa kalktı:</p>

  <p class="normal1">– Ey Beşeriyet! Mutluluk; hayatı olduğu gibi kabul etmek, ağır işlerine razı olmak ve bunların iyileştirilmesine çalışmaktadır, dedi.</p>

  <p class="normal1">Beşeriyet ayağa kalktı ve:</p>

  <p class="normal1">– Ya Fahr-i Alem!(Hz. Muhammet) Beşeriyet dertlerini anlayarak çözümü bulan sadece sensin, dedi.</p>

  <p class="normal1">Gözlerimi açtığım zaman boşuna Aynalı’yı aradım. Yanımda bir kâğıt parçası buldum. Üzerine şu sözler yazılmıştı:</p>

  <p class="normal1">“Elveda! Gün gelir belki yine görüşürüz hoşça kal.”</p>

  <p class="normal1">Akşama kadar mezarlıkta içten ve üzülerek ağladım...</p>
</body>
</html>
