<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>amakihayal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9"><span class="idebold">YEDİNCİ GÜN</span></h1>

  <p class="ortayazi">&nbsp;</p>

  <p class="ortayazi"><span class="idebold">YÜCELİK DENİZİ ve BÜYÜK GİRDAP</span></p>

  <p class="normal1">Bugün Aynalı Baba çok neşeliydi. Hatta sevincinin büyüklüğünü herkese göstermek için külahına kocaman bir ayna parçası ve zırhına da iki büyük sarı teneke ekledi. Benim ona olan saygımın nedeni Aynalı’ ya karşı hayran olduğumdan değildi, teneke parçaları ve hatta zırhına büyük bir gaz tenekesi taksa da Onun gibi bir ustaya olan saygım ve sevgim eksilmez. Böyle çok sevinçli nedenini sordum. Cevap olarak dedi ki:</p>

  <p class="normal1">– Bizim berber Hacı Mollayı bilirsin. Kedisi doğurmuş. Hem de pamuk gibi beyaz ve pek sevimli bir yavru!</p>

  <p class="normal1">– Affedersiniz, azizim, Hacı Mollanın pamuk kedisinin doğurmasından sizin bu kadar mutlu olmanızın nedeninin anlayamıyorum.</p>

  <p class="normal1">– Hâlbuki olay çok basit. Pamuğun sağ salim doğurması nedeni ile biz de bugün tören yapacağız!</p>

  <p class="normal1">– Kedi yavrusu için ha! (Alaycı bir halde) Bu yavrunun isminin konulduğu gün de kutlama törenleri yapılacak mı?</p>

  <p class="normal1">– İsmi konulmuştur. İnsanların yüz binlerce senedir kelime türetmekle uğraşmasına rağmen hâlâ yeterince kelime bulunmayışı ilginç değil mi?</p>

  <p class="normal1">– Ne gibi efendim?</p>

  <p class="normal1">– Ananın ismi Pamuk. Oğluna da Pamuk ismini vermek pek sıradan olacak.</p>

  <p class="normal1">Oysaki Hacı Molla yavrunun ismini de beyazlık ifade eden bir isim koymak istiyordu. Tam dört saat sohbet ettik. “Kar” koymak istedik, biraz soğuk düştü. “Beyaz” kelimesi tekrar edilmeye pek uygun görünmemekteydi. “Sefit”i Hacı Molla asla kabul etmedi. Çocukluğunda coğrafya okurken Bahr-i Sefit (Akdeniz) münasebetiyle bir dayak yemiş, bu bakımdan bu kelimeden nefret ediyor. “Ak” ismini koymayı teklif ettim. Hacı Molla kızdı.</p>

  <p class="normal1">– Yavruyu “Ak! Ak! Ak!” diye çağırırken herkes beni ördek gibi vakvaklıyor sanır, dedi. Pamuğun amcası olan “Pembe” ismini büyüklere saygı nedeni ile koyalım dedim. Hacı Molla: Beyaz kediye kırmızı denilmez, diyerek bunu reddetti. En sonunda yavrunun ismini “Zararsız” koyduk.</p>

  <p class="normal1">– Ve kutlama yapıldı. Bir kedi yavrusu...</p>

  <p class="normal1">– Azizim, insanlar mantık dediklerini her şeyi ayırt etmek için, her dediklerini akla uydurmak için ortaya çıkarmışlardır. Şimdi sana desem ki falan yerin kralının bir oğlu dünyaya gelmiş. O millet eğlence yapıyor. Bu sözlere hiç şaşırmaz ve belki de bunu pek normal karşılarsın. Ancak bir düşün. Düşün ki;</p>

  <p class="normal1">Birinci olarak, çocuğun yaşayıp yaşamayacağı bilinmiyor,</p>

  <p class="normal1">İkinci olarak, iyi bir insan olup olmayacağı da bilinmiyor,</p>

  <p class="normal1">Üçüncü olarak, insan olduğu için iyiden çok kötülüğe yöneleceği de olası.</p>

  <p class="normal1">Dördüncü olarak, kral oğlu olduğu için kibirli, bencil ve biraz cahil olması da beklenir. Şimdi saydığımız bu özelliklere sahip olan bir çocuk için eğlence yapılışına ses çıkarmazken “Zararsız”ın dünyaya gelişi, iki kişinin de mi sevincine değmez?</p>

  <p class="normal1">Açıklamaları bile değerli birer ders içeren bu garip adama, benliğimi vermeye kendimi alıkoyamadığım için şaşkınlık ile bakmaktayken Aynalı neyi üflemeye başladı:</p>

  <p class="normal2"><span class="ideitalik">Ey dil! Cihanda sen şule-zensin.</span></p>

  <p class="normal2"><span class="ideitalik">Meçhulü her an tayin edensin.</span></p>

  <p class="normal2"><span class="ideitalik">Ayine-i eşya, manzur sensin.</span></p>

  <p class="normal2"><span class="ideitalik">Vahdetle her şey, ma’ruf-u vicdan,</span></p>

  <p class="normal2"><span class="ideitalik">Vicdanla âlem, eşya-i insan</span></p>

  <p class="normal2"><span class="ideitalik">Ayine-i eşya, manzur sensin.</span></p>

  <p class="normal2"><span class="ideitalik">Batın tecelli eyler, şuunda,</span></p>

  <p class="normal2"><span class="ideitalik">Zahir tayin eyler, butunda.</span></p>

  <p class="normal2"><span class="ideitalik">Ayine-i eşya, manzur sensin.</span></p>

  <p class="normal2"><span class="ideitalik">Elvah-ı kevnin tevhidi sensin.</span></p>

  <p class="normal2"><span class="ideitalik">Ayat-ı hakkın tevhidi sensin.</span></p>

  <p class="normal2"><span class="ideitalik">Ayine-i eşya, manzur sensin.</span></p>

  <p class="normal1">Dalmıştım... Uykudan tellalların sesi ile uyandım. Tellallar:</p>

  <p class="normal1">– Batının en uzak, bin kapılı ve tasavvufta insan gayreti ile ulaşılabilecek en son nokta olan Cabilsa şehrine kervan gidiyor. Yolcular akşama kadar kervana katılsın. Yoksa kalırlar, diye bağırıyorlardı.</p>

  <p class="normal1">Ben meşhur İslam bilgini Teberi’nin Tarihinde böyle garip bir şehrin olduğunu okumuştum. Ama coğrafya kitaplarında böyle bir şehirden söz edilmiyordu. Çünkü bu şehrin hayali bir şehir olduğuna kara verilmişti. Şimdi ise bu şehre bir kervan gidiyordu. Aklım bu garip durumun ile uğraşıyorken bundan daha ilginç bir şey dikkatimi çekti. Oturduğum odanın tavanı, duvarları gümüştendi. Acayip bir ses çıkarak ayağa kalktım. Karşımda bulunan aynada kendimi gördüm. Bu sefer çıkardığım ses yalnız bir şaşkınlık çığlığı değil, bunun yanında öfke, üzüntü ve sıkıntıdan meydana gelmiş can sıkıcı bir yaygara idi. Nasıl bağırmazdım. Alnımın ortasında bir tek gözüm vardı. İki kolum yerine göğsümden çıkmış bir kolum olduğu gibi ayağım da tekti. Neyse ki bu tek ayakla yürümeye, daha doğrusu zıplamaya gücüm yetse de eski yürüyüşümü hatırlayarak bu yeni yöntem ile yürümeyi fazlası ile çirkin buluyordum. Tek gözüm, tek kolum da beni rahatsız ediyordu.</p>

  <p class="normal1">– Ya Rab! Bu ne hal, bu nasıl iş? diye düşünürken kapı açıldı. İçeri seke seke bir kadın girdi. Ve:</p>

  <p class="normal1">– Kervan gidiyor. Her şeyiniz hazır. Haydi, artık veda edelim, dedi.</p>

  <p class="normal1">Gümüşten yapılmış evden çıktım. Bütün şehir gümüştendi. İki ayaklı bir eşeğe binerek şehrin dışındaki kervana yetiştim. Bütün insanlar benim gibiydi. Yanıma denk gelen eden bir arkadaşa Cabilsa şehrine kaç günde varabileceğimizi sordum:</p>

  <p class="normal1">– Yedi senede, cevabını verdi.</p>

  <p class="normal1">İki ayaklı eşeğin üzerinde yedi sene yol yürümek doğrusu bu ya kolay yutulur şeylerden değildi. Arkadaşıma yine sordum:</p>

  <p class="normal1">– Buranın adı nedir?</p>

  <p class="normal1">– Cabilsa şehri.</p>

  <p class="normal1">Vay, vay! Taberi Tarihinde okuduğum ve coğrafya kitaplarında ismini diğer şehir gibi bulamadığım, doğuda bulunan ve tasavvuf da Allah’a ulaşmanın ilk aşaması olan bin kapılı efsanevi şehir. Asıl garip olanı da benim bu şehrin halkından oluşumdur. Diğer şehre gidişim de ayrı bir gariplik! Arka-daşıma tekrar dedim ki:</p>

  <p class="normal1">– Cabilsa Şehrine neye gidiyoruz?</p>

  <p class="normal1">– Gitmek için hakimlerin doktoruna dilekçe vermedik mi?</p>

  <p class="normal1">– Verdik mi dersiniz?</p>

  <p class="normal1">– Öyle ya!</p>

  <p class="normal1">– Niye dilekçe verdiğim bir türlü aklıma gelmiyor.</p>

  <p class="normal1">– Burası tuhaf! Dilekçe vermemizin sebebi iki gözlü, iki kollu, iki ayaklı olmamız içindir.</p>

  <p class="normal1">Bunu duyduğum gibi sevincimden az daha nara atacaktım. Artık her sıkıntıya katlanmaya karar verdim... Uzun sözün kısası tam yedi senede Cabilsa şehrine ulaştık. Bu şehir altından yapılmıştı. Bütün halkı bizi karşılamaya gelmişti:</p>

  <p class="normal1">– Maşallah, maşallah! Tek gözlü kalmaya razı olmayanlar, tek ayakla gezemeyenler, tek kolla kalmak istemeyenler! diyorlardı.</p>

  <p class="normal1">Artık bizim gelişimizle beraber Cabilsa şehrinde bir eğlence başladı. Kırk gün kırk gece devam etti. Sonunda aksakallı bir ihtiyarın kumandasında “Cennet-i İrfan” a gittik. Burası oturma âleminin sonu olan Cabilsa şehrinin bir mil ötesinde bulunuyordu. “Cennet-i Irfan”ı tarif etmek imkânsızdır. Yalnız her hayalin üstünde olan bir tanıklığımı söylemek zorundayım. Bu cennetin batı kısmında bir deniz vardı. Bu deniz bahçenin kenarından itibaren başlıyordu. Ancak ön kısmı bahçenin ön kısmı ile eşit olmayıp sonsuz yüksekliklerde ucu bucağı görünmüyordu. Öyle ki denizden bahçeye bir damla su bile akmıyor ve sanki bahçenin havası ile derya arasında şeffaf bir Çin Seddi vardı. Hareketsiz, sessiz ve başı sonu belli olmayan bu denizin manzarası insanın tüylerini ürpertiyordu. İrfan Cenneti’nde zevk ve eğlence günleri geçirdikten sonra bir gün “Tecelli Şelalesi”ni seyretmeye gittik. Şimdi burada söyleyeceğim şeyi ne akıl kabul eder ve ne de hayal. Başı sonu belli olmayan bu denizin ortasından bir öfke şelalesi cennetin üstüne doğru akıp gidiyordu. Azamet Denizinin bu şelalesine “Tecelli” ismi verilmişti. Bu şelaleden akan su, bir fındıkkabuğunun içine giriyor, oradan kayboluyordu.</p>

  <p class="normal1">Akıl ve karşılaştırma ölçülerini bir anda kaldıran bu inanılmaz manzaradan ben ve arkadaşlarım şaşırıp kaldık. Aklım başıma geldiği zaman bağırarak:</p>

  <p class="normal1">– Ya Rab! Bu ne hal? Bu başı sonu belli olmayan deniz bir fındıkkabuğuna sığıyor ve onu doldurmuyor. Bu ne Ya Rabbi? dedim</p>

  <p class="normal1">Rehberimiz benim bu sözlerimi duyarak dedi ki:</p>

  <p class="normal1">– İşte görüyorsun bu Azamet deryası, Büyüklük Girdabında bir hiçlik incisi gibi kaybolup gidiyor... Büyüklük Girdabı’na bu sonsuz denizin suyu ezelden beri akıyor...</p>

  <p class="normal1">Bu sır sahibinin etkisi altında hepimiz hayran ve kendinden geçmiş bir halde kaldığımız zaman rehberimiz dedi ki:</p>

  <p class="normal1">– Şimdiye kadar insanın gücünü yok eden gürültüsünü duymadığınız “Tecelli Şelalesi”nin bir an için şiddetli gürültüsünü duyacaksınız. Korkmayın, korkmayın!</p>

  <p class="normal1">Bir süre sonra büyük bir sesin ilk defa duyulması ile hepimiz ölecek şekilde kendinden geçmiş bir halde yere serilerek bir an sonra kendimize geldik. Ancak bu sefer gözlerimiz, ellerimiz, ayaklarımız çiftti. Artık sevincimizden birbirimizi kucakladığımız kardeşlik havası içinde uyandım. Aynalı, neyi üflüyor ve okuyordu:</p>

  <p class="normal2"><span class="ideitalik">Hep ikilik birlik için.</span></p>

  <p class="normal2"><span class="ideitalik">Bak iki göz bir görüyor!</span></p>

  <p class="normal2"><span class="ideitalik">Bir ise dirlik için,</span></p>

  <p class="normal2"><span class="ideitalik">Bak iki göz bir görüyor!</span></p>

  <p class="normal2"><span class="ideitalik">Ruh-u ceset, arş ü felek,</span></p>

  <p class="normal2"><span class="ideitalik">Ins ü peri cin ü melek,</span></p>

  <p class="normal2"><span class="ideitalik">Birlik için hep bu emek.</span></p>

  <p class="normal2"><span class="ideitalik">Bak iki göz bir görüyor!</span></p>

  <p class="normal2"><span class="ideitalik">Şerrinden eyle hazer,</span></p>

  <p class="normal2"><span class="ideitalik">Vaktini boş etme güzer,</span></p>

  <p class="normal2"><span class="ideitalik">Âleme bir eyle nazar,</span></p>

  <p class="normal2"><span class="ideitalik">Bak iki göz bir görüyor!</span></p>

  <p class="normal2"><span class="ideitalik">Sen de seni sen de seni,</span></p>

  <p class="normal2"><span class="ideitalik">Bil ki budur “Allemeni”,</span></p>

  <p class="normal2"><span class="ideitalik">Birleye gör can ü teni.</span></p>

  <p class="normal2"><span class="ideitalik">Bak iki göz bir görüyor!</span></p>
</body>
</html>
