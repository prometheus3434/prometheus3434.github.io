<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>amakihayal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_13"><span class="idebold">A’MÂK-I HAYÂL’E EKLEME</span></h1>

  <p class="normal1">İnsanoğlunun doğru yaptığı tek şey, bir şey bilmediğini itiraf etmesi ve bu itirafı onaylamasıdır.</p>

  <p class="normal1">Aynalı ile uzun süreden beri bir araya gelememiştim. İlk fırsatta Namazgâh Mezarlığındaki huzur kulübesine gitmiştim. İlk sözü:</p>

  <p class="normal1">– Evlat neredeydin? Gözümüzü yollarda bıraktın, olmuştu.</p>

  <p class="normal1">– Dünya hali bazen böyle olur. Yoksa size yakın olma onurundan uzak olmak benim için dayanma sınırlarımın kaldıramayacağı bir durumdu, cevabını verdim.</p>

  <p class="normal1">Gelişen olaylarla ilgili olarak gündelik sohbetten sonra:</p>

  <p class="normal1">– Eee! Erenler artık birer kahve içsek diyerek alışıla geldiği gibi cezvesini ispirto ocağına koydu. Bol şekerli kahveleri içmeye başlamıştık. Kendimi karıncalar arasında ve binlerce sokağı bulunan bir karınca yuvasında, karınca şeklinde buldum. Etrafa hayran hayran bakmaya ve bulunduğum yeri incelemeye başladım. Karıncalar da çeşitli sınıflardaki insanlar gibi kısımlara ayrılmıştı. Şu kadarını söyleyebilirim ki oradaki sınıflar, insanlar arasındaki sınıflara benzemiyordu. Aristokrasi ve demokrasi kısımları bu sınıflar arasında sınıfsal fark yoktu. Yuvadaki karıncaların sayısı ancak yüz binlerle ifade edilebilirdi. Bu karıncalar efendi ve işçi sınıflarına ayrılmışlardı. En ilginç olanı ise maddi ve manevi her türlü ihtiyacı açık seçik anlatabilecek mükemmel bir dile sahip olmalarıydı. Yuvamızda mükemmel okullar, tahıl depoları, yatakhane, hapishane, dinlenme ve yemek salonları, toplantı yerleri kısaca bir şehrin bütün koşuşturmasına olanak sağlayan bir yapı söz konusuydu. Daha garibi ise karıncaların yaşam koşulları, insanoğlunun yaşam koşullarına oranla daha ileri bir seviyede idi. İlk olarak karıncalardaki geçim düzeni ve çalışma şekli, insanın çalışma şekline göre daha iyiydi. Ticaret ve ekonomi alanında ise insanların anlayışından farklı olarak bir birliktelik farkı vardı. Ancak karıncaların insanlığa en üstün oldukları taraf, terbiye konusudur. Karıncalar bu işte insanları çok geride bırakmışlardır. Adaleti eşitçe dağıtmakta da aynı yargılar şüphe edilmeden kabul edilebilir. Bu sebeplere dayanarak karınca yuvalarında okul haline getirilen daireler, yuvanın en sakin ve en büyük kısmını oluşturduğu halde, hapishaneler sağlığa uygun olmakla beraber çok küçüktü. Çünkü burada hapis cezası alanlar neredeyse yok denecek kadar az idi... Bir karıncada ilk olarak ortaya çıkan, görev duygusudur. Ve bu duygu her duyguya üstündür. İçgüdüsel olarak gelişen tutku, hırs, arzu gibi ihtiyaçlar uğruna değil görevini bırakan; tembellik yapan karınca bile hemen hiç bulunmaz.</p>

  <p class="normal1">Ben karınca beylerinden birinin oğluymuşum. Eğitim ve öğretimim için işçi sınıfından yedi yaşlı adam, yedi meşhur bilgin babam tarafından birbirleri ile yarıştırılarak seçilmiş. Bu yedi bilgin yalnız yuvamız halkı arasında değil, belki etraftaki yuvaların halkı arasında da bilim ve erdem yönünden en üstünleri olarak kabul edilen kimselerdi. Artık kendilerine emanet edilen hayatın son demlerine gelen bu ihtiyarlar, beni karınca soyuna faydalı bir eleman olmak, en son olarak hayırlı bir öğrenci olarak yetiştirmek isteği ile çalışmaktaydılar. İyi bir eğitim yöntemi ile bana, kısa bir zaman içinde karınca cinsine ait olan bilginin hepsini öğretmiş bulunuyorlardı. Şimdi sık sık seyahatler yapıyor, okuduğum ve bildiklerimin uygulaması ile uğraşıyorduk...</p>

  <p class="normal1">Uykudan uyandığım hizmetçilerim tarafından hissedildiğinde besili bir karafatma budu ile yarım buğdaydan oluşan sabah kahvaltısı getirdiler. Yemeği yeni bitirmiştim ki hocalarımdan biri yanıma geldi. Ve şu şekilde söze başladı:</p>

  <p class="normal1">– Ey Şehzadem! Bu senenin ilk yarısında şehrimizin kuzeyinde bulunan sert ve çorak arazide ne kadar garip doğa olayları meydana geldiğini biliyorsunuz. Bildiğiniz gibi günün bir kısmında güneş, hayat kaynağı ışığını kuvvetle yeryüzüne göndermeye başladığı zamanlarda parlak gökyüzünün birçok tarafı birden bire birtakım sıra sıra bulutlarla örtülüyor. Bu bulut parçaları bazı zamanlarda yine yok oluyor. Acaba bu hava boşluğu durumunun sebebi nedir? Bildiğiniz gibidir ki bu gibi doğa olayları mantıkla, akıl yürütmeyle bilinemez ve bulunamaz. Her durumda deneyim ve inceleme ile karar verilebilir. Uzun süreden beri birçok konu hakkında sayısız denemeler yapıldığını bilirsiniz. Bir türlü sebebini anlayamadığımız sayısız doğa olayı halledildi. Böyle bir durumda bugün onlara yüzde seksen, doksan olasılıkla gerçek gözü ile bakılması mümkündür. Yalnız bu acayip hava boşluğuna ait durumu hâlâ doğru bir şekilde çözen olmadı. Öğretmenlerinizden biri bu meselede derinlemesine araştırmalarını açıklayan konferans verecektir. Uygun görürseniz buyurunuz bize gidelim. Konferans arazi üzerinde verilecektir. Ve burada bütün orta ve yüksek okulların öğrencileri bulunacaktır.</p>

  <p class="normal1">Büyük bir kalabalıkla garip şekillerle kaplı olan araziye doğru gitmeye başladık. İşin garip olanı ben hem insan duygu ve bilgisi hem de karınca anlayışı ile süslenmiştim. Sonunda garip araziye girmiştik. Bu yerlere karınca gözleri ile baktığımda gerçekten düşünülecek ve konferanslar verilecek kadar tuhaf ve garip şekillere sahip olduğunu anlıyordum. Hâlbuki insan gözüyle baktığım zaman iki tarafı düzenli mağazalar, süslü düz bir şekilde Napoli taşlar ile döşenmiş geniş bir caddede bulunduğumuzu görüyordum. Bu iki his arasında büyük farkı şaşkınlıkla karşılaştırmaya başladığım sırada bir doğa bilimci, bu garip arazi hakkında konferans vermeye başladı:</p>

  <p class="normal1">– Efendiler! diyordu. En fazla dikkat çeken bu büyük hücrelerin şekliyle aralarındaki kanalların düzenidir. Hücreler şeklen düz, çatlaklar ise hemen hepsi mükemmel denilecek biçimde düzgün çizgilerle doludur. Bu düzenin sebebini bilim kurulumuz bir türlü anlayamıyor. Hâlbuki böyle yapma şeylere benzer şeyler doğada yoktur ve olamaz.</p>

  <p class="normal1">Konferansın en tatlı bir yerine gelinmişti ki birdenbire yüz binleri geçen dinleyiciler arasında bir çığlıktır koptu. Gökyüzü açık olduğu halde, yağmur düşmesi ile anlatılması mümkün olmayan müthiş bir serap ve sıcak bir tufan bu anda binlerce karıncayı sürüklüyor ve boğuyordu. Bu fırtınada ortaya çıkan nehir veya nehirler, binlerce karıncayı perişan edip götürüyordu. Herkes bir tarafa kaçıyordu. Ben bir dakika korku ve dehşete kapıldıktan sonra bu garip tufanın sebebini anlamaya çalıştım. Yukarıdan hâlâ aralıklı sağanaklarla seller akmaktaydı. Bu müthiş olaya insan gözü ile baktığım zaman şaşkınlık ve gülmekten kendimi alamadım. Garip arazi adı verilen caddede, bir kaldırım kenarında yerimizi almıştım. Bulunduğumuz yerde bir kira arabası durmuş, arabacı mutlulukla uyumakta ve hayvanlar ise başlarına asılan torbalardan yem yemekteydi. Hayvanların her ikisi antlaşmışlar gibi pislemeye başlamışlardı. İşte zavallı karıncaları yok eden sıcak tufan, bu hayvanların pisliğinden başka bir şey değildi.</p>

  <p class="normal1">Yuvalarda bütün halk, üzüntü ve acı içinde ölümümle ağlamaktaydılar. Çünkü ben de orada vefat edenler arasındaydım. Bilim kurulu ise garip arazide meydana gelen tufanın sebeplerini araştırmakla uğraşmaktaydı.</p>

  <p class="normal1">En sonunda en büyük doğa bilimcilerden biri kütüphanesinde bulunan meşhur bir kitapta bu sebebi keşfetti. Bu eserde deniliyordu ki: “Garip arazide öyle kuvvetli bir çekim gücü ve elektrik potansiyeli vardır ki ara sıra şiddetlenerek havayı bulandırıyor. En küçük bir arıza ile o bulutlardan tufan üstü seller boşalıyor.” Ben bu açıklamayı duyduğum zaman gözümün önüne yemini yiyen yorgun beygirlerin pislemesi geldi uzun bir kahkaha attım. Ve arkasından uyandım.</p>

  <p class="normal1">Aynalı hem gülüyor ve hem de görülmemiş bir oyun oynuyordu. Ve hem de mırıldanıyordu:</p>

  <p class="normal1">&nbsp;</p>

  <p class="normal2"><span class="ideitalik">Güneş yanar, dünya döner,</span></p>

  <p class="normal2"><span class="ideitalik">Bir gün gelir hepsi biter,</span></p>

  <p class="normal2"><span class="ideitalik">Ey sahibi ü hüner,</span></p>

  <p class="normal2"><span class="ideitalik">Bilir misin nedeni kim?</span></p>

  <p class="normal2"><span class="ideitalik">Ne gelen var, ne giden var.</span></p>

  <p class="normal2"><span class="ideitalik">Ne solan var, ne biten var.</span></p>

  <p class="normal2"><span class="ideitalik">Ne gülü var, ne diken var,</span></p>

  <p class="normal2"><span class="ideitalik">Bilir misin sebebi kim?</span></p>

  <p class="normal2"><span class="ideitalik">Her zerre fert yoktur eşi,</span></p>

  <p class="normal2"><span class="ideitalik">Acep bunlar kimin işi,</span></p>

  <p class="normal2"><span class="ideitalik">Ey kendini bilmez kişi,</span></p>

  <p class="normal2"><span class="ideitalik">Bilir misin sebebi kim?</span></p>

  <p class="normal2"><span class="ideitalik">Haktır desen manası ne? Sebep midir?</span></p>

  <p class="normal2"><span class="ideitalik">Bir kelime: Soruyorum sana yine,</span></p>

  <p class="normal2"><span class="ideitalik">Bilir misin sebebi kim?</span></p>
</body>
</html>
