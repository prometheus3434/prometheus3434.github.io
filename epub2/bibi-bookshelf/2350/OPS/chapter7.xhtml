<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Babaannemin İçine Uzaylı Kaçtı!</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="43" id="page43"></span><st c="0">Cici Bici</st></h1>
		<p><st c="10">Şimdi değil, yıllar önce yapmıştım.</st></p>
		<p><st c="46">Annem, babamın annesine de, anneanneme de</st><em><st c="88"> anne</st></em><st c="93"> diyor. </st><st c="101">Babam da her ikisine</st><em><st c="121"> anne</st></em><st c="126"> diyor. </st><st c="134">Ben, anneme</st><em><st c="145"> anne</st></em><st c="150"> diyorum. </st><st c="160">Pazardaki satıcılar, yaşlı kadınlara</st><em><st c="196"> anne</st></em><st c="201"> diyor. </st><st c="209">Hiç anlamıyordum. </st><st c="227">Neden herkese anne, dayı, amca, abla, abi diyorlar? </st><st c="279">Hepimiz akraba mıyız?</st></p>
		<p><st c="300">Babaanneme</st><em><st c="311"> anne</st></em><st c="316"> demeyen tek kişi, dedemdi. </st><st c="344">Adını söylüyordu; Behice diyordu. </st><st c="378">Konuşmaya yeni başladığım zaman, ben de ona Behice demeye kalkmışım, ama beceremeyip Bici demişim. </st><st c="477">O sırada herkesin hoşuna gitmiş.</st></p>
		<p><st c="509">Biraz büyüyünce, sözleşmiş gibi, beni ayıplayanlar başladı.</st></p>
		<p><span epub:type="pagebreak" title="44" id="page44"></span><st c="569">“İnsan babaannesine Bici der mi? </st><st c="603">Aa, koskoca kız olmuşsun, hâlâ bebek gibi...” falan bir sürü laf.</st></p>
		<p><st c="668">Bici’yle ben umursamıyorduk. </st><st c="698">Annemle babamsa başkalarına uyup, beni diğer çocuklara benzetmeye karar verdiler. </st><st c="780">Direndim. </st><st c="790">Tabii, tek yandaşım Bici’ydi. </st><st c="820">Sonuna kadar direndik! </st><st c="843">Kazandık!</st></p>
		<p><st c="852">O benim biricik Bici’m.</st></p>
		<p><st c="876">Şimdi de, huzurevinin Bici’si oldu.</st></p>
		<p><st c="912">Ve ayrılık zamanı, benim ve huzurevinin biricik Bici’si, hemen asık suratlı başöğretmen havasına döndü.</st></p>
		<p><st c="1016">“Gidiyor musunuz? </st><st c="1035">Nereye? </st><st c="1043">Ben ne olacağım? </st><st c="1060">Ben burada kalamam. </st><st c="1080">Evime gideceğim.”</st></p>
		<p><st c="1097">“Anne, sen şimdi burada kal, ben iş gezisinden döndükten sonra gelir seni alırım, eve öyle gideriz. </st><st c="1198">Hem, evde tamirat işleri bitmedi. </st><st c="1232">Ortalık inşaat alanı gibi. </st><st c="1259">Her taraf kırık dökük.” Babam süslü yalanlar bulmaya başladı artık.</st></p>
		<p><st c="1326">“Neresi yıkılacak baba?” Ayaz hâlâ alışamadı bu oyunlara.</st></p>
		<p><st c="1384">“Mutfak, banyo, sizin odaaa!” Babam, ailesi tarafından köşeye kıstırılmaktan hoşlanmaz! </st><st c="1473">Onun için, uzatmaya başladı kelimeleri, Ayaz anlasın diye...</st></p>
		<p><st c="1533">“Ama baba...” diye başladı yine bizimki.</st></p>
		<p><st c="1574">Annem arkasından sarılıp ağzını kapadı.</st></p>
		<p><st c="1614">“Babayı rahat bırakalım. </st><st c="1640">Hadi, babaanneni öp, gidiyoruz.”</st></p>
		<p><span epub:type="pagebreak" title="45" id="page45"></span><st c="1672">Eve dönerken, “Yakında bizim de Bici dememizi isteyecek herhalde,” dedi annem.</st></p>
		<p><st c="1751">Babam sesini çıkarmadı.</st></p>
		<p><st c="1775">“Ben cici desem olur mu?” diye sordu Ayaz.</st></p>
		<p><st c="1818">Yine sessizlik.</st></p>
		<p><st c="1834">Babam, sokağımızın köşesinden döndü, arabayı park etti.</st></p>
		<p><st c="1890">“Neden olmasın... </st><st c="1909">Artık o cici bici bir şey oldu!” dedi.</st></p>
		<p><st c="1947">Birden hepimiz deliler gibi gülmeye başladık. </st><st c="1994">Arabadan bile inemiyorduk. </st><st c="2021">Neden sonra sakinleştiğimizde annem, “Gülmek iyidir. </st><st c="2074">Şansımız varsa, aklımızı başımızda tutar,” dedi.</st></p>
		<p><st c="2122">Sanki dünyanın en komik fıkrasını duymuşuz gibi, yine gülmekten katıldık.</st></p>
		<p><st c="2196">Ayaz arkadaşını gördü, bahçede kaldı.</st></p>
		<p><st c="2234">Eve girdiğimizde annem, babam ve ben neredeyse hiç konuşmadık. </st><st c="2298">Annemle babam iş bahane edip ortadan kayboldular. </st><st c="2348">Ben de bir kitap alıp odama çekildim. </st><st c="2386">Hazır Ayaz yokken, huzurun tadını çıkarmak için. </st><st c="2435">Galiba Bici’yle ilgili bu kadar güldüğümüz için suçluluk duyduk hepimiz.</st></p>
		<p><st c="2507">Sonuçta, her şeyi unutmayı, geçmişi, bugünü birbirine karıştırmayı Bici de istemezdi. </st><st c="2594">Öğrencilerinin onu çok sevdiğini anlatıyor babam. </st><st c="2644">Hem okulda hem evde iyi bir öğretmen, iyi bir anneymiş. </st><st c="2700">Ben çok azına tanık oldum.</st></p>
		<p><span epub:type="pagebreak" title="46" id="page46"></span><st c="2726">Birlikte kurabiyeler yaptığımızı hatırlıyorum. </st><st c="2774">Hayvan biçiminde kurabiyeler. </st><st c="2804">Hamuru avucumuzda yuvarlar, düzleştirir; sonra da bükerek kafalar, minik gözler, burunlar, kulaklar yapardık. </st><st c="2914">Uzun bıyıklı kediler, koca burunlu köpekler, ayılar, baykuşlar... </st><st c="2980">Nasıl yapıldığını hâlâ hatırlıyorum.</st></p>
		<p><st c="3016">Anneme, “Hadi, biz de yapalım,” dediğimde, pek ilgilenmiyor. </st><st c="3078">Kalıpları var onun. </st><st c="3098">Hamuru açıp yıldız, çiçek, kalp şeklinde kesip fırına atıveriyor. </st><st c="3164">Tamam, annem de nefis kurabiyeler yapıyor, ama eğlenceli değil.</st></p>
		<p><st c="3227">“O işlerle uğraşacak vaktim mi var benim Alaz’cım!” diyor. </st><st c="3287">“Şansımız varsa, bunlar yanmadan çıkar fırından,” diye eklemeyi de unutmuyor.</st></p>
		<p><st c="3364">Anneme kızmak istiyorum bazen, ama öyle çok koşturuyor ki, haksızlık etmekten korkuyorum. </st><st c="3455">Evde bir sürü iş yapıyor. </st><st c="3481">Ayaz’ın anaokulu, benim okulum, hastalıklarımız, evin alışverişi, babamın sürpriz yemekli davetleri... </st><st c="3584">Annemin koşuşturmasını düşünürken bile yoruluyorum.</st></p>
		<p><st c="3635">Bugün de öyle çok yorulmuşum ki, uyuyakalmışım. </st><st c="3684">Ayaz’ın beni sekiz şiddetinde deprem gibi sarsmasıyla uyandım.</st></p>
		<p><st c="3746">“Ne var? </st><st c="3756">Ne oldu?”</st></p>
		<p><st c="3765">“Çok önemli haberlerim var!”</st></p>
		<p><st c="3794">“Sersem şey! </st><st c="3808">Uyanmamı bekleseydin ya!”</st></p>
		<p><span epub:type="pagebreak" title="47" id="page47"></span><st c="3833">“Akşama kadar mı? </st><st c="3852">Sabaha kadar mı? </st><st c="3869">Ne kadar beklemem gerekiyor?”</st></p>
		<p><st c="3898">Öğlen uykusu, her zaman kafasını karıştırıyor Ayaz’ın; akşamüstü uyandığında sabah olmuş sanıyordu. </st><st c="3999">Daha bu yıl ikna oldu, aynı günün devam ettiğine.</st></p>
		<p><st c="4048">“Off, Ayaaaz! </st><st c="4063">Haberi söyle hadi, uzatma!”</st></p>
		<p><st c="4090">“Tuna müthiş planlar yapmış!”</st></p>
		<p><st c="4120">Yine Tulip’i canından bezdirecek planlar yapmıştır.</st></p>
		<p><st c="4172">“Bunun için mi uyandırdın beni? </st><st c="4205">Bana ne Tuna’nın planlarından?!”</st></p>
		<p><st c="4237">“Aa, sen Bici’yi kurtarmak istemiyor musun?”</st></p>
		<p><st c="4282">Uyandım!</st></p>
	</section>
	<div id="charCountTotal" value="4291"></div></body>
</html>
