<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Babaannemin İçine Uzaylı Kaçtı!</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="27" id="page27"></span><st c="0">Babama İmdat Çağrısı Atılıyor!</st></h1>
		<p><st c="31">Bici, anneme bağırdı; annem onu sakinleştirmeye çalıştı.</st></p>
		<p><st c="88">Bici, salona gitti ve ortalığın çocuk kaynadığını görünce, “Herkes yerine otursun. </st><st c="172">Ses çıkmayacak!” diye bağırdı.</st></p>
		<p><st c="202">Salondakiler suspus oldu. </st><st c="229">Annem, Ayaz’ı yanına çağırıp, herkesi bahçeye çıkarmasını söyledi. </st><st c="296">Ben de gitmeye niyetlendim ama annem, “Odayı toplayacağız,” diye fısıldadı kulağıma... </st><st c="383">Benim cezam da buydu galiba.</st></p>
		<p><st c="411">Bici’yi salonda söylenirken bırakıp, annemle odayı toplamaya başladık. </st><st c="483">Annem de söyleniyordu.</st></p>
		<p><st c="505">“Ne olacak böyle? </st><st c="524">Ne yapacağız? </st><st c="538">Şu hale bak! </st><st c="551">Her şey yerde! </st><st c="566">Ben sana, babaannene göz kulak ol, </st><span epub:type="pagebreak" title="28" id="page28"></span><st c="601">demedim mi, ha? </st><st c="617">Bu kadar zor mu bu?”</st></p>
		<p><st c="637">“Ne yapacaktım anne? </st><st c="659">Kolundan tutup odadan mı çıkaracaktım?”</st></p>
		<p><st c="698">Annem bir bana, bir odadaki dağınıklığa baktı; sonra yere oturup ağlamaya başladı. </st><st c="782">Donup kaldım. </st><st c="796">Kime ne söyleyeceğimi bilmiyorum ki? </st><st c="833">Annemi nasıl teselli edeceğimi, Bici’yi nasıl sakinleştireceğimi bilmiyorum.</st></p>
		<p><st c="909">Annem, böyle heykel gibi kaldığım zamanlar bana kızıyor. </st><st c="967">“Duygusuz şey,” diyor. </st><st c="990">Anlatamıyorum aslında. </st><st c="1013">İçimde patlamak için hazır bekleyen bir şey olduğunu, balon gibi sürekli şiştiğini anlatamıyorum. </st><st c="1111">O balon boğazımı tıkadığında, ağzımdan tek kelime çıkmıyor. </st><st c="1171">Öyle durup bakıyorum karşımdakine. </st><st c="1206">Babam bu halimi halama benzetiyor.</st></p>
		<p><st c="1240">Salona gidemiyorum, Bici kendi kendine kavga ediyor. </st><st c="1294">Odama gitsem, olmaz. </st><st c="1315">Duvarları seyretmeye başladım.</st></p>
		<p><st c="1345">Sonra bir kilit sesi duyduk.</st></p>
		<p><st c="1374">Annem ağlamayı kesip yerinden fırladı. </st><st c="1414">“Anahtarı mı buldu?”</st></p>
		<p><st c="1434">Bici kendini odasına kilitlemiş yine.</st></p>
		<p><st c="1472">Odasının anahtarını babam alıp saklayana kadar her gün kendini odasına kilitliyordu. </st><st c="1558">Sonunda, evdeki bütün oda anahtarları ortadan kaldırıldı. </st><st c="1616">Hepsinin kaybolduğuna Bici’yi inandırdı babam. </st><st c="1663">Bici o zaman da çok söylenmişti.</st></p>
		<p><span epub:type="pagebreak" title="29" id="page29"></span><st c="1695">“Bu evde kimin ne yaptığı belli değil. </st><st c="1735">Önüne gelen içeri giriyor. </st><st c="1762">Bir eve bu kadar misafir gelmez ki! </st><st c="1798">Ayıp diye bir şey var. </st><st c="1821">İnsan önceden haber verir; bakalım ev sahibi uygun mu, değil mi? </st><st c="1886">Ne terbiye kalmış insanlarda, ne anlayış!.. </st><st c="1930">Kapıyı çalan içerde, çalan içerde. </st><st c="1965">Tabii kaybolur anahtarlar! </st><st c="1992">Daha kim bilir neler aldılar?”</st></p>
		<p><st c="2022">Kimse itiraz etmemişti söylediklerine. </st><st c="2062">Ayaz’ı bile susturmuştu babam. </st><st c="2093">Ayaz hâlâ, doğru söylenirse Bici’nin anlayacağını sanıyor.</st></p>
		<p><st c="2151">Anahtarların nerede olduğunu ben bile bilmiyordum. </st><st c="2203">Annemlerin odasındaymış.</st></p>
		<p><st c="2227">Annem, Bici’nin odasına gitti. </st><st c="2259">Kapıyı açmaya çalıştı. </st><st c="2282">Evet, kilitliydi.</st></p>
		<p><st c="2299">“Hah, bir bu eksikti! </st><st c="2322">Zaten şansım olsaydı...” Devamını söylemedi annem.</st></p>
		<p><st c="2372">İçerden babaannemin bağırdığını duyduk.</st></p>
		<p><st c="2412">“Kimse girmeyecek buraya. </st><st c="2439">Birazdan evime gideceğim. </st><st c="2465">Hazırlanayım, hemen gideceğim. </st><st c="2496">Yeter! </st><st c="2503">Bu kadar katlandığım yeter!”</st></p>
		<p><st c="2531">Annem hiçbir şey söylemeden cebinden telefonunu çıkardı, babamı aradı.</st></p>
		<p><st c="2602">“Selim, annen kendini odaya kilitledi. </st><st c="2642">Erken gel. </st><st c="2653">Gel de, neler oldu gör!”</st></p>
		<p><st c="2677">Babam gelinceye kadar annemle odayı topladık. </st><st c="2724">Yarısı bitmişti ki, babam geldi. </st><st c="2757">Odaya baktı. </st><st c="2770">Sonra babaannemin odasına gitti. </st><st c="2803">Kapıyı tıklattı.</st></p>
		<p><span epub:type="pagebreak" title="30" id="page30"></span><st c="2819">“Gidin burdan! </st><st c="2835">Beni rahat bırakın!” diye bağırdı Bici.</st></p>
		<p><st c="2874">“Anne, ben geldim,” dedi babam. </st><st c="2907">Sonrasında neler konuştuklarını duymadık. </st><st c="2949">Babaannem, herhalde bizi şikâyet ediyordu babama, kısık sesle.</st></p>
		<p><st c="3011">“Şunu çıkar bana, sonra git arkadaşlarınla oyna,” dedi annem; yatağın altına girmiş komodin çekmecesini işaret ediyordu.</st></p>
		<p><st c="3132">Yatağın ta ortasına kadar sürüklenmiş çekmeceyi dışarı çıkardım.</st></p>
		<p><st c="3197">“Hadi git... </st><st c="3211">Babanla toplarım ben burayı.”</st></p>
		<p><st c="3240">Neredeyse akşam oluyordu zaten. </st><st c="3273">Herkes evine dağılıyordu. </st><st c="3299">Ayaz da eve gitmek istiyordu, ama bisikletle gezdirmeyi teklif edince vazgeçti; çekilen dişlerinin acısını da unuttu demek ki.</st></p>
		<p><st c="3425">Babam eve gelmemiz için seslenene kadar kaç tur attım otoparkta, hatırlamıyorum. </st><st c="3507">Arkamda oturan Ayaz bile yorulmuştu.</st></p>
		<p><st c="3543">Yemekte, hiçbir şey olmamış gibiydi. </st><st c="3581">Bizimkiler televizyon izlerken ben de resim yaptım. </st><st c="3633">Bugün ne yaptıysam hep fazla fazla yaptım. </st><st c="3676">Bisiklet yüzünden bacaklarım ağrıyordu. </st><st c="3716">Bir de baktım, resim defteri de bitmiş. </st><st c="3756">Halam gelince göstereceğim. </st><st c="3784">Tam on beş defter doldurdum, resim yapma isteğim tükenmedi. </st><st c="3844">Yarın defter almalıyım, hatta iki üç tane...</st></p>
		<p><st c="3888">Bici, babama bakıp oğlunun nerede olduğunu sordu. </st><st c="3939">Ayaz tam kıkırdayacakken, ağzını kapadım.</st></p>
		<p><span epub:type="pagebreak" title="31" id="page31"></span><st c="3980">“Odamıza gidip orda televizyon seyredelim,” dedim.</st></p>
		<p><st c="4031">Bici, bize hafta sonları geliyor sadece. </st><st c="4073">Bizim evden iki sokak ötedeki bir huzurevinde kalıyor bir yıldır. </st><st c="4139">Eskiden oturduğu ev boş duruyor. </st><st c="4172">Bize ya da halama gerekli olduğu zaman, gidip onun evinden bazı eşyaları alıyoruz. </st><st c="4255">Eskiden Bici’nin mutfağında duran minik televizyon bizim odaya kondu. </st><st c="4325">Hem görüntüsü kötü hem de salondaki koca ekrandan sonra oyuncak gibi geliyor bize. </st><st c="4408">Pek açmıyoruz. </st><st c="4423">Hele Ayaz’la asla! </st><st c="4442">Ekrana bakarken parmağını ağzına sokup kusma işareti yapıyordu sürekli. </st><st c="4514">O değil ama ben bir keresinde onun yüzünden odanın ortasına kusmuştum. </st><st c="4585">O günden sonra yapmadı, çünkü televizyonu açmadık.</st></p>
		<p><st c="4635">Odaya girince, oyun oynadık. </st><st c="4665">Ayaz’a kitap okudum. </st><st c="4686">Uyudu. </st><st c="4693">Sonra ben de kendi kitabımı okudum. </st><st c="4729">Uyudum. </st><st c="4737">Bici bizdeyken çok yoruluyoruz.</st></p>
		<p><st c="4768">Tam, harika bir rüya görürken, sarsılarak uyandırıldım. </st><st c="4825">Beyaz saçları havalanmış, kaşları çatık, yaşlı bir cadı üzerime eğilmişti. </st><st c="4900">‘Anneeee!’ diye çığlık atmak istedim, ama boğazımdan ses çıkmadı. </st><st c="4966">Harika rüya değişti gibi geldi. </st><st c="4998">Neresi harikaydı rüyamın, onu da hatırlamadım.</st></p>
		<p><st c="5044">“Ne işin var senin erkekler yatakhanesinde? </st><st c="5089">O çaylak öğretmen mi yerleştirdi seni buraya? </st><st c="5135">Kalk, kalk! </st><st c="5147">Benimle geliyorsun!”</st></p>
		<p><span epub:type="pagebreak" title="32" id="page32"></span><st c="5167">Bici’ymiş!</st></p>
		<p><st c="5178">“Bici, burası bizim odamız...” diye geveledim, ama birden havalanıverdim. </st><st c="5253">Nasıl güçlü oluyor bazen! </st><st c="5279">Sersem sersem ayakta durmaya çalıştım.</st></p>
		<p><st c="5317">Elimden tutup odasına götürdü beni. </st><st c="5354">Yatağına yatırdı. </st><st c="5372">Duvar dibine doğru ittirdi.</st></p>
		<p><st c="5399">“Benimle yat bu gece. </st><st c="5422">Yarın seni kızlar yatakhanesine yerleştiririm. </st><st c="5469">Görülmüş şey değil. </st><st c="5489">Yeni mi geldin sen köyden, hı?”</st></p>
		<p><st c="5520">“Hııı,” diyebildim... </st><st c="5543">Çok uykum vardı, çok.</st></p>
	</section>
	<div id="charCountTotal" value="5564"></div></body>
</html>
