<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Babaannemin İçine Uzaylı Kaçtı!</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="89" id="page89"></span><st c="0">Ziyaret</st></h1>
		<p><st c="8">Telefon icat edilmeseydi ne yapardık, bilmiyorum. </st><st c="59">Bahçe toplantısı halam yüzünden ertelenince, sürekli çaldı ev telefonu. </st><st c="131">Bir de öğrendik ki, bütün anneler huzurevine götürmek üzere kekler, börekler hazırlamış. </st><st c="220">Bu kez bizim evde telaş başladı. </st><st c="253">Annem ortalarda, güvercin gibi gurk gurk ederek dolanırken, halam çareyi buluverdi.</st></p>
		<p><st c="336">“Ne telaş ediyorsun? </st><st c="358">Siz de meyve götürün. </st><st c="380">Hamurişleriyle yaşlıları mide fesadına mı uğratmak istiyorsunuz?”</st></p>
		<p><st c="445">Annem zınk diye durdu. </st><st c="469">Sanki fikri kendi bulmuş gibi, “Meyve!” deyip, telefonu elimden kaptı.</st></p>
		<p><st c="539">Yarım saat sonra manavın yardımcısı Mehmet Abi geldiğinde, dördümüz de elindeki karışık mey</st><span epub:type="pagebreak" title="90" id="page90"></span><st c="631">ve kasasına baktık uzun uzun. </st><st c="662">Sonunda annem, bir kâğıda huzurevinin telefonunu, adresini ve iyi dileklerini yazıp, kasayı oraya gönderdi.</st></p>
		<p><span><st c="769">UYT</st></span><st c="773"> grubuyla aşağıda buluştuğumuzda, ağzım açık kaldı. </st><st c="825">Hepsi de, bayramlıklarını giymiş gibi, çok düzgün görünüyordu. </st><st c="888">Ayaz’la bense, şort ve tişörtlerimizle sokak çocuğu... </st><st c="943">Neden bize söylemediler, diye merak ettim. </st><st c="986">Ama daha fazla düşünmeye fırsatım olmadı.</st></p>
		<p><st c="1027">“Hadi gidelim!” deyip, hemen harekete geçti Tulip’le Kurtlu... </st><st c="1091">Ayaz da onlara yol gösterici ilan etti kendini.</st></p>
		<p><st c="1138">Tuna’yla ben arkalarından yürümeye başladık. </st><st c="1184">Gri kumaş pantolon, kısa kollu beyaz gömlek giymişti Tuna. </st><st c="1243">Sanki Bici’ye değil de, okula gidiyormuşum gibi geldi bir an.</st></p>
		<p><st c="1304">“Halan gelmiyor mu?” diye sordu Tuna birden.</st></p>
		<p><st c="1349">“Hayır. </st><st c="1358">Halam sergisini hazırlamak için galeriye gidecek.”</st></p>
		<p><st c="1408">“Halan ressammış, öyle mi?”</st></p>
		<p><st c="1436">“Evet.”</st></p>
		<p><st c="1444">“İzmir’de mi yaşıyor?”</st></p>
		<p><st c="1467">“Evet.”</st></p>
		<p><st c="1475">“Çok güzel.”</st></p>
		<p><st c="1488">“Kim? </st><st c="1495">Halam mı?”</st></p>
		<p><st c="1505">“Yok canım! </st><st c="1518">Yani... </st><st c="1526">evet. </st><st c="1532">Halan güzel ama... </st><st c="1551">mesleği falan. </st><st c="1566">Ne güzel... </st><st c="1578">değil mi? </st><st c="1588">Değişik...”</st></p>
		<p><span epub:type="pagebreak" title="91" id="page91"></span><st c="1599">“Halam hakkında her şeyi biliyorsun madem, neden sordun?”</st></p>
		<p><st c="1657">“Yani... </st><st c="1667">şeyden... </st><st c="1677">değişik bir tip de... </st><st c="1699">ilgimi çekti işte! </st><st c="1718">O kadar!”</st></p>
		<p><st c="1727">İlginç. </st><st c="1736">Halam değişik, mesleği değişik... </st><st c="1770">Üstelik kıpkırmızı kesildi. </st><st c="1798">Tulip bize doğru kaçamak bakışlar atıyor. </st><st c="1840">Ben hızlanınca, Tuna yavaşlayıp soru soruyor falan.</st></p>
		<p><st c="1891">Zınk diye durdum. </st><st c="1910">Bu kez Tuna’yı ben durdurdum.</st></p>
		<p><st c="1939">“Senin derdin ne? </st><st c="1958">Açık açık söylesene!”</st></p>
		<p><st c="1979">Tuna büsbütün kızardı. </st><st c="2003">“Ama... </st><st c="2011">yok bir şey... </st><st c="2026">yani sadece... </st><st c="2041">bak! </st><st c="2046">Söyleyeceğim ama kızmak yok, tamam mı?”</st></p>
		<p><st c="2085">Başımı sallasam da bu, kızmamaya söz vermek değildi; “Tamam mı?” sorusuna onaydı.</st></p>
		<p><st c="2167">“Şimdi... </st><st c="2178">Tam biz harekete geçtiğimizde sizin eve biri geliyor; değil mi?”</st></p>
		<p><st c="2242">“Soru sorma, devam et!” dedim. </st><st c="2274">Yoldan müşteri toplayan dolmuş gibi dur-kalk konuşmalara dayanamıyorum. </st><st c="2346">Bazı öğretmenler de böyle yapıyor. </st><st c="2381">Dersi anlatıyor; iki saniye sonra, “Neymiş?” diye, anlattığını soruyor.</st></p>
		<p><st c="2452">“Tamam,” dedi Tuna. </st><st c="2473">Derin derin soluklandı. </st><st c="2497">“Planlarımızı bozmak için gelmiş olabileceğinden kuşkulandım... </st><st c="2561">kuşkulandık!”</st></p>
		<p><st c="2574">Ağzım açık kaldı. </st><st c="2593">Halam! </st><st c="2600">Halamdan kuşkulan</st><span epub:type="pagebreak" title="92" id="page92"></span><st c="2617">mışlar! </st><st c="2626">Planlarımızı bozacak</st><em><st c="2646">mışmış! </st></em><st c="2655">Öyle kızdım, öyle kızdım ki... </st><st c="2686">yanardağ gibi patlamak istedim!</st></p>
		<p><st c="2717">Ağzımı bile açmadan, Tuna anladı başına gelecekleri.</st></p>
		<p><st c="2770">“Ama, kızmak yok demiştim! </st><st c="2798">Öylesine aklımıza geldi canım... </st><st c="2831">Hani, olabilir mi? </st><st c="2850">Neden olmasın, falan gibi...”</st></p>
		<p><st c="2879">Ben hâlâ çaydanlık gibi fokur fokur soluk alıyordum. </st><st c="2933">Benim kulağıma bile tuhaf geliyordu çıkardığım sesler!</st></p>
		<p><st c="2987">“Alaz... </st><st c="2997">Hem, senin halan... </st><st c="3017">Aman tamam. </st><st c="3029">Saçmaydı. </st><st c="3039">Tamam. </st><st c="3046">Hem de çok saçmaladım, değil mi? </st><st c="3079">Kabul ediyorum.”</st></p>
		<p><st c="3095">“Özür dile!”</st></p>
		<p><st c="3108">“Ne?”</st></p>
		<p><st c="3114">“Özür dile, dedim! </st><st c="3134">Yoksa seni kaldırıma yapıştırırım!”</st></p>
		<p><st c="3169">Sitem eder gibi baktı yüzüme; ama sonunda, zorla da olsa özür diledi.</st></p>
		<p><st c="3239">Öyle hızlı yürümüşüm ki, Tulip’le Kurtlu’dan önce vardım huzurevine.</st></p>
		<p><st c="3308">Bici’yle buluşunca her şeyi unuttum. </st><st c="3346">Sanki aylardır görmemişçesine sarıldı Ayaz’la bana. </st><st c="3398">Diğerlerini de, ziyaretine gelen öğrencileri sandı.</st></p>
		<p><st c="3449">Sonra teyzeler, amcalar bize bitmeyen sorular sordular. </st><st c="3506">Gerçekten bitmiyordu.</st></p>
		<p><st c="3527">“Sen kimin torunusun?” sorusunu hepsi en az </st><span epub:type="pagebreak" title="93" id="page93"></span><st c="3572">beş kez sordu. </st><st c="3587">Biz bile kimin torunu olduğumuzu unutuyorduk neredeyse.</st></p>
		<p><st c="3642">Tulip ve Tuna kendilerini anlatmaktan vazgeçip, “Bici’nin torunlarıyız,” demeye başladılar. </st><st c="3735">Huzurevi sakinleri, söylenen her şeyi kabul edip, hepsini unuttular.</st></p>
		<p><st c="3803">En akıllımız, Kurtlu Bora’ydı. </st><st c="3835">Onunla konuşmaya kalkan her teyzeye, her amcaya şarkıyla karşılık verdi. </st><st c="3908">Herkes mutlu oldu. </st><st c="3927">Biz bile. </st><st c="3937">Çünkü bizimle ilgilenmeyi bırakıp Kurtlu’dan şarkı isteklerine başladılar. </st><st c="4012">Sonunda hepimiz şarkılara katıldık.</st></p>
		<p><st c="4047">Tuna hariç. </st><st c="4060">O, bir köşede oturmuş, elindeki deftere habire notlar alıyordu. </st><st c="4124">Çok merak ettim neler yazdığını. </st><st c="4157">Arkasından sessizce yanaşıp defterine göz atmak için sinsice planlar düşündüm. </st><st c="4236">Ama sinsi ve kurnaz olmaya fırsat bulamadım. </st><st c="4281">Sessizce gelip bir köşede durmuş, şarkılara el çırpan halama, ağzım açık bakakaldım. </st><st c="4366">Tuna kesin bunu büyük harflerle not almıştır.</st></p>
		<p><st c="4411">Bici’nin sevinci görülmeye değerdi. </st><st c="4448">“İlkim’im, İlkim’im...” diye sarıldı halama. </st><st c="4493">Biraz ağladı.</st></p>
		<p><st c="4506">Halam, ağlarsa hemen gitmekle tehdit etti annesini.</st></p>
		<p><st c="4558">“Aman hep böyledir bu! </st><st c="4582">Dan dun!” deyip, gözlerini silerken gülüyordu Bici. </st><st c="4634">“Ne zaman geldin?”</st></p>
		<p><st c="4652">“Az önce. </st><st c="4663">Otobüsten inip hemen sana geldim,” dedi halam.</st></p>
		<p><span epub:type="pagebreak" title="94" id="page94"></span><st c="4709">“Bavulun nerde?” diye sorunca da, ne yapacağını şaşırdı tabii.</st></p>
		<p><st c="4772">İmdadına yetiştim halamın. </st><st c="4800">“Aşağıda bırakmış Bici.”</st></p>
		<p><st c="4824">“Sergi açıyorum. </st><st c="4842">Cumartesi kokteyl var. </st><st c="4865">Gelirsin, değil mi anne?”</st></p>
		<p><st c="4890">“Tabii canım, neden gelmeyeyim? </st><st c="4923">Komşular da gelir. </st><st c="4942">Hep anlatıyorum seni; resim yapıyor benim kızım diye...”</st></p>
		<p><st c="4998">Komşular derken, huzurevi sakinlerini işaret etti. </st><st c="5050">Hepsi coşkuyla, sergiye gideceklerini söyledi.</st></p>
		<p><st c="5096">Halamın kulağına eğildim; “Herkesi sergiye götürmek zor olur,” dedim.</st></p>
		<p><st c="5166">“Merak etme, unuturlar!” diye fısıldadı.</st></p>
		<p><st c="5207">İşler çok karıştı gibi geldi bana.</st></p>
	</section>
	<div id="charCountTotal" value="5242"></div></body>
</html>
