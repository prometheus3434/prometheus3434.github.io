<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Babaannemin İçine Uzaylı Kaçtı!</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="21" id="page21"></span><st c="0">Bici Ortalığı Karıştırıyor</st></h1>
		<p><st c="27">Annemin verdiği görevlerin hepsini yaptım:</st></p>
		<p><em><st c="70">1) Bici’ye ve kendimize sütle kek ikram ettim.</st></em></p>
		<p><em><st c="117">2) Ocağa kimseyi yaklaştırmadım.</st></em></p>
		<p><st c="150">Bici, odasında dolabını düzeltiyordu; böyle zamanlarda ona karışılmaz, sinirleniverir.</st></p>
		<p><st c="237">“Bir şey istersen bana seslen Bici,” dedim</st></p>
		<p><st c="280">“Dikkat et, o kız buraya girmesin,” dedi.</st></p>
		<p><st c="322">“Neden buraya girsin ki? </st><st c="348">Biz salonda televizyon izliyoruz.”</st></p>
		<p><st c="382">“İyi... </st><st c="391">Çok da oturmasın. </st><st c="409">Ne yapacağı belli olmaz bunların. </st><st c="443">Her tarafı karıştırıyorlar... </st><st c="473">Yüzüğüm yok ortada... </st><st c="495">Sen gördün mü?”</st></p>
		<p><st c="510">“Bu sabah parmağındaydı... </st><st c="538">Nerde çıkardın?”</st></p>
		<p><st c="554">“Parmağımda olsa bilmez miyim? </st><st c="586">Bir haftadır </st><span epub:type="pagebreak" title="22" id="page22"></span><st c="599">yok ortada. </st><st c="611">Aklınız bir karış havada. </st><st c="637">Neyi, ne zaman gördüğünü bile hatırlamıyorsun.”</st></p>
		<p><st c="684">“Bu sabah gördüm Bici. </st><st c="708">Ekmeğe uzanırken, burnumun ucundan geçti elin...”</st></p>
		<p><st c="757">“Aaa, üstüme iyilik sağlık. </st><st c="786">Yanlış hatırlıyorsun. </st><st c="808">Kim bilir ne zaman oldu! </st><st c="833">Bu yaşta bu kadar unutkan olursan, benim yaşıma geldiğinde ne yapacaksın? </st><st c="907">Eve giren çıkan belli değil ki! </st><st c="939">Biri aldı, gitti.”</st></p>
		<p><st c="957">Usulca çıktım odadan. </st><st c="980">Babaannemin hastalığı ilk başladığında, onu ikna etmeye çalışıyorduk eşyalarının çalınmadığına. </st><st c="1076">Hepimizle kavga ediyordu. </st><st c="1102">Artık tartışmıyoruz. </st><st c="1123">Hafta sonları babam onun odasına girip araştırıyor ve buluyor. </st><st c="1186">“Sakladığını unutuyor,” diyor babam.</st></p>
		<p><st c="1222">Tulip, Bici’nin bize kızdığını sandı. </st><st c="1261">Ne olduğunu anlattım.</st></p>
		<p><st c="1282">“Yüzüğünü yine bir yere saklamıştır... </st><st c="1322">Önemli değil. </st><st c="1336">Babam gelince bulur.”</st></p>
		<p><st c="1357">“Babaannen neden böyle?”</st></p>
		<p><st c="1382">“Bunamış. </st><st c="1393">Doktor öyle dedi. </st><st c="1411">Başka bir adı daha var, ama unutuyorum. </st><st c="1451">Bunamış işte... </st><st c="1467">Aklı karışıyormuş. </st><st c="1486">Boş ver. </st><st c="1495">Film izleyelim mi?”</st></p>
		<p><st c="1514">Tam filmin en heyecanlı yerine gelmiştik ki, kapı çaldı. </st><st c="1572">Neden böyle olur, hiç aklım ermiyor. </st><st c="1609">Filmi seçerken değil, izlerken kapı çalar; dersini acele bitirirsin, tam sokağa çıkacakken, karnın ağrır, tuvalete koşarsın...</st></p>
		<p><span epub:type="pagebreak" title="23" id="page23"></span><st c="1735">“Hah, şansımız varmış, annemler erken döndü,” dedim, ama gelenler Tuna’yla Kurtlu Bora’ydı. </st><st c="1828">Eyvah!</st></p>
		<p><st c="1834">Tulip için eyvah; Tuna’yı burnunun dibinde görünce, heykel gibi donup kalacak!</st></p>
		<p><st c="1913">Benim için eyvah; Kurtlu Bora yine tepemi attıracak!</st></p>
		<p><st c="1966">“Otoparkta kimi buldum dersiniz?” dedi ve ilk gösterisini yaptı işte!</st></p>
		<p><st c="2036">“Aa, kimi buldun Bora? </st><st c="2060">Görmüyorum. </st><st c="2072">Nerde? </st><st c="2079">Nereye sakladın?” dedim.</st></p>
		<p><st c="2103">Tuna gülmekten kırıldı. </st><st c="2128">Bora bön bön suratıma baktı. </st><st c="2157">Yarın sabah anca anlar.</st></p>
		<p><st c="2180">Tuna, “N’aber kuzen?” deyip geçiştirdi Tulip’le karşılaşmayı, sonra bana dönüp fısıltıyla, “Babaannen nerde?” diye sordu.</st></p>
		<p><st c="2302">“Odasında... </st><st c="2316">Neden sordun?”</st></p>
		<p><st c="2330">Bora’yla bakıştılar... </st><st c="2354">İşte bu! </st><st c="2363">Tepemi attıracak şeyi çoktan yapmış Bora salağı!</st></p>
		<p><st c="2411">“Bu ağzı açık şapşalın dediklerine mi inandın Tuna, hı? </st><st c="2468">Seni daha zeki sanırdım!” dedim.</st></p>
		<p><st c="2500">O da zaten kendini herkesten daha zeki sanıyor. </st><st c="2549">Bozuldu. </st><st c="2558">Sağa sola baktı ters ters.</st></p>
		<p><st c="2584">“Ama... </st><st c="2593">Almanya’da böyle bir şey oldu!” dedi.</st></p>
		<p><st c="2630">“Ne oldu?” diye sordu Tulip. </st><st c="2660">Tuna’nın dikkatini çekmemek için koltuğa büzülmüş oturuyordu; birden dikleşip, meraklı gözlerle baktı Tuna’ya...</st></p>
		<p><span epub:type="pagebreak" title="24" id="page24"></span><st c="2772">‘Hah, şimdi tuzağına düştü kuzeninin,’ diye düşünüyordum ki, ciddi bir sesle anlatmaya başladı Tuna.</st></p>
		<p><st c="2873">“Yaşlı bir kadını kaçırdı uzaylılar Berlin’de.”</st></p>
		<p><st c="2921">Tabaktaki son kek dilimini ağzına tıkan Kurtlu, çiğnemeyi unuttu, boğulma sesleri çıkardı. </st><st c="3013">Hikâyenin gerisini merak ediyormuş...</st></p>
		<p><st c="3050">“Üstünde hâlâ deney yapıyorlar,” dedi Tuna.</st></p>
		<p><st c="3094">“Nerden biliyorsun, orda mıydın?” Tulip inanmıyormuş gibi buruşturmuştu suratını.</st></p>
		<p><st c="3176">“Tarih kitaplarında savaşları okuyorsun, değil mi? </st><st c="3228">Onlara da soruyor musun, nerden biliyorsun, orda mıydın diye?”</st></p>
		<p><st c="3290">Doğru söylüyor; sormuyoruz.</st></p>
		<p><st c="3318">Anlattıkları o kadar heyecanlıydı ki, bir süre sonra hepimizin ağzı Kurtlu Bora’nınki gibi bir karış açıldı.</st></p>
		<p><st c="3427">Kapı ziliyle yerimizden sıçradık. </st><st c="3462">Annemler dönmüştü nihayet.</st></p>
		<p><st c="3488">Ayaz’ın elindeki oyuncak poşetini görünce, annemin bana yalan söylediğini anladım. </st><st c="3572">Alışveriş merkezini gezmeye gitmişler! </st><st c="3611">Ama Ayaz, yeni oyuncağını burnuma doğru uzatıp, “Baaak!” diye nispet yapıp sırıtırken, annemin ikimize de doğru söylediği ortaya çıktı: Ayaz’ın ön dişleri yoktu!</st></p>
		<p><st c="3772">“Babaannen nerde?” diye sordu annem hemen.</st></p>
		<p><st c="3815">“Odasında... </st><st c="3829">Tuna’yla Bora da geldi,” diye son </st><span epub:type="pagebreak" title="25" id="page25"></span><st c="3863">haberleri veriyordum ki, Tuna’nın adını duyar duymaz salona koştu Ayaz!</st></p>
		<p><st c="3934">“Tunaaaa!”</st></p>
		<p><st c="3945">“Vaaay kankaaaa!” diye karşıladı Tuna onu. </st><st c="3989">Birbirlerine bayılıyorlar. </st><st c="4016">Ayaz, Tuna’nın anlattığı hikâyeyi duysa, ağzının suyu akardı keyiften... </st><st c="4089">Ben de hikâyenin sonunu merak ediyordum, ama anneme, neler yaptığımın raporunu vermek zorundaydım.</st></p>
		<p><st c="4187">Ben anlatırken, o da babaannemin odasının kapısını çalıp, “Anne, biz döndük,” diye seslendi.</st></p>
		<p><st c="4280">İçerden hiç ses duyulmuyordu. </st><st c="4311">Annem merakla açtı kapıyı. </st><st c="4338">Boş! </st><st c="4343">Birbirimize dehşetle baktık! </st><st c="4372">Eyvah! </st><st c="4379">Evden çıkıp gittiyse ben yandım! </st><st c="4412">Bici’ye göz kulak olamadım diye beni çorba yapar annem! </st><st c="4468">Her şey onun bir anlık kararına bağlı. </st><st c="4507">Gözünün içine baktım ve başıma gelecekleri bekledim.</st></p>
		<p><st c="4559">“Yok! </st><st c="4566">Ortalığı ayağa kaldırmadan önce... </st><st c="4601">evi arayalım. </st><st c="4615">Sen balkonlara bak! </st><st c="4635">Ben odalara...” Aralarda derin derin soluk aldı annem. </st><st c="4690">“Şansımız varsa... </st><st c="4709">evdedir!”</st></p>
		<p><st c="4718">Evde tam üç tane balkon var. </st><st c="4748">Biri Ayaz’la benim odamızda, biri mutfakta, biri de salonda. </st><st c="4809">Salondakine çıkmadı; zaten oradaydık, görürdük... </st><st c="4859">Mutfağa koştum. </st><st c="4875">Küçük balkonun boş olduğu, daha kapıdan bakınca belli oluyordu, ama Bici’den her şey beklenir. </st><st c="4970">Yere oturmuştur belki diye, iyice baktım. </st><st c="5012">Boş!</st></p>
		<p><span epub:type="pagebreak" title="26" id="page26"></span><st c="5016">Bizim odadakine gidiyordum ki, annem oradan çıktı. </st><st c="5068">Kimseyi bulamadığı, suratından belliydi. </st><st c="5109">Yatak odasına yöneldi. </st><st c="5132">Ben de gölge gibi peşinden... </st><st c="5162">Salondan gülüşmeler falan geliyor, aklım orda, ama burada kıyamet kopacak birazdan. </st><st c="5246">Annemlerin odasında olsun ya da olmasın, kıyamet kopacak.</st></p>
		<p><st c="5303">Annem kapıyı açtı. </st><st c="5323">Vaay be! </st><st c="5332">Annemin ağzı da, gözleri de kocaman açıldı! </st><st c="5376">Manzara o kadar tuhaftı ki... </st><st c="5406">kendimi tutamayıp kıkırdadım.</st></p>
		<p><st c="5435">Annemlerin odası darmadağındı! </st><st c="5467">Yatak bile kaldırılıp yere atılmış. </st><st c="5503">Elbise dolabında, şifonyerin çekmecelerinde, komodinin çekmecesinde ne varsa, hepsi yerdeydi. </st><st c="5597">Bir keresinde, altıncı kattaki Hüseyin Amcalar’a hırsız girmişti, onların evi bile böyle dağıtılmamıştı. </st><st c="5702">Ama Bici, o hırsızlardan daha beter karıştırmıştı ortalığı.</st></p>
		<p><st c="5761">“Ay anneeeee!!! </st><st c="5778">Ne yapıyorsun burda?” diye çığlığı bastı annem.</st></p>
		<p><st c="5825">Kıyamet, işte o zaman koptu!</st></p>
	</section>
	<div id="charCountTotal" value="5854"></div></body>
</html>
