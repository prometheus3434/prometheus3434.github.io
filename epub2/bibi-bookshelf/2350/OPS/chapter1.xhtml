<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Babaannemin İçine Uzaylı Kaçtı!</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="9" id="page9"></span><st c="0">Babaannemin İçine Uzaylı Kaçtı!</st></h1>
		<p><st c="32">Zınk diye frene bastı. </st><st c="56">Neredeyse bisikletten uçacaktı.</st></p>
		<p><st c="87">Fal taşı gibi açılmış gözlerle, “Hadi be! </st><st c="130">Nasıl kaçtı?” diye sordu.</st></p>
		<p><st c="155">Kafası çok çalışmaz ama buna da inanacağını hiç düşünmemiştim. </st><st c="219">Bizim Ayaz’ın fikri bu, babaannemin içine uzaylı kaçması... </st><st c="279">Bora salağı da ikide bir, “Babaannen çok tuhaf, nesi var? </st><st c="337">Babaannen kaçık mı?” falan diye üstüme gelince, ağzımdan çıkıverdi. </st><st c="405">O da, yedi! </st><st c="417">Her şeyi yer zaten bu Bora... </st><st c="447">Tek bildiği, otomobiller ve yemek. </st><st c="482">Ağzı hiç boş durmadığı halde kilo almıyor. </st><st c="525">Boşuna “Kurtlu Bora” demiyoruz ona. </st><st c="561">Yakında otomobilleri de yiyecek diye korkuyorum.</st></p>
		<p><span epub:type="pagebreak" title="10" id="page10"></span><st c="609">Gözünün içine baktım ve, “Bilmiyorum, belki yediği bir şeyle içine girmiştir,” dedim.</st></p>
		<p><st c="695">Ağzı hep yarıaçık durur. </st><st c="721">Ya burnunun ucundan uçarak geçen bir yemek olursa yakalasın diye, ya da annesinin dediği gibi, burnu tıkalı olduğu için. </st><st c="842">Bence, Bora burnundan soluk almayı bilmiyor. </st><st c="887">Havayı da yiyor! </st><st c="904">Uzaylıların, yediğin bir şeyle içine girmesi bile korkutmadı onu.</st></p>
		<p><st c="969">“Yalan söylüyorsun!” dedi, limon yalamışçasına suratını buruşturarak. </st><st c="1040">“Yediği şeye nasıl sığacak koskoca uzaylı? </st><st c="1083">Ha?”</st></p>
		<p><st c="1087">“Belki çok küçüktür. </st><st c="1109">Mikrop gibi...”</st></p>
		<p><st c="1124">Annesi hep bağırır Bora’ya: “Bulduğun her şeyi hemen ağzına tıkma oğlum, önce bir bak. </st><st c="1212">Meyveleri yıka. </st><st c="1228">Hasta olacaksın!”</st></p>
		<p><st c="1245">Hiç hasta olmadı. </st><st c="1264">Ne kustuğunu duyduk ne de ishal olduğunu. </st><st c="1306">Apartmanın bahçesinde iki meyve ağacı var. </st><st c="1349">Biri döngel, biri de elma. </st><st c="1376">Alt dallarda hiç meyve yok. </st><st c="1404">Daha meyveler küçücükken, kurtçuklarını beslemek için hepsini yedi yuttu Bora.</st></p>
		<p><st c="1482">“Eğer mikrop gibiyseler, belki de bütün gemiyi yuttu babaannen,” diye sırıttı. </st><st c="1562">“Babaannen çok tuhaf.”</st></p>
		<p><st c="1584">Sanki biz bilmiyoruz! </st><st c="1607">Ukala! </st><st c="1614">Apartmandaki arkadaşlar tatile gitmese, asla bununla bisiklete binmezdim. </st><st c="1688">Yarış da yapamıyoruz. </st><st c="1710">Otoparktan çıkmamıza izin yok.</st></p>
		<p><span epub:type="pagebreak" title="11" id="page11"></span><st c="1740">“Zilleri yarıştıralım mı?” dedim.</st></p>
		<p><st c="1774">Çın çın öttük! </st><st c="1790">Kuşları, kedileri kaçırdık bahçeden. </st><st c="1827">Üçüncü kattaki Ragıp Amca çıkıp bağırınca, yarışı kimin kazandığı belli olmadı. </st><st c="1907">Ziller kulağımızda çınladı durdu. </st><st c="1941">Bisikletten sıkılınca, şut çekelim dedik. </st><st c="1983">Tulip, ikinci kattan bizi izliyor. </st><st c="2018">Çağırmazsan gelmez. </st><st c="2038">Anneme göre, utangaç. </st><st c="2060">Bence, burnu büyük!</st></p>
		<p><st c="2079">“Uzaylıyı gördün mü?”</st></p>
		<p><st c="2101">Onca zilden, toptan sonra unutur sandım, unutmamış. </st><st c="2154">O, salak olmak istiyorsa, ben de ona yardım ederim.</st></p>
		<p><st c="2205">“Hayır ama peşindeyim. </st><st c="2229">Çıktığı an, enseleyeceğim.”</st></p>
		<p><st c="2256">“Hadi yaa! </st><st c="2268">Nasıl yapacaksın?”</st></p>
		<p><st c="2286">“Planlarım var.” Hiçbir planım yoktu. </st><st c="2325">Sadece Kurtlu Bora’nın çarpık gülüşüne gıcık olmuştum. </st><st c="2380">Altı numarada oturan Kerem Abi’yi taklit ediyor salak! </st><st c="2435">Kızlar ona bayılıyor diye, kendisine de bayılacaklar sanıyor.</st></p>
		<p><st c="2496">“Ne planı?”</st></p>
		<p><st c="2508">“Söylemem. </st><st c="2520">Kimsenin bilmemesi gerekiyor.”</st></p>
		<p><st c="2550">“Neden?”</st></p>
		<p><st c="2559">“Çünkü her şeyi duyuyorlar. </st><st c="2588">Haberleri olmasın ne yapacağımdan. </st><st c="2623">Anladın mı?”</st></p>
		<p><st c="2635">“Ya düşüncelerini okurlarsa?”</st></p>
		<p><st c="2665">‘Birden kafası mı çalıştı bunun!’ diye suratına </st><span epub:type="pagebreak" title="12" id="page12"></span><st c="2714">bakakaldım. </st><st c="2726">Hiç aklıma gelmeyen şeyler soruyor... </st><st c="2764">Bozum oldum ama belli etmedim.</st></p>
		<p><st c="2794">“Hayır. </st><st c="2803">Yapamıyorlar.”</st></p>
		<p><st c="2817">“Nerden biliyorsun?”</st></p>
		<p><st c="2838">“Öyle olsaydı, çoktan kaçıp giderlerdi.”</st></p>
		<p><st c="2879">Yine o çarpık sırıtış! </st><st c="2903">Daha ağzını açıp bir şey söylemeden, topa bir şut çektim! </st><st c="2961">Suratının ortasında patladı!</st></p>
		<p><st c="2989">Hem ukala hem mızmız... </st><st c="3014">Top oynarken burnu kanadı diye yaygara koparır mı insan? </st><st c="3071">Bora yapar.</st></p>
		<p><st c="3082">Annesinden önce Kerem Abi yetişti.</st></p>
		<p><st c="3117">“Sen delikanlı adamsın, bir kızın çektiği şut bile seni yere yapıştırıyorsa... </st><st c="3197">o-hoo, işin zor senin!” dedi de, sustu bizimki.</st></p>
		<p><st c="3244">Annesi geldi; kanlı burnunu tişörtüne sildi diye Bora’ya, sert oynuyorum diye de bana kızdı.</st></p>
		<p><st c="3337">“Ne biçim kızsın sen Alaz? </st><st c="3365">Biraz kibar olsana!”</st></p>
		<p><st c="3385">“Şut kibar çekilmez ki. </st><st c="3410">Ağzı açık bana bakacağına topu yakalasaydı.”</st></p>
		<p><st c="3454">“Ukala!”</st></p>
		<p><st c="3463">Annesi geldi ya, Bora ağzını açmıyor artık, havayı yemesi hariç. </st><st c="3529">Annesi söyleniyor.</st></p>
		<p><st c="3547">“Alaaaz! </st><st c="3557">Ne yaptın yine?” Bir annem eksikti.</st></p>
		<p><st c="3592">“Ben bir şey yapmadım anne!”</st></p>
		<p><st c="3621">“Bilmez miyim seni ben! </st><st c="3646">Hemen eve gel. </st><st c="3661">Çıkacağım birazdan... </st><st c="3683">Bora iyi mi, Aynur?”</st></p>
		<p><st c="3703">Bora domuz gibi, ama eve giren benim.</st></p>
		<p><span epub:type="pagebreak" title="13" id="page13"></span><st c="3741">“Ne zaman senin kızınla oynasa, orası burası yaralanıyor Ayla’cığım. </st><st c="3811">Alıştık artık. </st><st c="3826">Boş ver.”</st></p>
		<p><st c="3835">Alış</st><em><st c="3840">mışmış. </st></em><st c="3849">Boş ver</st><em><st c="3856">mişmiş</st></em><st c="3863">... Bunların hesabı da benden sorulacak. </st><st c="3904">Anası da gıcık Kurtlu’nun! </st><st c="3931">Ama annemin en iyi arkadaşı nedense. </st><st c="3968">Ben asansöre giderken, arkamdan yetişti Bora.</st></p>
		<p><st c="4013">“Ben bineceğim... </st><st c="4032">Sakatlandım senin yüzünden,” dedi.</st></p>
		<p><st c="4066">“İyi, bin. </st><st c="4078">Ben merdivenden çıkacağım zaten.”</st></p>
		<p><st c="4111">Merdivenlere doğru yürüdüm. </st><st c="4140">Hain hain sırıtıyordu, dönüp baktığımda.</st></p>
		<p><st c="4180">“Biliyor musun, babaannem asansörle inip çıkarken böyle tuhaflaştı. </st><st c="4249">Dikkatli ol! </st><st c="4262">Yukarı çıkana kadar ağzını burnunu tıka. </st><st c="4303">Hiç soluk alma!” dedim.</st></p>
		<p><st c="4326">Bembeyaz oldu suratı. </st><st c="4349">Tam ortasında da, kocaman kanlı bir burun!</st></p>
		<p><st c="4391">Koşarak çıktım merdivenleri. </st><st c="4421">Harikayım ben!</st></p>
	</section>
	<div id="charCountTotal" value="4435"></div></body>
</html>
