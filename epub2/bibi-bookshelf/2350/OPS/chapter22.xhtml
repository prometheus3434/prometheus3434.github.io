<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Babaannemin İçine Uzaylı Kaçtı!</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="131" id="page131"></span><st c="0">Piyangodan Bici Çıktı</st></h1>
		<p><st c="22">Hiç beklenmedik biçimde, babam Bici’yi geceden alıp geldi. </st><st c="82">Sergi açılışı yüzünden programı değiştirmiş.</st></p>
		<p><st c="126">Annem söylendi durdu. </st><st c="149">“Böyle sürprizler yaparken, bir telefon et en azından. </st><st c="204">Kendimizi hazırlayalım.”</st></p>
		<p><st c="228">“Yahu, annemin sürprizlik nesi var?”</st></p>
		<p><st c="265">“Nesi yok ki Selim? </st><st c="286">Mesela, evde yoğurt yok. </st><st c="311">Yoğurtsuz yemez hiçbir şeyi. </st><st c="340">Patates köfte kızartmıştım. </st><st c="368">Ya dokunursa ona? </st><st c="386">Haberim olsaydı, hiç değilse ızgaralık da ayırırdım.”</st></p>
		<p><st c="439">“Dokunmaz. </st><st c="451">Hiçbir şey olmaz. </st><st c="469">Alaz gider, yoğurt alır bakkaldan. </st><st c="504">Dert ettiğin şeye bak.”</st></p>
		<p><st c="527">Babam ortalığı yatıştırdı. </st><st c="555">Bici her şeyi sildi sü</st><span epub:type="pagebreak" title="132" id="page132"></span><st c="577">pürdü; bir tek, yoğurt yemedi. </st><st c="609">“Yoğurt bana dokunuyor. </st><st c="633">Gaz yapıyor,” dedi. </st><st c="653">Sofradan kalkarken de, “Hangi lokantadan aldınız bu yemekleri? </st><st c="716">Bir daha almayın. </st><st c="734">Köftenin hiç lezzeti yoktu,” dedi.</st></p>
		<p><st c="768">Annem çok bozuldu. </st><st c="788">Halam tam ağzını açıp itiraz edecekti ki, babam olaya el koydu.</st></p>
		<p><st c="851">“Tamam anne, bir daha almayız. </st><st c="883">Ben de, bu aralar aşçının biraz tembelleştiğini düşünüyordum zaten,” dedi; annemden çimdik yedi.</st></p>
		<p><st c="979">Salona geçtik. </st><st c="995">Bici oyalansın diye televizyonda eğlence programı açıldı. </st><st c="1053">Ama Bici televizyon yerine halama bakmayı tercih etti. </st><st c="1108">Halam, annemin zigonlarından büyüğünü önüne alıp, üstüne bir kumaş serdi; çantasından kalemlerini çıkardı. </st><st c="1215">Eline bir kalem alıp parmaklarının arasında çevire çevire kumaşa bakmaya başladı.</st></p>
		<p><st c="1296">“Ne yapıyorsun İlkim?” diye sordu Bici.</st></p>
		<p><st c="1336">“Ayla’nın yastığına resim yapacağım anne.”</st></p>
		<p><st c="1379">“Aa, yastığa resim mi yapılırmış? </st><st c="1414">Kâğıdın yok mu kızım? </st><st c="1436">Alaz, koş ablana kâğıt getir!”</st></p>
		<p><st c="1466">“Abla mı? </st><st c="1477">Halamız o, halamız!” Ayaz müthiş bir buluş yapmış gibi. </st><st c="1533">Üstüne bir de kahkaha atınca, Bici kıpkırmızı oldu.</st></p>
		<p><st c="1584">“Karışma Ayaz! </st><st c="1600">Ablanız olmak işime gelir. </st><st c="1627">Kâğıt istemiyorum anne. </st><st c="1651">Kumaşı tersinden ütülediğimizde boya asla çıkmaz. </st><st c="1701">Yıkanır, ütülenir, ilk günkü gibi kalır.”</st></p>
		<p><span epub:type="pagebreak" title="133" id="page133"></span><st c="1742">“Resimli yastık! </st><st c="1760">Millet şaşırmış.”</st></p>
		<p><st c="1777">“Çok moda anne... </st><st c="1796">Üstelik, benimki kişiye özel olacak. </st><st c="1833">Kimsede yok!” dedi annem, elinde çay tepsisiyle geldiğinde.</st></p>
		<p><st c="1892">“Becerirsem, tek kalmayabilir Ayla. </st><st c="1929">Bakarsın, yastık boyayıp satarım.”</st></p>
		<p><st c="1963">“Sen ne iş yapıyorsun?” Bici’ydi bunu soran.</st></p>
		<p><st c="2008">“Resim yapıyorum anne.”</st></p>
		<p><st c="2032">“Görüyorum herhalde! </st><st c="2054">Kör müyüm ben? </st><st c="2069">Neyle geçiniyorsun, diye soruyorum! </st><st c="2105">Bununla da sohbet etmeye gelmiyor!”</st></p>
		<p><st c="2140">“Anne, mesleğimi sordun, ben de söyledim işte. </st><st c="2188">Resim yaptığımı biliyorsun zaten. </st><st c="2222">Aa! </st><st c="2226">Sinirlenmeye yer arıyorsun sen de!”</st></p>
		<p><st c="2261">Eyvah ortalık karışacak! </st><st c="2287">Babama baktım. </st><st c="2302">Ama onun işleri düzeltmesine gerek kalmadı. </st><st c="2346">Bici, ondan beklenmeyecek biçimde sakinleşti.</st></p>
		<p><st c="2391">“Geçinebiliyor musun bari?”</st></p>
		<p><st c="2419">“Eh işte! </st><st c="2430">Ama bu yastık işi epey ilgimi çekti. </st><st c="2467">Turistik kasabalardaki akşam pazarlarında tezgâh açabilirim.”</st></p>
		<p><st c="2528">Babamın anlattığına göre Bici, halamın ressam olmasını çok desteklemiş. </st><st c="2601">Dedem, “Aç kalırsın, sürünürsün. </st><st c="2634">Biz öğretmen emeklisi olacağız, sana destek veremeyiz,” demiş. </st><st c="2697">Ama Bici, “Benim kızım istediği her şey olabilir. </st><st c="2747">Herkesin çocuğu istediği her şey olabilir, ama kolay kolay sanatçı olunmaz. </st><st c="2823">Be</st><span epub:type="pagebreak" title="134" id="page134"></span><st c="2825">nim kızım, işte o ender insanlardan olacak!” demiş.</st></p>
		<p><st c="2877">“Öyle pazarcılık falan yapamazsın. </st><st c="2913">Selim, senin arkadaşların vardır. </st><st c="2947">Bankada falan bir iş bulsana kardeşine,” diyordu şimdi Bici.</st></p>
		<p><st c="3007">Babam ve halam birbirlerine bakıp, acıklı acıklı gülümsediler.</st></p>
		<p><st c="3070">“Bulurum anne, merak etme. </st><st c="3098">İyi bir iş buluruz ona.”</st></p>
		<p><st c="3122">“Benim yastıklar da pazara çıkmaktan kurtulur hiç değilse,” dedi annem, halama dilini çıkarıp.</st></p>
		<p><st c="3217">Halam ve babam güldü nihayet.</st></p>
		<p><st c="3247">“Sen ne bakıyorsun bana öyle?” Bici azarladığında fark ettim, Ayaz’ın babaannemin karşısına geçip gözünü ona diktiğini.</st></p>
		<p><st c="3367">“Hiiç!” dedi Ayaz.</st></p>
		<p><st c="3386">“Oğlum, rahat bırak babaanneni,” diye uyardı annem.</st></p>
		<p><st c="3438">“Bir şey yapmıyorum ki, oturuyorum.”</st></p>
		<p><st c="3475">“Babaannene bakıyorsun, dönüp televizyona bak!” Babam kızmış gibiydi.</st></p>
		<p><st c="3545">“Ama esas film babaannem!”</st></p>
		<p><st c="3572">“Ben şimdi gösteririm sana filmi!” deyip terliğini çıkardı Bici.</st></p>
		<p><st c="3637">Ayaz, ok gibi fırlayıp mutfağa kaçtı. </st><st c="3676">Ben de peşinden...</st></p>
		<p><st c="3694">“Ne yapıyorsun öyle Ayaz?”</st></p>
		<p><st c="3721">“Gözlem yapıyorum.”</st></p>
		<p><span epub:type="pagebreak" title="135" id="page135"></span><st c="3741">“Gözlem yapmak, gözünü dikip bakmak mı? </st><st c="3782">Huzurevinde öyle mi yapıyoruz?”</st></p>
		<p><st c="3813">“Ne yapayım peki? </st><st c="3832">Nereye oturayım?”</st></p>
		<p><st c="3849">“Her zaman ne yapıyorsan, onu yap. </st><st c="3885">Yanına otur, konuş, dizine yat... </st><st c="3919">ne bileyim? </st><st c="3931">Böyle şeyler yapıyordun sen.”</st></p>
		<p><st c="3960">“Ya uzaylı bana bulaşırsa?”</st></p>
		<p><st c="3988">“Yok öyle bir şey! </st><st c="4008">Bulaşsaydı, çoktan bulaşırdı,” dedim ama... </st><st c="4052">Babamların dediği gibi, hastalıksa bu, belki bulaşıcıdır. </st><st c="4110">Uzaylıysa, belki bizi de ele geçirmek için fırsat kolluyorlardır.</st></p>
		<p><st c="4175">Ayaz, ayaklarını sürüye sürüye giderken, kardeşimi tehlikeye atmaktan korktum birden.</st></p>
		<p><st c="4261">“Ayaz! </st><st c="4269">Gel, biz odamıza gidelim. </st><st c="4295">Kitap okurum sana.”</st></p>
		<p><st c="4314">Koşa koşa geldi. </st><st c="4332">Yatağının kıyısında durup, hüzünlü hüzünlü baktı.</st></p>
		<p><st c="4381">“Babaannem geldi. </st><st c="4400">Ben nerde yatacağım bu gece?”</st></p>
		<p><st c="4429">“Kendi yatağında. </st><st c="4448">Halam salonda...”</st></p>
		<p><st c="4465">“Yaşasııın!” diyerek kendini yatağına attı. </st><st c="4510">Yalnız kalmayı pek sevmemiş galiba.</st></p>
		<p><st c="4545">“Kendine ait bir odan vardı dün gece. </st><st c="4584">Güzel miydi?”</st></p>
		<p><st c="4597">“Eh işte! </st><st c="4608">Fena değildi. </st><st c="4622">Ama... </st><st c="4629">şey rahat değildi... </st><st c="4650">yatak. </st><st c="4657">Benim yatağım şahane!”</st></p>
		<p><st c="4679">Tabii tabii, ben de inandım.</st></p>
	</section>
	<div id="charCountTotal" value="4708"></div></body>
</html>
