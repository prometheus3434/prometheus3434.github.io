<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">8<br class="chapter" />
  Ruhsal Evrim ve İnisiyasyon</h1>

  <p class="normal">Ezoterik bilimlerin, varlığın ruhsal evriminin, insanın alt aşamalarından başlayarak esin kaynağı ve aydınlanmış psişik bilinç durumlarına doğru geliştiğini kabul ettiği görülecektir. Evrimin büyük dalgası en alt düzeydekini bile, zaman içinde ruhun doruklarına taşıyacaktır fakat bu sürecin tamamlanması için, insanı zaten şimdiki gelişim aşamasına getiren büyük bir zaman süresinin geçmesi gerekiyor. Buna karşın, İnisiyasyon olarak bilinen ve bu ruhsal evrim sürecini hızlandıran bir yol vardır. Burada insan, mantık ve iradesini kasıtlı bir biçimde kullanarak evrimin, tüm varoluş için ağır bir biçimde gerçekleştirdiğini, kendisi için daha hızlı olarak yapabilir.</p>

  <p class="normal">Yaşamın, Tezahür Etmemiş Olan’dan aynı anda ortaya çıkmadığı fakat bunun bir akış ya da birbiri ardı sıra bir oluşum süreci içinde gerçekleştiği kabul edilir. Bu nedenle tümü aynı yoldan ilerlemesine karşın kimileri diğerlerinin önünde gider ve kardeşleri, daha tezahür aşamasında ya da evrimin alt derecelerindeyken, gelişimin oldukça yüksek aşamalarına ulaşırlar. Bu Yaşlı Kardeşler, ister hâlâ bir bedeni kullanıyor olsunlar, ister fiziksel bedenin taşındığı aşamanın ötesine ilerlemiş olsunlar; bizleri fiziksel bağlamda zayıf ve bilgisizleri korumaya iten aynı yardımseverlikle davrandıklarında, söz konusu desteğe layık ve bundan yarar sağlayabilecek olanları eğitebilir ve onlara yardım edebilir.</p>

  <p class="normal">Şimdiye kadar bu tür kişilerden çoğu Yaşlı Kardeşler tarafından eğitildi. Bu öğrenciler ruhsal evrimin öncü kolunu oluşturur. Bunlar sırası geldiğinde kendilerini izleyen diğerlerini eğitecektir böylece ruhsal evrim süreci; aralarındaki en güçlünün, sürünün başında büyük hava basıncını yüklendiği, daha zayıf olanın ise arkadan geldiği bir yabani ördek sürüsünün uçuşuyla kıyaslanabilir.</p>

  <p class="normal">Bir insanın ahlaki, zihinsel ve spiritüel doğası iyi bir biçimde geliştiğinde ya da ezoterik terminolojiyi kullanmak gerekirse; daha süptil bedenleri düzenlendiğinde Yaşlı Kardeşler tarafından özel olarak eğitilmek üzere seçilebilirler. Söz konusu eğitim ilk önce telepatik olarak kişinin bilinçaltı zihnine iletilir ve kişi bu şekilde yeterince yol alıp ilerlediğinde fiziksel plânda, kendisini bu plânın olağan araçları, sözlü ve yazılı sözcükler sayesinde bilinçli bir biçimde eğitecek olan Yaşlı Kardeşlerin, öğrencileriyle temasa geçmesi sağlanır. Daha sonra, ileriye dönük gelişme kaydettiğinde, Yaşlı ve Genç kardeşler birlikte inisiyasyon süreci aracılığıyla, bilinçaltı ile bilinç arasında uyumu sağlarlar.</p>

  <p class="normal">Okur, bu noktada, Üstatlarla bu temasın nasıl gerçekleştirilebileceğini sorabilir? Bu konuda pek az şey söylenebilir çünkü burada bir içsel deneyim söz konusudur. Yeterince güçlü olduğu ve yeterince uzun süre korunduğu taktirde duyulan isteğin, bunu örten peçeyi kaldırıp, teması gerçekleştireceğini söylemek yeterli olacaktır. Bundan sonra, öğrenci ilerlediği ölçüde yol açılacaktır.</p>
</body>
</html>
