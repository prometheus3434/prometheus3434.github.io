<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_20">18<br class="chapter" />
  Ruhlar Arasındaki Bağın İçeriği</h1>

  <p class="normal">Ezoterik bilimler, ruhları birbirine çekebilen ve onları ortak bir kaderde birleştiren iki tür bağın varlığını kabul eder. Görünmeyen nedenlerin işlediği içsel plânlar üzerinde ortaya çıkan bu birleştirici bağlar, fiziksel duyular tarafından algılanan ve tesirsel plânda ortaya çıkan karşılıklı çekimden ayırt edilmesine dikkat edilmelidir.</p>

  <p class="normal">Bu bağlardan en yaygın olanı “Karmik Bağ” olarak bilinir. Karma sözcüğünün sıfatı olan “karmik” terimi, Doğu ezoterik ekolünden alınmıştır ve kişinin önceki yaşamlarında ortaya çıkan hem iyi hem kötü güçleri belirtmek amacıyla uygun olduğu için kullanılır. Bunu karşılayan İngilizce bir terim yoktur; kader sözcüğü buna en yakın eşdeğer sözcüktür ki özellikle sıfatsal biçimiyle, özellikle kötü bir gücü temsil eder.</p>

  <p class="normal">Ruhlar arasındaki karmik bağların kökeni, geçmiş yaşamlarda deneyimlenen cazibeye [çekim gücü] dayanır. Bu cazibe, bireyselleşmiş varoluşun altı plânından herhangi biri üzerinden ortaya çıkabilir ve söz konusu plâna uygun bir yapıda olabilir. Birinci Plân’da ya da fiziksel plânda uygulanan çekimler yalnızca fiziksel bir konudur. Çekim kuvveti kılcal çekim, içe çekme ve benzeri süreçler yoğun maddenin alt plânlarında meydana gelir; ve manyetik çekim, kimyasal benzerlikler, vb dünyamızın eterik [esîrî] alt plânlarında ortaya çıkar. Duygusal çekim, kendini güdüsel tepkiler bağlamında hissettirdiği İkinci Plân’ın altında var olmaz, dolayısıyla yalnızca fiziksel yakınlıkla hiçbir bağ oluşmaz; ve herhangi bir bağın kurulmasından önce duygusal etki ve tepkinin oluşması gerekir.</p>

  <p class="normal">Bağın temelini oluşturan tepkidir. Bir kişinin bir başkasına karşı bir heyecan hissetmesi, onları bir araya bağlamaz. Yalnızca, söz konusu heyecanın yönlendiği nesne buna tepki gösterdiğinde bir bağ kurulabilir çünkü ancak o zaman, diğerinden hareket eden gücü kendi doğasına kabul eder ve böylece, ne denli hassas olursa olsun, cevherde bir süreklilik oluşturur ve hem kara hem ak uygulamalı okültizm, bu algılaması mümkün olmayan ilişki aracılığıyla yürütülür.</p>

  <p class="normal">Bir kişi, bir başkasını sevdiğinde ve bu sevgi karşılık gördüğünde bir bağ oluşur. Bir kişi, bir başkasını sevdiğinde ve bu sevgi nefret, hor görme, tiksinti ya da herhangi bir biçimde kızgınlık ya da kabalıkla karşılık gördüğünde, aynı şekilde yine bir bağ oluşacaktır. Dahası, enkarnasyonlarının geri kalan bölümünde bu <span class="ideitalik">yakın ilişkiler,</span> deneyimlenen duyguların yoğunluğuyla doğru orantılı derecelerde birleştirdiği insanların yaşamını etkileyecektir. Ancak, tam anlamıyla bir kayıtsızlık, bir bağın oluşmasını engelleyebilir, her türden duygusal tepkiler bir ilişki oluşturacaktır.</p>

  <p class="normal">Herhangi bir plân üzerinde bir etki ve buna verilen tepki bir ilişki oluşturur. İster İkinci Plân üzerinde içgüdüler, ister Üçüncü Plân’da duygular uyansın, bir öğretmen ve öğrenci ilişkisi ya da zihinsel plânlarda izdeş-ögrenci ya da Altıncı Plân üzerinde rahip, ruhsal rehber ya da izdeş-tapınan ilişkisi oluşacaktır. Bir etki ve tepki, hangi plân üzerinde meydana gelirse gelsin, iki etkileşen birim arasında bir bağ oluşur.</p>

  <p class="normal">Bu bağlar, <span class="ideitalik">en yakın ilişkiye</span> temel oluşturabilir ya da ilgili tarafların hemen unuttuğu anlık bir temas olabilir fakat, söz konusu anıya değin, herhangi bir duygu var olduğu sürece <span class="ideitalik">yakın ilişki</span> sürecektir. Ölüm anında özellikle bir kişiye karşı hâlâ bir duygu taşınıyorsa, bu duygunun ölümden önce tatmin edilmesi öznel bağlamda mümkün olmadığı için, yeniden doğuşla nesnel varoluşa geçilip, bunun ifadesine yönelik koşullar yeniden elverişli olana dek saklanır. <span class="ideitalik">Karmik bağı oluşturan bu tüketilmemiş duygulardır;</span> ve yeryüzündeki gelişim süreci zamana dayandığı için yüzlerce yıl beklemesine karşın, gücünden hiçbir şey yitirmez fakat daha önce kendisini uyaran aynı nesnelere, söz konusu nesneler her ne zaman varolursa, tepki verir. Böylece, “ilk görüşte aşk”ın birdenbire ortaya çıkması ve “eşruhların” deneyimlediği anlayış ve samimiyet duygusu açıklığa kavuşur.</p>

  <p class="normal">Bir Karmik Bağ her yenilendiğinde bunun gücü de artar ve ırkın çocukluk döneminde bu basit fiziksel bir çekim olarak başlamasına karşın, evrim sürecinde bedenler birbiri ardına işleve girdikçe bu ilişki, büyük spiritüel bir eşleşmeye ulaşılıncaya dek, birinden ötekine yayılacaktır. Fakat, çiftin farklı bedenleri aynı anda gelişmeyi başaramazsa alt plânlar üzerinde kuvvetli bir bağ olmasına karşın daha fazla gelişmiş bireyin üst benliği eşleşmeden yoksun ve tatminsiz kalacaktır. Olasılıkla kendi doğasının alt düzeylerinin çekiciliğe yanıtını aşağılayıcı bularak hor görecek fakat kendini bundan kurtarmayı da başaramayacaktır. Bu tür bir tutum tehlikeli ve acı vericidir ve çoğunlukla tarihin her döneminde uygarlığın denetlemeye çalıştığı ilkel güçleri ortaya çıkaran tutkusal trajedilere ve suçlara yol açar.</p>

  <p class="normal">Oysa Karmik Bağ, doğanın tüm güçleri büyük bir duygu yoğunluğuyla tek bir nesne üzerinde odaklaştığında, yalnızca büyük bir kuvvetin gelişmesine yol açar. Bu göreli olarak, arzular trajik koşullar altında engellenmediği sürece nadiren ortaya çıkar. Tüketilmiş bir tutku sona erdiğinde zaten genelde doygunluğa ulaşmıştır. Ancak birbirini sevenler, ya koşullar gereği ya da ölüm nedeniyle ayrı düştüğünde, doygunluğa ulaşmamış sevgi Üçüncü Plân üzerinde bir bağ olmayı sürdürür ki uzun süre bedenin ölümü bunu etkilemez. Eğer bu ayrılık ölüm nedeniyle oluşursa ve hayatta olan taraf, ya çoğunlukla olduğu gibi uykuda ya da psişik gelişim sayesinde varlığın Üçüncü Plânı’nın anlık da olsa bilincine vardığı taktirde buradaki varolan bağ iki ruhun yeniden temasa girmesini sağlayacaktır. Ölen bir kişiyle iletişime girmek gerçek anlamda, bir medyum aracılığıyla onu dünyasal koşullarımızın farkındalığına çağırmakla değil, bilincin yüceltilmesi ve böylece onun varoluş düzeyinin farkında olmamız sayesinde gerçekleşebilir... Bir medyuma ancak, ruhun yeryüzüne bağlanıp kendi alanına geçememesi durumunda ve onu serbest bırakmak amacıyla başvurulabilir.</p>

  <p class="normal">Üçüncü Plân, spiritüel literatürde, gökler âlemi olarak adlandırılan varoluş alanıdır; fakat bedeninden ayrılarak dışa açılan ruh bu aşamaya ulaşabilmek için “araf” olarak bilinen, varoluşun İkinci Plân aşamasından geçmelidir ki burada öznel kavrayış aracılığıyla çekilen acılar bağlamında kötülüğün bedeli ödenir böylece kaderin dengelenmesi sağlanır. Ruh bir kez, fiziksel bedenin tüm öldürücü etkilerinden kurtulduğunda, tüm hassas güçler giderek daha kavranabilir duruma gelir ve yeni gelenin ruhu, borçları işlenmeden önce kendi varoluş plânını her ne kadar aşamasa da, kendisinden önce oraya varan ruh, eğer yeterince gelişmişse, kısa aralıklarla onunla telepatik temasa geçebilir. Böylece ölüm yolculuğunun en zor bölümünde kendisine destek ve rahatlık sağlayabilir. Yeni gelenin ruhu araf deneyimini aşar aşmaz “gökler âlemi “ne girer ve dolayısıyla eşiyle yaklaşık aynı plân üzerinde bulunur. Artık önlerinde onları ayıracak farklı varoluş aşamaları bulunmamaktadır, doğal çekim gücünü işleten sevgi bağı onları bir araya getirir. Böylece yeni yaşamlar arasında geri kalan zamanlarını birlikte geçirebilirler. Aralarındaki bağ, aynı zamanda ve benzer koşullarda onları yeni enkarnasyonlara çekme eğilimindedir ve böylece yaşamda karşılaştıklarında bilinçaltı anılarının tuhaf bir biçimde hücumuna uğrayacaklardır ki bu, inandıkları felsefe tek bir plânda tek bir yaşamın ötesine geçmeyen insanlara son derece anlaşılmaz gelmesine karşın ezoterik öğreti bağlamında kolaylıkla açıklanabilir.</p>

  <p class="normal">Bu şekilde iki ruh birbiri ardına yaşamlar boyunca birbirlerine çekildiklerinde ve her yaşamda birbirlerini sevdiklerinde, dostluk kurduklarında ve diğer tüm çekicilikleri kararlı biçimde önemsemediklerinde böylelikle oluşan bağ son derece güçlü olacaktır.</p>

  <p class="normal">Buna karşın bu nadiren gerçekleşir. Beşerî uygarlığın bebeklik çağını yaşadığı, kurulan birlikteliklerin İkinci Plân’dan öteye geçemediği çağlara geri dönmek için, birbirini izleyen ve fiziksel tezahürün olmadığı dönemlerle aralanan sayısız yaşamlardan geçmek gerekmez. Bilindiği gibi, alt-düzey birliktelikler büyük bir kolaylıkla oluşur ve kısa ömürlüdür. Dolayısıyla bir ruh, özellikle çokeşliliğin yaygın olduğu uygarlıklarda, tek bir yaşam süresi içinde bile bu yapıda birçok ilişki kurmuş olabilir. Bu tür birlikteliklerden her biri, yer aldığı plân üzerinde, yoğunluğuyla orantılı olarak bir çekim gücü uygulayabilir. Böylece, bu tür birlikteliklere giren ruh –ki pek azı bunu yaşamamıştır– kurduğu bağlar sayesinde birçok yöne çekilecektir.</p>

  <p class="normal">Bir ruhun, bazen erkek bazen de dişi bir bedende, ruhsal evrim sürecinde gelişimini ele alalım. İnsan evriminin en erken aşamalarında birleşme yalnızca, günümüzde hayvanlar arasında olduğu gibi güdülerin harekete geçmesine bir yanıt olarak gerçekleşti. Dolayısıyla sayesinde birleşmenin gerçekleştirildiği fiziksel beden ve birleşmeyi teşvik eden İkinci Plân’daki arzular-bedeni olmak üzere ancak iki bedeni işlev görüyordu. Birinci Plân’da yürütülen bir birliktelik aynı türün yeterli yaşa ulaşmış karşı cinsten herhangi bir mensubuyla gerçekleştirilebilir ve bu duyguları kapsamayan bu tür bir birleşme geride bir iz bırakmaz. İkinci Plân birliktelikleri karşılıklı tutkunun uyanmasına bağlıdır ve bu tür bir deneyim ruhu, bir zamanlar heyecanını paylaştığı bir kişiyle yeniden karşılaştığında tutkusunun kolaylıkla yeniden alevlenmesi ölçüsünde etkiler. Bu, bazen erkek ve kadınları sonradan pişmanlık duyacakları deneyimlere çeken, duyuların şaşırtıcı bir biçimde mest olup kendinden geçmesine örnek oluşturur.</p>

  <p class="normal">Fakat bu İkinci Plân’daki çekicilik, her ne kadar egemen olmak için güçlü bir kişiliğin gerektiği vahşi bir tutku patlamasına yol açabilse de, bunlar genelde kısa ömürlüdür. Ancak, bir ruh Üçüncü Plân’da bir birliktelik yaşayabilecek denli yeterince geliştiğinde, duyuların ötesine uzanan ve kişiliği etkileyebilecek bir bağ oluşabilir. Hatta burada, tek bir enkarnasyon içinde birçok birliktelik kurulabilir. Ezoterik bilimler, ruhların eş olarak yaratıldıklarını öğretmez; bu tür birleşmelerin sayısız enkarnasyonlar içinde oluştuğunu belirtir. Yukarıda açıklananlar itibarıyla, ruh hâlâ evrimin ilkel ve gelişmemiş bir aşamasındayken birçok değişik deneyim yaşayabilir ve güdülerin yönlendirmesiyle girilen bu geçici birleşmeler, birbiriyle rekabet ederek herhangi sürekli bir birlikteliğin kurulmasını engeller. Çünkü “eşruhlar” olarak bilinen birliktelikler ancak, birçok yaşamın bağlılığıyla gerçekleşebilir.</p>

  <p class="normal">Bununla birlikte iki ruh, her biri diğer tüm rakiplere karşı diğerini savunacak denli birbirine büyük bir kuvvetle çekildikleri taktirde (tür olarak birbirinden fazla ayrı düşmedikleri ölçüde), evrim sürecinde bedenler birbiri ardına işleve girdikçe, daha üst plânlarda da eşleşecekler ve son derece güzel olmasına karşın son derece nadiren rastlanan, mükemmel bir duygudaşlık ve anlayışı içeren o harika birleşme gerçekleşecektir. Buna karşın, söz konusu çift farklı bir ruhsal türde olduklarında, daha üst yapılar işleve girince onları farklı bir idealizm uğruna ayrı yönlere çekecek ve bu acıklı sonuçlara yol açacaktır. Geçmişin ezoterik bilgisine dayalı kökleriyle Katoliklerde ve Musevilerde olduğu gibi eski inanç sistemleri bunu bildikleri için, başka bir topluluktan karma evliliğe izin vermezler.</p>

  <p class="normal">Bundan önce açıklanan konularda, halk arasında gençlikte çılgınlık yapmak olarak anılan, rasgele ve geçici ilişkilerin neden tehlikeli olduğu ifade edildi. Bu tür birlikteliklerin kurulması, yıkılmasından daha kolay olan bir ilişki oluşturur ve gelecek yaşamlarda ruh için tuzaklar oluşturur. Okültizm uygulamaları hakkında oldukça bilgi sahibi olan ilkel insanlar arasında, en güçlü büyü biçimlerinden biri olan cinsel-büyü özellikle dikkati çeken bir konudur ve dünyanın birçok yöresinde, afrodizyak ilaçlarla birlikte gerçek okült yöntemlere ilişkin önemli ölçüde geleneksel bilgiler mevcuttur ve ilkel kabile kadınlarına yönelik güçlerini kötüye kullanan daha yüksek bir uygarlıkta yaşayan erkekler bazen kolay yıkılmayan bir bağın içinde yer aldıklarını ve hoş olmayan hassas güçlerle temas ettiklerini görürler.</p>
</body>
</html>
