<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_18">16<br class="chapter" />
  Plânlar Üzerinde Eşleşme Yasaları</h1>

  <p class="normal">Plânların her birinde eşleşme yasası, söz konusu plânın özünün hakiki sürekliliğine bağlıdır. Dolayısıyla, fiziksel plânda birleşme, üreme organlarının karşılıklı etkileşimine ve erkek salgısının dişinin içine boşaltılmasına bağlıdır.</p>

  <p class="normal">İkinci Plân’da eşleşme, arzular karşılıklı tutuştuğunda ve bir erkek “kadına şehvetle baktığında” ve kadın ona karşı benzer bir tutku duyduğunda gerçekleşir.</p>

  <p class="normal">Üçüncü Plân’da birleşme, heyecanların duygudaşlığına bağlıdır ve Dördüncü Plân’da ortak bir bilinç ve ilgi kapsamına dayanır.</p>

  <p class="normal">Beşinci Plân’da entelektüel duygudaşlık ve Altıncı Plân’da karşılıklı spiritüel idealler eşleşmeyi belirler.</p>

  <p class="normal">Yedinci Plân’da Herkes Bir’dir ve Bir Herkes’tir, tezahürün başlangıcından beri varolandan daha yakın hiçbir birleşme yoktur.</p>

  <p class="normal">Bu bileşik eşleşmede ilginç olan, bazı plânlarda eşleşmeler benzerlikler sayesinde kurulurken bazılarında da zıt olanlar birbirine çekilir. Bunlardan ilkinde eşler birbirine eklenirken diğerinde birbirini tamamlarlar.</p>

  <p class="normal">Birinci Plân üzerinde zıtlıklar birbirini çeker, eşlerden her birini diğerinin bedenindeki farklılık çeker. İkinci Plân üzerinde çekim, benzer bir tutkunun karşılıklı uyandırılmasına bağlıdır ve burada benzerlikler birbirini çeker. Üçüncü Plân’da yine farklılık çekim gücünü oluşturur; sevme gücü fazla olanlar şefkate gereksinimi olanlara çekilirler. Burada koruyucu içgüdü, sevgi talep eden ve kendisine dayanan bir eş ister. Oysa sevginin getirdiği rahatlığı arayanlar, eşlerinin şefkatine, koruyuculuğuna gereksinim duyarlar.</p>

  <p class="normal">Somut zihin plânında benzer bir bilinç kapsamı duygudaşlığı sağlar, dolayısıyla aynı konularla ilgilenenler ortak birçok şey bulabilirler. Öte yandan soyut zihin plânında zihinsel sorunlara farklı yollarla yaklaşanlar en mükemmel eşi oluşturur; olaya çözümsel yaklaşan, kurgusal düşünen tarafı dengelerken tümevarımsal düşünen tümdengelimli olanı aydınlatır.</p>

  <p class="normal">Altıncı Plân üzerinde eşleşme ışın-rengine dayanır, benzer spiritüel türde olanlar kendilerine benzeyen ruhlarla eşleşir ve ışın türleri farklı olanlar arasında ise birleşme mümkün değildir.</p>

  <p class="normal">Ezoterik bilimlerde her bir plân üzerinde eşleşmenin bunun hakiki işlevine dayandığı söylenir ve bireylerin ancak kutuplar şeklinde işledikleri sürece eşleşebildikleri belirtilir; bağlantı sona erdiğinde eşleşme de sona erer. Dolayısıyla, eşleşme, yasal bir sözleşme olan ve geçerliliği hakiki işleve değil, eşitlik yasalarına dayanan evlilikle karıştırılmamalıdır. Evlilik, bir yanda erkek ve kadın, diğer yanda çocuk arasında yapılan bir sözleşmedir ve bu ayrı bir bölümde ele alınacaktır. Söz konusu evlilik kavramına burada yalnızca, ezoteristin kabul ettiği şekilde evlilik ve eşleşme arasındaki ayrımın açıkça belirtilmesi amacıyla değinilmiştir.</p>

  <p class="normal">Fiziksel plânda eşleşme, yalnızca kısa bir çiftleşme anından öteye gitmez; türünün sınırları çerçevesinde karşı cinsten herhangi biriyle gerçekleşebilir.</p>

  <p class="normal">İkinci plân üzerinde eşleşme, arzunun devam etmesi ölçüsünde sürecektir – diğer bir deyişle yalnızca doğurganlık dönemleri ya da insan yaşamında arzuların etkin olduğu yıllar.</p>

  <p class="normal">Üçüncü Plân bedenleri sevgi bağlamında eşleşirler.</p>

  <p class="normal">Dördüncü Plân bedeni, bir enkarnasyon süreci içinde oluşan bilinç kapsamında eşleştiği taktirde, bu eşleşme kişinin tüm yaşamı boyunca sürer ancak ölüm bunu ortadan kaldırabilir.</p>

  <p class="normal">Fakat eşleşme, benzer ilke ve ideallere sahip insanlar arasında Beşinci Plân’a uzandığında bu, evrim sürecinden geçen bireysellik alanına girer ve evrimin geri kalan bölümünde de bu bağ devam eder, ruhlar birbirini bekler ve birbirini izleyen yaşamlarda buluşarak, bir kez kurulduğunda dünyanın bir ucundan diğerine onları bir araya getirecek ve diğer tüm sınırları yıkacak o harika bağı oluşturur.</p>

  <p class="normal">Birliktelik spiritüel plânda onaylandığında çift asıl gerçek ve cevherde bir olur ve “Işığa girerek, bir daha geri dönmezler”.</p>

  <p class="normal">Böylece, eşleşme kavramının genel olarak halk arasında bilinenden çok farklı olduğu ortaya çıkar. Ezoterist, eşleşmenin, hakiki işlevin bir konusu olduğunu ve söz konusu işlev sona erdiğinde bittiğini öne sürer. Öte yandan, eşleşme fiziksel plâna uzandığında söz konusu birliktelikten her zaman bir çocuğun doğması olasılığı vardır ve bir çocuğu evsiz dünyaya getirmek o çocuğa karşı korkunç bir hata yapmak demektir.</p>

  <p class="normal">Başlangıçta, derin bir aydınlanmaya sahip insanların rehberlik ettiği Kilise, gerçek spiritüel bir birliktelik oluştuğunda bu bağın yıkılmaz olduğunu ve kutsal bir nitelik taşıdığını kabul ediyordu ve bu ideal Hıristiyan evliliklerinde standart olarak benimsenmişti. Kilise’nin öğretileri, bireysellik eşleşmelerine gerçek anlamda uygulanabilir ve doğru bir biçimde bunun koşullarını tanımlar fakat kişiliğin ancak alt düzeylerini ilgilendiren bir birlikteliğe ne demeli? Bu hiçbir surette kutsal bir birliktelik değil, yalnızca fiziksel bir gereksinimin ve içgüdüsel arzuların tatminidir ve din bilim açısından çok sağlıksal koşulların elverişliliği bağlamında ele alınmalıdır.</p>

  <p class="normal">Günümüzde, ilk Kilise Babaları’na göre, esin kaynağından oldukça uzaklaşmış kişilerce yönlendirilen Kilise, bu iki birliktelik türü arasında herhangi bir ayrım getirmez, hayvanların çiftleşmesinden daha yüce bir nitelik taşımayan bir birlikteliğe de kutsal bir anlam yükleyip, en yüce idealleri hiçbir ayrım gözetmeksizin uygular ve ölümlü fiziksel bedenden yalnızca ruhsal bağlamda sağlanabilecek olanı isterler.</p>

  <p class="normal">Kutsal bir birlikteliğin çözülemez doğasını ezoteristten daha iyi kimse bilemez. Ezoterist, bu tür bir birlikteliğin ancak bir evrim sürecinde olan bireyler arasında yaşanabileceğini kabul eder. Bu açıdan, bu tür bir birlikteliğin ölümle bile yıkılmadığını öne sürerek, kilise yöneticilerinden bile daha radikal davranır. Bu konuda kilise üyesi mantığa aykırı bir tutum sergiler çünkü, iki kişi kutsal bir biçimde birleştiğinde ve bu kişilerin ölümsüz oldukları kabul edildiğinde, birliktelikleri ölümsüzlük bağlamında sürmelidir ve taraflardan birinin bedensel ölümü aradaki bağı etkilememelidir.</p>

  <p class="normal">Burada, ezoterist tarafından kabul edilen gerçek, bireysellik düzeyinde kurulan birlikteliklerin kutsal ve çözülmez olduğu, oysa kişilikler ya da bunların herhangi bir düzeyindeki birlikteliklerin ancak yaşamsal işlevler ölçüsünde devam edeceğidir. Fakat, bu tür birlikteliğin ruhların reenkarnasyonu için gerekli araçları oluşturduğu olgusu, konuyu daha karmaşık bir duruma getirir, ki tersi durumda oldukça basit niteliktedir; anne-baba haklarından ayrı ve söz konusu ırk açısından çocukların hakları büyük önem taşır.</p>
</body>
</html>
