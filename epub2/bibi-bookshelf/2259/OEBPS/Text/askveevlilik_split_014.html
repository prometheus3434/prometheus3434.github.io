<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_12">10<br class="chapter" />
  Ezoterik Erkek ve Kadın Kavramları</h1>

  <p class="normal">Göklerin Krallığı’nda ne evliliğin ne de evliliğe düşkün olmanın yeri olmadığı, bunu bilen Biri tarafından söylenmişti. Bundan hatalı bir biçimde spiritüel insanın cinsiyetsiz olduğu sonucuna varılır. Oysa ezoterik bilimler insanın cinsiyetsiz olduğunu değil, bunun tam tersine çift cinsiyetli ve dolayısıyla kendi içinde bir bütün olduğunu tasavvur eder. Bireysellik iki yönlüdür; pozitif ve negatif, kinetik [devinimsel] ve statik [durağan] bir yöne sahiptir. Dolayısıyla yapısındaki “gücün”, “biçim” ile olan ilişkisine göre, erkek-dişi ya da dişi-erkek’tir. Fakat, kişilik tek yönlüdür ve dolayısıyla belirlenmiş bir cinsiyete sahiptir. Bireysellik, bir pozitif ve bir negatif kutba sahip bir mıknatıs olarak düşünülebilir, ki her seferinde bunlardan biri yoğun maddeye dahil olur ve dahil olan sözkonusu kutbun yapısı, bunun çevresinde oluşan bedenin cinsiyetini belirler.</p>

  <p class="normal">Yaşamı bir evrim sürecinden ibaret olan birey, doğasında söz konusu her iki yönü de içerir; fakat yaşamı bir enkarnasyon olan kişilikte bu yönlerden yalnızca biri işlev görür, diğeri ise hareketsiz ya da gelişmemiştir. Buna, cinsiyetinin gelişip gelişmeyeceği beslenme yöntemi tarafından belirlenen arı iyi bir örnek oluşturur. Aynı şekilde insan bedeninde de, diğer cinsiyetin özelliklerini belirleyen organların her zaman temelde<br class="chapter" />
  varolduğu unutulmamalıdır ve hatta, bazı anormalliklerde, bunlar gerçek bir işleve kavuşmasa bile önemli ölçüde gelişmiş olabilirler.</p>

  <p class="normal">Cinsiyet, fiziksel plânda <span class="ideitalik">yapısal biçim</span> sayesinde kesin olarak belirlenirken daha süptil plânlarda bu, sürekli değişen <span class="ideitalik">ilişkili güce</span> bağlıdır. Böylece fiziksel plânda erkek ve dişi olan iki insan, içsel plânlar üzerindeki ilişkilerinde kutuplarını sürekli değiştirebilirler. Böylece, erkeğin daha üstün olduğu bir konuda erkek başı çekecek ve kadın onu izleyecektir fakat, koşullar değiştiğinde ve çift, kadının üstün olduğu bir alanda bir araya geldiğinde kutuplar değişecek ve kadın yönetimi ele alacaktır. Sözgelimi, kucağına bir bebek verildiğinde bir erkeğin olağanüstü uysallığını gözleyin. En derin duygulara sahip olan kişi, duygular plânında erkek ve en fazla bilgiye sahip kişi zihin plânında erkek olacaktır. Her birinin yaşam bulduğu bedenin cinsiyeti ise bunda hiçbir belirleyici unsur oluşturmaz. Buna karşın, erkek bedeni, pozitif türde bir gücün anlam bulmasında daha uygun olduğu için, söz konusu kişi genelde yoğun plânlarda olduğu gibi süptil plânlarda da erkek özelliklerine sahip olacaktır. Bununla birlikte herhangi bir biçimde önemli bir güç eşitsizliği söz konusu olduğunda, kadın içsel plânlarda eşine karşı görece erkek özelliğine sahip olabilir. İçsel plânlarda erkeklik ve dişilik özelliklerinin her zaman göreli olduğu unutulmamalıdır ve bir çiftte tıpkı bireylerin fiziksel gücünün değişmesi gibi, göreli cinsellikleri de bununla birlikte değişecektir. Böylelikle bir erkek, bir kadınla ilişkisinde, bütünüyle erkek kutbunu öne çıkarmasına karşın bir diğeriyle olan ilişkisinde, tümüyle dişi ya da negatif olabilir. Beden, fiziksel plânda bireyin cinsiyetini belirler fakat <span class="ideitalik">ilişkili</span> güç bunu içsel plânlarda belirler; ve bu pek çok şeye ipucu oluşturur.</p>
</body>
</html>
