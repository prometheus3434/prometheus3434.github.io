<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_15">13<br class="chapter" />
  Organizma Dâhilinde Kutupsallaşma</h1>

  <p class="normal">Bundan önceki bölümlerde, farklı plânlarda işleyen birbirine zıt türde birimler arasındaki kutupsallaşma olguları kısaca açıklandı. Ancak, ezoterik bilimler tarafından bilinen ve bireyin kendi içinde meydana gelen ikincil tür bir kutupsallaşmadan da söz edebiliriz. İnsanın çeşitli bedenleri ya da ilkeleri görece olarak pozitif ve negatiftir ve aynı şekilde bunların birbiriyle olan ilişkisinde, daha süptil olan daha yoğun olanla ilişkisinde pozitiftir. Böylece, psişik beden, sezgiler ve tutkular bedeni, negatif olan fiziksel bedene karşı pozitiftir. Bunu harekete yöneltir ve kuşkusuz bunun, fiziksel plânı denetleyen fizik ve kimya yasalarına tâbi olan koşullarını belirler.</p>

  <p class="normal">Böylece, birbiri ardı sıra dizilen bedenlerden her biri, kendi üstündeki bir beden tarafından denetlenir ve işlevini görebilmek için, söz konusu bu daha süptil beden tarafından uyarılmayı beklemek zorundadır. Aynı şekilde, tezahür sırasına göre kendi altında yer alan bedenin denetleyicisi ve bunun uyarıcısı bağlamında hareket eder. Dolayısıyla, kendisinden daha yoğun araçla ilişkisinde erkek ve kendisine yaşam veren daha süptil maddeyle ilişkisinde de dişidir.</p>

  <p class="normal">Monadın Yedinci Plânı ya da spiritüel yaşam kıvılcımı, yedi katın tümünün asıl belirleyicisidir, yaşamı ve bireyselleşmeyi sağlar ki, bunlar olmaksızın herhangi bir birim kesinlikle olamazdı. Altıncı Plân ışınının koşulları, söz konusu türü belirler; ve Beşinci Plân’ın soyut nitelikleri, ışın-türü ile birlikte, bireyselleşmiş doğanın esas özelliklerini belirler.</p>

  <p class="normal">Dördüncü Plân’dan aşağıya doğru deneyimler aracılığıyla kişilik oluşur çünkü bellek, somut zihnin Dördüncü Plânı üzerinde başlar. Buna karşın, en üstteki üç plânın bireyselliği, evrim sürecinde izlenen yolun asıl yönünü belirler; çevresel koşullar nedeniyle her ne türden değişiklik oluşursa oluşsun, birey, söz konusu karşıtlıklar ortadan kalkar kalkmaz, kendi asıl yoluna dönme eğilimi gösterecektir.</p>

  <p class="normal">Somut zihinde biriktirilen anılar, Üçüncü Plân üzerinde bireyin çevresine yönlendirdiği duygusal tepkilerini belirler ve duyguları aynı şekilde, İkinci Plân üzerinde içgüdüsel etkinliklerinin amaçlarını belirleyecektir. Böylece, hoş olanın ardından gidecek ve hoş olmayandan kaçınacaktır.</p>

  <p class="normal">Birinci Plân, daha önce de gördüğümüz gibi, içsalgıları etkileyen duygular ve sinir sistemine iletilen tepiler aracılığıyla düzenlenir.</p>

  <p class="normal">Özetle, her bir bedenin kendi plânının yasaları tarafından yönetildiğini ve bunun işlevinin, hemen kendi üstünde yer alan plânın bedeni tarafından düzenlendiğini söyleyebiliriz. Dolayısıyla fiziksel beden psişik beden tarafından denetlendiği için, fiziksel mekanizmanın denetimi zarar gördüğü taktirde söz konusu bedeni etkileme yollarını aramalıyız. Bunu, imgeleme-bilinci plânı olan üçüncü plândan hareketle ve bunun, sağlık ve bedenin mükemmel işlemesi imgelerini kullanmasını sağlayarak gerçekleştirebiliriz. Bu imgeler Üçüncü Plân’ın imgeleme-bilincinde yeterince açık ve istikrarlı bir biçimde ortaya çıktığında, İkinci Plân bedenini kendi yanına çekecek ve bunun ilgili tepileri yoğun araca göndermesini sağlayacaktır ki bu da, hatalı işlemlerden kaynaklanan zehirli kimyasal bileşimler sistemden atılır atılmaz ve hiçbir organik değişiklik meydana gelmediği taktirde, sağlıklı koşullara geri dönecektir.</p>

  <p class="normal">Söz konusu iyileşme süreci kendi kendine telkin olarak bilinen sistem sayesinde kitlelere ulaşmıştır. Bunun daha gelişmiş, çok daha geniş kapsamlı bir uygulaması Christian Science tarafından gerçekleştirilmiştir ki burada, zihnin Beşinci Plân niteliği soyut uyum ilkelerinin işlenmesi amacıyla çağrıştırılmakta ve denetim söz konusu plândan hareketle sağlanmaktadır. Dinsel inançtaki kendi kendine telkinden kaynaklanan sözde spiritüel iyileşmeye karşılık gerçek spiritüel iyileşme meydana geldiğinde, bu Yedinci Plân sayesinde ortaya çıkar, monad altındaki tüm bedenlerin denetimini ele alır ve bunların koşullarını belirler ki bu da, son derece nadir bir durumdur.</p>

  <p class="normal">Olağan doğal süreci içinde, birbirini izleyen araçların karşılıklı denetimleri düzenli bir biçimde sürer gider fakat, özellikle belirli bir bedenin güçlerini yüksek bir verimliliğe kavuşturmayı isteyen kişinin, bunu bilerek gerçekleştirmesi mümkündür. Söz konusu kişinin yaratıcı bir sanatçı olduğunu varsayalım, astral bedeninin gücünü (çünkü yaratıcılık gerektiren sanatsal etkinlikler Üçüncü Plân’da sürdürülür), buna yaratıcılığının yanısıra entelektüel gücünü de katması sayesinde yükseltebilir. Bu kişi, gözünde yan yarıya canlandırdığı bir işe somut zihni uygulamanın, duygularının sanatsal bir biçimde somutluk kazandırdığını görecektir. Kendisini, Üçüncü Plân’ın duygusal güçleri ötesinde hiçbir şey yönlendirmesiydi, bu tür bir somutlaşma kesinlikle ortaya çıkamazdı.</p>

  <p class="normal">Aynı nokta, Dördüncü Plân’da ya da somut düşünce plânında da geçerlidir; düşündüğü olguların çağrışımlarını görmeyi istiyorsa, soyut mental gücünü işleme geçirmelidir. Soyut düşünce uyarı güdüsünü ruhun kendisinden almalıdır.</p>

  <p class="normal">Bir insanın iki aracı arasındaki bu etki ve tepki, yaratıcı çalışma için gereklidir. Çünkü, bireyin sahip olduğu gücün, bunun için plânlardan herhangi birinin maddesinde sağlanan bir araç sayesindeki söz konusu araç ister mental plânda yazılı sözcük biçiminde olsun, ister astral plânda ses ya da renk biçiminde olsun dışa yönlendirilmesi, ezoterisyen tarafından, bütün yaratıcı işlemlerin temelindeki ebedi kutupsallaşma ilkesi olarak kabul edilir.</p>

  <p class="normal">Fakat bazen, bunun tersi bir akış gözlenir. Bir insan özel bir aracı bunun üzerindekini kullanmak yerine altındaki araç sayesinde uyarmaya çalışabilir; böylece, somut zihninin soyut zihnini harekete geçirmesine neden olabilir. Bu durumda kişinin soyut ilkeleri özel durumların hizmetine koştuğunu görürüz. Bu şekilde, evrenin yasalarının kendi doğru ve yanlış standardına uygun olmasını talep eder. Zihinsel açıdan kendisinden üstün insanların söylediklerini kendine göre yorumlar ve bunları kendi görüşlerinin birer kanıtı olarak sunar. Bakış açısı tek yanlıdır, tutucu, öne sürülen kanıtlara saygısız ve olayı kendi inandığından farklı bir açıdan görmeyi başaramayan biridir. Dolayısıyla yönlendiği alt plânın yapısı, bir üst plânla teması sayesinde yararlanabileceği esin akışını sınırlar.</p>

  <p class="normal">Yine aynı şekilde, duyguları kendisini entelektüel bir işe yönelten bir insan, gerçeği keşfetmekten çok, bir durumu kanıtlamaya çalışma eğilimindendir ve duygular mantıktan çok arzular aracılığıyla denetlendiğinde karşımıza istikrarsız, dengesiz, şiddet dolu insan çıkar. “Her şey değişir ve hiçbir şey uzun sürmez” duygusallığında, hayallerini gerçekleştirmek için gerekli itici güç ve zekâdan yoksun kalır.</p>

  <p class="normal">İçgüdüler, bunları sevgiyle yumuşatacak şefkatli duygular yerine fiziksel heyecanlar aracılığıyla denetlendiğinde kişi, tutkularının akışkanlığı, içsalgılara bağlı olduğu ölçüde şehvete düşkün, zalim ya da tensel zevkleri tercih eden biri olacaktır.</p>

  <p class="normal">Alkol, bedenlerin kutuplarını tersine çevirmede en kuvvetli nedenlerden birini oluşturur. Fiziksel beden tarafından emildiğinde, yoğun aracın enerjisi süptil bedenlere kıyasla daha etkin bir duruma gelene dek yaşamsal işlemleri hızlandırır ve dolayısıyla bunlara olan ilişkisinde pozitife dönüşerek, bunları yaratan güdüleri edinme gücüne erişir. Fakat, alkolün sağladığı yönlendirme azaldığında, kendi devinimini ters döndürüp doğal akışına başlamadan önce yaşamsal akış durduğu için, bir “durulma” dönemi söz konusudur. Bu, alkol kullanımından sonra ortaya çıkan bildik reaksiyonun bir yönünü oluşturur.</p>
</body>
</html>
