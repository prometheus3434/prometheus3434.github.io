<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_32">Birinci Bölüm</h2>

  <p class="normal">Ruhlar üç farklı yolla eşleşme gerçekleştirebilir. İlki, olağan cinsel çekim aracılığıyla; ikincisi, karmik bağların yenilenmesiyle; ve üçüncüsü, yüksek Kozmik Yasalara göre. Yaşamlarımızı doğru ve uyumlu bir biçimde düzenlemek istiyorsak bu çekim biçimlerinden her birini anlamalıyız. Çünkü hepimiz bir başkasına her üç yolla da çekilebilir ve bir insan olarak her zaman cinselliğin cazibesine yanıt verme gücüne sahip olacağımızı unutmamalıyız. Bu güç, mantığın denetiminde yönlendirilmelidir. Tersi durumda, tehlikeli ve dar görüşlü bir kılavuz niteliği alır.</p>

  <p class="normal">Cinsel cazibeye yanıt vermeye hazır olmamız organizma dahilindeki bazı fizyolojik akışların yükselmesine ve azalmasına bağlıdır ve bir kişinin duygularımıza hitap etmesinin yalnızca duygusal bir durum içinde bulunduğumuz olgusundan kaynaklanabileceğini her zaman kendimize anımsatmalıyız. Daha geniş anlamıyla, ergenlik çağına ulaşıldıktan sonra, karşı cinsten biri, söz konusu kişi, çekiciliğine üstün gelecek yeterince itici niteliklere sahip olmadığı sürece bizi cezbetme gücüne sahip olacaktır. Yaş, toplumsal konum ya da fiziksel kusurlar, bu çekim olağanüstü güçlü olmadıkça içgüdüsel çekimin etkisini ortadan kaldırabilir.</p>

  <p class="normal">Fakat önemli bir engel olmadığında ve eşleşme duygusallık olarak ortaya çıkan fiziksel bir güdüye yanıt olarak oluştuğunda, bu eşleşmenin başarısı iki kişi arasında yaşanan deneyimlerin açığa çıkardığı uyum ya da uyumsuzluğa bağlı olacaktır. Düşünmeden girilen bir birliktelikte mutluluk, en azından bir zar oyununda çift altı gelmesi kadar şansa bağlıdır –ve en azından bu kadar da nadirdir.</p>

  <p class="normal">Bu tür birliktelikler, eğitimli ve aydın sayılabilecek insanlar arasında bile şaşırtıcı bir biçimde yaygındır. Gençler, cinsellik gücünün alışılmadık baskısının kendi içlerinde sürekli yükseldiğini hissederek bütçeleri izin verdiğinde ve hatta bundan da önce, tâbi oldukları duygusal gerginlikten kaçmak ve tensel zevklerini ideallerine uydurmak amacıyla hemen evlenmeyi tercih etmektedir. Duygularını hatalı bir biçimde “mantık çerçevesine oturtur” ve bunlara konu olan nesneyi şaşırtıcı bir biçimde idealleştirir, sonuçta fiziksel gereksinimler tatmin edildiğinde ve sakinleştirildiğinde uyanırlar ve zihinlerinde, yüreklerinde ya da ruhlarında taşıdıkları diğer herhangi bir gereksinimlerini tatmin etmekten aciz bir insana bir yaşam boyu bağlandıklarını görürler. Bunun ardından sefalet gelir; deneyimlerinden aldıkları dersle, uyumlu eşleşmenin taleplerini çok geç öğrenirler. Yalnızca çevremizi gözlediğimizde, ne kadar sık biçimde ikinci bir evliliğin mutlu bir beraberlik olduğunu görürüz. Ancak, ne yazık ki yasalar ilki, ölümle ya da boşanmayla bitmedikçe ikinci bir evlilik olanağı tanımadığı için erkekler ve kadınlar, amacını gerçekleştirememiş bir birlikteliği sürdürürler ya da girdikleri birliktelik toplumun ağır baskısı karşısında yine nadiren amacına ulaşabilir.</p>

  <p class="normal">Fakat büyük çoğunluğumuzun doğanın en basit yasalarına uyarak evlenmesine karşın –ki aslında bu kuralların hükmüne tarla çiçekleri ve yok olup giden hayvanlar bağlıdır– bu yasalar ilahi yasalardır ve önemsenmelidir. Daha yüksek türde eşleşmelerin daha yüksek yasalarca yönetildiğini ve bunlara itaat etmenin uyumu sağlayacağını da anlamalıyız.</p>

  <p class="normal">Ezoterik bilgilere sahip ve ruhlar arasında cinsel çekimden başka bağlar da olduğunu anlayan kişiler, bu basit fakat en kuvvetli güçleri önemsememe ve geçmiş yaşamlarda bağlı oldukları ve şimdi de gelmesini bekledikleri bir karmik eş uğruna sıradan olmasından korktukları bir birlikteliği reddetme eğilimi gösterebilirler. İşte burada, okült öğretilerin sırlarını ifşa etmenin tehlikelerinden biri yatar. Söz konusu kişi okültizme ilişkin hiçbir şey bilmediği taktirde, doğa yasaları uyarınca mutlu bir beraberlik kurabilirdi. İçgüdülerinin yönlendirmesini yadsıyacak denli yeterli olmasına karşın, bilinçaltı isteklerinden kaynaklanan fantezilerle bireyselliğin güdüleri arasındaki farkı ayırt edemeyecek kadar yetersiz bir bilgiye sahip olduğu için, daha yüksek olanı kazanamadan daha düşük olanı da yitirebilir. Eğitimli bir okültist bunları nasıl denetleyeceğini bilir fakat söz konusu kişi bunu bilemez. Psişik kontrol yöntemleri burada açıklanamaz. Okurun, kendi ve bir başkasının mutluluğunu mantıksız olabilecek kanıtlanmayan bir tepiye dayanarak tehlikeye atmadan önce, dürüstçe kendini incelemesi önerilir.</p>

  <p class="normal">Söz konusu koşullarda elinden geldiğince dikkatlice güdülerini sınamalı ve denetlemelidir. İlk önce, belirli bir kişiye ruhsal açıdan karmik bağlarla bağlı olduğuna ilişkin içgüdüsel duygularının aylar ve hatta yıllar geçtikçe güçlenip güçlenmediğini ya da zayıflayıp zayıflamadığını keşfetmek için kendisine yeterince geniş zaman tanımalıdır. İkinci olarak, kendisini bekleyen bir eş olduğu taktirde, herhangi güvenilir bir medyum bu olguyu teşhis edip izlenimlerini onaylamalıdır. Fakat medyumlar da, özellikte kutsal bir gücü ticarete dönüştürenler söz konusu olduğunda, en az hekimler kadar yanılabilir ve bunlara başvuran herkes en azından üç kişiye birden danışmak ve anlattıklarının birbirini tutup tutmadığını görmelidir. Ayrıca gerçek bir astrolog kendisine ilgili bilgiler verildiğinde, bu kader karşılaşmasının ne zaman olacağına ilişkin tarihi neredeyse tam olarak belirtebilir. Ancak medyumların söylediklerinin birbirini onayladığı ve bağımsız olarak astrolojik haritaları çıkaran astrologlar söz konusu tarihte birleştikleri taktirde, görünmeyeni keşfe çıkan söz konusu kişi, içgüdülerinin kışkırtmalarını bilinçaltı fantezileri sayesinde ortaya çıkan kendi öz doğasının gereksinimlerinin belirtileri olarak bakması uygun olacaktır. Ayrıca kılavuzsuz şekilde görünmeyeni keşfetmeye başlamadan ve olası tehlikelerle karşılaşmadan önce inisiyasyon davetini alıncaya dek beklemesi de son derece akıllıca olacaktır.</p>

  <p class="normal">Sevgi ve evlilik konularını işleyen, erkek ve kadınlar arasında içgüdüsel çekimin ötesinde herhangi bir bağ olabileceği fikrini alaya alan tanınmış bir yazar, eşruhların aynı çevrede doğmaları ya da uçsuz bucaksız dünyada eşleşme zamanı geldiğinde birbiriyle karşılaşmalarının ilginç bir rastlantı olduğunu söylüyor. Fakat ezoterik bilimler, tıpkı bazı yasaların kuşların göç etmesini ve kuyrukluyıldızların dönüşünü yönetmesi gibi, belirli yasaların bu tür karşılaşmaları oluşturmaya çalıştıklarını öne sürer. Kuşkusuz, bir kuyrukluyıldızın geri dönüş zamanının astronomide matematik ölçümlerle güvenilir biçimde öngörülebileceği bilinmektedir. Eşruhların karşılaşması, halk arasında karma ya da kader olarak bilinen güçlerin işleyişi sayesinde düzenlenir. Geçmişte oluşturulan nedenlerin toplamı bugünün koşullarını belirler. Bu sayfalarda bu yasaların ayrıntılarına girmemiz mümkün değildir. Öldükten sonra ruhların henüz biten yaşamındaki deneyimlerin meyvelerini kendi içlerinde topladıklarını ve yeniden dünyaya gelme zamanları geldiğinde, gezegensel etkiler, belirlenen kaderin işleyebilmesine yönelik gerekli koşullara izin verdiği anda bunların bazı kuvvetlerin aracılığıyla dünyaya gönderildiğini belirtmek yeterli olacaktır. Dolayısıyla doğum anını tam olarak bilen bir üst düzeyde bir astrolog, astrolojik haritayı inceleyerek kişinin yaşamı boyunca hangi karmaların tamamlanacağını ve ortaya çıkacak krizlerin kesin tarihini söyleyebilir. Gizli yasalar okült bilimlerin sürdürdüğü incelemelerde önemli bir yer tutar ve bunların işleyişine ilişkin elde edilen veriler sayesinde yapılan kehanetlerin doğruluk payları oldukça yüksek olur. Bunların işleyişinin ayrıntıları bu sayfalarda ele alınamayacak denli karmaşıktır ve ruhlar arasındaki karmik bağların yapısı göz önüne alındığında, bunun denizin dalgaları gibi hareket edeceğini söylemek yeterli olacaktır. Ancak en büyük ustalar bunun sonuçlarını etkileyebilir. Geçmiş yaşamlarda oluşturduğumuz nedenlerin sonuçlarını denetleyemeyiz fakat bunların bize sunduğu koşullara olan tepkimizi denetleyebiliriz. Ancak, gelecek, bize irademizi tam olarak gerçekleştirebileceğimiz bir alan sağlayabilir. Çünkü, sürekli-devingen bugünde, devreleri tamamlandığında yüz yüze karşılaşacağımız nedenleri harekete geçiriyoruz.</p>
</body>
</html>
