<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">Giriş</h1>

  <p class="normal">Asıl adı Violet Mary Firth olan okültist<sup class="calibre4"><a href="../Text/askveevlilik_split_036.html#footnote-100-1" id="footnote-100-1-backlink">[1]</a></sup> ve yazar, Dion Fortune, 6 Aralık 1890’da İngiltere’de doğdu ve 8 Ocak 1946’da vefat etti. Takma adı, aile sloganı olan “Deo, non fortuna” (Latince: “tesâdüf değil, Tanrı tarafından”) sözünden gelmektedir. Soyadından anlaşılacağı gibi, ailesi savaşta İngiliz silah sanayisine çelik sağlayan Firth Steel’in sahipleriydi.</p>

  <p class="normal">Aralarında okült<sup class="calibre4"><a href="../Text/askveevlilik_split_036.html#footnote-100-2" id="footnote-100-2-backlink">[2]</a></sup> romanların da bulunduğu yazdığı çok sayıda eser ve kurmuş olduğu akım farklı birçok modern hareketi etkilemiştir. Batı ezoterik tradisyonunun<sup class="calibre4"><a href="../Text/askveevlilik_split_036.html#footnote-100-3" id="footnote-100-3-backlink">[3]</a></sup> modern öncülerinden biri olarak kabul edilir.</p>

  <p class="normal">Çocukluğunda Atlantis’e ilişkin vizyonlar görmeye başladı. Önceki yaşamlarından birinde Atlantis’te bir rahibe olarak yaşamış olduğunu ileri sürdü. Gençliğinde medyumik yetenekleri olduğu ortaya çıktı. 1906’da ailesi Londra’ya taşındıktan sonra, bir süre Teozofik<sup class="calibre4"><a href="../Text/askveevlilik_split_036.html#footnote-100-4" id="footnote-100-4-backlink">[4]</a></sup> Cemiyeti’nde bulundu. Ancak, tam bu sıralarda Anna Kingsford ve Rudolf Steiner gibi bazı üyeler, Madam Blavatsky’nin<sup class="calibre4"><a href="../Text/askveevlilik_split_036.html#footnote-100-5" id="footnote-100-5-backlink">[5]</a></sup> giderek doğu öğretilerine kaymasına tepki gösterdiler ve Teosofik Cemiyeti’nden ayrılarak batı ezoterik öğretilerine dayanan kendi hareketlerini başlattılar. Kingsford, Hermetik Cemiyetini kurmuştu ve Steiner, Antroposofik Cemiyeti kurdu. Dion Fortune da aynı şekilde ayrıldı, hatta Blavatsky’nin Gizli Doktrin/Öğreti kitabına paralel <span class="ideitalik">Kozmik Doktrin</span> adında bir eser çıkardı.</p>

  <p class="normal">Yirmi yaşında ciddi bir sinir buhranı geçirmişti. Bunun psişik bir saldırıdan kaynaklandığını <span class="ideitalik">Psişik Korunma</span> kitabında ayrıntılı olarak anlatmıştı. Daha sonra Londra Üniversitesi’nde psikoloji ve psikanaliz eğitimini aldı. Sigmund Freud’un ve Carl Gustav Jung’un yapıtlarını inceledi. Ancak, çağdaş psikolojinin, ruhsal sorunları çözmede yetersiz kaldığını ve okült yaklaşımların tamamlayıcı bir unsur olabileceğini ileri sürdü. Bu temayı çıkardığı bir öykü kitabında işledi. Öykülerin kahramanı Dr. Taverner onun ilk okült öğretmeniydi. Asıl adı Dr. Theodore Moriarty olan bu kişi İrlandalı bir okültist ve masondu. Psikolojik hastalarına farklı yöntemlerle tedavi ettiği kliniğinde Dion Fortune da çalışmıştı.</p>

  <p class="normal">1919 yılında ikiye bölünmüş olan Altın Şafak Hermetik Cemiyeti’nin<sup class="calibre4"><a href="../Text/askveevlilik_split_036.html#footnote-100-6" id="footnote-100-6-backlink">[6]</a></sup> bir kolu olan Alfa et Omega cemiyetine üye oldu. 1922 yılında <span class="ideitalik">Aşk ve Evliliğin Ezoterik Felsefesi</span> basıldı ve cemiyetin o zamanki Şefi Moina Mathers, Dion Fortune’in cemiyetin cinsel maji sırlarını açıkladığını ve böylelikle yemini bozduğunu ileri sürmüştü. Cemiyetten kovmak istemiş, ancak diğer üstatlar bu sırların sadece cemiyetin yüksek derecelerinde öğretildiği ve bu derecelere Dion Fortune henüz inisiye olmadığı için yemini bozmuş sayılmayacağını söylediler. Dion Fortune’un Alpha et Omega’dan ayrılması bir süre ertelenmiş olsa da, Moina Mathers<sup class="calibre4"><a href="../Text/askveevlilik_split_036.html#footnote-100-7" id="footnote-100-7-backlink">[7]</a></sup> ile arası bir türlü düzelmedi. Daha sonra Dion Fortune ayrılarak Altın Şafak Cemiyeti’nin diğer bölünmüş kolu olan Stella Matutina’ya üye olmuştu. Ancak kısa bir süre sonra Dion Fortune kocası Percy Evans ile birlikte halen devam etmekte olan Society of the Inner Light (İçsel Işık Cemiyeti) adında kendi majikal cemiyetini kurdu. İkinci Dünya Savaşı’ndan hemen sonra elli dört yaşında lösemiden öldü. Bazı takipçileri Nazilere karşı verdiği psişik savaşın sağlığını bozduğunu ve ölümüne sabep olduğunu inanırlar.</p>

  <p class="normal">Cinsel konular ve cinselliğin spiritüel yönü hakkında günümüze dek çok şey yazılmıştır. Kitabın yazıldığı 1922 veya öncesine göre cinsellik, aşk ve evlilik konusunda görüşlerin epey değiştiği okur tarafından göz önüne alınması gerekir. Bu kitap Dion Fortune’un ilk eserlerinden biridir. Esas itibarıyla kitap cinsellik değil de ilişki ağırlıklı bir kitaptır. Bir cinsel büyü veya seks maji kitabı da değildir. Esas konusu çiftler arasında kutuplaşma ve dengedir. Bu açıdan Uzakdoğu’nun Tantrik ve Taocu görüşlerine yatkındır ve içsel enerji döngüleri konusunda çarpıcı bilgiler içerir. Yedi katmanlı evren görüşü ve diğer ezoterik kavramlar kitabın başında açıklanmaktdır. Bu kavramlar fantastik görülse de, günümüzde fizikçilerin geliştirdikleri ve yaklaşık olarak aynı şeyi açıklayan paralel evren teorileri açısından, yazıldığı tarihe kıyasla daha olasıklı bir duruma gelmiştir.<sup class="calibre4"><a href="../Text/askveevlilik_split_036.html#footnote-100-8" id="footnote-100-8-backlink">[8]</a></sup></p>

  <p class="sagbold">Kemal Menemencioğlu</p>

  <p class="normal"><span class="idebold">Türkçe Basılan Eserleri:</span></p>

  <p class="normal"><span class="ideitalik">- Ölüm Kapısından Geçiş</span> (Through The Gates of Death, 1932), çev. Demir Özdeş, İnkılâp Kitabevi, İstanbul 1999. Baskısı tükendi.</p>

  <p class="normal"><span class="ideitalik">- Aşkın ve Evliliğin Ezoterik Felsefesi</span> (The Esoteric Philosophy of Love and Marriage, 1933), çev. Anita Tatlıer, Dharma Yayınları / Samsara Kitapları, İstanbul 2001, 2. Baskı Hermes yayınları, İstanbul Aralık 2011</p>

  <p class="normal"><span class="ideitalik">- Mistik Kabala</span> (The Mystical Qabalah, 1935) çev. Murat Sağlam / Hermes Yayınları, İstanbul, 1. Bsk Ocak 2006, 2. Bsk Nisan 2010</p>

  <p class="normal"><span class="ideitalik">- Sağlıklı Okültizm</span>, Hermes Yayınları, İstanbul, Ocak, 2012, baskıya hazırlanmakta.</p>

  <p class="normal"><span class="ideitalik">- Dr. Tavernor’un Sırları</span>, Hermes Yayınları, İstanbul, Ocak, 2012, hazırlanmakta.</p>
</body>
</html>
