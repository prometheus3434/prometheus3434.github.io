<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_29">Mental Plânlar</h2>

  <p class="normal">Kutupsallaşma etkisi, zihnin, soyut ve somut düşünce bağlamında işleyen iki niteliğinde açıkça görülebilir. Beşinci Plân üzerinde ya da soyut düşünce plânında, Altıncı Plân’ın etkinliklerini temsil eden büyük ışınlar giderek gelişerek nitelik kazanır ve soyut ilkelere dönüşür. Tümüyle soyut olduğu için bu plân yalnızca benzetmeler aracılığıyla tasarlanabilir ve bunun doğası da ancak, bu tür bir kitapta açıklanabilir. Buna karşın, ilgili bir örnekleme, söz konusu plânda gerçekleşen etkinliklerin doğasını anlatmakta yararlı olabilir.</p>

  <p class="normal">Mantıksal düşünce iki türde gelişir: İlkinde ya da tümdengelimli olanda, genel bir ilkeden hareketle bunun çağrıştırdığı özel örneklere ulaşılır. İkincisinde ya da tümevarımsal bir uslamlamada, özel örneklerden hareketle genel bir kurala varılır. Herkes zihinsel işlemlerinde bu her iki yöntemi de kullanırken, bu mental plânı kullanmak için yeterince gelişmiş her bireyin mantıksal düşünce sürecinde söz konusu türlerden ancak birinin üstün olduğu görülecektir. İnsanlığın büyük bir bölümü, kolayca gözleneceği gibi henüz bu ruhsal evrim aşamasına ulaşmamıştır, fakat belleğinin kılavuzluğuna güvenerek, göz kararınca iş görür, yaşadığı deneyimlerden en belirgin sonuçlardan fazlasını çıkarma becerisine sahip değildir.</p>

  <p class="normal">Böylece, üst mental plânda bireyler iki türe ayrılabilir: Bu plânın büyük soyut ilkelerinin farkında olan ve bunları daha geniş varoluş formlarına uygulamayı amaçlayanlar. Bunlar, kendi kaynaklarını İlahi Olan’dan aldıklarının bilincinde olup, beraberlerinde taşıdıkları bu ilahi ışığı evrimin alt basamaklarına iletme kaygısını taşırlar. Öteki tür ise İlahi kaynaktaki amacının bilincinde olup, tüm deneyimlerini spiritüel anlamda sentezleme kaygısını taşır. Bunlardan biri dağıtıcı, diğeri ise birleştiricidir; biri erkek eylemiyle işlerken diğeri, dişi eylemiyle işler.</p>

  <p class="normal">Söz konusu iki ayrı tarzdaki insan gerçek yaşamda kendini nasıl ifade edecektir? Bunlardan biri filozof olacaktır, genel ilkeleri ifade edecek ve bunlardan sonuçlar çıkaracaktır. Diğeri ise, bir bilim adamı olacak çeşitli verileri toplayıp, yaptığı gözlemlerden genel kurallara ulaşacaktır. Kuşkusuz, günlük uygulamada, kişi, düşünme sürecinde her iki yöntemi de kullanmalıdır. İnsan yalnızca çeşitli olguları topladığı taktirde ya da yalnızca kanıtlanmamış ilkeleri ifade ettiğinde, (modern eğitim sistemi bunları her ne kadar öğütmeye çalışsa da bu tür kişilere de rastlanabilir) düşünce dünyasında pek az etkili olabilirdi. Yeryüzünde, insanlığın bilgi dağarcığına en büyük katkı, filozof bilim adamı ya da bilim adamı filozoflarca getirilmiştir.</p>

  <p class="normal">Fakat genel uygulamada, bu zihinsel türlerden biri verileri toplar ve diğeri söz konusu veriler üzerinde felsefi görüşler belirtir. Ancak en seçkin olanlarında söz konusu iki etkinlik birlikte yürütülür. İşte bu işbirliğinde ezoterik filozof iki kutup türünün hareketini görür; erkek tümevarım ve dişi tümdengelim aynı zamanda, bu iki hareket yönteminin yaratılış bağlamında, en az soyut düşünce plânında gerekli olduğu kadar yoğun madde plânında da gerekli olduğunu ifade eder. Çünkü biri olmaksızın diğeri verimsizdir ve ikisi birlikte işlev gördüğünde ise yeni bilginin meyvesini taşır.</p>

  <p class="normal">Dördüncü Plân üzerinde, somut zihin plânında bir kez daha kutupsallaşma ilkesinin uygulandığını görürüz. Entelektüel çalışma yalnız başına, buna yönelik herhangi bir taktir ya da ilgi olmaksızın sürdürüldüğünde ne denli sıkıcı ve zor olur, fakat karşılıklı bir bilgi alışverişi olduğunda zihin yenilenmiş bir uyarım ve hareket ile karşısındaki zihne yanıt verir. Tüm beyin emekçileri, ilgilendikleri konu üzerinde yaptıkları bir konuşma ya da mektuplaşmadan sonra ve hatta ilgili bir kitabı okuduktan sonra, içlerinden aniden taşan esinle çalışmalarını sürdürdüklerini çok iyi bilirler. Birinin diğeri üzerindeki uyarıcı tepkisi çok açık bir biçimde bu plân üzerinde gözlenebilir ve bunun sonuçlarının farkında olsunlar ya da olmasınlar, yaşam öykülerinde belirtildiği gibi söz konusu insanlar (beyin-emekçileri), deneyimleri sayesinde bu durumu çok iyi bilirler ve bundan önemli ölçüde yararlanırlar. Ezoterist de aynı şekilde bu ilkeyi tanır ve bundan yararlanmaya çalışır. Gerçekten de, belirli tür çalışmalarda tek başına ilerleyemez, tamamlayıcı karşı tarafı beklemesi gerekir.</p>
</body>
</html>
