<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_22">20<br class="chapter" />
  Evliliğe İlişkin Ezoterik Öğreti</h1>

  <p class="normal">Çağdaş yaşamda evliliği çevreleyen sorunların başlıca nedenlerinden biri, karşılaşacağımız olgularla dürüstçe yüzleşmemizi engelleyen geleneklerdir. Görünüşlerin gerisindeki nedenleri anlamayı ve bunları denetlemeyi hedefleyen ezoteristin, bu amacının doğası gereği, olgularla doğrudan doğruya yüzleşmesi zorunludur.</p>

  <p class="normal">Bundan önceki sayfalarda, ruhların eşleşmesiyle ilgili birçok açıklamaya yer verilmesine karşın “evlilik” sözcüğünün nadiren kullanıldığı fark edilecektir. Çünkü, aslında eşleşme ile evlenme iki ayrı olgudur. “Eşleşme” iki organizmanın, kutuplar biçiminde işlev görmesi ve dolayısıyla bu süre içinde, tek bir bütünün iki yarısını oluşturmalarıdır. Evlilik ise yasal bir sözleşmedir. Eşleşme güncel bir olgudur; tıpkı bir elektrik düğmesinin ya kapalı ya da açık olması gibi, kişi ya eşleşir ya da eşleşmez. Kadınlara sunduğu özgür ve onurlu bir konum kapsamında, bir İngiliz evliliğinin bir Türk evliliğiyle aynı şey olduğunu kim iddia edebilir? Fakat, her ikisi de ilgili ülke yasalarına uygun olarak gerçekleştirilir. Ayrıca, günümüzde bir İngiliz evliliği bundan [1922] yüz ve hatta elli yıl öncekine göre aynı mıdır?</p>

  <p class="normal">Evlilik, eşleşmeye kıyasla çok daha büyük boyutları kapsar. Bu bir yaşam ortaklığıdır ve evlilik kuralları toplumun, bir ailenin çeşitli bireylerinin birbirine karşı nasıl davranacaklarını bir standarda bağlama girişimidir. Öncelikle karı ve kocanın birbirine karşı görevleri vardır. İkinci olarak, çocukları aracılığıyla topluma karşı üstlendikleri zorunluluklardan söz edilebilir ve bu görevlerle zorunluluklar, evlilik kuralları çerçevesinde ele alınmalıdır. Bu evlilik kuralları, yasalar çerçevesinde toplanan doğal yasalara en yakın olanlar arasında en iyisidir. Ne yazık ki, İngiltere’deki evlilik yasaları, bu tür araçlarla olası mükemmelliğe ulaşmaktan çok uzaktır fakat, bu yasalar altında yaşamak zorundayız ve insan doğasının gereksinimleriyle devletin talepleri arasında bir uzlaşmanın sağlanması gerekiyor.</p>

  <p class="normal">Ezoterist, evlilik yasalarını ve bunları korumayı ya da çiğnemeyi karma yasası açısından değerlendirir. İlahi yasalarla uyum içinde olanlar dışında hiçbir gücü harekete geçirmeme amacını taşır. Ülkesindeki evlilik yasaları doğal yasalarla farklılık gösterdiğinde ve bunlara tahammül ettiğinde, doğal yasaları gözetmediği için acı çekecek, fakat kendisi için gelecekte kötüye dönüşebilecek hiçbir nedenin oluşmasına da izin vermeyecektir. Öte yandan, toplumsal kurallara saygı göstermediğinde, her ne kadar kendi rahatını öne çıkarmayı başarabilse de, başkalarının üzülmesine neden olacaktır ve verdiği bu üzüntü, karma yasasına göre, kendisine geri dönecek ve gelişimini geciktirecektir. Bir ülkenin evlilik yasaları sağlıklı olsun ya da olmasın, evlilik sözleşmesinin bir pazarlık olduğu ve bunun ilkelerine saygı göstermeyen tarafın onurunu zedeleyeceği olgusunu göz ardı edemeyiz.</p>

  <p class="normal">Fakat, bu pazarlıkta taraflardan biri yükümlülüklerini karşılamaktan aciz kaldığı taktirde, söz konusu sözleşmenin kurallarına göre, diğer taraf serbest kalır. Yasalar ancak evlilik sözleşmesi bağlamında, din bilimcilerin önerileri uyarınca, zarar gören tarafı sözleşme dâhilinde tutarlar ve bu eşitlik ilkesine aykırıdır. Ezoterist, evlilikte bir tarafın yükümlülüklerini yerine getirmemesinin, diğer tarafın yasal olmasa da ahlaki açıdan özgür bıraktığına inanır. Diğer bir deyişle, “suçlu” eşine karşı kendisini yükümlülüklerinden serbest bırakır, fakat ikinci bir kişiyle yasadışı bir ilişkiye girmesine izin vermez. Çünkü böylelikle söz konusu kişiyi toplum kurallarının baskısıyla karşı karşıya bırakarak büyük acılara neden olur ve bir ruha, uygun bir aileye sahip olamayacağı koşullarda dünyaya gelmesine zemin hazırlayarak korkunç bir haksızlık yapabilirsiniz. İnsanlar kendi yaşamlarını feda etme hakkına sahiptirler. Ancak başkaları söz konusu olduğunda buna hakları yoktur. Okültist, bir ruhun o anda fiziksel bir bedene bağlı olmamasının onun canlı olmasına ve kişilik kazanmasına engel olmadığını düşündüğü için, namussuzluk kavramına karşı genelde toplumun buna olan bakış açısından daha katı bir görüş benimser. Ne var ki bunu söz konusu kişiye karşı bir suç olarak görmekten çok, doğmamış olana karşı bir günah olarak kabul eder. Doğumu önleyecek herhangi kesin bir yöntemin olması konuyu farklı bir zemine taşıyabilirdi çünkü söz konusu iki yetişkin bu durumda yalnızca kendi yaşamlarını etkileyeceklerdi; fakat doğumu engelleyici tek güvenli yol ilişkiden kaçınmaktır. Böylelikle ilişkiden kaçınmayı yaşamın yüksek plânlarda –ki kuralları, beraberliklerini ve bunun sonuçlarını yasallaştıramayan kişilere zorunlu kılar.</p>
</body>
</html>
