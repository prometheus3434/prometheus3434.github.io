<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_16">14<br class="chapter" />
  Bir Grup Dahilinde Kutupsallaşma</h1>

  <p class="normal">Çağdaş bilim, bir topluluğun psikolojisinin, yalnızca bunu oluşturan insanların yapılarının birleşik-toplamından oluşmadığını anlamaya başlıyor. Ezoterik bilimler bu gerçeğin uzun süredir farkındaydı ve çalışmalarında bundan büyük ölçüde yararlanmıştır. Ritüel gücünün büyük bir bölümü, bir grubu odak alması ve grup-zihninin gücünden yararlanması olgusuna dayanır. Grup-zihni kuramı, her ne kadar okültiste yabancı olmasa da, bu düşünce açısını incelemeyen psikologlara bile oldukça uzak bir kavramdır. Dolayısıyla, bunun, bu kitapta tuttuğu özel yerin aydınlatılması amacıyla, burada kısa bir özet verilmesi yararlı olacaktır.</p>

  <p class="normal">(Bu arada, egzoterik formlarında ezoterik kavramlara zaten aşina olan kişilere, bir grup-zihninin bir grup-ruhuyla aynı şey olmadığını anımsatmalıyım).</p>

  <p class="normal">Bilinçaltı zihnin belirli bir bölümü, kişilik dâhilinde duvarlarla çevrili değildir. Belirli sayıda insanlar aynı konuya yoğunlaştıklarında ve söz konusu konuya karşı aynı duyguları taşıdıklarında, tıpkı bir topluluğun dikkatinin ya sevgi ve hayranlıkla ya da öfke ve nefretle bir konuşmacı üzerinde toplanması gibi, bilinçaltının serbest-akan bölümü, tüm gruba hükmeden tek bir bulut içinde birleşme ve birlikte akma eğilimindedir (burada açıkça mecazi bir dilin kullanıldığı görülmelidir). Böylece oluşan birleşik zihin yalnızca, dikkatin yoğunlaştırıldığı ortak konuya yönlendirilen fikir ve duyguları kapsayacaktır; bu fikirler kendi özleri aracılığıyla yayılacak ve böylece grubu oluşturan bütün insanların bilinçaltı zihnine ulaşacaktır ve buradan da bunların bilinçli zihnini etkileyecektir. Bu nedenle, sıkı bir biçimde örgütlenmiş tüm gruplarda üye seçiminin dikkatlice yapılması önem kazanır çünkü, tek bir baskın kişiliğin varlığı, bütüne damgasını vurabilir.</p>

  <p class="normal">Bir grup-zihni iyice yerleştiğinde, kendine özgü ayrı bir kişiliğe sahip olur. Bu, ayrı bir varlıktır, yaşam gücünü kendisini var eden gruptan alır. Grup ruhunda oluşacak herhangi bir değişiklik sayesinde değişime uğrayabilir fakat ancak grubun dağılmasıyla ortadan kaldırılabilir. Dolayısıyla, bir toplulukta istenmeyen bir ses kendisini hissettirdiğinde en iyi çare grubun dağıtılması ve bir süre sonra bunun yeniden toplanmasıdır.</p>

  <p class="normal">Bu grup-zihni, yeterince gelişir gelişmez kendisine en fazla benzeyen doğal güçlere katılır. Örneğin yardımsever bir grup-zihni, buna esin veren spiritüel inanç güçlerine ve vatansever bir grup-zihni ise söz konusu ırkın grup-ruhuna yönelir. Bu nedenle, bireyler bir grup-zihni oluşturma aşamasında enerjilerinin çekildiğini hissetmelerine karşın bu bir kez oluştuğunda, karşılığında kendilerinin de yararlanabileceği bir enerji kaynağı durumuna gelir.</p>

  <p class="normal">Vereceğimiz somut bir örnek, bu, biraz zor ve bilinmeyen kavramın aydınlatılmasını sağlayacaktır. Ruhsal bir mesaj vermek isteyen bir insanı düşünelim. Büyük çabalar sonunda çevresine küçük bir inananlar grubu toplamayı başarır.</p>

  <p class="normal">Bunu gerçekleştirir gerçekleştirmez, işinin çok daha kolaylaştığını görür, verdiği söylev çok daha büyük bir güç ve etkiye sahiptir ve bunun için daha az çaba harcar. Verdiği esin daha da güçlenir ve daha istikrarlı olur. Grubu içindeki uyumsuzluk ya da ilgisizlik onu yakından etkiler. Bütün dinsel vaizler, sessiz bir cemaat karşısında çöken ağırlığı fakat hevesli bir cemaatin getirdiği esini deneyimleriyle onaylayacaklardır. Kilise çalışmalarında en etkin görevi üstlenenler, ortak bir çıkar ve heyecan sayesinde oluşan grup-zihninin sağladığı destek ve etkileşiminin kesinlikle farkında olurlar. Bu, onların kendi kişisel kusurlarının üzerinde yükselmelerini sağlayan bir tür psişik çark olarak işlev görür. Bu insanlar için grup-ruhu erkek bir güç bağlamında işler onları yaratıcı etkinliklere karşı ve onları dış etkilerle karşıtlıklardan korur.</p>

  <p class="normal">Fakat yönetilen bir grup söz konusu olduğunda, bu durum tersine işler, grup-ruhu bu kez onlara dayanır; fakat yaşam-güçlerini onlardan alırken sanki spiritüel bir emme havzası oluşturur ve yeni yaşam-güçleri evrensel yaşamdan buraya akar. Eşi olmayan kadınların yaşadığı başlıca sorunlardan biri kullanılmayan yaşam-güçlerinin durgunlaşması ve yıpranmasıdır. Grup-zihni bunları çağırarak bu durgunluğu önler ve bunları devreye sokar. Dinsel ya da yardımsever bir hareketin, gücünün büyük bir bölümünü kaçınılmaz bir biçimde, buna katılan evlenmemiş kadınlardan aldığı gözlemlenebilir. Çünkü bu onların enerjilerine bir çıkış yolu sağlar. Söz konusu kadınlar grup-zihnine, evlendikleri taktirde kocalarına ve çocuklarına ilgi ve şefkat göstermek için harcayacakları enerjiyi akıtırlar.</p>

  <p class="normal">Böylece uygarlığın gereksinimi karşılanır, ırkın grup-ruhu kadınların büyük bir kesiminin enerjilerini kendi içine emer. Gelişim düzeyi oldukça yüksek olan tüm uygarlıklarda kadın nüfusunun, üreme görevinde özümsenebileceğinden çok daha büyük sayılara ulaşmasının tercih edildiği görülecektir. Bu kadınların varlığı, önceden tasarlanmış hedeflere hizmet eder. Çünkü bunların sayesinde ruhsal evrimin daha yüksek aşamalarının tezahür ettirildiği grup çalışmasında bulunmaları istenir.</p>

  <p class="normal">Bu olgunun farkında olarak ve bunun sağladığı olanakları kendi isteği doğrultusunda kullanarak yalnız yaşayan bir kadın dünyada yerini alabilir. Boşa giden enerjisinin kullanıldığını ve kendisinin psişik ırk-yaşamının büyük akıntısına kapıldığını hisseder ki bunun akışında pay sahibi olanlar için bu, güçlü bir esin kaynağı oluşturur.</p>

  <p class="normal">Böylece grup-zihni iki niteliğe dayanır: Grup liderlerinin yaratıcılık gerektiren çalışmalarında yararlandıkları bir güç deposu oluşturur ve yönetilenlerin kullanılmayan ve boşa harcanan enerjilerine bir çıkış yolu sağlar. Bu olgunun bilinmesi, kadınların sayıca fazla olması sorununun çözümüne değerli bir katkı sunar.</p>
</body>
</html>
