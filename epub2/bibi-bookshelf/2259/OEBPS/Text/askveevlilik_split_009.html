<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7">5<br class="chapter" />
  Varlığın Yedi Plânı</h1>

  <p class="normal">Tezahür Plânları genellikle sayısal olarak ifade edilir, fakat bunlar yukarıdan aşağıya, tezahür ettikleri sıraya göre ve açık olmak adına, okura sunulan sıraya göre değil, aşağıdan yukarıya ve durugörüsü<sup class="calibre4"><a href="../Text/askveevlilik_split_036.html#footnote-100-28" id="footnote-100-28-backlink">[28]</a></sup> gelişen ezoteristin algısına ulaştıkları sıraya göre numaralandırılır. Burada da tradisyonlara uygun olduğu için ve daha önceden konuya aşina olanların karmaşaya düşmemesi için bu sıralama kullanılacaktır.</p>

  <p class="normal"><span class="ideitalik">Yedinci Plân,</span> aynı zamanda Üst Spiritüel, Saf Ruh Plânı ya da Soyut Ruh Plânı olarak da bilinir ve tezahürün ilk aşamasıdır. Cevherini ve enerjisini doğrudan Tezahür Etmemiş Olan’dan çeker ki bunun, (ezoterik bilimlerin öğretilebileceği tek yöntem olan görsel yöntem kullanılarak) Yedinci Plân’ın hemen üzerinde yayıldığı ve sonsuz bir potansiyel güç haznesi olduğu düşünülebilir. Bu potansiyel aktif hale geldiğinde yedinci tezahür plânında olduğu belirtilir. Bu plânda herhangi bir farklılaşma yoktur ve bu plânda “her şey Bir ve Bir Her Şey’dir”. İki özelliğe sahiptir, bunlardan ilki mutlak uyum ve ikincisi kendi parçacıkları arasında birleşmeye yönelik bir eğilim olmasıdır. Bu plânda bir evrimin başlangıcında Monadik ‘Öz’ tezahür eder ki, bunun dahilinde, nihayet gelişip bireyselleştirilmiş beşer yaşamlarına dönüşen, o sonsuz sayıda yaşam çekirdeklerinin, monadların yüzdüğünü tasavvur edebiliriz.</p>

  <p class="normal"><span class="ideitalik">Altıncı Plân,</span> Alt Spiritüel ya da Somut Ruh plânıdır. Kozmik zamanda çağlar boyunca, evrim sayesinde Monadik Öz’ün organizasyonu Altıncı Plân aşamasına ulaşır. Burada, Yedi Işın olarak adlandırılan ve renk adlarıyla belirtilen yedi farklı eğilim, dışa yönelen akışa ayrışır ve spiritüel eğilimli bu akışların her birinde yüzdükleri tasavvur edilen monadların farklı bir faaliyet türü aracılığıyla kendi nihai mükemmelliklerine ulaşacakları kabul edilir. Bu kısmilik tek yanlı bir gelişimi çağrıştırmaktan çok, tüm unsurların varolmasına karşın bunlardan yalnızca birinin öne çıkacağını ve ana temayı oluşturacağını belirtir. Altıncı Plân’ın başlıca özelliği Eğilim’dir.</p>

  <p class="normal"><span class="ideitalik">Beşinci Plân,</span> Üst Mental ya da Soyut Zihin plânıdır. Monadik Öz’de Nitelikler’in gelişimi ve bunların Tür’lere ayrılması ile belirlenir. Bu noktadan itibaren, Monadik Öz’den söz etmek artık doğru olmayacaktır, çünkü bu plân üzerinde yaşam çekirdeği işlev kazanır ve Yaşam, yaşamlara dönüşür.</p>

  <p class="normal"><span class="ideitalik">Dördüncü Plân,</span> Alt Mental ya da Somut Zihin plânıdır. Sonluluk ile belirlenir, bir yandan sınırlarken aynı zamanda daha üst plânlarda olmayan bir kesinlik kazandırır; bu, somut düşüncenin plânıdır ve bellek ile nitelenir.</p>

  <p class="normal"><span class="ideitalik">Üçüncü Plân</span> ya da Üst Astral, duyguların plânıdır ve cazip olana yanıt verme, birleşme arzusu ile nitelenir.</p>

  <p class="normal"><span class="ideitalik">İkinci Plân,</span> Alt Astral ya da Psişik<sup class="calibre4"><a href="../Text/askveevlilik_split_036.html#footnote-100-29" id="footnote-100-29-backlink">[29]</a></sup> plândır. Sezgilerin ve tutkuların plânıdır ve cezbetmek ya da sahip olmak ile nitelenir.</p>

  <p class="normal"><span class="ideitalik">Birinci</span> ya da <span class="ideitalik">Fiziksel Plân.</span> Fiziksel bedene enkarne olmuş insanın bildiği fizik dünyadır.</p>
</body>
</html>
