<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11">9<br class="chapter" />
  Ezoterik Cinsellik Kavramı</h1>

  <p class="normal">Ezoterik filozofun inandığı cinsellik kavramını anlayabilmek için onun tanıdığı dünyanın, egzoterik filozofun kabul ettiği dünyaya kıyasla yedi kat daha karmaşık olduğunu göz önünde tutmalıyız. Çünkü bunlardan ilki için fiziksel dünya, tezahürün yedi plânından ancak biridir; bizlerin cinsellik olarak bildiği fiziksel fenomen, tüm bu yedi plân üzerinde işleyen bir gücün yalnızca bir yönünü oluşturur.</p>

  <p class="normal">Egzoterik bilimler bile cinselliğin, fiziksel bir yönü olduğu kadar duygusal bir yönü olduğunu artık kabul etmeye başlıyor. Ezoterik bilimler bunun, genelde tanımlandığı çerçeveye ek olarak, mental ve spiritüel yönleri de barındırdığını vurgular. Her bir plân üzerinde kendini farklı bir biçimde ifade eder, söz konusu plânın yasalarına göre işlev görür, çünkü yedi plân üzerinde bulunan cinselliğin tüm unsurları, doğru oranlardaki bir karışımla, en yüce türde bir cinsel yaşamına temel oluşturur. Ayrıca, cinsel güçlerin ortaya çıktığı ve denetlendiği plânlar daha süptil plânlardır. Ancak cinselliğin tezahürleri ve söz konusu plânlar üzerinde bunları yöneten kuralları anladığımız taktirde, bunların kendi içimizde ve toplumda yarattığı etkileri denetleyebiliriz.</p>

  <p class="normal">Ezoterisyen, “cinsellik” terimini bizim algıladığımız anlamda kullanmaz. Ezoterist, “yaşam-gücü”nden söz eder. Öyle ki, bunu, enerji yayan ve çekim gücü olan elektro-hidrolik bir enerji türü olarak tanımlar. Bu da su enerjisini sıkıştıran ve basınç uygulayan bir devinim olan elektrik enerjisine çok benzer.</p>

  <p class="normal">Bu gücün, İlk Neden’den hareketle yayıldığını ve dolayısıyla doğası gereği ilahi olduğunu; kendini monadların çeşitli plânlarda oluşturdukları araçlar ile ifade ettiğini ve bu nedenle işlev gördüğü plânın yapısı ile koşullandırıldığını ve bunun da ayrıca her bireysel aracın türü ve kusurları ile sınırlandığını tasarlar. Bu nedenle yaşam gücü çeşitli dönüşümlere uğramasına ve başlangıçtaki güdülerinden çok uzak kullanım alanlarına yönlendirilmesine karşın, doğası ve başlangıcı itibarıyla ilahidir. Kutsal bir olgu olarak saygı gösterilmesi gerekir. Kendi aracılığıyla akan bu gücü, kişi, tüm insanlarla birlikte katılımcı bir üyesi olduğu İlahi Yaşamın yönetimi altında düzenlenmesi gereken, kutsal bir emanet olarak görmelidir.</p>

  <p class="normal">Bu yaşam gücü varolan her şeyin sürmesini sağlar ve yaşayan formları, özellik kazanmış bütün maddeleri sürekli olarak bunun ortak kökenine indirgemeye çalışan parçalayıcı güçlerden korumaya çalışır. Bu, yaşam gücünün ilk işlevidir: Bir biçime sahip olanın tezahürünü korumak ve bunu geliştiği düzeyde tutmak. Bu işlevi, Koruyucu Yaşam olarak bilinir ve bir birlik bağlamında tasarlanır. Fakat, yeni formların yaratılmasında ikinci bir görevi daha vardır ve bunun için de, pozitif ve negatif görünümlü bir ikilem olarak, kutupsallık çerçevesinde işlemelidir. Bu, egzoterik cinsellik kavramının, yaşam-etkinliğinin işte bu aşamasıyla bağlantılıdır.</p>

  <p class="normal">Yaşamın sürdürülmesi için tek bir güç yeterlidir, fakat herhangi bir formun yaratılması için iki gücün varlığı zorunludur. Bunlardan biri gerçek, ve diğeri gizil bir güce sahip olmalıdır. Diğer bir deyişle bu güçlerden ilki, hızı yansıtacak ve ikincisi bu hızın uyarısıyla serbest bırakılacak, form içerisinde kapalı tutulan bir güç olmalıdır.</p>

  <p class="normal">Böylece, söz konusu iki güçten biri, yayılmaya ve dolayısıyla bir denge durumuna ulaşmaya çalışırken diğeri hareketsiz, gizil ve bir uyarıyı bekleyen güçtür. Bunlardan sonuncusu ya da dişi-güç, parçacıkları içinde, hareketsiz kimyasal enerjinin biriktirildiği bir dinamit yüküne benzetilebilir. Bunlardan ilki ya da erkek-güç ise, söz konusu hareketsiz enerjiyi serbest bırakan bir elektrik şokuna ya da bir çekiç vuruşuna benzetilebilir.</p>

  <p class="normal">Söz konusu iki güç, ezoterist tarafından pozitif ve negatif, erkek ve dişi güç olarak kabul edilir. Pozitif ya da erkek güç uyarıcı işlevini görür, negatif ya da dişi güç ise, görünmeyen hareketsiz enerji aracılığıyla, erkek ya da uyarıcı etki sayesinde, asıl yaratılış eylemini gerçekleştirir ve uyarıcısının tepkisi çekildiğinde de hemen gücünü yitirir. Ezoterist bu tür bir etki ya da tepkinin gerçekleştiği her yerde; bu, ister mineral dünyasında, ister zihinsel dünyada olsun, bir cinsellik ilişkisinin varlığını kabul eder.</p>
</body>
</html>
