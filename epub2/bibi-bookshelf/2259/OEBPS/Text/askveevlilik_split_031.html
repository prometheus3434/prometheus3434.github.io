<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_23">21<br class="chapter" />
  Çocuğa Yönelik Ezoterik Bakış Açısı</h1>

  <p class="normal">Ezoterik bilimler dünyaya doğan her yeni varlığı yeni yaratılan bir ruh olarak görmez. Bebeğin küçük bedeni yeni oluştuğu halde, buna can veren yaşamı binlerce yıl önce bireysellik kazanmıştır ve bu yaşamın geçirdiği deneyimler, tıpkı geçmiş enkarnasyonlarda oluşturulan nedenlerin doğduğu koşulları belirlemesi gibi, bu yeni kişiliğin karakter özelliklerini oluşturur. Anne-babalar, sahip olmayı umdukları çocuk için iyi bir çevre hazırlayabildikleri taktirde, yüksek gelişme düzeyine ulaşmış bir ruh onların aracılığıyla yeniden dünyaya gelebilir. Dolayısıyla bu, ezoteristin, anne-baba ve çocuk arasındaki ilişkiye yönelik benimsediği kavramın temelini oluşturur. Anne-babalar bir ruhun reenkarne olabileceği ve ruhsal evrim sürecinde gelişebileceği bir kanal açarlar ve tür bir davranış, büyük kader değerlendirmesinde anne-babanın adına olumlu katkıda bulunur.</p>

  <p class="normal">Burada, ezoterik cinsellik konusuyla sıkı bir bağıntısı olmasa da, söz konusu kavramın aydınlatabilmesi için ele alınması gerekli bir noktadan söz etmeliyiz. Tümümüz, ilişkide olduğumuz insanların yaşamını, kendilerine iyiliği ya da kötülüğü getirerek etkilediğimiz için, her birimiz kaderin, geçmiş deneyimlerde üstlenilen “borçları” ödeyen birer aracıyız. Başkalarına iyilik getirdiğimizde neden-sonuç yasası uyarınca kendimiz için, bu yaşamda olmasa bile bir sonrakinde meyvelerini toplayacağımız iyiliğin temellerini atarız. Kötülük yaptığımızda da yine aynı şekilde, kendi yaşamımızda bunun bedelini öderiz. Her insana iyiliği ya da kötülüğü getirenin kendi kaderi olduğu ve dolayısıyla, kaderin aracı olan kişinin söz konusu insanlara yönelik davranışından sorumlu olmadığı iddia edilebilir. Bu sorunun yanıtı ise, her insanın gerçekten de kazandığı koşulları kendisine çekmesine karşın, layık olduğu değer, kötünün değil kazandığı iyiliğin aracı olmasını sağlayabileceğidir. Bir kişi, kötülüğe yol açacak nedenleri biriktirdiğinde, acının ulaştığı bir kanal olmak ve böylece yanlış davranışın bir bütün halinde bedelini ödemek, kişinin çekeceği bir ceza olabilir. “Kötülüğün olması gerekebilir fakat, bu kimin aracılığıyla gelirse ona acıyın.”</p>

  <p class="normal">En mükemmel anne-babaların bile bazen, maddi kayıplar ya da beklenmedik kalıtımsal hastalıklar aracılığıyla, çocuklarının acı çekmesinde bir kanal olmaları gerekebilir. Ancak bu tür olayları doğru bir açıyla değerlendirmek için, kendileri; yalnızca tek bir enkarnasyonun değil evrimsel bir açıdan yaklaşarak çocuklarını çevresel koşullara karşı olası en iyi tepkiyi vermeleri ve böylece kötüyü iyiye dönüştürmeleri için eğitmelidir. Aynı zamanda acı çekmenin, kötülükle eşanlamlı olmasının gerekmediği ve bazı değerli deneyimlerin ancak acı ve sınanma aracılığıyla geldiği unutulmamalıdır.</p>

  <p class="normal">Fakat anne-babalar sefaletin hüküm sürdüğü evlere bilerek dünyaya gelmek isteyen bir varlığın “davet edilmesinden ya da fiziksel açıdan zayıf, hastalıklı çocuk doğurma riskinden titizlikle kaçınmalı ve böylece gelecekte kendileri adına olumsuzluk birikmesini önlemelidir. Burada hassas bir konu olarak doğum kontrolü meselesi ortaya çıkar ki bu, dünyaya gelme koşullarına ilişkin getirilecek bir açıklamanın bu konuyu ezoterik bakış açısıyla anlamayı mümkün kılmasından sonra, ileride ele alınacaktır.</p>

  <p class="normal">Şimdi bir ruhun, günahlarını arafta ve iyi davranışlarını olağan cennet kavramını yansıtan bir çerçevede değerlendirmesinden sonra, deneyimlerini ilerletmek amacıyla bir kez daha yeryüzüne dönmeye hazırlandığında, neler olduğunu inceleyelim. Burada ele alınamayacak kadar karmaşık birtakım büyük yasaların işlemesi aracılığıyla söz konusu ruhun dünyaya getirileceği yer ve zamanda doğum koşulları, fiziksel bedenin, enkarne olan ruhun kaderinin tamamlanmasına yönelik uygun bir ortamda bulunmasını sağlar.</p>

  <p class="normal">Bilinen fiziksel araçlar sayesinde spermler yumurtanın yakınına geldiğinde döllenme ya oluşur ya oluşmaz ve tohum ya da yumurtada fiziksel engeller, kusurlar olması dışında, bu şansı yöneten yasalar egzoterik bilimler tarafından bilinmez. Oysa ezoterik bilimler, bu tür koşullar altında enkarne olmak için yeterli olgunluğa sahip bir ruh olduğu taktirde, bunun sözkonusu sağlanan araca kayacağını ve maddeyi yakalayacağını öğretir. Fakat bu tür bir ruh varolmadığında ya da dokuz ay sonraki astrolojik koşulların, gezegensel etkiler aracılığıyla kaderinin yönetilmesinde elverişli olmadığında söz konusu doğum fırsatı reddedilecek ve herhangi bir ruhun dünyaya gelmesi uygun olmayacağı için, söz konusu yumurta yalnızca bozulacak ve olağan doğal süreç içerisinde dışarı atılacaktır.</p>

  <p class="normal">Cinsel birleşme oluştuğunda söz konusu iki yapının süptil güçleri birlikte akar ve çarpışan iki su akışı örneğinde olduğu gibi, bir girdap oluşur. Bu girdap, karşılıklı bedenlerin eşleşmesi oluştuğu ölçüde plânlarını genişletir. Böylece, birbirini yücelten ve aralarındaki sevginin oluşumu, spiritüel yapının unsurlarını taşıyan iki kişi çiftleştiğinde, bu şekilde yaratılan girdap üst plânlardan birine uzanacaktır. Fakat, sevgi kavramı fiziksel zevkle sınırlı iki kişi, anıldığı üzere yalnızca bir girdap girişi oluşturduklarında, girdapları hayvani tutkuların ikinci plânından öteye yayılamayacaktır. Ruhlar, dezenkarne olduklarında [bedeni terk ettiklerinde] tıpkı “kendi yerlerinde olduklarını düşünmelerine” benzer biçimde, bilinç düzeylerine uygun olarak, içsel dünyanın plânı üzerinde enkarnasyonu bekler. Ruhlar giriş girdabı sayesinde, plânları aşağı doğru kat ederek yoğun maddenin bir molekülü ile temasa geçer ve böylece tezahür plânında bir zemin kazanırlar. Çünkü bir çekirdek bağlamında yaşam kazanan bu molekül sayesinde yoğun maddenin bedeni bunların çevresinde oluşur. Dolayısıyla, girdap girişini, plânlara doğru geliştirdiği ölçüde, üst mental plânda zamanını bekleyen ruh, kendine uygun koşulları alt astral plânda bulan ruha kıyasla daha gelişmiş bir varlık olacaktır.</p>

  <p class="normal">İki kişi, anne-baba olarak sunmaya hazırlandıkları hizmete layık bir varlığı enkarne olmaya davet etmeyi dilediklerinde ve bu arzuları gerçekleştiğinde, ruhun yetişkinlik çağına geldiğinde fazla yakın bencilce bir sevginin bağlarıyla boğulmadan dünyaya hizmet etmekte özgür olabilmesi için bir kenara çekilmeye hazır olmayı bilmelidirler. Böylelikle birlikte olmadan önce, tasavvur edebildikleri en yüce ideal üzerine meditasyon yapmalı ve birleşme sırasında bu meditasyonu devam ettirerek zihnin, diğer tüm bilinç durumlarını dışlama pahasına yalnızca fiziksel duyuların deneyimine düşmesine izin vermemelidir. Böylece açılan girdap aracılığıyla, son derece yüce karakterli varlıklar enkarne olabilir fakat anne-babalar, bu şekilde tasarlanan varlıkların, daha kişisel bir birliktelikten doğan çocukların geldikleri aileye ait olmalarında olduğu gibi hiçbir zaman kendilerine “ait” olmayacağını unutmamalıdır. Kuğulardan çirkin ördekler çıkar ve bu şekilde enkarne olan ruh gelişmişliği ölçüsünde, kendisini besleyenlerden büyük taleplerde bulunacaktır. Farklı standartlar, farklı idealler, farklı yaşam biçimleri ve hatta farklı sağlıksal koşullar, böylesi bir işi üstlenenlerin bilgeliğini ve sabırlarını büyük ölçüde zorlayacaktır. Uygulamalı okültizme açılan bu ilk adımları genel anlamda insanlığa elverişli kılmanın bilgisiyle birlikte, bu tür bir anlaşmanın kolay bir iş olmadığı ve bunun başarılı bir biçimde gerçekleşmesinin önemli zihin ve kişilik özellikleri gerektirdiği konusunda uyarmalıyız. Söz konusu kişiliğin gelişimi pürüzlü olduğunda ve büyük idealleri tasarlayabilmesine karşın alt plânın doğası bunu yolundan saptıracak kadar güçlü olduğunda bunu çevreleyen disiplin son derece katı ve zorlayıcı görünecektir. Çünkü ikisi arasında bir çıkar çatışması olduğunda, alt plân üst plânın, anne-baba çocuğun karşısında özveride bulunacaktır. Fakat anne-babalar, kendilerinde yatan güce layık olduklarını kanıtladıklarında, çocuklarının kendilerine geldiği üst plânlardaki yolun kendi gelişimleri için de önlerinde açık durduğunu göreceklerdir.</p>
</body>
</html>
