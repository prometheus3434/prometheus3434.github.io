<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6">4<br class="chapter" />
  İnsanın Evrimi</h1>

  <p class="normal">Monad’ın kendi bedenlerini, ilk Dışavurum süreci içinde, bir alt plânda gelişen maddeden oluşturduğunu gördük. Bundan sonra, söz konusu bedenleri kullanmayı nasıl öğrendiğini göreceğiz. Evrim sürecinin başında, tıpkı mineral âleminde olduğu gibi, son plâna ulaşılana dek bedenleri birbirine eklemek suretiyle, eklemeler yoluyla organik olarak büyür ve yedi katlı bir biçime sahip olur. Bundan sonra artık kendisine yeni bedenler eklemez, fakat, en son gelişecek olanın, yani fiziksel bedenin düzenlenmesinden başlayarak, bir bedenden diğerine daha karmaşık biçime gelerek büyür. Dolayısıyla, bunlardan sonuncusu, kendisinden daha süptil olan araçlar hâlâ gelişmemiş, yalnızca potansiyel güçler durumundayken, mükemmele ulaştırılır.</p>

  <p class="normal">Monad, gördüğümüz üzere, kendi tezahür plânının koşullarına duyarlı bir İlahi bilinç kıvılcımıdır. Kendi altındaki plânının maddesinden çevresine bir araç oluşturur oluşturmaz, kendi plânındaki bilincini karartarak bu bilincini aracına yayar. Böylece, Monad, fiziksel beden gelişene dek, plânları aşağı doğru kat der. Bu şekilde gömülen Monad, yalnızca tek bir plânın dolaysız bilincine sahiptir. İlk başta evrimin en erken evresinin ilkel organizasyonunda belli belirsizken, insan gözü ve kulağının harikulade yeteneklerine sahip oluncaya dek, duyu organları evrimleştiği ölçüde berraklığı artar.</p>

  <p class="normal">Bundan sonra, bir başka fakat daha harika bir duyunun seyrek de olsa, giderek artan sayıda kişide geliştiğini görürüz. Bunlar, beş duyunun algısından kaçan süptillikleri fark eden kişilerdir; başkalarının duyusal hallerine karşı duyarlıdırlar hatta, onların düşüncelerini bile okuyabilirler. Bu, ruhsal evrimin, geliştirilecek bir sonraki bedenin organizasyonunu oluşturduğu ve bunun duyu organlarının, karşılık geldikleri plânın koşullarını anlamaya başladığı anlamını taşır. Bu şekilde evrim, yedi bedenin tümü düzenleninceye ve aralarında karşılıklı ilişki sağlanıncaya ve Monad tam bir ifadeye kavuşuncaya dek, bedenleri birbiri ardına çalışır duruma geçirecektir.</p>
</body>
</html>
