<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_14">12<br class="chapter" />
  Fiziksel Plân Üzerinde Kutupsallaşma</h1>

  <p class="normal">Fiziksel bedenlerimizde üreme organlarının oluşumu, yaşamın kutuplarında oynayacağımız rolü belirler. Erkek ya da dişi olarak doğarız ve bu yönde yaşamımızı sürdürürüz, çift cinsiyetli olma ve eşcinsellik, egzoterik bilim adamında olduğu gibi ezoterik bilim adamı tarafından da patolojik vaka olarak görülür.</p>

  <p class="normal">Fiziksel plânda cinsel etkinliğin denetimi, içsalgı organlarının kimyasınca belirlenir. Bunlar, kan dolaşımına karışarak salgı organlarını faaliyete yönelten ve hormon olarak bilinen salgıları doğrudan kana veren içsalgı bezleridir. Dolayısıyla, bireyde cinselliğin yarattığı baskı, belirli sınırlar dahilinde sürekli devinen kanın kimyasal bileşimine göre yükselir ve azalır. Bu konuda yapılan çalışmalar bunu kanıtlamıştır. Bir kadının cinsel yaşamının aylık periyodunun, kanındaki kireç-tuzlarının yüzdesiyle kesiştiği saptanmıştır ve erkekte de aynı şekilde cinsel isteğin düzenli bir biçimde yükseldiği ve azaldığı görülür. Ancak bu, kadının daha belirgin devrelerine göre daha az inceleme konusu oluşturur.</p>

  <p class="normal">Bazı tanınmış yazarlar, yaşamın duygusal, entelektüel ve spiritüel yönleriyle bir bütün olarak anahtarının söz konusu keşifte gizli olduğunu öne sürüyor. Hatta insanın yalnızca içsalgıların bir sentezi olduğu ve her spiritüel güdünün, her duygusal idealin, söz konusu kireç-tuzları bağlamında açıklanabileceği bile öne sürülmüştü. Fakat, bu fizyolog-filozofların gözden kaçırdığı bir nokta, duygusal hallerin belirleyicisi içsalgı organlarının önemli bir etki altında kalmalarıdır. Fizyoloji ekollerinden biri, böbreklerin üzerinde yer alan böbreküstü bezlerinin, cinsel işlevlerin denetleyicisi olduklarını açıklıyor. Başka bir ekol ise, böbreküstü bezlerini savaş organları olarak adlandırıyor, çünkü tüm dokuları şiddetli bir harekât için hazırlığa sevk eden ve yaralanmalara karşı kanın serbestçe pıhtılaşmasına neden olan bunların salgılarıdır ve söz konusu organların kişi, öfke ya da korku duygularına kapıldığı zaman uyarıldıkları da bilinmektedir. Bu nedenle, ezoterik bilimlerin uzun süredir öğrettiğini, fiziksel organizmanın işlevinin sezgiler ve tutkular plânından denetlendiğini, egzoterik bilimler deneysel olarak kanıtlamaktadır. İçsalgılar kimyasal bağlamda fiziksel dokuların işlevini her ne kadar denetlese de, içsalgıların kendisi duygular tarafından denetlenir.</p>

  <p class="normal">Bu tür bir kitapta, cinsel fizyolojinin bildik ayrıntılarına girmeye gerek yoktur; yalnızca, egzoterik ve ezoterik bilimlerin nerede kesiştiği yeterli ayrıntılarla açıklanmaya çalışılmıştır, bu kesişme noktası ise içsalgı sistemidir.</p>
</body>
</html>
