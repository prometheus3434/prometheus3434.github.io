<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_33">İkinci Bölüm</h2>

  <p class="normal">Kozmik eşleşme yasalarıyla ilgili elde ettiğimiz bilgiler, “evlilik sorununda” cehalet ve yanlış öğretilerden kaynaklanan güçlüklerden kurtulmamızda en büyük umudu oluşturur. Evrimin daha erken bir aşamasında insan, doğaya yakın yaşarken, özgür irade, bellek ve mantık hakkında daha az şey biliyordu ve tümüyle içgüdüleriyle hareket ediyordu Fakat zaman içinde zihnin daha yüksek bir aşamaya ulaşması, sorunu oldukça karmaşık bir duruma getirdi. Yalnızca kişiliğin alt plânlarının eşleşmesi söz konusu olduğunda, içgüdülerin yönlendirmesi kişiye yeterli gelebiliyordu. Ancak evrim ve kozmosla olan ilişkisiyle birlikte, bireysellik bütünüyle devreye girdiğinde ve sağladığı bu tam gelişme ve ifadeye yönelik bir eşleşme talep ettiğinde, yalnızca içgüdülerin kılavuzluğu artık kişiye yeterli gelmemeye başladı. Çünkü alt plânların kapsamını aşan nedenlerin göz önüne alınması gerekiyordu. Yüksek benliğin yönetimi için mantık ve spiritüel sezgiler kullanılmalıydı. Doğum ve ölümün ötesinde uzanan büyük yaşamın amacı gerçekleştirilecekse, yaşadığımız anın ve hatta sürdürdüğümüz bu enkarnasyonun acı ve sevinçlerinin üzerine çıkmalı ve yaşamlarımızı evrensel ve ebedi olana dayandırmamız gerekmektedir.</p>

  <p class="normal">Cinsel çekiciliğe normal bir yanıt verme gücüne sahip ve hepimizin olduğu gibi geçmişle bağları olan fakat hiçbir şekilde bunlarla bağlanmayı istemeyen fakat ırkımızın gelişmesi için evrim sürecinde açılan en yüksek plânda eşleşmeyi arzulayan bir erkeğin durumunu ele alalım. Nasıl bir yol izleyecek? Fiziksel plânda tamamen pasif kalacak, kendisine eşini getirebilecek olan temasların ne peşine düşecek ne de bunlardan kaçınacaktır. Alt astral plânda tutkulardan uzak duracak, alçakgönüllü bir yaşam sayesinde bunları yüceltmeye çalışacak ve düşünce denetimiyle bunların etkin olmasını önleyecektir. Çünkü, üstün yasalara göre bir eş tutkuların ışığında seçilemez. Sevgi duygularına ilişkin Üçüncü Plân’da, sevginin her şeye akmasına izin vermeli ve böylece eşi kendisine hangi yolla gelirse gelsin, sevgiyle karşılanması ve ağırlanması mümkün olabilsin. Bundan sonra bilincini, düşünebildiği en yüce idealler üzerinde meditasyon yaparak işlev görebileceği en üst plâna yükseltmelidir ve bu aşamaya yükselmiş bilinciyle, kendi gereksinimlerini tatmin edebilecek eşin niteliklerini ele almalıdır. Zihninde iyi tanımlanmış bir imge oluşuncaya dek bu nitelikler üzerinde düşündükten sonra, bunu arayıp çağırdığını, ısrarlı çabaları sayesinde kendisini duyurabildiğini ve nihayet, meditasyon yoluyla yükseldiği plânda, doğası gereği yer alan bir ruhun çağrısını duyup bunu yanıtladığını gözünde canlandırabilir.</p>

  <p class="normal">Bu tür bir birleşme içsel plânlarda gerçekleştiğinde, tezahür plânında herhangi bir karşılaşma oluşmadan çok önce kişinin iç yaşamında bunun sonuçları görülür. Duyular dünyasında henüz herhangi bir eşleşme olmamasına karşın gerçek eşleşmenin huzuru ruha yansır. Bazen bu karşılaşma fiziksel plânda hiçbir zaman gerçekleşmez, karmik koşullar bunu yasaklar fakat ilişki kalır ve geliştirilebilir, üst plânın talep ettiği her şeyi ortaya koyabilir. Gerçekten de, enkarnasyon süresinin yer aldığı ruhsal evrim aşamasını geçmiş bir eş bulunabilir ve görünmeyenle görünen arasındaki o tuhaf ortaklık kurulur. Üstatların işlerinin çoğu bu tür ortaklıklar sayesinde yürütülür. Bu yaklaşımlar, ancak dolaylı olarak dile getirilebilir. Bunları deneyimleyecek kadar yeterince gelişmiş olanlar gereksindikleri rehberliği elde edecek kadar da gelişmişlerdir. Bir kez daha öznel fantezilerin nesnel olgularla karıştırılmaması konusunda uyarıda bulunmalıyız. Bu tür konularda en güvenilir rehberimiz alçakgönüllülük olacaktır ki büyük şeyleri hayal etmeksizin eldeki olanaklar çerçevesinde her şekilde hizmet amaçlanmak ve her günün getirdiklerini şükranla kabul etmek gerekmektedir. Büyük deneyimler, merakla ve tatminsiz bir kibirlilikle davranandan çok, alçakgönüllü ve iyi huylu olanı bulur. Varoluşun tek bir plânında yaşamla başarılı bir biçimde yüzleşemeyenlerin, bilinçlerini genişletip zorluklarını çoğaltarak tedbirsizce davranırlar.</p>
</body>
</html>
