<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_31">Kozmik Bağ</h2>

  <p class="normal">Cinsellik ilişkisinin önceki bölümde açıklanana göre çok daha az anlaşılır bir yönünden söz edilebilir. Ezoteristlerin Kozmik Bağ olarak adlandırdıkları ruhlar arasındaki ilişki, Batı ezoterik tradisyonunun en derin ve güçlü olduğu kadar en güzel gizemlerinden biridir. Avrupa uygarlığı kadınlara her zaman büyük değer vermiştir. Bir ülke vatandaşlarının yarısı gerilediği taktirde tüm ırkın gelişim standardının da düşeceği savunulmuştur. Beyaz ırkların benimsediği genel tutum, ezoterik tradisyonlarına yansır, ruhların negatif ya da dişi bedenlerde dünyaya geldiklerinde öğrenmeleri gereken bazı derslerin yanı sıra özel güçlere de sahip olduklarına inanılır ve okültizm uygulamasında erkek ve dişi güçlerin işbirliğine büyük önem verilir. Bazı bünyeler geleneksel açıdan grup-üyeliğinde cinsiyetler arasında dengeyi sağlamaya çalışırlar ve bunlardan herhangi birinin belirli bir oranın ötesinde üstün olmasına izin vermezler.</p>

  <p class="normal">Görünen dünyanın temelini oluşturan ve bunun koşullarını belirleyen görünmez kuvvetlere yalandan benzeyen bir güç türü olarak elektrik örneği verildiğinde okültist, her gücün İlahi kaynaktan bir dış akışın yanı sıra bir Geri Dönüş Yolu’na da sahip olması gerektiğini çok iyi bilir. Aynı zamanda, bu tür bir gücün ileticisi olarak işlev gören herhangi bir form, pozitif ve negatif bir yöne sahip olmalıdır. Erkek araç pozitif ve dişi araç negatiftir. Dolayısıyla uygulamalı okültizm kimi işlemlerde eşler ya da kutupsallaşma bağlamında çalışmanın gerekli olduğunu öne sürer. Çünkü ancak o zaman, bir devre kurularak bir kozmik güç akışı sağlanabilir.</p>

  <p class="normal">Önceki bir bölümde açıklandığı gibi, farklı plânlara karşılık gelen araçlar birbiriyle olan ilişkilerinde pozitif ve negatiftir. Bireysellik kişiliğe göre pozitiftir, ki bu da, kendi yüksek benliğinin daha yüksek gücü karşısında negatiftir. Bir kişi, bireyselliğinin herhangi bir düzeyinin işlev görmesi ve bilinci ile tümüyle bağıntılı olması için yeterince gelişmiş olduğu taktirde, kozmik güç akışı ve bunun geri dönüşünün kendi organizması içinde oluşmasını sağlayabilir ve böylece önemli ölçüde güce ve aydınlanmaya ulaşabilir. Örneğin beşinci ve altıncı araçlara özgü spiritüel idealler ve amaçlar ve ilkelerin soyut algılamaları, kişilik etkinliklerini aydınlatma ve bunlara esin kaynağı oluşturmada kullanılabilir.</p>

  <p class="normal">Öte yandan, daha büyük kuvvetlerin kullanımı ve daha yüksek okültizm uygulamaları için, kutuplar bağlamında işlev gören bir çiftin olması gerekir. Ancak bu sayede, büyük kozmik voltajlar, tüm okültizm uygulayıcılarının çok iyi bildiği “topraklama” tehlikesi olmadan taşınabilir. Bu şekilde çalışan çift, şaşırtıcı bir kuvvetle kendilerinden akan İlahi kuvvetler için bir kanal açarlar ve yalnızca kendilerini değil yakın çevrelerini de çekim gücüne dâhil ederler. Böylelikle, her birinin gücü muazzam ölçülerde artar ve tüm doğa canlanarak, becerilerinin en yüksek mükemmelliğine ulaşır. Büyük kozmik güçler, uygun bir geri dönüş kanalı olan bir başka kişiyle birlikte çalışmayan biri tarafından çağırıldığında, yeterince yakınlaşan herhangi bir iletken araçla, mesafeyi tıpkı bir elektrik kıvılcımı gibi kat ederek, kendileri için bir geri dönüş yolu yaratmaya son derece hazır olacaklardır. Söz konusu gücü alan kişi, voltajı taşıyamayacak denli yetersiz bir kapasiteye sahip olduğunda, duygusal yapısı, mecazi bir anlatımla “eriyecek” ve kozmik güçlerle ilgili açık bir kanal oluşacaktır. Bu da aynı şekilde pozitif ya da erkek aracı eritecek, yakın çevredeki her şeyi yakacak ve İlahi güçlerle teması yıkacaktır. Bu döngülere yabancı olmayan ve okült öğretilerle ilgili herkes bunun nasıl oluştuğunu görmüş olmalıdır. Çünkü, bu konuda yalnızca kısmen bilgili olmasına karşın görünmeyen güçleri yönetmeye çalışan kişiler arasında bu oldukça yaygın bir durumdur. Bir öğretmen ve inisiyatör olarak oldukça başarılı çalışmalar yapan bir erkeğin aniden, kendisine kesinlikle layık olmayan, kendisini ulaştığı doruklardan aşağı çeken bir kadın uğruna her şeyi bir yana atmasına ne kadar sıklıkla rastlanır! Bu öylesine yaygın bir durumdur ki, bu konuda bilgi sahibi olanlar, önemli kişilerden eğitim alma konusunda, bundan elde edecekleri kazanç her ne kadar büyük olsa da, haklı olarak son derece tedbirli davranırlar. Çünkü fiziksel plânda ortaya çıkan bir güç erimesi, okült çalışmalarda buna benzer bir kazanın oluşmasıyla karşılaştırıldığında bir “hiçlik” olarak kalır.</p>

  <p class="normal">Söz konusu güçler doğru bir biçimde anlaşılıp kullanıldığında, en yüksek boyuttaki bir okült çalışma bile güvenlik içinde yapılabilir. Mükemmel kanal her zaman elverişli olmadığı için bazı kuvvetlerin ele alınması tehlikeli bir iş durumuna gelir. Ateşleyici-iletken yapıda araçlar kullanılmalıdır ve bunlar da her zaman mükemmel bir biçimde tatmin edici değildir. Okültistlerin cinsellik konusuna aşırı odaklandıkları ya da ilgilerini başka inceleme alanlarına yönelten diğer insanlara göre daha fazla tensel duyulara düşkün oldukları düşünülmemelidir. Bununla birlikte insan doğasının temellerini araştırdıkları için, cinsel güçleri göz önüne almalıdırlar. Tersi durumda, görmezden geldikleri farklı akışların tuzağına hazırlıksız yakalanma tehlikesiyle karşı karşıya kalırlar. Okültistler, yaşamın kendisinin güçlerini araştırırlar ve yaşam-gücünün bir yönü de kuşkusuz cinsel güçtür. Önceki bir bölümde anlatıldığı gibi, yaşam-güçleri, saf güç bağlamında, insanın tüm yedi bedeninden aşağı akar ve duruma göre, sayesinde form kazandığı mental, duygusal ya da fiziksel bedenin doğasına göre koşullanır. Yaşam böylece, spermden fazlasını yansıtmaz; fakat bu, mental bedenin mekanizmasını yönetmek amacıyla kullanıldığında düşünce oluşacak ve üreme organlarının mekanizmasına yönlendirildiğinde ise, sperm oluşacaktır. Aslında bu güç, doğamızın, dikkatimizi yönlendirdiğimiz herhangi bir bölümüne akacaktır. Belirli bir dönem için zihnimizi herhangi özel bir konudan uzak tutmak için düşünce-kontrolü noktasında kendimizi yeterince eğitmediğimiz taktirde, doğamızın kanallarını, normalde yapısal olarak taşıyabileceğinden daha fazla güce açtığımızda büyük risklerle karşı karşıya kalırız. Bu alıcı eğilimin riskli bir biçimde genişletilmesi, bazı nefes egzersizleri, meditasyon ya da ritüel-maji aracılığıyla gerçekleşir. Söz konusu risk, kanalların açık olup güç akışının sağlandığı bir sırada duyusal anlamda bir düşünce, bilince girdiğinde, söz konusu güçler hemen dikkatin yöneldiği odak noktayı izleyecek ve sonuçta tutku ve şehvet duyguları patlaması yaşanacaktır. Bu güçlerin kendi görevlerini yürütmeleri, tıpkı bir otomobili yönlendirenin sürücü olması gibi ancak düşünce konsantrasyonu sayesinde gerçekleşir. Dikkat dağıldığında, söz konusu gücün yönü de bununla birlikte dağılacaktır. Büyük okült bir kuvvetin kullanılması tıpkı yüksek güçte bir otomobilin yüksek bir hızda kullanılmasına benzer. Her şey kontrole bağlıdır; bunun için yeterli kuvvete sahip olduğunuz sürece, ayağınız üzerinde sağlam basarsınız. Sayısız insan güçlerin davet edilmesini deneyimleyebilir fakat pek azı kendi sınırlarının ötesine geçmeden bunların gerçek doğasını fark edebilir.</p>

  <p class="normal">Doğru bir eğitim alan okültist, bu olguları bildiği için, kozmik gücün akacağı tam bir kanal elde etmekte zorlanıyorsa, bazı tür işlere girişmekten kaçınacaktır. Bu kitabın yazarına, “Sadece doğru bir evlilik yapanlar daha yüksek düzeylere ulaşabilirler” denilmişti. En önemli işleri az çok istikrarsız olabilecek tek başına çalışan biri değil, eşler gerçekleştirebilir, okültizmde istikrarsızlık en çok arzu edilmeyen şeydir. Bu tür bir çalışma için, yüksek düzeyde en yakın bir duygudaşlık ilişkisi gereklidir ve bu tür bir samimiyet ve yakınlık toplumumuz tarafından ancak evlilik bağlamında onay görür. Fiziksel plânda bir birleşmenin gerçekleşmesi koşul değildir ve yaşam-güçleri öteki düzeylerde kullanıldığında da aslında bu gerçekleşmeyecektir. Ancak, bu tür bir çalışma sürdürülemediğinde –çok az kişi bunu kesintisiz ve ara vermeden sürdürme gücüne sahiptir– söz konusu güçler doğal kanallarını izlemeye eğilimli olacaklardır ve bu kanal açık olmadığında sıkıntılar başgösterebilir. Ayrıca, uygulamalı büyü işlemlerinin kimilerinde tam bir başarı sağlanamadığında, fiziksel plân üzerinde sıradan doğal kanallar aracılığıyla kullanılmayan güçleri dışa atabilmek son derece yararlı olacaktır. Bir erkek ve bir kadın için tüm bir yaşam boyunca fiziksel plâna başvurmadan birlikte çalışmak mümkün olabilir. Ne var ki, böylesi kısıtlamalara yetkin olanlar ancak oldukça gelişmiş ve disiplinli bir yapıya sahip kişilerdir ve gerektiğinde, yasal bir evlilik temeline oturtulması mümkün olmayan bir ilişkiye girişen insanlar bunun kolay bir iş olmadığını anlamalıdırlar.</p>

  <p class="normal">Bir insanın, koşulları gereği kendisine uygun bir eş bulamadığı için spiritüel gelişiminde gecikmesi haksızlık gibi görünebilir. Ancak, bir okültistin bakış açısıyla bu hiç de doğru değildir. Öğrenci, önceki sayfalarda açıklanan işlemleri ele alacak ölçüde yeterince geliştiği taktirde, büyük gizemlere kapıyı aralayarak, yaşamının odak noktasını kişilikten bireyselliğe dönüştürecektir. Önceki enkarnasyonlarına ilişkin bazı anıları olacak ve bunların varoluşunun aşamaları olduğunu anlayacaktır ve “Ben” duygusu hem doğum, hem ölümün ötesine uzanacaktır. Şimdiki yaşamının koşullarının, tıpkı yaşlılığımızın koşullarının gençliğimizdeki edimlere ve insanlığa bağlı olması gibi, önceki enkarnasyonların koşullarına bağlı olduğunu bilecektir. Önünde uzanan sayısız yaşamın geleceğini görür ve bu geleceğin kendi kontrolü altında olduğunu bilir. Dolayısıyla ölmeden önce, özellikle bazı deneyimleri yaşaması ya da bunlardan vazgeçmesi gerektiği duygusuna kapılmaz. Bazı işleri, şimdiki yaşamının koşullarının bunları gerçekleştirmeye elverişli olmadığını görerek, sonraki yaşamlarına bırakmaya karar verebilir. Eşleşme güdüsü taşıması, bizim burada ele aldığımız büyük kozmik eşleşme için hazır olduğu anlamını taşıması koşul değildir. Bu tür bir birleşme kendi kararından çok daha fazlasını gerektirir. Ancak yoğunlaşmış kozmik güçleri kullanması gereken bir noktaya ulaştığında, bu amaçla kozmik eşleşmeyi gerçekleştirmelidir ki bu kişisel bir sevgiye değil, aynı güç hatları boyunca hizmet yetkinliğine dayalı bir eşleşmedir. Başlangıçta bu birlikteliğe sevgi duygusu kesinlikle dahil olamaz. Tam tersine, bu birbirine tümüyle yabancı iki kişinin bir birlikteliği olabilir, ancak bir kanal oluşumu için gerekli derin uyum, sevgi duygusunun gelişimine yol açabilir. Kozmik bağ, yalnızca kutuplar şeklinde işleyen iki birim aracılığıyla yürütülebilen bazı okült çalışmaları gerçekleştirmek amacıyla iki kişi arasında varılan bir birleşmedir. Bu, olağan anlamıyla sevgi ya da cazibeyle kesinlikle ilgili değildir. Bunun itici gücü yalnızca hizmet vermektir. Bu, gerçekleştirilecek iş uğruna girilen bir ortaklıktır. Bu birleşmeye giren taraflar kendi eşlerini seçmezler, içsel plânlarda öğrencisi oldukları Üstat’a hizmet etmek için kendilerini sunarlar; nitelikleri ve ışın-rengine göre hizmet yetkinlikleri açısından, daha üst bir plânın Bilgeliği sayesinde eşleşirler.</p>

  <p class="normal">Karmik ve kozmik bağ arasındaki temel farklılık, karmik bağın en alt plânda başlaması ve bedenlerin birbiri ardına işleve girmesi ölçüsünde yukarı doğru işlemesi olgusunda yatar. Karmik bağ, normal ruhsal evrim düzeninin bir parçasıdır. Kozmik bağ, insanlığın genel düzenini yöneten yasalara göre tümüyle farklı bir kurallar ardışıklığına ait olması açısından normal ötesi bir nitelik taşır. Bu, Büyük Sırlardan biridir ve bu özelliğiyle ancak inisiyelere özgüdür. Burada yalnızca pek çok insanın söz konusu sırlara, eğitimini almadan temas etmeye çalıştıkları için değinildi. Bu tür kişilerin büyük doğal güçleri, bunların yapısı ve kuvvetlerine ilişkin tam bir cehalet içinde deneyimlemeye çabaladıklarını görüyoruz ki, asıl tehlike de burada yatmaktadır.</p>
</body>
</html>
