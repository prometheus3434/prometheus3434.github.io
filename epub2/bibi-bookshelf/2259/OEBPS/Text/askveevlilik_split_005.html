<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3">1<br class="chapter" />
  Evlilikte Çağdaş Koşullar</h1>

  <p class="normal">Bir istatistik uzmanı bir süre önce [1920’lerde], İngiltere’de evli çiftlerin yüzde 25’inin sürekli ayrı yaşadıklarını; yüzde 50’sinin aralarında aşk olmaksızın birlikte yaşadıklarını ve yüzde 25’inin ise mutlu olduklarını belirtti. Dolayısıyla, İngiltere’de yapılan evliliklerin ancak dörtte biri amacına ulaşmakta ve evlenen bir kişinin, mutluluğu yakalama şansı ancak dörtte bir oranında olmaktadır. Arkadaşlarının ve yakınlarının evliliklerini gözlemleyen hiç kimse bu rakamların abartılı bir kötümserliği sergilediğini düşünmeyecektir. Aslında, aşkları süren evli çiftlerin yüzde 25 gibi büyük bir kesimi temsil ettiği olgusu sorgulanmak istenecektir.</p>

  <p class="normal">Çiftlerin kolaylıkla boşandığı bir ülke olan Amerika Birleşik Devletleri’nde, mutlu evliliklerin yüzde 50 gibi yüksek bir rakama ulaştığı açıklanmıştır. Dolayısıyla, sefalet ya da sıkıntının, evliliğin adı konulmamış bir koşulu olmadığı fakat bunun başlıca nedeninin uygun olmayan eş seçiminden kaynaklandığı ortaya çıkıyor. Birbirini mutsuz eden iki insan bu şanssız birlikteliklerini sona erdirebildikleri taktirde, başka kişilerle mutlu bir birliktelik kurmayı (deneyimlerinden ders alarak) pekâlâ başarabilirler.</p>

  <p class="normal">Günümüzde bilimle ilgisi olmayan bir okur kitlesi için cinsel yaşamın fizyolojisini açıklayan birçok güzel kitap bulunmaktadır ve bunların insanların bilgisizlikten doğan mutsuzluğunu azaltmadaki değerleri yadsınamaz. Ancak bunlar, sorunun bütününü çözmekten uzaktır. Bizlere bilgili, sağlıklı iki insanın niçin aşkı daha yüce yanlarıyla yaşamayı başaramadıkları ve dolayısıyla yaşamın verebileceği en iyiyi yakalayamadıkları duygusuna kapıldıklarını açıklayamaz. Ne de kendi yaşamlarında oldukça saygın iki kişinin, tek bir kaba söz ya da bencilce bir harekette bulunmamalarına karşın birbirleri üzerinde yıkıcı bir etkiye sahip olmalarını açıklayabilir. Öyle ki, bu tür birliktelikler sefaletle eşanlamlıdır.</p>

  <p class="normal">İnsanlar sezgilerinden yola çıkarak evliliğin yaşamda en büyük iyiliği oluşturabileceğini iddia ederler fakat bu tür sezgilerin nadiren doğrulandığını görürüz. Buna karşın bu gerçekleştiğinde öyle büyük bir mutluluğa ulaşılır ve bu yakın çevrede öyle yüceltici bir etki oluşturur ki, bu tek başarının tüm eksiksizliğiyle mutsuz evlilikleri gölgede bıraktığı görülür.</p>

  <p class="normal">Öyleyse, uygar toplumda evlilik kurumuna karşı nasıl bir yaklaşımı benimsemek gerekir? Kadınlarından kendilerine sadece evlat talep eden, duygusal ve zihinsel bir dostluğu sürdürecekleri kadını da metres olarak gören, serbest ve eşi olmayan kadınlar arasından bulmaya çalışan Eski Yunanlıları mı taklit etmeliyiz? Amerikalıların uygulamasına benzer biçimde boşanmayı büyük ölçüde kolaylaştırarak evlilik bağını mı zayıflatmalıyız? Ya da olayların varolan düzenini sürdürüp her şeyi geri dönüşümü olmayan bir seçime mi bağlamalıyız?</p>

  <p class="normal">Bu tasarımların her biri kendi olumsuzluklarını da beraberinde getirir. Eski Yunan sisteminde en yüksek gelişim aşamasına sahip kadınlar, nadiren çocuk doğuruyordu çünkü çokeşli olma alışkanlığına sahip kadınlar genelde kısırdı. Ayrıca, yalnızca doğurganlıklarından ötürü taktir gören bu ülkedeki anneler, kişilik ya da zihinsel gelişimleri açısından çok az eğitim görmüşlerdi. Dolayısıyla, kendileri eğitimsiz oldukları için çocuklarını eğitme niteliğine sahip değillerdi. Günümüzde genelde, erken çocukluk döneminin kişiliğin oluşumunda son derece etkin olduğu kabul edilmektedir, bilgisiz ve deneyimsiz kadınların kendi sınırlı yapılarını aşarak çocuklarına kendilerinin sahip olmadığı bir şeyi vermesi mümkün görünmemektedir. Türklerde, yönetici sınıflar arasında ulusal çapta yüksek bir karakter standardı gelişiminin başarısızlığa uğramasının haremde yaşayan annelerin cehaletinden kaynaklandığı söylenir. Oysa kadınlarını tecrit etmeye bütçesi yetmeyen köylü çok daha iyi bir karakter geliştirmişti.</p>

  <p class="normal">Amerikalıların kolay boşanma yönteminin ilk bakışta sorunu çözdüğü düşünülebilir fakat bu, bir yüzyıl boyunca denenmedikçe bu konuda ancak geçici bir fikir yürütülebilir. Anglosakson kanı taşıyan orta sınıf vatandaşların büyük çoğunluğunun bundan özgürce yararlanmadığı, boşanmaların en büyük yüzdesinin zenginler ve zenciler arasında görüldüğü unutulmamalıdır.</p>

  <p class="normal">Zenginler arasındaki kolay boşanmanın sonuçlarının iki yönlü olduğu görülür; ilk başta, buna eğilimli insanların kişiliğinin çöküntüye uğradığı görülür. Bu kişiler arasında sorumluluklardan kaçma ve hiçbir şeyi ciddiye almama eğilimi egemendir; kolaylıkla biten ilişkilerde yaşamın ve aşkın derinlikleri bulunmaz ve şehvet duygusu körüklenir. İkinci olarak, boşanan çiftlerin çocukları ev yaşamından, ya da sistemli bir eğitim ya da disiplinden yoksun kalırlar; üvey anne ya da baba, ne kadar vicdan sahibi olursa olsun, çocuğu kendi kanından olan birinin yerini tutamaz. Yetim ailelerinin yetiştirilmesiyle ilgili sorunlarla uğraşan herkes, çocukluk döneminde annenin etkisinin yerini ya da ergenlik çağında da baba etkisinin yerini hiçbir şeyin dolduramayacağını ve bunlardan herhangi birinden yoksun olan çocuğun yaşama çok ağır bir engel ile başladığını çok iyi bilirler. Evlilikte en iyi koşulları değerlendirirken, evlilik kurumunda ilk başta refahları gözetilmesi gereken kişilerin, yani çocukların haklarını da unutmamalıyız.</p>

  <p class="normal">Nihayet, çağdaş İngiliz sistemine gelince, istatistiklerin bunu mahkûm ettiği ortada, iyi işlemiyor. Anglosaksonlar evlilikte dünyadaki en yüksek, fakat aynı zamanda da ulaşılması en zor standarda sahipler. Öyleyse, ne yapmalıyız? Standartlarımızı düşürmeli miyiz ya da evlilikte mutluluğu getiren kuralları keşfedip, bunun koşullarını düzenlemeye mi çalışmalıyız? Bu ırkın Amerikalı kolu ilk seçeneği izlemeyi tercih etti fakat daha eski olanı umutsuzca ideallerine tutunmayı sürdürüyor.</p>

  <p class="normal">Çaresizlik içinde süregelen sefaletten ortaya yararsız çözüm arayışları çıkmadan önce, bilginin söz konusu koşulların hafifletilmesine katkıda bulunabileceği umuduyla, izleyen sayfalar okura sunuldu. Bunlar, Batılı ezoterik okulların birinde verilen öğretileri esas alır.</p>

  <p class="normal">Okur, ilginç bir felsefenin özelliklerini, bilgisizliğin getirdiği önyargıdan uzak, sabırla izlemeye ve kendi yaşamındaki sorunlara ilişkin bunun sağlayacağı aydınlatıcı açılımları kabul etmeye davet ediliyor.</p>
</body>
</html>
