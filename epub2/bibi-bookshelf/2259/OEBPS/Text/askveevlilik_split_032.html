<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_24">22<br class="chapter" />
  Hamileliği Önlemek ve Kürtaja İlişkin Ezoterik Öğreti</h1>

  <p class="normal">Ezoterist, yaşamı, doğası bunu harekete geçiren mekanizma sayesinde belirlenen bir güç olarak görür, aynı zamanda her plânın, kozmosun yönetimi dâhilinde gerçekleştireceği kendine özgü bir işlevi olduğuna inanır. Yaşam, fiziksel plânda üreme organları aracılığıyla işlerken, dünyaya gelecek ruhlar için araçların yaratılması görevini üstlenir ve kesin olarak başka herhangi bir amaç için kullanılmamalıdır. Tersi durumda bu boşa harcanmış olur. Öte yandan, yaşam gücünün Birinci Plân bedenine, bunun yaşamını sürdürmesi için gerekenden çok daha büyük ölçülerde girmesine izin verildiğinde, devreyi tamamlamasına fırsat tanınmadığında, hem fiziksel hem zihinsel açıdan ciddi sıkıntılara neden olur. Söz konusu koşullar altında ruhların enkarne olması arzu edilmiyorsa, hem zihinsel hem fiziksel sağlığı etkileyebilecek biçimde yaşam güçlerini engellemek yerine, doğum kontrol yöntemlerine başvurmak daha iyidir. Fakat bu tür bir uygulamanın da abartılmaması gerekir. Bunun, cinsel ilişkinin yükümlülüklerini üstlenmeksizin yalnızca zevk elde etme aracı olarak değil, tıbbi bir yöntem olarak görülmesi gerekir. Dünyaya sağlıklı fiziksel bedenlere sahip varlıklar getirebilecek bir konumda olmasına karşın bencilce bir tutumla bunu engelleyen kişiler yaşamın kendisine karşı günah işlerler. Bunların beraberlikleri, her ne kadar Kilise ve devlet tarafından kutsansa da, bu, geçerli bir kutsanma değildir. Hiçbir beraberlik meyve vermediği sürece, bu ister bedenin ister ruhun meyvesi olsun, kozmik kutsan- maya erişemez. Cinsel sağlık koşullarıyla ilgili yanlış kavramlar iki türlüdür; bunlar sürekli cinsel ilişkinin kesinlikle gerekli olduğunu ya da tüm cinsel ilişkilerin kesinlikle gereksiz olduğunu iddia ederler. Bu yaklaşımlardan hiçbiri doğru değildir. Yaşam bir kanal içinde akmalıdır ve bunun için de tezahürün pozitif ve negatif kutupları gereklidir, fakat birlikteliğin odak noktası fiziksel üreme organları olmayabilir, bu pekâlâ zihin ya da ruh da olabilir. Entelektüel açıdan bizden daha üstün biri tarafından yazılmış bir kitap okuduğumuzda, bu, bizi yaratıcı eyleme yöneltebilir. Çünkü zihni, bizim zihnimizin verimini arttırmıştır. Aşağıda, kozmik bağlamda kutupsallaşmaya bir örnek verilmiştir.</p>

  <p class="normal">Cinsel ilişkinin yararlarının bu sayede oluşan fiziksel tepkilerden değil, üzerinde yoğun fiziksel bedenlerin oluştuğu süptil maddenin eterik dublelerinde<sup class="calibre4"><a href="../Text/askveevlilik_split_036.html#footnote-100-36" id="footnote-100-36-backlink">[36]</a></sup> ya da karşıtlarında ortaya çıkan akımlardan ötürü elde edildiğini ve bunun auraların (psişik kişilerin, insan bedenini çevrelediğini gördükleri parlak gölgeli yayılımlar) karışması sayesinde gerçekleştiğini bilmek çoğu kişiyi şaşırtacaktır. Bu durumda, bir otobüste ya da trende yanımızda oturan insanlarla niçin bu tür bir ilişkiye girmediğimiz sorulabilir? Duygudaşlık bağlamında yanıt yoksunluğu, herhangi birinin auranın yüzeyine nüfuz etmesini engeller. Ancak, bu bağlamda bir yanıt olduğunda, iki beden tek bir aura zarfında odaklanana dek, auraları birbirine karışır ve cinsel ilişkinin erdemi de işte burada yatar; orgazmda değil, oluşan yakınlıkta. Aynı şekilde, bu tür yaşam güçlerinin karşılıklı değişiminin yokluğunda, kendini önemsememekle kişi kendine zarar verebilir.</p>

  <p class="normal">Yaşam güçlerinin fiziksel plâna girişi, bunlar için süptil plânlardan biri üzerinde bir kanal oluşturulması ve buraya akmaları sağlanarak önlenebilir fakat, tüm “kapakları” kapatarak, yersiz baskıdan kaçınmak mümkün değildir. Yaşam güçleri her zaman, dikkatin odaklaşmasını izleyeceklerdir. Mental üzerine yoğunlaştığımızda, bunlar zihne akacaklardır ve fiziksel beden durağanlaşacaktır. Fakat düşüncelerimiz üreme organları üzerinde odaklandığında, yaşam güçleri çok geçmeden varlıklarını orada hissettireceklerdir. Dolayısıyla, yaşam güçlerinin söz konusu organların kanalıyla akmasını istemiyorsak, düşüncelerimizi kendi doğamızın bu yönünden uzak tutarak bunu sağlayabiliriz. Bu yalnızca bir düşünce denetimi sorunudur ve düşünce denetimini henüz başaramayan kişilere, uygulamalı okültizm konusuna girmeleri tavsiye edilmez.</p>

  <p class="normal">Nihayet, doğumun önlenmesine ilişkin ezoterik bakış açısını özetlemek gerekirse; hamileliğin önlenmesine ilişkin yöntemler sinir hastalıklarına maruz kalmaktan iyidir. Ancak sorunun çözümündeki en doğru yöntem, düşünce denetimi ve yaşam güçlerini, boşa harcanacakları bir kanalla yönlendirmekten çok bunları, yaratıcı işlere ön ayak olabilecekleri kanallara yönlendirmektir. Bu, hedeflenecek amaç olmalıdır; fakat bu hedefe ulaşılıncaya dek, zararsız doğum kontrol yöntemlerinin kullanılmasıyla kadının istenmeyen gebeliklerden korunması sağlanarak, bu istenmeyen güçlerden doğal kanallar aracılığıyla arınmak en iyisidir. İki kötü arasında en az kötü olanı seçilmelidir. Bir yıkıma dönüşmektense yaşam gücünü boşa harcamak en iyisidir.</p>

  <p class="normal">Kürtaj, doğmamış bir bebeğin öldürülmesidir ve bu ancak, annenin yaşamının kurtarılması amacıyla yapıldığında haklı gösterilebilir. Yaşamın yumurtaya, döllenme anında girdiği unutulmamalıdır ve bu mikroskobik olmasına karşın, canlı bir ruhun aracıdır. Enkarne olan ego, döllenmesine öncülük ettiği yumurtayla hassas bağlarla ilişkidedir ve fiziksel aracına gelecek herhangi bir zarardan, söz konusu araç her ne kadar olgun olmasa da bundan etkilenir. Ancak kuşkusuz, canlılık oluştuktan sonra, verilecek zarar daha ciddi boyutlara ulaşır ki bu sırada ego, bundan önce olduğu gibi aracını gölgelemek yerine bunun içine girer, bu egzoterik olgu ortak yasamızca da tanınır.</p>

  <p class="normal">Enkarne olmak üzereyken ve şiddetli bir biçimde geri döndürülen bir ego, bu şekilde neden olunan zaman kaybı bir yana, ciddi bir şok ve dolayısıyla acı çeker. Çünkü, doğum, ölümde olduğu kadar basit bir olay değildir. İki insan, bir yaratma sürecine girdiklerinde, kendileri aracılığıyla enkarne olmayı isteyen bir ego için giriş hakkını kapsayan bir pazarlığa girmiş sayılır. Bir ego bu fırsattan yararlanmayı isterse, bunun aracını yıktıkları taktirde söz konusu varlığa karşı ciddi bir suç işlerler ya da doğum kontrolü yönteminin haksızca bir uygulaması aracılığıyla egolara girişi reddettikleri taktirde, Tanrı ve Yaşamı Bağışlayan’a karşı sorumluluklarını yerine getirmekten aciz kalırlar.</p>
</body>
</html>
