<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8">6<br class="chapter" />
  Yedi Katmanlı İnsan</h1>

  <p class="normal">Şimdiye kadar verilen açıklamalardan da anlaşılacağı gibi insan, varoluşun yedi plânının her birinden aldığı cevherlerden oluşur. Yapısındaki bu unsurların aracılığıyla söz konusu plânlarla temasa girer ve herhangi bir plâna özgü bir unsurdan yoksun olduğu taktirde, bu plâna ait işlevleri yerine getiremez. Böylece bir insan, Üçüncü Plân’dan türeyen cevhere sahip olmadığı taktirde, şefkatli duygulardan yoksun olacak, kendisi bu tür duyguları hissetmekten aciz olduğu gibi başkalarının da bu tür duygularını anlayamayacaktır.</p>

  <p class="normal">Yedi plâna özgü bu cevherlerden her biri, kendi plânının yasalarına göre düzenlenir ve ezoterik literatürde bu “beden” olarak adlandırılır; fakat “bilinç durumu” ifadesi, söz konusu terimin ezoterik anlamına ilişkin daha doğru bir izlenim verir. Okurun, bu ezoterik öğretinin çağrışımlarını kavrayabilmesi amacıyla kendisini, Birinci Plân’ın maddesinden oluşan ve onun koşullarına yanıt veren fiziksel bedeninin yanı sıra, düzenli bir içgüdü sistemine ve bunların yol açtığı tutkulara sahip olduğunu göz önüne alması uygun olur. Aynı zamanda, kendi içindeki tutkunun, ‘uzaktan tümevarım’ aracılığıyla (oldukça yaygın bir fenomendir), başkalarının tutkularını algılama yetkinliğine sahip olduğunu gözünde canlandırmalı; bundan sonra, doğasının bu yanını psişik ya da tutkusal bedeni olarak adlandırmak ve bunun İkinci Plân ya da Alt Astral Plân’da işlev gördüğünü düşünmelidir.</p>

  <p class="normal">Daha sonra, duygusal doğasının buna benzer biçimde düzenlendiğini ve varoluşun buna ait plânına bağlı olduğunu düşünmeli; uslamlama yetenekleri ve soyut düşünce gücü için de bu şekilde düşünmelidir. Nihayet, spiritüel doğası ve çevresinde bireysel varlığının yapılandığı çekirdeği oluşturan ilahi yaşamın nihai kıvılcımı için de bu geçerli olmalıdır.</p>

  <p class="normal">Sonuçta, insan doğasının yedi farklı niteliğe sahip olduğu ve bu niteliklerden her birinin ezoterik bilimler tarafından bir beden olarak anıldığı anlaşılacaktır.</p>

  <p class="normal">Monad’ın, evrim süreci içinde, kendi çevresine her plânın maddesini topladığı düşünülür, fakat ilgili madde yığınlarının, hem öznel hem nesnel olarak işlev görmeye yetkin belirli bedenler biçiminde düzenlenmesi, uzun çağlar boyu deneyim ve gelişimin sağlanmasını gerektirir. Diğer bir deyişle, oluşan bedenlerin sırasıyla kendilerine ilişkin varoluş düzeylerinin işlevlerini yürütebilmeleri ve kendi tezahür plânlarının üzerindeki dış koşulların farkına varabilmeleri için yeterince gelişmeleri yüzyıllar alır.</p>

  <p class="normal">Fiziksel beden dolaysız bilinç aracılığıyla hem işlevini sürdürür hem çevresinin farkında olur, fakat ortalama insanda bu, ikili gelişimini ancak elde edebilen tek bedendir. Buna karşın kendisinde, İkinci, Üçüncü ve çoğunlukla uygar ırklarda Dördüncü Plân bedenleri, öznel işlevliğe yetkin olabilecek derecede yeterince gelişmişlerdir; fakat, beraberinde soyut düşünce gücünü taşıyan bir Beşinci Plân bedeninin geliştiğini görmek pek yaygın değildir; ve çoğunlukla gerçek bağlamda ruhanilikle karıştırılan Üçüncü Plân’a ait duygusal ideallerden farklı olarak, spiritüel yapının gerçek anlamda geliştiğini görmek ise çok daha nadirdir.</p>

  <p class="normal">Buna karşın, gelişmemiş bir insandaki bilinçaltı izlenimlerine karşılık, daha gelişmiş bir insanda, dolaysız bilinç sayesinde kendi çevresini algılamasını sağlayan bir, ya da daha fazla sayıda süptil bedenin geliştiğini görebiliriz. Dolayısıyla, genelde olduğu gibi, arkadaşlarının duygusal durumlarından, “kendisine ne olduğunu bilmeden” yalnızca bilinçaltı düzeyinde etkilenmek yerine, gelişmiş insan, arkadaşlarının duygularının tam olarak bilincindedir. Psişizm<sup class="calibre4"><a href="../Text/askveevlilik_split_036.html#footnote-100-30" id="footnote-100-30-backlink">[30]</a></sup> olarak adlandırılan olgunun daha küçük çaplı tezahürlerle giderek yaygınlaşmasıyla kanıtlandığı gibi, evrim süreci daha süptil bedenlerin giderek gelişimini sağlıyor.</p>

  <p class="normal">İnsanın doğasıyla ilgili, tüm bilinç durumlarının bir sentezinin, varoluşun en üstün biçimi olmasına karşın, herhangi bir bilinç durumuna yoğunlaşarak dikkati yalnızca söz konusu bilinç durumuyla sınırlamanın ve bu sayede, kendine özgü bir dünya bağlamında, bunun karşılık geldiği söz konusu tezahür plânını algılamanın mümkün olduğu çok az anlaşılan bir olgudur. Kişi bunu gerçekleştirdiğinde, onun “Üçüncü Plân üzerinde astral bedeninde işlev gördüğü” ya da bu işlevin Dördüncü Plân’da kendi somut zihninde gerçekleştiği söylenir; bu şekilde kendini buna adadığında, fiziksel biçim, bilincin sinir sisteminden kopması nedeniyle trans durumunda olur.</p>

  <p class="normal">Bu konuda gerekli bilgiye sahip olan kişiler, ulaşmış oldukları gelişim aşamasında aksi taktirde temasa geçemeyecekleri plânlar üzerinde bilinç yayılımını elde etmek amacıyla, kendi istekleriyle transa girerler. Ancak, ortalamanın biraz üzerinde gelişmiş insanlar arasında, uykuda istemdışı olarak bu bilinç yayılımının hangi boyutlara vardığı az bilinen bir konudur. Bununla birlikte, ruhsal evrimin gerçek amacı, bilinci ayırmaktan çok, bunu uyumlu duruma getirmektir; fiziksel bilinci aşmaya yönelik trans yöntemi bu konuda yalnızca geçici bir araçtır.</p>
</body>
</html>
