<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_25">23<br class="chapter" />
  Rasgele Cinsel İlişkiler ve Cinsel İşlevlerin Doğal Olmayan Kullanımı</h1>

  <p class="normal">Rasgele cinsel ilişkiler okültist tarafından önemsiz olarak geçiştirilmez, çünkü, bunların içsel plânlardaki sonuçlarını ve görünmeyen dünyada ortaya çıkardıkları nedenleri çok iyi bilir.</p>

  <p class="normal">Cinsellik ilişkisinin gerçek değeri ancak, insanın tüm yedi bedeninin birleşmesinin sağlanmasıyla elde edilebilir ve bu sadece bir yaşam süresinde değil bir evrim boyunca üstlenilecek bir görevdir. Sevgi duyguları, entelektüel ilgi ve spiritüel ideallerin tümünün de eşleşmesi gerekir ve bu sonuç ancak uzun yıllara dayanan yakın bir dostluk ilişkisi sayesinde gerçekleşebilir. Geçici beraberlikler en fazla duyuları bağlayabilir ve sonuçta daha derin bir birlikteliğin oluşmasını engeller çünkü her yeni ilişkide her şeye yeniden başlamak zorunda kalırız. Üst plânlara ancak sadakat yoluyla temas edebiliriz.</p>

  <p class="normal">Bir ruha, en azından cinsel ilişkide olduğu kadar yakın bir biçimde dokunduğumuzda, karmik bir bağ oluşur ve bundan sonra önemli bir zaman dilimi için de bir ilişki varlığını korur. Dolayısıyla, söz konusu bir birlikteliğe girdiğimizde kendimize, hangi koşullar altında bir ilişki kurduğumuzu sorgulamamız yerinde olur. Bir genelev sayesinde açılan kanal aracılığıyla ırksal bilince girme fırsatını yakalayan psişik güçler bir ruha, bunun en içsel kısmına girdiğinde yararlı olabilecek midir? Belki de bu tür düşüncelere daha çok önem verilmiş olsaydı; tensel düşkünlüklerinden ötürü toplumda, yaşama değerini veren her şeyden yoksun bırakılmış alt bir sınıfın oluştuğu olgusundan etkilenmeyen kesimin hareketlerine çeki düzen vermesine katkıda bulunabilirdi.</p>

  <p class="normal">Cinselliğin doğal olmayan biçimleriyle ilgili, tıp mesleğine yönelik kitaplar dışında yazmak geleneklerin kapsamına girmez. Ancak, bunlar, bilinci etkileyen bazı maddelerin gücüne ilişkin bilgiyle birlikte kara majinin kuvvetli tarafını oluşturduğu için, bunlara zorunlu olarak burada değinilecektir. Mistik olanın çekiciliğiyle, kötü amaçlı bir sefahat ağına çekilmek, bir okültizm öğrencisinin kesinlikle amacı olmamalıdır ve okült bir grupta inisiyasyon arayışında olan kişi dikkatli bir gözlemci olmalıdır. Çünkü bu tür grupların tümü, insanlığın yüksek çıkarlarına hizmet etmeyebilir.</p>

  <p class="normal">İnisiyasyon Yolu bilimsel bir araştırma değil bir inançtır ve ancak yüreği saf olan tanrısallığı bilebilir. Kişinin ahlakında herhangi bir sapma tehlike işaretidir ve konuya yeni başlayanlar, eleştiriye açık bir yaşam süren okültislerle görüşmekten kaçınmalıdır. Göklerin Krallığı, ne erkek ya da kadının öz-saygısını yitirmesi pahasına elde edilebilir ne de kötü olana göz yumarak herhangi bir inisiyasyonun değerli olmasını umut edebiliriz. Okült bir grup, saf olmayanı uzaklaştıracak denli yeterli yüksek ideallerle bezenmediği ölçüde, bundan uzak durmak gerekir.</p>

  <p class="normal">Bir okültist bilerek kendisini kötüye adayabilir ya da ele aldığı güçlere ilişkin bilgisizliğinden ötürü kötünün ağına düşebilir ve her iki durumda da, konuya yeni başlayanlar için bir tehlike oluşturur. Günümüzde Batı ezoterik tradisyonunda en azından İngiliz localarında, bilerek kötü olan kişi azdır. Ancak, öğrettiklerini iddia ettikleri konular hakkında dehşete düşürücü ve saygısız bir biçimde cahil olan birçokları, en azından bu kadar hatta daha da fazla tehlikelidir. Çünkü, kötü bir kişi savuşturulabilir ya da korkup kaçması sağlanabilir oysa, beceri sınırlarını aşmış bir çılgını yolundan döndürmek zordur.</p>

  <p class="normal">Uyuşturucu maddeler ya da cinsellikle oynanan her yerde tehlike vardır. Gerçek okültist, eğitim, disiplin, ve saf bir yaşam sürdürülmesiyle elde edilen spiritüel sezgiler aracılığıyla olayların gizli yanına ilişkin bir bilgiye ulaşır.</p>

  <p class="normal">Cinsel sapma, uygulamalı okültizmin bakış açısıyla iki türe ayrılabilir: Üreme organlarının tek başına uyarılması ve aynı cinsiyetten iki kişi tarafından karşılıklı uyarılması.</p>

  <p class="normal">Bunlardan ilkinde, sinir sistemine zarar verilir çünkü, önceki bölümde de açıklandığı gibi, eterik duble aracılığıyla buna karşılık gelecek herhangi bir geri dönüş olmadan bir enerji çıkışı olur. Ayrıca, bu şekilde açığa çıkan enerji olması gerektiği gibi İlahi olana döneceği yerde boşluğa karışır ve hemen hemen her zaman olduğu gibi söz konusu harekete fantezi eşlik ettiğinde, görünmeyen dünyaların alt plânlarında düşünce-formlan oluşur ve bu düşünce-formları kötü güçler tarafından ele geçirilmeye ve kendi hesaplarına aktif olmaya eğilimli olup, bunların oluştuğu yerin çevresine nüfuz eder. Burasının ortamını ve buraya gelen herkesi etkileyerek onları şehvet düşkünlüğüne davet eder. Bu düşünce biçimleri, Ortaçağ efsanelerinde erkek ve dişi şeytanlar olarak karşımıza çıkar.</p>

  <p class="normal">Aynı cinsiyetten kişiler arasındaki cinsel uyarıma gelince; bu, ritüelle birleştirildiğinde, okült gelişimi sağlamaya yönelik, oldukça iyi bilinen bir yoldur. Etnolog ve tarihçilerin kayıtlarında görüldüğü gibi, tüm ırkların gizli edimlerinde ve tüm çağlarda gerileme dönemlerinde uygulanmıştır. Aynı türde iki güç akışı çağrıldığında bunlar doğal olarak geri dönüş kanalı bulamazlar çünkü araçların her ikisi de aynı kutba aittir. Bu güçler, bu nedenle büyüsel amaçlar için elverişlidir. Dolayısıyla, güç elde etmenin en kolay yollarından biri olarak genelde müstehcen olarak anılan uygulamalardan yararlanıldığını görürüz. Durugörü yeteneğinin geliştirilmesi için bazı uyuşturucu maddelere başvurulduğunda da aynı ahlak yoksunluğu karşımıza çıkar. Bu işler yapılabilir fakat bunun bir bedeli vardır ve bu bedel de, bu şekilde deneyimleyen kişinin, kendini hiçbir sınırlama olmadan geri varlıklara vermesi koşuludur. Bölünmüş bir eğilime teşebbüs edildiğinde, psikologların çatışma Iconflict] olarak adlandırdığı durum gelişecek ve bunu zihinsel çöküş izleyecektir. Genç erkeklerden, kara-okültizmde çılgıncasına yararlanılması trajediden de öte bir şeydir. Kamuoyu, patlak veren bazı skandalların önemini kavrayamamakta ve dolayısıyla bunları yeterince ciddiye almamaktadır.</p>
</body>
</html>
