<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>askveevlilik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">Sunuş</h1>

  <p class="normal">Bu kitap, cinselliğe ilişkin ezoterik<sup class="calibre4"><a href="../Text/askveevlilik_split_036.html#footnote-100-9" id="footnote-100-9-backlink">[9]</a></sup> öğretiyi aktarmaktadır ve özellikle konuya ilişkin okült bilgiye sahip olmayan fakat açık bir zihinle, yaşam sorunlarını çözmelerine katkıda bulunabilecek bilgi arayışında olanlara hitap eder. Bu kişilere, burada açıklananların ışığı altında; her ırkın<sup class="calibre4"><a href="../Text/askveevlilik_split_036.html#footnote-100-10" id="footnote-100-10-backlink">[10]</a></sup>, hiçbir zaman açığa vurulmamış fakat bunu almaya layık oldukları düşünülen kişilere sözlü ya da el yazmalarıyla aktarılan tradisyonel<sup class="calibre4"><a href="../Text/askveevlilik_split_036.html#footnote-100-11" id="footnote-100-11-backlink">[11]</a></sup> gizli bir bilgeliğe sahip olduğu söylenebilir. Söz konusu tradisyon kesintisiz bir çizgi biçiminde çok eski zamanlara değin uzanır. Farklı ırksal tradisyonların genel eğilimi, kaynaklarına ulaştıkça ortak bir noktaya yaklaşmalarıdır.</p>

  <p class="normal">Kitabın ilk bölümünde, ezoterik öğretilerin genel anlamda kısa bir tanıtımı verilmektedir. Böylece, cinselliğe ilişkin ezoterik öğretilerin daha ayrıntılı açıklamasının okur tarafından anlaşılabilmesi hedeflenmektedir.</p>

  <p class="normal">Okurun burada ortaya konulan başlıca yaklaşımları kavraması ve yaşamla ilgili kendi deneyim ve gözlemlerini, kullanılan terminoloji kapsamında ifade etmeye çalışması, böylece bunların ne ölçüde aydınlatıcı olduklarını değerlendirmesi önerilir. Okur, söz konusu yaklaşımlar gerçek olduğu taktirde, yaşadığı olaylardan bazı sonuçların çıkacağını düşünmelidir. Dolayısıyla, olayların beklentileri doğrultusunda gelişip gelişmediğini gözlemlemelidir. Bu şekilde, okült bilimlerin sırlarına sahip toplulukların herhangi birinde inisiye olmayan biri için, olabildiğince, ezoterik öğretilerinin pratik uygulamalarına ilişkin bilgi edinmek mümkün olacaktır.</p>

  <p class="normal">Ezoterik konular hakkında daha önceden bilgi sahibi olanlar için de bazı açıklamaların yapılması gerekir. Çünkü konu hakkında en bildik kitaplar, cinsel-büyünün herhangi bir biçiminin ne denli tehlikeli olduğunu defalarca vurgular ve bunun tüm biçimlerinin tartışma götürmez bir biçimde “sol el yolu”na<sup class="calibre4"><a href="../Text/askveevlilik_split_036.html#footnote-100-12" id="footnote-100-12-backlink">[12]</a></sup> dair kara büyü olduğunu açıklar. Bu durum, tıpkı konuyu fiilen deneyimleyenlerin farkında olacağı gibi, bu büyük gücün kimi yönleri ve bunun tutkular yönünde uygulaması söz konusu olduğunda kesinlikle doğrudur. Bu yönlere, bu konuda bilgisiz olanların bunlara karşı uyarılmaları amacıyla kitabın son bölümlerinde değinilmiştir.</p>

  <p class="normal">Batılı okültist, cinsel güçlerin, yüksek yönleriyle güçlü canlandırıcı unsurlar olduğunu ileri sürerek, Batı’da oldukça yaygın Doğu geleneğinden ayrılır<sup class="calibre4"><a href="../Text/askveevlilik_split_036.html#footnote-100-13" id="footnote-100-13-backlink">[13]</a></sup>. Söz konusu yönler tümüyle fiziksel işlevlerden ayrılmıştır ve zihin ile ruhu ilgilendirir. Madam Blavatsky, bir okültizm klasiği <span class="ideitalik">The Secret Doctrine’</span>de (Gizli Öğreti) buna değinir:</p>

  <p class="normal">“Yaşam İksiri ve Filozof Taşı<sup class="calibre4"><a href="../Text/askveevlilik_split_036.html#footnote-100-14" id="footnote-100-14-backlink">[14]</a></sup> gibi simyasal sonuçların elde edilmesi için... erkek Simyacı, dişinin <span class="ideitalik">spiritüel</span> desteğine gerek duyuyordu. Fakat bunu fiziksel birleşme olarak algılayan Simyacının vay haline! Bu tür bir saygısızlık Kara Maji’ye dönüşür ve birtakım başarısızlıklar bunu izler. Eski zamanların gerçek simyacısı kendisine yardım etmesi için yaşlı kadınları tutar ve dikkatlice gençlerden sakınırdı; ve bunlardan biri evlendiği taktirde, yaptığı işlemlerden hem önce, hem sonra eşlerine birer kız kardeş olarak davranırlardı.” <span class="ideitalik">(Gizli Öğreti,</span> Cilt 3, s. 449)</p>

  <p class="normal">Ezoterik bilimlerin Doğu ve Batı ekollerinin öğretileri neredeyse aynı olmasına karşın, farklı Işınlar<sup class="calibre4"><a href="../Text/askveevlilik_split_036.html#footnote-100-15" id="footnote-100-15-backlink">[15]</a></sup> üzerinde ve farklı Büyük Üstatlar [Masters]<sup class="calibre4"><a href="../Text/askveevlilik_split_036.html#footnote-100-16" id="footnote-100-16-backlink">[16]</a></sup> ile çalıştıkları, inisiyeleri eğitme yöntemleri temelde farklılıklar gösterir. Bu ifadede herhangi bir küçümseme algılanmamalıdır; bütün Işınlar (okült bağlamda) İlahi Güneş’ten kaynaklanır. Doğu geleneği harika bir edebiyata sahiptir ve büyüyerek muazzam bir ağaç olmuş; bunun altında yaşayan ırklar yaşamlarını bu gölgede sürdürmüş ve herkes tarafından, bunu en az anlayan insanlar tarafından bile onurlandırılmıştır. Batı geleneği, çağlar boyunca süren kıyımlardan ötürü neredeyse tüm eski belgelerini yitirmiştir fakat hâlâ Büyük Kapı’nın Anahtarlarını elinde tutmakta ve arayanlara bunu açmaktadır.</p>

  <p class="normal">Doğu ve Batı ekolleri, cinsellik terimi çerçevesinde ifade ettiğimiz yaşamın söz konusu güçleri ve olgularına karşı benimsedikleri tutumda büyük ölçüde birbirinden ayrılır. Doğu ekolüne göre, kadın her açıdan aşağı bir düzeyde ve oldukça az gelişmiştir;<sup class="calibre4"><a href="../Text/askveevlilik_split_036.html#footnote-100-17" id="footnote-100-17-backlink">[17]</a></sup> buna karşılık pek çok Batılı, kadını erkekten üstün, esin veren, ideallerin koruyucusu olarak görür. Bu farklı tutumlar, her iki geleneğin ezoterik yöntemlerinde yansımalarını bulur. Doğulu okültist, peçeyle örtünen kadınlarda, yüce ve büyük güç gerektiren çalışmalarında kendisine yoldaşlık edecek zihinsel ve ruhsal açıdan uyumlu bir kadını nadiren bulabilir. Bu tür bir çalışmada cinsellik üstün yönleriyle kullanılmadığı taktirde, bundan tümüyle kaçınmak gerekir. Bu nedenle Doğu geleneği, dişi cinsin, yaşama ezoterik bir katkıda bulunması için hiçbir yer bırakmaz. Öte yandan Batı geleneğinde kadın, tıpkı toplumsal ve siyasal yaşamda olduğu gibi önemli bir işlev üstlenir.</p>

  <p class="normal">Irklar arasında kadınları ayrıma götüren hangi koşullar olursa olsun, Anglo-Sakson<sup class="calibre4"><a href="../Text/askveevlilik_split_036.html#footnote-100-18" id="footnote-100-18-backlink">[18]</a></sup> ırkların gelişmiş yaşam düzeylerinde hiç kimse cinsellik unsurunu yadsıyamaz. Birçok Doğulu inisiyatör,<sup class="calibre4"><a href="../Text/askveevlilik_split_036.html#footnote-100-19" id="footnote-100-19-backlink">[19]</a></sup> Batılı öğrencilerle olan ilişkilerinde, söz konusu unsurun bunların yaşamlarındaki büyük önemini değerlendirmekten aciz kaldığı için başarılı olamamıştır. Bu konuda içten ve yüce bir amaçla gerçek bir bilgelik payı olabilir, ne var ki, Batılı insanın yapısını anlamak her zaman kolay değildir. İnsanda üst düzeyde merkezler uyandığında bunlar, Batı Işını’nın Batılı ‘araç’ta<sup class="calibre4"><a href="../Text/askveevlilik_split_036.html#footnote-100-20" id="footnote-100-20-backlink">[20]</a></sup> oluşturduğu etkinlik türüne göre işlemeye yatkındırlar ve söz konusu Işın ile araç, her ikisi de anlaşılmadığı taktirde karışıklık ortaya çıkabilir.</p>

  <p class="normal">Bu tür bir kitapta bu konuyu ayrıntılarıyla ele almak mümkün değildir, fakat kuşkusuz burada verilecek bilgiler deneyimli kişileri aydınlatacak yeterlilikte olacaktır. Okültizm üzerine çalışanlar arasında son derece yaygın olan sinirsel gerilim büyük ölçüde, araçlar arasında yaşam güçlerine<sup class="calibre4"><a href="../Text/askveevlilik_split_036.html#footnote-100-21" id="footnote-100-21-backlink">[21]</a></sup> ilişkin uygun bir dağılımın sağlanamamasından kaynaklanır.</p>
</body>
</html>
