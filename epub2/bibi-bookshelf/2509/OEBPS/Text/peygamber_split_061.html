<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_61"><span class="idebold">KAÇINILMAZ SONA DOĞRU...</span></h2>

  <p class="normal">İsa Peygamber Tabor Dağı’nda bu yaşananlardan sonra, kaçınılmaz sona doğru havarileriyle birlikte Yeruşalim’e doğru yola çıktı... Yeruşalim’in Doğu kapısından içeri girerlerken hepsi kendilerinin neyi beklediğini çok iyi biliyorlardı... Ancak kendilerini bekleyen de, vazifelerinin bir parçasıydı... Dağlarda gizlice yaşamaktansa, şartlar ne olursa olsun gerçeği haykırmalıydılar... İşte bu kararlılık ve bilinçle Yeruşalim’e ayak bastılar...</p>

  <p class="normal">Bir anda İsa Peygamber’in geri geldiği duyulmuştu... Kendisini sevenler ve hala bağlılıklarını sürdürenler derhal çevresini sarıverdi... Bir kortej eşliğinde şehre girdi... Bu görkemli geri dönüş, Yeruşalim’in Dini Otoriteleri’ne açık bir başkaldırı demekti... Her şeyi göze alarak İsa geri dönmüştü... Bu haber bir anda tüm şehre yayıldı...</p>

  <p class="normal">Sabah olunca çevresini etten bir duvar gibi ören yandaşlarıyla birlikte Dini Otoriteler’le karşı karşıya gelmek için şehrin mabedine gitti... Mabedin avlusunda tüccarlar ve tefeciler para hesapları ile meşguldüler... Bunu görünce büyük bir kızgınlıkla: <span class="ideitalik">“Benim evime dua evi denilecek fakat siz onu haydut ini yapıyorsunuz!...”</span> diye bağırdı.</p>

  <p class="normal">Sözlerindeki gücün etkisi ve çevresini saran yandaşlarının kararlılığı karşısında, mabedin avlusunda para hesabı yapan tüccar ve tafeciler derhal orayı terketmek zorunda kaldılar... Mabedin rahipleri de bir anda büyük bir kalabalıkla ortaya çıkıveren İsa Peygamber’in bu sözleri karşısında oldukları yere çivilenmiş gibi durmuş O’na bakıyorlardı... Halkın İsa’dan ümitlerini kestiklerini düşündükleri bir anda böylesine güçlü bir şekilde halkın O’nu desteklediğini gören dini yetkililer büyük bir şaşkınlık içindeydiler...</p>

  <p class="normal">Burada yaşananlar yine kısa bir sürede tüm şehre yayılmış ve halkın İsa’ya olan desteği daha da artmıştı... Bunu gören Sanedrin Mahkemesi’nin yetkilileri, İsa’yı derhal tutuklamanın halk üzerinde olumsuz bir etki meydana getireceğini anladılar. Ferisiler ve Sadukiler’in kotrolunda bulunan Sanedrin Mahkemesi’nin üyeleri, bu olayı soruşturmak için birkaç gün sonra oraya bir heyet yolladılar.</p>

  <p class="normal">Heyet, İsa peygambere: <span class="ideitalik">“Bu şeyleri hangi yetkiyle yapıyorsun? Ve bu yetkiyi sana kim verdi?”</span> diye sordular. İsa kendisine yöneltilen bu soruya cevap bile vermedi. Bir zamanlar katlettikleri Vaftizci Yahya ile ilgili onlara bir soru sormakla yetindi.</p>

  <p class="normal">– <span class="ideitalik">“Yahya’nın vaftizi neredendi? Gökten mi? Yoksa insandan mı?”</span></p>

  <p class="normal">Ferisilerden oluşan heyet buna ne cevap vereceklerini şaşırdılar. Bu, aslında son derece kurnazca sorulmuş bir soruydu. Çünkü halkın gözünde Vaftizci Yahya’nın bir peygamber gibi görüldüğünü Ferisiler ve Sadukiler gayet iyi biliyorlardı. Bu nedenle eğer insandandır, deseler Yahya’nın peygamberliğine inanan halkın eleştirilerine uğrayacaklardı... Göktendir deseler bu sefer İsa Peygamber: <span class="ideitalik">“Öyleyse niçin ona iman etmediniz”</span> diye sorabilirdi...</p>

  <p class="normal">Heyet, <span class="ideitalik">“bu konuda bir şey bilmiyoruz”</span> demekle yetindi... Heyet, İsa ile daha fazla konuşmanın bir işe yaramayacağını anlamıştı... Geri dönerek aralarında geçen konuşmaları mahkeme üyelerine bildirdiler. Sonuç ortadaydı... İsa’nın daha önce olduğu gibi, bu sefer de geri adım atmak gibi bir niyeti yoktu... Hatta sözlerini daha da sivrileştirmişti. Ancak halkın tepkisi yüzünden alenen O’nu tutuklamaktan da çekiniyorlardı. Birkaç kez O’nu gizlice tutuklamak için asker de yolladılar. Fakat yolladıkları askerler O’nun yanında kuzuya dönüşüyorlar ve görevlerini yapamadan geriye dönüyorlardı... İsa’nın karşısındaki kişileri adeta ipnoz edercesine etki altına aldığının farkındaydılar. Bu nedenle O’nu gizlice tutuklamaları da mümkün olamıyordu. Bu yaşananlara bir de, askerlerin gözü önünde aniden kaybolması da eklenince Mahkeme Üyeleri nasıl zorlu bir kişiyle mücadele etmekte olduklarını daha iyi anladılar...</p>

  <p class="normal">İsa Peygamber, karşısındaki kişilerin bu çaresizliğinden yararlanarak konuşmalarının dozunu arttırdıkça artırıyordu:</p>

  <p class="normal">– “İsa halka ve şakirtlerine söyleyip dedi: Yazıcılar ve Ferisiler Musa’nın kürsüsünde otururlar; bundan dolayı size söyledikleri bütün şeyleri yapın ve tutun; fakat onların işlerine göre yapmayın. Çünkü söylerler ve yapmazlar. Fakat onlar bütün işlerini insanlara hoş görünmek için yaparlar. Ziyafetlerde üst yeri ve havralarda baş yerleri ve çarşıda insanlar tarafından Rabbi diye çağrılmayı severler.” (MATTA: 23/1-3,5-8)</p>

  <p class="normal">Ferisileri halkın gözünde küçük düşürücü bu sözler, Mahkeme Üyeleri’nce büyük bir tedirginlik yaratmıştı... Çünkü bu sözler halkın gözünde “dini otoriteyi” ciddi bir şekilde sarsabilirdi.</p>

  <p class="normal">Bu konuşmadan bir kaç gün sonra, mabetteki bir başka konuşması sırasında Ferisiler, İsa’dan bu tür konuşmalarına bir son vermesini istediler. İsa’nın Ferisilere cevabı yenilir yutulur gibi değildi:</p>

  <p class="normal"><span class="ideitalik">–</span> “Lakin vay başınıza, Yazıcılar ve Ferisiler, iki yüzlüler! Çünkü siz göklerin melekutunu insanların yüzüne kapıyorsunuz. Zira siz kendiniz girmiyorsunuz, girenleri de bırakmıyorsunuz ki girsinler... Ey kör kılavuzlar, siz küçük sineği süzerek ayırırsınız, fakat deveyi yutarsınız... Vay başınıza Yazıcılar ve Ferisiler, ikiyüzlüler! Çünkü siz bardağın ve çanağın dışını temizlersiniz fakat onların içi soygunculuk ve taşkınlıkla doludur. Sen ey kör Ferisi, önce bardağın ve çanağın içini temizle ki, dışı da temiz olsun. Vay başınıza Yazıcılar ve Ferisiler, ikiyüzlüler! Çünkü siz badanalı kabirlere benzersiniz ki, dıştan güzel görünürler fakat içten ölü kemikleri ile doludurlar.” (MATTA: 23/13,24-27)</p>

  <p class="normal">Mabette Ferisiler ve Sadukiler’e karşı yaptığı bu konuşma, bardağı taşıran son damla olmuştu... Artık ne pahasına olursa olsun İsa denilen bu adam tutuklanmalıydı... Peygamber de bunu farketmiş olmalı ki, bu konuşmadan sonra havarileriyle birlikte Yeruşalim’i terk ederek Zeytinlik Dağı’na çekildi... Zaten konuşmasını şu sözlerle bitirmişti:</p>

  <p class="normal"><span class="ideitalik">–</span> “Ey Yeruşalim!. Peygamberleri öldüren ve kendisine gönderilenleri taşlayan Yeruşalim!... İşte eviniz size ıssız bırakılacak. Çünkü size diyorum: ‘Rabbin ismi ile gelen mübarek olsun’ deyinceye kadar, artık siz beni göremeyeceksiniz.” (MATTA: 23/37-39)</p>
</body>
</html>
