<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_87"><span class="idebold">PEYGAMBER OKUMA YAZMA BİLİYOR MUYDU?...</span></h2>

  <p class="normal">Muhammed Peygamber, kendi göreviyle ilgili bütün incelikleri ve ayrıntıları doğmadan önce belirlemiş olmasına rağmen, dünyaya doğduktan sonra, vazifesini unutmuş olarak yaşamaya başlamıştır. Dünyaya doğan bütün varlıklar nasıl bir unutma sürecinden geçmek zorunda kalıyorsa, kendisi de; evrenin bu noktasında işlemekte olan bu yasaya uymak zorundaydı. Bu nedenle doğmadan önce son derece geniş açık bir şuura ve bilgi birikimine sahip olan Muhammed Peygamber, uzun bir süre kendi kökeniyle ilgili açık bir bilgiye sahip olamadan yaşamış olan bir görevliydi.</p>

  <p class="normal">Kendisiyle ilgili, kendi kökeni ve vazifesi hakkında en açık bilgiye yaşadığı “Miraç” olayında ulaşabilmiştir.</p>

  <p class="normal">O zamana kadar kendi kökeniyle ilgili ve dünyadaki vazifesiyle ilgili açık bir bilgiye sahip olmadığını O’nun kendi sözlerinden de çıkartabilmekteyiz... O meşhur; <span class="ideitalik">“eşyanın hakikatiyle ilgili bilgiye”</span> sahip olma isteğini belirten sözleri bunun en açık örneklerinden biridir.</p>

  <p class="normal">İşte bu isteğine Mirac’ta büyük bir oranla kavuşmuştur. Kendisinin “ümmi” olduğunun söylenmesi aslında bu gerçeği ifade etmek içindi. Yani <span class="ideitalik">“ümmi”</span>ydi. Yani bir çok şeyi <span class="ideitalik">“unutarak”</span> gelmişti. Mevcut bilgilerinden belli bir süre hiç yararlanamamıştır. Ancak bu konuda çok büyük bir yanlış yoruma gidilerek kendisinin okuma yazma bilmediği gibi bir iddia ortaya atılmıştır.</p>

  <p class="normal">Kur’an Muhammed’in <span class="ideitalik">“ümmi”</span> olduğunu söyler. Günümüze kadar bu konuda yapılan çevirideki yorumlar; genellikle kendisinin okuma-yazma bilmediği yönünde olmuştur.</p>

  <p class="normal">Oysaki kendisi aynı zamanda ticaretle de uğraşmış olan bir kimseydi. Mal alırdı ve mal satardı. Bir çok araştırmacı kendisinin hiç değilse ticari işlerini yönlendirebilecek düzeyde, okuma-yazması olması gerektiğini iddia ederler. Ancak bu iddia, Peygamber’in okuma-yazma bilip bilmediğini ortaya çıkaracak derecede güçlü değildir. Çünkü o devirde okuma - yazma bilmeden de, bu tür bir alış-verişlerin yapılabileceği rahatlıkla düşünülebilinir.</p>

  <p class="normal">Fakat şurası bir gerçek ki; okuma -yazma bilmediği sadece kendisinden sonra ileri sürülmüş olan bir iddiadır. Kendisinin okuma-yazma bilmediğiyle ilgili elde kesin hiç bir kanıt yoktur.. Çünkü elimizde sadece <span class="ideitalik">“ümmi”</span> olduğunu söyleyen bilgiler olmasına rağmen okuma-yazma bilmediğini söyleyen tek bir kanıt bile yoktur...</p>

  <p class="normal">Bu konuda çağdaş yorumları ve yaklaşımlarıyla dikkatleri üzerinde toplayan Prof. Dr. Yaşar Nuri Öztürk, <span class="ideitalik">“Kur’an’daki islam”</span> adlı kitabında şunları yazmıştır:</p>

  <p class="normal"><span class="ideitalik">“Hayır öyle bir şey söylenmiyor. Söylenen aynen şudur: ‘Sen bundan önce bir kitap okumuyordun. Elinle de onu yazmıyorsun. Eğer öyle olsaydı inkarcılar elbette kuşkulanırlardı.’ Hz. Peygamber kitabi bilgilerden habersizdi. Ehlikitap’ın elindeki kitapları da okumamıştı. Kur’an bu durumda olanlara ümmi diyor. Nitekim Kur’an’a göre, Peygamberimiz’in hitap ettiği toplum da ümmidir. O halde Peygamberimiz’in kitap okumamış, aldığı vahiyleri kendi elinin ürünü olarak yazmamış olması onun okuma yazma bilmediği anlamına gelmez. Bize göre de Hz. Peygamber nübüvetinin ilk zamanlarında okuma yazma bilmiyordu. Ama sonradan öğrendiğine hiç kuşku yoktur. Ve bu onun için muhakkak çok kolay olmuştur. Aldığı vahiylerin ilk emri “oku” olan bir Peygamber’in başka türlü davranması düşünülemez. Nitekim Ebul Velid, Peygamberimiz’in okuyup yazma bildiğini ispat için bir eser yazmış, çağımızın büyük islam bilgini Muhammed Hamidullah da Hz. Peygamber’in sonraki zamanlarda okuma yazma öğrendiğini bilimsel açıdan ispatlamıştır.”</span></p>

  <p class="normal">Evet... Konu bizi bir hayli meşgul etti... Prof. Dr. Yaşar Nuri Öztürk’ün kaleminden bu notları da aktardıktan sonra, dilerseniz biz yine kaldığımız yerden devam edelim...</p>
</body>
</html>
