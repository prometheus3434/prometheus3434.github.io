<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_67"><span class="idebold">İSA PEYGAMBER’E NE OLDU?</span></h2>

  <p class="normal">Yukarıda aktardığımız gelişmelerden sonra hemen herkesin aklına takılan soru, peki o halde İsa Peygamber’e ne oldu sorusuydu... Aslında bu soruya <span class="ideitalik">“ezoterik bilgiler”</span> binlerce yıl önce bir açıklama getirmişti ama işin güzel tarafı ezoterik öğretilerle günümüz biliminin belli bir noktada buluşmuş olmasıydı...</p>

  <p class="normal">İşin bir başka ilginç yanı da, İsa Peygamber’den asırlarca sonra vahyedilen Kur’an-ı Kerim’de de İsa Peygamber’in çarmıhta ölmediğinin söylenmesiydi:</p>

  <p class="normal">“Oysa O’nu öldürmediler ve asmadılar, fakat onlara öyle göründü. Ayrılığa düştükleri şeyde doğrusu şüphededirler, bu husustaki bilgileri ancak sanıya uymaktan ibarettir. Kesin olarak onu öldürmediler...” (NİSA, 4/156-158)</p>

  <p class="normal">Konunun düşündürücü olan bir başka yönü de; İsa Peygamber’in çarmıha gerildikten sonra, bu kadar kısa bir süre içinde ölmüş olduğuna, Roma Valisi Pilatus’un da inanmamış olmasıydı:</p>

  <p class="normal">“Arimatealı Yusuf geldi ve cesaret edip, Pilatus’a gitti İsa’nın cesedini istedi. Pilatus onun öldüğüne şaştı ve yüzbaşıyı yanına çağırıp: Öleli epeyi oldu mu? diye ondan sordu. Yüzbaşıdan öğrendiği zaman cesedi Yusuf’a bağışladı. O da keten bezi satın aldı. Onu indirip keten bezine sardı ve kayada oyulmuş bir kabre koydu ve kabrin kapısına bir taş yuvarladı. Mecedelli Meryem onun nereye konulduğunu görüyorlardı.” (MARKOS, Bab: 15/43-47)</p>

  <p class="normal">Arimatealı Yusuf’un, çarmıhtan indirdiği İsa Peygamber’in henüz daha ölmediğini ne zaman anladığını bilemiyoruz. Belki de en başından beri bunu planlamış da olabilir... Hatta; zaten İsa Peygamber’in çarmıha gerilmesine kesinlikle gönlü razı olmayan Pilatus ile aralarında gizlice bir anlaşma ve plan da yapmış olabilirler. Bununla ilgili de elimizde bir bilgi yok. Ancak böyle bir anlaşmanın da ihtimal dahilinde olduğunu ileri süren çok sayıda araştırmacı bulunmaktadır.</p>

  <p class="normal">Arimatealı Yusuf önce hiç kimsenin şüphelenmemesi için İsa Peygamber’i mezara koymuştur. Sebt günü geçince gelenekler gereği cesedin merhemlenmesi gerekiyordu...</p>

  <p class="normal">“Sebt günü geçince Mecedelli Meryem ve Yakub’un annesi Meryem ve Salome gelip ona sürmek için baharatlar satın aldılar. Ve haftanın ilk gününde sabah çok erken vakit, kabre geldiler. Aralarında diyorlardı: ‘Kabrin kapısından taşı bize kim yuvarlayacak?’ Çünkü pek büyüktü. Ve gözlerini kaldırınca, taşı yuvarlanmış gördüler. Kabre girerek, sağ tarafta beyaz kaftan giyinmiş bir genci oturuyor gördüler ve çok şaştılar. O da onlara dedi: şaşmayın, siz haça gerilmiş olan Nasıralı İsa’yı arıyorsunuz; o kıyam etmiştir; burada değildir; işte onu koydukları yer. Fakat gidin, onun şakirtlerine ve Petrus’a deyin: O sizden önce Galile’ye gidiyor; size dediği gibi kendisini orada göreceksiniz.” (MARKOS, Bab: 16/1-8)</p>

  <p class="normal">İsa Peygamber Zeytinlik Dağı’nda daha önce gerçekten de böyle bir kehanette bulunmuştu...</p>

  <p class="normal">Mezarda karşılaşılan beyaz kaftanlar giymiş genç büyük bir ihtimalle Arimatealı Yusuf’un adamlarından biriydi ve İsa Peygamber’in kendilerini Galile’de bekleyeceğini haber vermek için orada bekliyordu.</p>

  <p class="normal">İsa Peygamber’in yukarıda sözü edilen kıyam etmesini ruhsal bir fenomen olarak yorumlayanlar da vardır. Onlara göre İsa Peygamber öldükten sonra, “atral bedeniyle” ruhsal bir fenomen olarak şakirtlerine görülmüştür.</p>

  <p class="normal"><span class="ideitalik">“Kıyam etmek”</span> demek mecazi anlamını bir kenara bırakacak olursak; en basit anlamıyla ayağa kalkmak demektir. Burada İsa Peygamber’in <span class="ideitalik">“kıyam etmesi”</span> de en basit anlamıyla ayağa kalktığı anlamında kullanılmış olması daha akla yatkın gelmektedir. Çünkü eğer ruhsal bir fenomen söz konusu olacaksa, yani astral bir görünümle şakirtlerine kendisini gösterecekse, niçin bulunduğu yerden 170 km uzaklıktaki Galileyi buluşma yeri olarak seçsin ki?!... İsa Peygamber ruhsal varlık olarak havarilerine dilediği her yerde ve dilediği her zaman görülebilirdi.</p>

  <p class="normal">İsa Peygamber’in Galile’yi işaret etmesinin en önemli sebebi ruhsal bir varlık olarak değil, etten kemikten canlı bir insan olarak yaşamına devam etmesinden ötürüydü. Çünkü Galile, Roma’nın hakimiyet alanının dışındaydı ve orada en cesur ve sadık yandaşları bulunmaktaydı. Saklanması çok daha kolay olacaktı... Unutulmamalıdır ki, artık İsa Peygamber’i herkes öldü biliyordu ve bunun asla zedelenmemesi gerekmekteydi. Bunun için de kimseye görülmeden buralardan bir an evvel uzaklaşması gerekiyordu. Ancak en yakın dostlarına henüz daha Galile’ye gitmeden önce de görülmüş olduğunu yine incil’de anlatılanlardan anlıyoruz:</p>

  <p class="normal">“İsa kendisi ortalarında durup onlara: Size selamet, dedi. Fakat onları yılgınlık aldı ve çok korkarak bir ruh gördüklerini sandılar. Ve onlara dedi: Neden şaşıyorsunuz? Niçin yüreğinizde düşünceler doğuyor? Ellerime, ayaklarıma bakın; bizzat benim, kendim. Bana ellerinizi sürün ve bakın; çünkü bende olduğunu gördüğünüz gibi, bir ruhta et ve kemik yoktur. Bunu söyledikten sonra (o anda hala derin yaralı olan) ellerini ve ayaklarını onlara gösterdi. Onlar sevinçten henüz inanmayıp şaşmakta iken, onlara dedi: ‘Burada yiyecek bir şeyiniz var mı?’ Kendisine bir parça kızarmış balık verdiler. Onu aldı ve önlerinde yedi.” (LUKA, Bab: 24/36-43)</p>

  <p class="normal">Bu anlatımlardan da, İsa Peygamber’in ruhsal bir varlık olarak değil, canlı bir insan olarak görüldüğü tüm açıklığıyla ortadadır.</p>

  <p class="normal">Güvenlik açısından İsa Galile’ye hareket etmeden önce havarileri ile hep kapalı yerlerde ve büyük olasılıkla geceleri buluşmaktaydı. Fakat Galile’ye gidişi sırasında ve Galile’de çeşitli yerlerde çok sayıda kişi tarafından görülmüş olduğu tarihi kayıtlara da geçmiştir. Günümüze kadar ulaşabilen belgeler; İsa Peygamber’in 500’den fazla kişi tarafından görülmüş olduğunu ifade etmektedir. İsa Peygamber’le karşılaşanlar arasında Pavlus da bulunmaktadır. Sadece Hristiyanlığın temellerini atması ile değil, aynı zamanda o devirde meydana gelen olayları günümüze aktarmasından dolayı iyi bir tarihçi olarak da kabul edilen Pavlus’un, ilk başta koyu bir Ferisi olduğu bilinmektedir. İsa Peygamber ile karşılaşıncaya kadar, İsa Peygamber’e inananlara büyük eziyetler yaptığı bizzat incil’deki anlatımlardan da bellidir. Zaten kendisinin kaleme aldığı incil’in “Resuller’in işleri” bölümünde, bunu kendisi de kabul eder:</p>

  <p class="normal">“Ve Saul<a href="../Text/peygamber_split_098.html#footnote-600-9" id="footnote-600-9-backlink">[9]</a> hala Rabbin şakirtlerine karşı tehdit ve katil soluyarak Başkahine geldi ve erkek olsun, kadın olsun, bu yoldan olanları bulursa, bağlı olarak Yeruşalim’e getirebilsin diye başkahinden şam’a havralara mektuplar istedi.” (RESULLERİN İŞLERİ, Bab: 9/1-2)</p>

  <p class="normal">Neden özellikle şam’a?... Ferisiler İsa’nın hayatta kaldığını ve şam’a doğru kaçtığını duymuş muydu?... Büyük bir ihtimalle evet...</p>

  <p class="normal">Pavlus da, İsa Peygamber’in havarilerini ve yakın dostlarını hatta belki de İsa Peygamber’i tutuklayıp, Yeruşalim’e getirmek için yola çıkmıştı ancak işler düşünüldüğü gibi gelişmedi... Nasıl mı? Kendi anlatımından takip edelim...</p>

  <p class="normal">“Ve yolda giderken, şam’a yaklaştığı zaman vaki oldu ki, gökten bir nur ansızın çevresinde parladı. Ve yere düşüp bir sesin kendisine: ‘Saul, Saul niçin bana eziyet ediyorsun?’ dediğini işitti. O da: ‘Ya Rab, sen kimsin?’ dedi. Ve o dedi: ‘Ben eza ettiğin İsa’yım. Fakat kalk ve şehre gir ve ne etmen gerekir sana söylenecek.’ Onunla yolculuk eden adamların nutku tutulup durdular. Sesi işitiyorlar fakat kimseyi göremiyorlardı.” (RESULLERİN İŞLERİ, Bab:9/3-7)</p>

  <p class="normal">Bu anlatımdan, İsa Peygamber’in fiziksel olarak değil, ruhsal olarak Pavlus ve adamlarıyla irtibata girdiğini anlıyoruz. İsa Peygamber’in yaşamı incelendiğinde; dini literatürlerde mucize adı verilen çeşitli tipteki parapsikolojik fenomenleri (Telepati, Durugörü, Telekinezi, işınlanma, şifacılık vs...) rahatlıkla kullandığı görülmektedir.</p>

  <p class="normal">Bu tür fenomenlerin özellikle o devirde yaşayan insanların üzerinde önemli etkiler meydana getirdiği biliniyor. Hatta bu tür parapsişik fenomenler gösteremeyen bir peygamberin o devirlerde halk tarafından kabul görmesi bile mümkün değildi. Halk bu konularda bilgisiz olduğu için, bu tür fenomenleri ilahi belirtiler olarak nitelemekte ve bu fenomenleri sadece peygamberlerin sergileyebileceklerine inanmaktaydılar.</p>

  <p class="normal">İsa Peygamber’in de, zaman zaman bu tür fenomenlere baş vurması bu nedenle son derece doğaldır. Örneğin Pavlus’a demateryalize olarak değil de, normal yollarla görülse ve yolda normal bir insan gibi onun karşısına çıksaydı, büyük bir ihtimalle Pavlus, İsa Peygamber’in üzerine adamlarını salıp onu yakalatabilirdi. Ancak böyle bir psişik fenomen aracılığıyla Pavlus ile irtibata girmeyi seçmesi, bir tarihin akışını değiştirmiştir. Evet bu, hiç de abartılı bir söz olarak değerlendirilmemelidir. Çünkü herkesin bildiği gibi Hristiyanlık diye şu anda bir din varsa, bu tamamen Pavlus’un sayesinde olmuştur. Gerçi bu dinin ne kadar İsa Peygamber’in öğretisinden uzak olduğundan bahsetmiştik ama yine de Pavlus olmasaydı bu kadarı bile gerçekleşemeyecekti. Hatta birçok araştırmacının dediği gibi eğer Pavlus’u İsa Peygamber bu şekilde etkileyip ona bazı sorumluluklar vermeseydi, İsa Peygamber’in öğretisi ve yapmaya çalıştıkları, küçük bir “İsrail Tarikatı” olarak kalabilirdi...</p>

  <p class="normal">Pavlus, İsa Peygamber’in öğretisi ile karşılaşmadan önce, bağnaz ve tutucu Ferisiler’den biriydi. Ferisiler’e fanatik bir tarzda sarılmış, kendi doğrularından başka hiç bir doğrunun varolabileceğini asla düşünemeyen, hırçın ve egoist mizaçlı bir yapıya sahipti. İyi bir konuşmacıydı. Onun bu özelliği Hristiyanlığın dinselleşmesinde önemli bir rol oynadığı da ayrı bir gerçektir. <span class="idebold">Ancak hiç bir zaman unutulmamalıdır ki, fanatik bir Ferisi’den, fanatik bir Hristiyan doğmuştur...</span></p>

  <p class="normal">Kendisini bütün gücüyle bu yeni dinin kurumsallaşmasına adamış olan Pavlus, Hristiyanlığı tüm Avrupa’ya taşımıştır.</p>

  <p class="normal">Zaten böylesine bir görevi de ancak Pavlus gibi hırslı bir kimse yapabilirdi. Nitekim İsa Peygamber de bunu görmüş olmalı ki, artık bu toprakları terk etmeden önce öğretisini diğer ülkelere yayma görevini Pavlus’a devretmiştir.</p>

  <p class="normal">İsa Peygamber gibi geleceği rahatlıkla görebilen bir kişinin, Pavlus’un bu işi ne şekilde yapabileceğini görmemiş olması düşünülemez. Demek ki, nasıl olsa bir takım gerçeklerin açık bir şekilde gelecek nesillere aktarılmasının gerekmediği gibi bir sonuca ulaşmış olmalı ki, bu işi ona devretmiştir. İsa Peygamber’in bu davranışı, insanlığın aşamalı aşağıya iniş sürecinde olduğunu gözönünde bulundurmasından kaynaklandığına hiç kuşku yoktur. Nitekim sadece havarilerine aktardığı bazı gizli bilgilerde bu inceliği yakalamak mümkündür. Eğer İsa Peygamber, <span class="ideitalik">“İnsanlığın aşağıya iniş sürecinde”</span> değil de, <span class="ideitalik">“çıkış sürecinde”</span> dünyaya gelmiş olsaydı, kuşkusuz ki, Pavlus gibi sırlara inisiye olmamış, dünyasal hırslarlarını yenmeyi henüz daha başaramamış olan bir kişiye, böyle bir sorumluluk vermezdi... Bu açıdan konuya yaklaşıldığında Pavlus’un insanlığın aşağıya iniş sürecine büyük bir yarar sağladığı su götürmez bir gerçektir. Zaten İsa Peygamber de bunun böyle olması gerektiğini gayet iyi biliyordu... Aynen diğer peygamberlerin yaptığı gibi o da, sırlarını sadece çok küçük bir grupla paylaşmış, bunun haricinde “ezoterik sırları” ve “İnisiyatik bilgilerini” halka yansıtmamıştır.</p>

  <p class="normal">Tevrat ve incili daha önce inceleme imkanı bulmuş olan okuyucularımız görmüşlerdir; gerek Tevrat’ta gerek incil’de inisiyatik özellik taşıyan bilgiler çok azdır. Varolanların da üstü sembolik bir dil kullanılmak suretiyle örtülmüştür. Bu aslında sadece Tevrat ve incil için geçerli olan bir özellik değil, tüm dinlerin ortak özelliğidir... Tevrat ve incil’in geri kalan büyük bir bölümü ise, o devirde yaşanan tarihsel olayların hikayeleştirilerek anlatılmasından ibarettir.</p>

  <p class="normal">Evet... Biz yeniden İsa Peygamer’e dönelim...</p>

  <p class="normal">Yeruşalim’den, Galile’ye oradan da şam’a geçen İsa Peygamber daha sonra izini kaybettirir. Hatta öyle bir kaybettirmiştir ki, asırlarca bu ize rastlamak mümkün olamamıştır... Bu iz ilk kez bazı tarihçilerin anlatımlarında kendisini hissettirir...</p>

  <p class="normal">Ezoterik kökenli gizli kayıtlarda, İsa Peygamberin çarmıhta ölmediği ve Hindistan - Tibet yörelerinde, gizli yeraltı uygarlığı “Agarta”ya sığındından sözedilir. Gerçekten de tarihi kayıtlarda, tam bu döneme denk gelen yıllarda Filistin’den bir mehdinin geldiği açıkça belirtilmiştir. Bu tarihi kayıtlardan, söz konusu mehdinin kendisini “Yus Asaf” olarak tanıttığını görüyoruz.</p>

  <p class="normal">Örneğin Keşmir’in ilk islami tarihçisi Acem Mullah Nadiri, <span class="ideitalik">“Tarik-i Kaschmir”</span> adlı eserinde bu gizemli kişinin ülkeye Kral Gopananda zamanında geldiğini yazmaktadır:</p>

  <p class="normal">“Kral Gopananda yönetiminde birçok tapınak yapılmıştır. Süleyman’ın Tahtı’nda gerekli tamirlerin yapılması görevi Acemistanlı Süleyman’a verilmiştir. Hindular buna karşı çıkmıştır. Çünkü kralın kendisi Hindu değildir ve bu nedenle kutsal mezarı tamir ettiremez. Aynı zamanda Filistin’den Yus Asaf gelmiş ve mesih olarak Keşmir’de faaliyet göstermeye başlamıştır. O, kendisini gece gündüz işine adamış ve Keşmir halkına Tanrı’nın sözünü getirmiştir. Birçok kişi onu izlemiş ve onun öğrencisi olmuştur. Kral ondan Hinduları doğru yola sokmasını istemiştir. ‘Süleyman’ın Tahtı’ isimli bu tapınakta şöyle yazmaktadır: Yus Asaf 54 yılında mesih olarak ortaya çıkmıştır. Kendisi israil nesillerinden gelmedir.”</p>

  <p class="normal">Bu yazıtın varlığını asırlar sonra Hint tarihçisi Khwaja Haidar da teyid etmiş ve 17. yüzyılın başlarında bu yazıtın hala orada durduğunu yazmıştır.</p>

  <p class="normal">Şu anda Bombay Üniversitesi Oriyantalistik Enstitüsü’nde saklanan; M.S. 115 yılında Sanskrit dilinde yazılmış bir başka belgede ise, söz konusu bu esrarengiz yabancı hakkında daha açık bilgilere rastlanmaktadır. Özetle aktarıyorum:</p>

  <p class="normal">“Keşmir Kralı Raca Shalewahin, bir gün Himalaya Dağları’nda giderken beyazlar giyinmiş açık tenli saygıdeğer bir kişiyle karşılaşır. Adamın aydınlık bir görünüşü vardır. Kral Shalewahin ona kim olduğunu sorar. O da nazikçe cevap verir...</p>

  <p class="normal">– “Ben bakireden doğma, Tanrı’nın oğlu diye bilinirim.”</p>

  <p class="normal">Oldukça şaşıran Kral karşısındaki yaşlı bilgeye dinini sorar... Yaşlı bilge: ‘Benim dinim sevgiyi, hakikati ve yürek temizliğini öğretir. Her şeyin merkezinde olan Tanrı’ya hizmeti öğretir. Ve Tanrı sonsuzdur...’ cevabını verir.”</p>

  <p class="normal">Bu tarihi belge, akıllara durgun veren bir gerçeği dile getirerek noktalanır:</p>

  <p class="normal">“Bu kutsal adam, ona Mesih İsa dendiğini söyler. Bunun üzerine, Kral O’nu selamlamış ve gitmiştir...”</p>

  <p class="normal">Tarih bilimciler bu belgede sözü edilen karşılaşma olayının M.S. 78-79 yılları arasında gerçekleşmiş olabileceğini söylüyorlar. O halde bu karşılaşma sırasında İsa’nın 80-85 yaşları arasında olması gerekmektedir. <a href="../Text/peygamber_split_098.html#footnote-600-10" id="footnote-600-10-backlink">[10]</a></p>

  <p class="normal">Yine bir başka tarihi belge...</p>

  <p class="normal">Acem tarih kitabı <span class="ideitalik">“Negaris-tan-i Kashmir”</span>de, Kral Shalewahin’in, Yus Asaf’a günlük işlerden kurtulması için evlenmesini tavsiye ettiği yazmaktadır. Kral ondan 50 kadın arasından birisini seçmesini istemIŞ, ancak Yus Asaf hiç birine ihtiyacı olmadığını ve istemediğini belirtmiştir.</p>

  <p class="normal">1000 yıl önce yazıldığı sanılan Arap tarih kitabında da Yus Asaf’tan bahsedilir:</p>

  <p class="normal">“O değişik ülke ve şehirlerden geçerek, Keşmir adında bir ülkeye gelmiştir. Bu ülkede gezmiş ve ölene dek orada yaşamıştır.”</p>

  <p class="normal">Yine aynı kitapta Yus Asaf’ın öğretisini <span class="ideitalik">“Bushra”</span> ismiyle nitelediği yazılıdır. Bu son derece düşündürücü ve son derece önemli bir belgedir. Çünkü <span class="ideitalik">“Bushra”</span> hem Arapça, hem de ibranice’de <span class="ideitalik">“İncil”</span> kavramını karşılayan bir kelimedir.<a href="../Text/peygamber_split_098.html#footnote-600-11" id="footnote-600-11-backlink">[11]</a></p>

  <p class="normal">Binlerce yıl öncesinden kalan tarihi belgeler böyle söylüyor... Şimdi günümüze daha yakın tarihi belgelere geçelim...</p>

  <p class="normal">Peki İsa Peygamber öldükten sonra nereye gömüldü? Mezarı belli midir? diye düşünen okurlarımızın olabileceğini düşünerek buna da hemen cevap vermeye çalışalım... Evet, mezarı bellidir ve yöre halkınca büyük bir saygı görmeye bu gün de devam etmektedir. Ünlü araştırmacı Eric Von Daniken tarafından da ziyaret edilmiş olan Srinagar’daki bu mezarın ‘“İsa Sahib”İn mezarı olarak adlandırıldığı ilk kez <span class="ideitalik">“Review of Religions”</span> dergisince Ekim 1909 sayısında belgeleri ile ortaya konmuştur.</p>

  <p class="normal">1909 - 1911 yılları arasında Keşmir’de araştırmalar yapan ve daha sora bu araştırmalarından elde ettiği belgeleri kitabında yayınlayan Sir Francis Younghusband, Keşmir’de yaşayan ve kutsal bir kişi olarak yörede büyük bir saygı gören Yus Asaf’ın aynı zamanda bazı kişilerce “İsa” olarak da tanındığını ve Hindistan’daki gizli <span class="ideitalik">“Qadiani Tarikat”</span>nın kurucusundan Yus Asaf ile “İsa”nın aynı kişiler olduğunu öğrendiğini açıkça anlatmıştır.</p>

  <p class="normal">Burada hemen belirtelim, İsa ismi Kur’an’da, ibranice’deki ishu’dan gelen “İssa”dır.</p>

  <p class="normal">Dünyaca ünlü <span class="ideitalik">“Stern Dergisi”</span> konuyu araştırmak için yıllarca önce muhabirlerini Hindistan’a yollamış ve uzun süre araştırmalarda bulunmuştu... Stern muhabirleri Bombay’daki Kardinal Gracias Valerian’a, İsa Peygamber’in Hindistan’da yaşadığına dair ciddi kanıtlar bulunduğunu, bu konuda Kardinal olarak ne tür bir açıklama yapabileceklerini sorduklarında aldıkları çevap ilginçti:</p>

  <p class="normal">– “Tanrı aşkına... Bu konuda sakın yazmayın!...”</p>

  <p class="normal">Ne varki, “Stern” dergisi ellerindeki tüm belgeleri kamuoyuna duyurmuştur...</p>
</body>
</html>
