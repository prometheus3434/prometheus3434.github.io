<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_32"><span class="idebold">“OSİRİS RAHİPLİĞİ”NDEN PEYGAMBERLİĞE...</span></h2>

  <p class="normal">Musa Peygamber artık zorlu bir görevin başındadır... Yapacakları hiç de kolay bir mesele değildir... Bütün bu zorlukları bile bile çalışmalarına başladı... Artık en azından bu görev için yalnız olmadığını ve çevresinde bu görev için dünyaya gelen varlıkların bulunduğunu biliyordu... İşte bunlardan bir tanesi de Midyan Mabedi’nin Baş Rrahibi Yetro idi...</p>

  <p class="normal"><span class="idebold">Yapılacak vazife neydi?</span></p>

  <p class="normal">Yapılacak vazifenin başlıca iki yönü bulunmaktaydı. Birincisi, gittikçe dejenere olmaya başlayan yöre halkının inançlarını; <span class="ideitalik">“Tek Tanrı”</span> inancı ile fazla bilgi vermeden derleyip toparlamak, hatta baside indirgemek...</p>

  <p class="normal">İnsanlığın aşağıya iniş sürecinin tamamlanabilmesi için artık onlara kozmik sırların, batıni bilgilerin ve gizli öğretinin derinliklerinin açıkça aktarılması gerekmiyordu. Bu nedenle bilgilerin üzeri perdelenerek son derece basit hatta hikayeliştirerek, batıni bilgilerin sadece çok küçük bir kısmının verilmesi hedeflenmişti. İşte yapılacak işlerin birinci aşaması buydu...</p>

  <p class="normal">Bir de işin fiziksel boyutu vardı... İsrailoğulları’nı gittikçe dejenere olmaya başlayan Mısır yönetiminden kurtarmak...</p>

  <p class="normal">Çünkü Mısır artık eski Mısır değildi... Mabetlerin derinliklerinde bir zamanlar yaşamış olan bilgeliğin izleri yok olmaya ve Firavunlar da gittikçe bilgelikten uzaklaşarak dünyasallığa doğru kaymaya başlamışlardı... Çevre ülkelerden gelen inisiye adaylarının eğitilme fonksiyonu ise Mısır’da artık tamamlanmak üzereydi. Yukarıda söylediğimiz nedenlerden dolayı zaten böyle bir eğitime artık gerek de yoktu...</p>

  <p class="normal">Yapılacak çalışmaların en ince ayrıntıları Musa Peygamber’le birlikte, israil’in belli başlı liderleri ve Yetro tarafından hazırlandı... Planın yürürlüğe konulması için Musa, eski sınıf arkadaşı olan ve şimdi ise Firavunluk makamına gelen Meneftah’ın, Libya Kralı ile savaştığı bir dönemi seçti.</p>

  <p class="normal">Çadırlarını develerin sırtına yüklemiş ve sürülerini peşlerine takmış olan bu uzun kervanlar dizisi, Kızıldeniz’i çevresinden dolaşarak geçmeyi hedeflemişti... Böylelikle vaat edilen topraklara ulaşabilecekler ve Mısır Firavunları’nın baskısından kurtulabileceklerdi.</p>

  <p class="normal">Daha sonraları aralarına katılan Kenanlılar, Edomlular, Araplar ve çeşitli Sami Kavimleri’yle sayıları onbinleri bulacak olan büyük topluluk, sadece israiloğulları’ndan oluşan kitleyle, Mısır’dan ilk harekete geçtiğinde sayıları sadece birkaç bin kişi kadardı...</p>

  <p class="normal">Mısır topraklarından çıkarak göç etmeyi hedefleyen bu topluluk sessiz sedasız yollarına koyulmuş ve Mısır’ın Firavunu o sırada ordularını başka yerlerde kullanmak zorunda olduğu için onlarla uğraşamamıştı. Bu çok iyi bir fırsattı ve bu fırsat çok iyi değerlendirildi...</p>

  <p class="normal">Çekirdeğini haşin, inatçı ve asi mizaçlı Beni-israil kavminin teşkil ettiği ve sayılarının aralarına yeni katılan kavimlerle her geçen gün biraz daha arttığı bu büyük topluluğun sayısı kısa bir sürede on binleri aştı... Bu büyük halk topluluğu, bir yandan Musa Peygamber’in yeni getirdiği temeli <span class="ideitalik">“Tek Tanrı”</span> inancına dayanan “Elohim Öğretisi”ne uyum sağlamaya çalışırken; bir yandan da önlerindeki uzun ve zorlu yolu kat etmeye gayret ediyordu. Sayıları her geçen gün artan bu insanları idare etmek ve yönlendirmek hiç de kolay bir mesele değildi kuşkusuz...</p>

  <p class="normal">Peygamberin çevresinde, bir rahipler grubu vardı. Bu rahipler grubuna Musa’nın inisiyasyon kardeşi Harun ile israil’de çok önemli bir yeri olan kahine Miryam başkanlık ediyordu. Rahipler grubu, gizli öğretiden geçmiş 70 kişiden oluşmaktaydı... Musa gizli doktrinini sadece bu özel gruba açık olarak anlatmış, geriye kalan halk, bu öğretinin sadece üstü örtülü bir halde sunulan son derece kısıtlı bir bölümünü öğrenebilmişti. Musa’nın gizli öğretisi böylelikle 72 kişiyle kısıtlı kaldı... <span class="ideitalik">“Elohim”</span> ve <span class="ideitalik">“Yehova”</span>nın sırları, halka hiç bir zaman anlatılmadı...</p>

  <p class="normal">Peygamber, sahip olduğu güç ve yeteneklerinin bir bölümünü ve özellikle de majik bilgilerini çevresindeki kısıtlı sayıdaki rahibe de nakletmekteydi. Böylelikle onları da son derece güçlü bir şekilde ayakta durabilecek ve davalarını sürdürebilecek tarzda yetiştiriyordu.</p>

  <p class="normal">Bu büyük yürüyüş sırasında yanlarında altından yapılmış ve çevresinde Sfenksi andıran dört Mısır sembolü bulunan bir sandık da taşıyorlardı... Mısır kökenli sırları ve ezoterik bilgileri içeren kitaplar bulunan bu sandığa “Kutsal Emanet Sandığı” adı verilmişti... “Kutsal Emanet Sandığı”nda Musa tarafından Mısır hiyeroglifleriyle kaleme alınmış olan “Tekvin” ve farklı bir maddeden yapılmış sopaya benzeyen bir asa da bulunmaktaydı. Sihirli sopa olarak tanımlanan bu asanın kozmik enerjileri çekip bünyesinde barındıran bir özellik sergilediği ezoterik kaynaklar tarafından açıkça ifade edilmiştir. Nitekim Musa’nın gerçekleştirdiği mucizelerde çoğunlukla bu gizemli asadan yararlandığı da bilinmektedir. Musa’nın bu asayı Mısır’da eğitim gördüğü mabetten aldığı tahmin edilmektedir. Çünkü bu tür özel maddelerden oluşan objelerin Mısır’a Mu ve Atlantis kolonilerince getirilmiş olduğu bilinmektedir.</p>

  <p class="normal">Musa Peygamber’in bu gizemli asasıdan Kur’an-ı Kerim’de de bahsedilmiştir:</p>

  <p class="normal"><span class="ideitalik">“Musa, milleti için su aramıştı; ‘Asanla taşa vur’ dedik; ondan oniki pınar fışkırdı herkes içeceği yeri bildi...”</span> (BAKARA, 2/60)</p>

  <p class="normal">Ezoterik kayıtların, bu gizemli sandığın üzerinde sürekli olarak ışıktan bir halenin bulunduğundan söz etmeleri de bir hayli dikkat çekicidir. Elde edilen bilgilere göre ki, bunu tarihi ve dinsel kayıtlar da doğrulamaktadır, ışıklı bir bulutla kaplı olduğu söylenilen bu sandığın saklandığı çadıra bile insanlar yayılan manyetik enerjiden dolayı girememekteydi. Girmeye ısrar edenler arasından yüzlerce kişinin felç geçirdiği hatta çok sayıda kişinin ölümüne sebebiyet verdiği de yine aktarılan bilgiler arasındadır. Bu ölenler arasında Harun’un oğlu da bulunmaktaydı...</p>

  <p class="normal"><span class="idebold">İpek giyisiler ve özel kokular...</span></p>

  <p class="normal">Benzerleri Mısır mabetlerinde de olduğu bilinen bu tür sandıkları, törenlerde anlatılan sebeplerden dolayı her inisiye adayı taşıyamazdı... Sadece bu enerjiye uyum sağlama yeteneği gelişmiş inisiye adaylarının taşıyabildiği bu tür sandıkların Mısır ritüellerinde özel bir yeri vardı. Bu sandığı taşıyabilenlerin inisiyasyonda önemli bir aşamayı geride bıraktıkları anlaşılmaktaydı. Nitekim Musa da, Mısır’daki eğitimi sırasında, gerçekleştirilen bir törende bu tür sandıklardan birini taşıdığınden daha önce bahsetmiştik...</p>

  <p class="normal">Bu tür enerjiler yayan objelerin yanına yaklaşılması için, o kişinin manyetik enerjilerinin son derece güçlü olması gerekmekteydi. Böylelikle o kişi, manyetik enerjisiyle bir koruma kalkanı oluşturabilmekteydi. Aksi takdirde bu enerjiler kişide ölümlere yol açabilecek sonuçlar doğurabilmekteydi. Çok eskiden beri bu tür enerjilerin muhtemel olumsuz etkilerini azaltmak için özel kokular ve ipek giyisilerin kullanıldığını biliyoruz. Nitekim Musa Peygamber hem kendisini, hem de o sandığa yaklaşacak çok yakın çevresindeki birkaç müridini aynı yöntemlerle korunmaya çalışıyordu. İpekten yapılmış elbiselerin kullanılış sebebi ise, ipeğin bu tür enerjilere karşı kısmen de olsa filtre etme özelliğinin bulunmasıydı.</p>

  <p class="normal">Halk için neredeyse, sadece Yehova’ya itaat etmek ve onun emirleri doğrultusunda hareket etmekten başka yapacak bir şey kalmamıştı... Karşı karşıya kalınan meselenin ezoterik yani gizli yönü bilinmediği için, halk yeni gelen bu öğretiye daha doğrusu dine, tüm içtenliğiyle bir türlü sarılamadı... Bu ilkel ve haşin tabiatlı insanlar için <span class="ideitalik">“Tek Tanrıcılık”</span> belki daha iyiydi ama bir kaybolup bir görünür anlamda bir şey olmaktan öte geçemiyordu. Onların yeni gelen bu dine uyum sağlamaları ve kabul etmelerine en önemli etken zaman zaman kendilerinin de şahit oldukları Musa’nın sergilediği akıl almaz mucizelerdi... Belki de bu mucizeler de olmasa, halk hiç bir zaman yeni gelen bu dini kabul etmeyecekti. Ancak yine de, özellikle ilk başlarda halkın eski geleneksel öğretilere karşı olan bağlılığı kolay kolay kırılamadı. Her fırsatta halk eski geleneksel inançlarına geri dönme meyli gösteriyordu. Böyle durumlarda, Peygamber’in yasakları hatta zorlamaları ve baskılarıyla karşı karşıya geliyorlardı.</p>

  <p class="normal">Musa kendisiyle birlikte gelen, çeşitli aşiretlerden ve milletlerden oluşan bu büyük kitleyi Mısır’dan çıkarttıktan sonra, çeşitli yerlerde konaklatarak yollarına devam ettirmişti... İşte bu konaklamalardan birinde yaşananlar daha sonraları tarihe geçecek önemli kayıtlardan birini oluşturacaktı...</p>

  <p class="normal">Musa Peygamber’in, Mısır’ı terk ettikten ölümüne kadar geçen süre içindeki tüm yaşamı sürekli olarak halkıyla adeta düello yapmakla geçmişti... Bunlardan belki de en önemlisi kafilenin Sina’da konakladığı günlerde yaşananlardır...</p>

  <p class="normal">İşte şimdi o günlerdeyiz...</p>

  <p class="normal">Yer: Sina Dağı’nın etekleri...</p>
</body>
</html>
