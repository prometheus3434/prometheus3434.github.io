<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_74"><span class="idebold">MUHAMMED’İN ÇOCUKLUĞU</span></h2>

  <p class="normal">Mekke’nin havası yeni doğan bir bebek için oldukça sıcak olduğu için, genellikle yeni doğan bebekler birkaç yıllığına çevre kabilelerden gelen ailelerin yanlarına verilirdi. Anneleri de zaman zaman gidip çocuklarını ziyaret ederlerdi. Bu süre içinde her çocuğa bir süt anne bulunurdu.</p>

  <p class="normal">Doğa şartları yüzünden uygulanan bu mecburi gelenek, Muhammed için de uygulanmış ve Muhammed normalde 2 yıl kalması gereken süt annesinin yanında 4 yıl kalmıştı. Çünkü süt annesi Muhammed’in kendilerine ve kabilelerine çok uğurlu geldiğini, ürünlerinin inanılmaz bir şekilde arttığını söyleyerek, yanlarında daha fazla kalması için Amine’yi ikna etmişti...</p>

  <p class="normal">Muhammed’in çocukluğu ile ilgili bilgilerin hepsi <span class="ideitalik">“rivayetlere”</span> yani <span class="ideitalik">“anlatımlara”</span> dayalıdır. Bu anlatımların bir kısmının O’nu haddinden fazla yüceltmeyi amaçlayan ve maksadı aşan gayretkeşliklerin sonucu ortaya çıktıkları düşünülebilir. Ancak bazı öyle anlatımlar vardır ki, bunlar; anlatan tarafından bile anlaşılmadan aktarılmış gerçeklere dayanır. Biz burada en azından bir kaç kaynak tarafından teyid edilme imkanı olmayan hiç bir rivayet ve hadisi gerçektir diye sizlere aktarmamaya aşırı bir özen gösterdiğimizi belirtmek istiyoruz. Buraya kadar ve bundan sonra Muhammed Peygamber’in gizli kalmış yönlerini ortaya çıkartabilmek için aktaracağımız her rivayet, her hadis en az birkaç ayrı kaynak tarafından teyid edilmiş bilgilere dayanmaktadır.</p>

  <p class="normal">İşte onlardan biri...</p>

  <p class="normal">Muhammed Peygamber’in yaşamı boyunca onu hiç yalnız bırakmayan ve sürekli başının üzerinde dolaşan bir <span class="ideitalik">“buluttan”</span> sözedilir... Bunun ne olduğuna dair günümüze kadar gerçekçi bir açıklama dini otoritelerce yapılamamıştır... O’nun insanüstülüğüne ve uluhiyetine bir örnektir denerek geçiştirilen çok sayıdaki paranormal olaylardan biri de bu <span class="ideitalik">“gizemli buluttur...”</span></p>

  <p class="normal">Muhammed Peygamber’in üzerinde dolaşan bu <span class="ideitalik">“beyaz buluttan”</span> sözeden birden çok rivayet vardır. Bunlardan belki de en ilginci küçük bir çocuk tarafından aktarılanıdır. Bu çocuk, O’nun süt kardeşi şeyma’dır... Şeyma çocukluğu ile ilgili bir anısını anlatırken şunları söylediği tespit edilmiştir:</p>

  <p class="normal">– <span class="ideitalik">“Ne zaman onunla oynamak için dışarıya çıksak,</span> “ak bir bulut” <span class="ideitalik">semaya kanat geriyor ve bizi sıcaktan ve güneşten koruyordu...”</span></p>

  <p class="normal">Yukarıdaki olay, Muhammed Peygamber’in doğduğu andan itibaren ve daha sonra da sürekli olarak <span class="ideitalik">“Göksel Planlar”</span> tarafından koruma ve kontrol altında tutulduğunun en açık göstergelerinden biridir. Bu koruma sadece <span class="ideitalik">“ruhsal planlar”</span> tarafından değil, aynı zamanda Dünya üzerinde yaşayan ve bu ruhsal planlara bağlı olarak görev yapan ve kimliği bilinmeyen bazı <span class="ideitalik">“vazifeli kişilerce”</span> de gerçekleştirilmiştir... Bu esrarengiz kişilerle zaman zaman Muhammed Peygamber’in karşılaştığı bilinmektedir... Bunlardan ilki henüz daha 4 yaşındayken gerçekleşmiştir. İşte o ilk karşılaşma ve olayın gelişimi...</p>
</body>
</html>
