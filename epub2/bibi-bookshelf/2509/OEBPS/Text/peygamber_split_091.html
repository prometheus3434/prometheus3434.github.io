<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_90"><span class="idebold">PEYGAMBER’İN SON YILLARI</span></h2>

  <p class="normal">Peygamber Mekke’de Vali olarak Attab ibn Esid’i, Kur’an öğretmeni olarak da Muaz ibn Cebel’i bırakarak Medineye geri döndü. Medine İslamiyet’in başkenti olarak ilan edildi. Arabistan’ın dört bir yanından heyetler akın akın Medine’yi ziyarete gelmeye başlamışlardı... Gelen heyetlere İslamiyet öğretiliyor, gerektiğinde bu heyetlerle birlikte öğretmenler de gönderiliyordu. İslamiyet hızla yayılıyordu... Bu arada Arabistan’ın her köşesine valiler, yargıçlar ve zekat toplamak üzere memurlar yollanıyordu...</p>

  <p class="normal">Ertesi yıl Peygamber Hacca katılmayacağını çünkü Hacc’ın kurallarının yakında değişeceğini bildirdi. O yıl her zaman olduğu gibi farklı inançlara sahip gruplarla birlikte Müslümanlar da Hacc ziyaretlerini gerçekleştirdiler. Ancak bu, Müslüman olmayanlara tanınan son Hacc ziyaretiydi. Peygamber daha sonra aldığı bir vahye istinaden, bundan böyle Müslümanların haricinde hiç bir grubun Hacca katılamayacağını bildirdi. Müslüman olmayanlara 4 aylık süre tanındı. Bu süre zarfında Müsüman olmayanlar ya da Peygamber ile özel bir anlaşma yapmayanlar, Hacca geldikleri takdirde düşman muamelesi göreceklerdi. Böylelikle 631 yılı, Müslüman olmayanların son Haccı oldu...</p>

  <p class="normal">Ertesi yıl Peygamber, Haccı kendisinin yöneteceğini ilan etti. Kendisinin katıldığı bu Hacc töreninde, bundan böyle Hacc’ın hangi kurallara göre gerçekleştirileceğini bizzat kendisi uygulayarak gösterdi... Bu O’nun son Haccı’ydı...</p>

  <p class="normal">Hacc’dan döndükten iki ay sonra hastalandı. Sebebi anlaşılmaz bir ateş ve baş ağrısı başlamıştı. Bir süre sonra konuşamayacak kadar hastalığı ilerledi. 8 Haziran 632 Pazartesi sabahı kendine gelerek ayağa kalktıysa da bu iyileşme çok uzun sürmedi. Tekrar fenalaştı...</p>

  <p class="normal">Ancak tam o sıra yaşanan öyle bir olay vardı ki, bu daha sonraları büyük tartışmalara sebep olacaktı... Kendine geldiği bir sırada kalem kağıt istedi. Ancak orada bulunanlar arasında özellikle Ömer: <span class="ideitalik">“Peygamber şu anda kendinde değil, söyleyeceği ancak hezeyan olur. Bir şey yazmasına gerek yok. Allah’ın kitabı bize yeter”</span> diyerek buna engel oldu.</p>

  <p class="normal">Peygamber’in bu isteğini yerine getirmediler. Bunun üzerine Peygamber tekrar ısrar etti:</p>

  <p class="normal">– <span class="ideitalik">“Yazı yazacak bir şey getiriniz... Ondan sonra hiç tereddütte kalmayasınız...”</span></p>

  <p class="normal">Odada bulunanlar bu isteğini yerine getirmemekte kararlıydılar. Bunun üzerine Peygamber son derece sinirlenerek el işaretiyle odada bulunanları dışarı kovdu... <a href="../Text/peygamber_split_098.html#footnote-600-17" id="footnote-600-17-backlink">[17]</a></p>

  <p class="normal">Ardından da durumu gittikçe daha fazla ağırlaştı... Ve dört gün sonra, sayıklayarak, bu dünyadan ayrıldı...</p>

  <p class="normal">Hz. Muhammed ölmüştü...</p>

  <p class="normal">Peki bundan sonra ne olacaktı?...</p>

  <p class="normal">Herkesi bir endişe kaplamıştı... Her yanda şuursuzca koşuşturmalar ve ipe sapa gelmez konuşmalar başlamıştı... Hele o Ömer’in hali görülecek şeydi!... Peygaber’in öldüğünü söyleyenlere tehditler savurmakta, O’nun ölmediğini, Rabbi ile görüşmeye gittiğini, tekrar geri döneceğini avaz avaz haykırmaktaydı!...</p>

  <p class="normal">Tam o sıra olay yerine gelen Ebu Bekir gayet soğuk kanlı bir üslupla kalabalığa: <span class="ideitalik">“Ey ahali, her kim ki Muhammed’e tapıyorsa bilmeli ki o öldü... Lakin Allah bakidir, ölmez...”</span> diye seslendi ve sonra da Kur’an’dan, bu konuda kesin hüküm veren şu ayeti okudu:</p>

  <p class="normal">“Muhammed ancak bir peygamberdir. Ondan önce de peygamberler geçmişti. Ölür veya öldürülürse geriye mi döneceksiniz?...” (AL-İMRAN, 144)</p>

  <p class="normal">Bereket versin ki, Ebu Bekir gibi aklı başında kişiler o an duruma el koydular da işler rayından çıkmadı... O an idare Ömer ve Ömer gibilere kalsaydı, olayların çığrından çıkması içten bile değildi...</p>
</body>
</html>
