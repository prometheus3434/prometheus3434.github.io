<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_88"><span class="idebold">MEKKE İLE MEDİNE BARIŞI</span></h2>

  <p class="normal">628 yılında yukarıda belirttiğimiz barış anlaşmasıyla Müslümanlar önemli haklar kazanmış oluyordu. Anlaşmaya göre, her iki taraf, on yıl süreyle birbirleriyle savaşmayacaktı. Müslümanlar o yıl Kabe’yi ziyaret etmeden dönecekler, ertesi yıl ziyaret edebileceklerdi. Bu ziyaret sırasında Mekkeliler üç gün süreyle şehrin dışına çıkacaklar, Müslümanlar da şehirde üç günden fazla kalamayacaklardı.</p>

  <p class="normal">Bu anlaşma Medineliler’i bir hayli rahatlatmıştı. Peygamber de artık kendisinin kuyusunu kazmaya çalışan Hayber Yahudileri’nin üzerine rahatlıkla yürüyebilirdi.. Ve öyle de yaptı. Derhal 1600 kişilik bir kuvvetle Hayber Yahudileri’nin kalesi kuşatılarak on gün içinde kale ele geçirildi. Kalede ele geçirilen ganimet bir hayli yüklüydü. Çok sayıda kadın ve erkek esir alındı. Bunların arasında Safiye adlı bir kadın da vardı. Peygamber daha sonra bu kadını da nikahına alacaktı...</p>

  <p class="normal">Aradan bir yıl geçti...</p>

  <p class="normal">Mekkeliler’le imzalanan sözleşme uyarınca, “Kabe” bu yıl Müslümanlarca ziyaret edilebilecekti... Peygamber 2000 kişi ile Mekke’ye girerek üç gün boyunca burada kaldı. Müslümanlar için ne büyük bir onurdu bu... Paldır küldür terk etmek zorunda kaldıkları şehirde şimdi ellerini kollarını sallayarak dolaşabiliyorlardı... Nereden nereye gelinmişti... Bu duygu ve düşünceler içindeki topluluk, Bilal’in Kabe’nin damına çıkarak okuduğu ezanı büyük bir sevinç ve gururla dinlemişti. Bu İslamiyet’in yere göğe ilan edilen kesin zaferiydi...</p>

  <p class="normal">Mekke’deyken amcalarından Abbas’ın baldızıyla nikahlanan Peygamber, bunu ileri sürerek bir müddet daha burada kalmak istediyse de Kureyşliler’ce bu isteği kabul edilmedi...</p>

  <p class="normal">Üç günün sonunda Medine’ye geri dönüldü...</p>

  <p class="normal">Ancak bölgede kalıcı bir barış bir türlü sağlanamıyordu... Müslümanlar tarafından yurtlarından kovulan ve Suriye taraflarına kaçmış bulunan Yahudiler orada bölge halkını Peygamber’e karşı sürekli kışkırtıyorlardı. Bu sinsi faaliyet bir süre sonra Müslümanlar için ciddi bir tehlike yaratmaya başladı. Bunun üzerine Peygamber Gassaniler’e bir elçi yollayarak bu faaliyetleri izale etmeyi denedi. Fakat gönderdiği elçi Emir şurahbil tarafından öldürüldü. Demek ki, bu iş barış yoluyla halledilemeyecekti!...</p>

  <p class="normal">Peygamber, 3000 kişilik bir kuvvet toplayıp silahlandırmış, komutan olarak da başlarına ibn-i Harise’yi getirmişti... 630 yılında ordu bölgeye ulaştı... Ancak orada kendilerini çok tatsız bir sürpriz beklemekteydi. Hem de akıllarına bile getiremeyecekleri bir sürpriz!... Dev bir Bizans Ordusu karşılamıştı onları!... İşte bu hiç hesapta olmayan bir şeydi... O anda yapılabilecek tek şey derhal geriye dönmekti ama Peygamber’e savaşmadan geri dönmelerini nasal izah edebilirlerdi?... Bu yüzden intihar sayılabilecek bir saldırıyla dev Bizans Ordusu’nun saflarına atıldılar. Sonuç bir felaketti... Komutan ibn-i Harise de dahil çok sayıda kişi hayatını kaybetti. Başı boş kalan son güçleri derhal toplayarak geri çekmeyi başaran Halid ibn Velid, büyük zorluklarla Medine’ye geri dönebildi.</p>

  <p class="normal">Yaşanılan bu olay karşısında Kuzeyli Bedeviler kıpırdanmaya başlamakta gecikmediler. İsyan etmeleri gün meselesiydi. Ancak Peygamber’in çabuk davranmasıyla isyan başlamadan bastırılabildi...</p>

  <p class="normal">İslamiyet’in daha geniş kitlelere yayılabilmesi için Mekke’nin fethi şarttı. Ancak Peygamber imzaladığı barış sözleşmesi sebebiyle buna kalkışamıyordu. Bu saldırıyı haklı çıkartacak bir sebebin ortaya çıkmasını beklemekten başka çare yoktu...</p>
</body>
</html>
