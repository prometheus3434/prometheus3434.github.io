<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_55"><span class="idebold">VAFTİZCİ YAHYA</span></h2>

  <p class="normal">O günlerde Erden irmağı dolaylarınada vaazlar veren Yahya adında hararetli konuşmalarıyla dikkatleri üzerine çeken bir rahip vardı. Kendisini çöllere vurmuş olan bu insan, orada ibadet, oruç ve çile içinde zor şartlarda bir yaşam sürüyordu...</p>

  <p class="normal">Erden irmağı dolaylarındaki yerleşim birimlerinde yaptığı hararetli konuşmalarda, ısrarla Musa Peygamber’in son sözlerini vurguluyordu:</p>

  <p class="normal">– “Barış ve adalet dağıtacak bir mehdi - bir kurtarıcının gelmesi çok yakındır...”</p>

  <p class="normal">Evet... Bıkmadan usanmadan mehdinin ortaya çıkışının çok yaklaştığını iddia ediyordu... Konuşmaları çok etkiliydi... Onu dinlemek için çevre kasabalardan akın akın insanlar gelmeye başlamışlardı... Halka mabetlerde bulamadıklarını sunuyordu... Sesinin cazibesine kapılan insanlar oraya gelip haftalarca kamp kurmakta ve onu her gün büyük bir dikkatle dinlemekteydiler.</p>

  <p class="normal">Kendisini dinlemeye gelenleri, Eseniler’in vaftiz geleneklerini kendisine özgü bir şekle dönüştürerek vaftiz etmesi, Vaftizci Yahya olarak anılmasına neden olmuştu...</p>

  <p class="normal">Vaftizci Yahya’nın çevresinde biriken kalabalık her geçen gün artıyordu... Romalılar’ın zulmüne karşı <span class="ideitalik">“kutsal savaşı”</span> başlatmak için silahlarını kuşanarak gelip mehdiyi bekleyenlerin sayısı çığ gibi artarak büyüyordu... İnsanlar beklenen kurtarıcının gelip, kendilerini Romalılar’ın zulmünden savaşarak kurtaracağını düşünüyorlardı.</p>

  <p class="normal">Resmi Yahudi Dini’nin rahipleri bir müddet sonra bu halk hareketinden rahatsız olmaya başladılar. Çünkü devrin şartları son derece tehlikeliydi. O dönemde Roma’da dehşet ve zulümleriyle tanınan Tiberius, imparatorluğu elinde bulundurmakta ve Roma imparatorluğu’nun Yahudiye’deki Valisi Portuslu Pilatus da, Yahudiler üzerindeki baskısını her geçen gün biraz daha artırmaktaydı... Roma’nın baskısı hemen yanı başlarına kadar gelmişti.</p>

  <p class="normal">Tekrar İsa’ya geri dönelim...</p>

  <p class="normal">Yıl takribi M.S. 40...</p>

  <p class="normal">Gönlündeki o peygamberlere özgü vazife çağrısının, her geçen gün biraz daha gelişip güçlendiğini hisseden ama hala ortaya çıkmasının zamanının gelip gelmediği konusunda tam karar verememiş durumda olan İsa, bir gün Erden’e giderek daha önce hiç görmediği Yahya’yı görmek ve onu dinlemek için yanına eski Eseni kardeşlerinden birkaçını alarak yola çıktı...</p>

  <p class="normal">Erden’e vardıklarında büyük bir kalabalıkla karşılaştılar... İsrailli aşiretler, develeriyle kervanlar halinde gelen Araplar, Samiriler, Yeruşalimli rahipler kısacası duyan duymayan bu büyük çağrıya kulak vermiş; hemen hemen çevre ülke ve kasabalardan, her kesimden insan buraya akın etmiş durumdaydı...</p>

  <p class="normal">İsa, Yahyayı ilk kez dallardan ve keçi postundan yapılmış bir çadırın önüne kurulmuş kürsünün üzerinde ayakta konuşurken görmüştü... Saçı sakalı birbirine karışmış halde inanılmaz bir etkiyle konuşan Yahya, sözlerinin şiddetini de iyice arttırmış ve zamanın dini otoritelerini özellikle de Ferisiler’i ve Saddukiler’i hakarete varan bir üslupla ağır bir eleştiri yağmuruna tutuyordu...</p>

  <p class="normal">Ferisiler’i ve Saddukiler’i <span class="ideitalik">“Engerek irkı”</span> olmakla suçluyor ve <span class="ideitalik">“ağaçların köküne balta çoktan vuruldu bile”</span> diyerek, Mesih’in ortaya çıkışının an meselesi olduğunu kararlı bir ses tonuyla haykırıyordu. Vaftiz’e başlamak için sözlerini şu cümleyle bitiridi:</p>

  <p class="normal">– “Ben sizi sadece su ile vaftiz ediyorum. Ama o ateş ile vaftiz edecek...”</p>

  <p class="normal">Konuşması bittikten sonra herkes Yahya tarafından vaftiz olabilmek için ırmağın kenarına koşuşmaya başladı. Vaftiz olmak için sıraya giren kalabalığın arasında İsa da vardı. Beyaz keten kıyafetleriyle Yahya’nın yanına geldi... Kendisini de vaftiz etmesi için yarı beline kadar suya girerek karşısına geçip durdu... Yahya O’nu ilk anda beyaz giyisiler içindeki bir Eseni rahibi sanmıştı. Ancak bir an göz göze geldiklerinde karşısında duran bu kişinin bakışlarındaki inanılmaz etki karşısında, tepeden tırnağa ürpererek bir anda ağzından şu sözler dökülüverdi:</p>

  <p class="normal">– “Sakın Mesih bu olmasın!...”</p>

  <p class="normal">İsa bu sözlerine hiç bir cevap vermedi... Kollarını göğsünün üzerine çapraz olarak yapıştırarak başını eğdi ve sadece kendisini vaftiz etmesini rica etti...</p>

  <p class="normal">Yahya, susmanın Eseniler’in yasası olduğunu çok iyi biliyordu... Karşısındaki bu esrarengiz Eseni’ye hayranlık dolu gözlerle bakarak, hiç sesini çıkartmadan O’nu vaftiz etti. Ardından İsa yine hiç bir şey söylemeden sessizce Yahya’nın yanından ayrıldı...</p>

  <p class="normal">Yahya, bu yabancıyı arkadaşlarıyla birlikte sazlıkların arasından kayboluncaya kadar büyük bir sevinç ve tereddütle izledi... Acaba bu gerçekten beklenen mesih miydi?...</p>

  <p class="normal">O günden sonra vaazlarını daha derinlerden gelen bir ses ve güçle vermeye başladı... Mesih’in ortaya çıkmasıyla birlikte kendi vazifesinin sona ereceğini bilen Yahya vaazlarında bunu açıkça ifade etmekten de geri durmuyordu:</p>

  <p class="normal">– <span class="ideitalik">“O’nun gürlemesi, benim de susmam gerek...”</span></p>
</body>
</html>
