<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_22"><span class="idebold">BÜYÜK İNİSİYATİK HESAPLAŞMA...</span></h2>

  <p class="normal">Hozarsif bir Mısır inisiyesiydi... Bu nedenle işlediği suçun cezasını çekmesini, daha doğrusu kefaretini ödemesi gerektiğini çok iyi biliyordu... Tabii bu cezası inisiyelerin kurallarına göre gerçekleştirilecekti...</p>

  <p class="normal">Her ne sebeple olursa olsun, bir Osiris Rahibi insan öldürürse, inisiyasyonda elde ettiği tüm ayrıcalıkları terk etmek zorunda bırakılmaktaydı. İşlediği cinayetin kefaretini ödemek ve böylece o eski iç ışığına tekrar kavuşmak için, eskisinden daha da çetin sınavlarla yüz yüze gelmek, <span class="ideitalik">“ölüm sınavına”</span> bir kez daha maruz kalmak gerekmekteydi.</p>

  <p class="normal">Bu sınav, uzun süreli bir oruçtan sonra ve sıvı ilaçlar yardımıyla ipnotik bir uykuya dalış şeklinde başlamaktaydı. Ardından da inisiye mabedin mahzenine götürülürdü. Orada haftalarca sürecek olan büyük hesaplaşma başlardı...</p>

  <p class="normal">Ezoterik bilgiler üstü örtülü olarak; Amenti bölgesinde yani “öte alemde” henüz daha dünyadan tam olarak kurtulamamış ruhların bulunduğu bölgeye, inisiyenin bu süre içinde gittiğinden sözeder.</p>

  <p class="normal">Bu aslında tam anlamıyla astral bir çalışmadır.</p>

  <p class="normal">Spiritüalizmde spatyomun yani astral alemin ya da diğer bir deyişye “öte alemin”, teşevvüş devresi olarak adlandırılan bir bölümü vardır. Bu, öte aleme yeni intikal etmiş varlıkların çevrelerine uyum sağayamadıkları bir dönemdir. Bu nedenle de teşevvüş yani şaşkınlık devresi olarak isimlendirilmiştir. Bedenini terk eden her varlık belli bir süre bu şaşkınlık dönemini yaşar. Bedensiz yaşamakta olduğunu farketmeleri ve spatyomun şartlarına uyum sağlamaları için belli bir süre gereklidir. Bu husus, Muhammed Peygamber tarafından “kabir azabı” olarak sembolleştirilerek anlatılmıştır.</p>

  <p class="normal">İşte bu mekana inisiye, girmiş olduğu ipnotik uyku ve tarans sayesinde kolaylıkla “astral seyahat” teknikleriyle geçebilirdi. Zaten bu teknikler daha önce kendisine öğretiliyordu... Burada son derece önemli olan mesele, inisiyenin astral mekana geçerek daha önceden ölümüne sebebiyet verdiği varlığı bulmasıdır. İşte konunun en önemli yanı budur.</p>

  <p class="normal">Ezoterk bilgiler bu durumu şu sözlerle dile getirmişlerdir:</p>

  <p class="normal">“... İnisiye orada kurbanını bulmakta, onun iç sıkıtısına maruz kalmakta, ondan özür dilemekte ve onun yolunu bulmasına yardım etmekteydi... İşlediği cinayetin kefaretini ancak bu şekilde ödeyebileceği ve kurbanının bedduaları ve zehirli nefesi yüzünden astral bedeninde oluşmuş bulunan siyah lekeleri ancak bu takdirde silebilecektir...”</p>

  <p class="normal">Burada birbirinden önemli konular peş peşe aktarılmış durumdadır.</p>

  <p class="normal"><span class="idebold">Bunları maddeler halinde gözden geçirelim:</span></p>

  <p class="normal"><span class="idebold">1– Spatyomda ölümüne sebebiyet verilen varlığın bulunması:</span></p>

  <p class="normal">Bu tam anlamıyla, Parapsikoloji’deki medyomsal çalışmalar ile ilgili bir tekniğe dayanır. Spatyomdaki aranan bir varlığın bulunması sanıldığı kadar kolay değildir. Spatyomda bulunan <span class="ideitalik">“Rehber - Görevli”</span> ruhsal varlıkların yardımı gerekir.</p>

  <p class="normal"><span class="idebold">2– Kurbanının çekmekte olduğu sıkıntıları inisiyenin de hissetmesi hatta aynıyla yaşaması:</span></p>

  <p class="normal">Spatyoma geçen varlığın özellikle ilk anları belli bir şaşkınlığın yaşandığı dönemler olduğunu söylemiştik. Kaldı ki cinayet gibi ani bir ölümle bu dünyadan ayrılan varlıklar, bunun şokunu öte alemde uzun bir süre üstlerinden atamazlar. Ve düşünceleri, öte alemin maddesel özelliğinden dolayı anında şekillendiği için, sürekli olarak ölüm anları gözlerinin önünde şekillenir ve onlar, o anı uzun bir süre yaşamak zorunda kalabilirler. Yani belli bir süre kurban öte alemde sıkıntılı haller yaşayabilir. İşte sözkonusu inisiyenin yaşadığı söylenilen, kurbanının sıkıntılı halleri bu nedenle oluşmaktadır. İnisiye ise, spatyoma geçerek, onunla birlikte o halleri yaşamak durumunda kalmaktadır.</p>

  <p class="normal"><span class="idebold">3– Ondan özür dilenmesi ve kurbanın yolunu bulmasına yardım edilmesi:</span></p>

  <p class="normal">Kurbanından özür dilemek, <span class="ideitalik">“kusura bakma bilmeden oldu, affet beni”</span> anlamında değildir. Kurbanı ile gerçek anlamda “öte alem”de barışması anlamına gelir. Bu inisiyatik bir özür dilemedir... Kurbanıyla inisiyatik anlamda barışmayı başaramayan birçok inisiyenin bir daha ipnotik uykudan çıkamadığı ve ölümle yüz yüze geldiği de bilinmektedir. Kurbanıyla barışmayı sağlayabilen inisiyeyi bundan sonra bir başka görev daha beklemektedir. Bu da son derece zor ve zahmetli bir çalışmayı ve çabayı gerektirir.</p>

  <p class="normal">Bu konuyu da biraz açalım...</p>

  <p class="normal">Bedenini terk eden her varlık öte aleme intikal ettikten sonra, içine girdiği bu yeni şartlara ve bu yeni mekanın özelliklerine uyum sağlama devresinden geçer. Öte alemin en önemli özelliklerinin başında gelen; düşüncelerin anında şekillenmesi, ilk başta varlığı otomatik olarak ürettiği imajlar içinde bırakabilir. Bu imajların nasıl oluştuğunu uzun bir süre anlayamayabilir. Bu şekilde kendisini hep belirli bir imajın ya da imajların içinde yıllarca sıkışıp kalmış bir şekilde bulan çok sayıda varlığın olduğunu, yapılan metapsişik çalışmalar açıkça göstermiştir.</p>

  <p class="normal">Öte alem hakkında belli bir bilgi donanımıyla oraya intikal edilmesinin en önemli yararlarından biri budur. Bu bilgilerle oraya gidilebilmişse oranın şartlarına daha kolay uyum sağlanır. Ancak bu bilgilerden mahrum olarak gidildiyse, bu tür sıkıntılarla karşılaşmak kaçınılmaz bir kader olarak varlığın karşısına çıkar. Zaten inisiyasyonun, inisiye adaylarına öğrettiği hatta astral seyahat çalışmalarıyla bizzat pratiklerini yaptırdıkları bilgilerin başında, “öte aleme uyum sağlama çalışmaları” gelmekteydi.</p>

  <p class="normal">Öte alem hakkında yanlış tasavvurlarla yetiştirilen bir kişinin spatyom hayatı gerçekten büyük zorluklarla geçmektedir. Örneğin yanlış yorumlar sonucu insanlara öğretilen ve hiç bir dayanağı olmayan öte alemle ilgili bazı dinsel bilgilerin son derece zararlı sonuçlar doğurduğu, yine yapılan metapsişik çalışmalarda görülmüştür.</p>

  <p class="normal">Konuyu toparlayalım...</p>

  <p class="normal">Spatyom ile ilgili yeterli bir bilgiyle eğer öte aleme intikal edilmediyse, her varlığın şuur kapasitesiyle doğru orantılı olmak üzere belli bir şaşkınlık devesi geçirilir demiştik... Bu doğru... Ancak varlık sonsuza dek bu sıkıntılı haller içinde tutulmamaktadır. Spatyoma yeni intikal edenlere yardımcı olan vazifeli tabir ettiğimiz “rehber varlıklar” vardır. Onlar belli bir süre sonra, o varlığı uyandırmaya çalışırlar. Ve böylelikle spatyomun alt katmanlarından onu kurtararak, daha üstlerde doğru çıkmasına yardımcı olurlar. İşte inisiye adayının yapması gereken, rehber varlığın yapacağı işlemleri yerine getirmektir ki, bu bazen haftalarca süren çok yoğun ve kişiye çok büyük enerji kaybettirecek inanılmaz derecede büyük zorluklarla dolu bir çalışmadır. Bütün bunlar inisiyenin kefaretini ödemesi için zorunludur. Çünkü yaptığı hatayı sonuna kadar temizlemek mecburiyetindedir. Ancak bu şekilde öldürülen varlık tarafından inisiyatik bir affetme söz konusu olabilir.</p>

  <p class="normal"><span class="idebold">4– Kurbanın bedduası ve zehirli nefesi yüzünden astralde oluşan siyah lekelerin temizlenmesi:</span></p>

  <p class="normal">Yukarıda aktarmaya çalıştığmız bütün bu çalışmalar gerçekleştirildikten sonra, inisiyenin halletmesi gereken bir başka çalışma daha vardır. Astraline biriken negatif enerjileri temizlemek... Bu yapılmadan inisiye arınmasını sağlayamaz.</p>

  <p class="normal">İnisiyasyonun temeli astralin temizlenmesine dayanır. İnisiye adayı, bu özel yola girdiği ilk günden son güne kadar yaptığı tüm çalışmalarının özü, astral temizliğe odaklanmıştır. Astral temizlik nedir? Her insanın geçirmiş olduğu muhtelif enkarnasyonları boyunca, maddeye bağlanmasından doğan ve çevresinden hatta kendisinden yine kendisine bulaşma eğilimi gösterdiği bir dizi negatif enerjiler sonucu oluşan, astral bedeninin üzerine birikmiş bir tortu vardır. Bu tortu, insanın kendi öz varlığıyla olan irtibatının kesilmesine sebebiyet veren bir özellik taşır. Bu tortunun temizlenmesi için özel bir çaba ve özel bir çalışma gerekir. İşte zaten inisiyasyonun temeli de bu nedenle söz konusu ettiğimiz tortunun temizlenmesine dayanır. Bu tortunun oluşmasına sebebiyet veren en önemli etken negatif düşüncelerdir. İnisiyatik çalışmalarda ve bütün dinlerde insanları iyi davranışlara, kötü söz söylememeye, insan öldürmemeye yönlendirmelerinin ardında yatan gerçek aslında bu tür tortulara sebebiyet vermemek içindir. Her türlü pozitif davranış ve pozitif düşünce üretiminin, bu tortu üzerinde büyük bir temizleme işlevi gördüğü bilinmektedir. Buna karşılık insanın ürettiği kendi negatif düşünce enerjileri ve buna eklenen çevresinden aldığı negatif düşünce enerjileri, bu tortunun gittikçe kalınlaşmasına hatta tabiri caizse, kabuklaşmasına sebebiyet vermektedir.</p>

  <p class="normal">Geçtiği inisiyasyon sırasında, yıllarca bu tortunun temizlenmesine çalışan inisiyenin, her hangi bir kişiyi öldürmesi esnasında, o öldürülen kişiden yansıyan negatif enerjiler, inisiyenin astral bedeninde büyük bir iz meydana getirir. Bu teknik olarak böyledir. Hatta ölen varlık öte aleme gittikten sonra orada da, bu tür negatif düşünce yayınlarına devam ederse, o cinayeti işleyen kişinin astral bedeninde büyük izler meydana getirmeye devam edebilir. Meydana gelen küçük bir iz bile, daha önce inisiyenin pırıl pırıl yaptığı astral bedenine büyük bir leke gibi yapışır. İşte bu nedenle inisiye bu tür lekeleri de astral bedeninden temizlemek mecburiyetindedir. Aksi takdirde bu leke ile yoluna devam edebilmesi mümkün değildir. Çünkü inisiye unutulmaması gerekir ki, sıradan bir insan konumunda değildir. Belki sıradan bir insan için hiç farketmeyen bu astral leke, onun için büyük bir ağırlık teşkil edebilmektedir.</p>

  <p class="normal">Çünkü o, zaman zaman spatyomu astral bedeniyle ziyaret etmekte, oradan bazı bilgiler aldığı gibi oradaki bazı varlıklara da bilgiler veren bir kişidir. Kısacası o, astral tecrübelerle iç içe yaşayan bir kişidir. Bu nedenle de astral bedenini temiz tutmak zorundadır. Aksi takdirde spatomun üst katmanlarına doğru çıkabilmesi ve yüksek seviyeli varlıklarla irtibatlar kurabilmesi mümkün olamamaktadır.</p>

  <p class="normal">Bir diğer nedeni de, kendisinden kendisine gelen akışı ve ilhamı kesmemek için buna mecburdur. Aksi takdirde ilhamını da kaybetme ile karşı karşıya kalabilir.</p>

  <p class="normal">Başından beri kısaca özetlemeye çalıştığımız bütün bu işlemlerin yerine getirilmesi, kısa bir sürede gerçekleştirilebilecek çalışmalar olmadığı ortadadır. Bu nedenle, inisiye indirildiği mabedin mahzeninde, ipnotik uykuda uzun bir süre geçirir. Bu çalışmaya inisiyatik öğretilerde “ölüm sınavı” adı verilir. Bu çalışmaya bu ismin verilmesi hem, inisiyenin öte aleme astral yolculuk yapmasından, hem de bir daha bu ipnotik uykudan uyanamama tehlikesinin bulunmasından doayıdır. Çünkü bu kadar uzun süren ve çeşitli ilaçlar yardımıyla uzun tutulan bu ipnotik uykuya bazı inisiyelerin bünyeleri dayanamamakta ve ölümlerine sebebiyet verebilmekteydi.</p>

  <p class="normal">Ancak her inisiye işlediği büyük suçun karşılığını bu şekilde vermek zorundaydı... Başka kurtuluşları yoktu... İnisiyasyonun kuralları, diğer insanlara belki ağır gelebilir ama inisiyasyonun son derece kesin ve karşı konulamaz kuralları böyleydi... Zaten her kişinin inisiye adaylığına kabul edilmediğini de unutmamak gerekir. Binbir sınavlardan geçerek mabede kabul edildiklerini ve yine binbir sınavlardan geçerek bu eğitimi sonuçlandırdıklarını da gözönünde bulundurmak gerekir...</p>

  <p class="normal"><span class="idebold">İşte Hozarsif’in geçirdiği çetin deneyim; böyle bir çalışmanın ayrıntılarında gizliydi...</span></p>

  <p class="normal">Hozarsif, nisiyelerin <span class="ideitalik">“ölüm sınavı”</span> adını verdikleri bu sınavdan kendi isteğiyle, çöldeki bu gizemli mabedin, gizli yeraltı mahzenlerinde geçmiştir. Böylelikle “kurtulmuş” anlamına gelen “Musa” adını Yetro’nun Elohim’e adınmış mabedinde almıştır.</p>

  <p class="normal">Artık onun adı Musa olmuştur...</p>
</body>
</html>
