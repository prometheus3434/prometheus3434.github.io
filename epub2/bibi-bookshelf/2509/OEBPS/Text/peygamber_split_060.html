<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_60"><span class="idebold">GİZEMLİ DAĞ TABOR...</span></h2>

  <p class="normal">İsrail’in en uç sınırlarında bile Ferisiler ve Sadukiler’ce izleri sürülen Peygamber ve havarileri gizlice Galile’ye girdiler... Ferisi ve Saduki çeteleri her yerde onları ararken, onlar düşmanlarının yanıbaşlarına gelmişlerdi. Galile’nin güneyine kadar ilerleyip Tabor Dağı’na sığındılar...</p>

  <p class="normal">Peygamberin inzivaya çekildiği anlarda yanına kimseyi almadığı bilinmektedir. Ancak bu kez yanına Petrus, Yuhanna ve Yakub’u da alarak Tabor Dağı’nın yüksek bir tepesine doğru çıktılar... Orada yaşananları Matta daha sonra incili’nde şöyle anlatacaktır:</p>

  <p class="normal">“İsa altı gün sonra, Petrus, Yakub ve Yuhannayı yanına aldı ve onları ayrıca yüksek bir dağa çıkardı. Ve onların önünde yüzü güneş gibi parladı ve esvabı ışık gibi ak oldu. Ve işte onlara Musa ile ilya göründüler. İsa ile konuşuyorlardı... Nurlu bir bulut onlara gölge saldı ve işte buluttan bir ses: ‘Sevgili Oğlum budur, ondan razıyım; onu dinleyin’ dedi. Şakirtler bunu işitince yüzüstü düştüler ve pekçok korktular. İsa gelip onlara dokunarak: ‘Kalkın, korkmayın’ dedi. Onlar da gözlerini kaldırarak yalnız İsa’dan başka kimseyi görmediler. Dağdan inerlerken İsa onlara: ‘insanoğlu ölülerden kıyam edinceye kadar, gördüğünüzü kimseye söylemeyin’ diye emretti.” (MATTA, 17/1-9)</p>

  <p class="normal">İsa ile birlikte en güvendiği üç havarisinin Tabor Dağı’nın tepelerinde yaşadıkları bu olayın iç yüzü neydi acaba?... Bu yaşananlara Matta şahit olmadığına göre, bu olay ona daha sonra anlatılmış olmalı... Matta’nın mitolojik bir hikaye gibi anlattığı bu olay, aslında İsa’nın kozmik yöneticilerle kurduğu ruhsal bir irtibattan başka bir şey değildi...</p>

  <p class="normal">Ruhsal irtibat celselerinde, zaman zaman irtibata girilen varlıkların görüntüleri ortaya çıkabilir. Bu görüntüler o varlıkların ruhsal enerjileriyle oluşturdukları sanal görüntülerdir. Sanaldır ancak yoğunlaştırılmış ruhsal enerjilerle meydana gelmektedir. Bu sanal görüntüler bazen sadece durugörü yeteneği ile görülebilir, bazen de eğer çok yoğunlaşmış enerjilerden oluşmuşsa, normal fiziki gözler vasıtasıyla da algılanabilir. Musa ile ilya’nın görüntülerinin orada bulunan üç havari tarafından görünmesi, İsa’nın kendisinden önce gelen peygamberlerle ya da onların bağlı bulundukları “Kozmik Ruhsal Planlar”la irtibata geçmesinden dolayı ortaya çıkmış bir fenomendir. İsa Peygamber’in havarilerine dokunması ise, onlara manyetik enerjilerini aktararak, onların içinde bulundukları yoğun enerjilerle uyum sağlamalarına yardımcı olmak içindir. Bu manyetik pas uygulamaları da bütün metapsişik ve parapsikolojik çalışmalarda uygulanan tekniklerden biridir.<a href="../Text/peygamber_split_098.html#footnote-600-8" id="footnote-600-8-backlink">[8]</a></p>

  <p class="normal">Burada anlatılanlardan, Tabor Dağı’nda temeli ruhsal medyomik bir irtibata dayanan, bir irtibatın gerçekleştirildiğini anlıyoruz. Demek ki, İsa Peygamber yanındaki üç havarisinin de şahit olduğu <span class="ideitalik">“kozmik bir irtibat”</span> gerçekleştirmiş ve bir takım bilgiler almıştır....</p>

  <p class="normal">O halde İsa Peygamber havarileriyle birlikte o dağda ne tür bilgiler almış diye bir soru hemen akıllara gelecektir... Ne yazık ki, bununla ilgili elimizde hiç bir kaynak bulunmamaktadır. Bulunmaması da son derece normaldir çünkü bu yaşananlardan kimseye sözedilmemesini yine Peygamber istemiştir. Belli ki, yanındaki havarileri bu isteğe bağlı kalmışlar ve ayrıntılı bilgi vermekten kaçınmışlardır. Peki bu ve buna benzer sırlar hiç bir zaman ortaya çıkmayacak mıdır? Bunun da cevabını aslında İsa Peygamber kendisi vermiştir. İsa bu olayla ilgili ne demişti?... <span class="ideitalik">“Dağdan inerlerken İsa onlara: insanoğlu ölülerden kıyam edinceye kadar, gördüğünüzü kimseye söylemeyin, diye emretti.”</span> Burada insanoğlu sözü ile İsa’nın kendisini kastettiği bilinmektedir. Peki “İsa’nın ölülerden kıyam etmesi” ne demektir?</p>

  <p class="normal">Konuyu biraz daha açalım...</p>

  <p class="normal">İslami inanç Sistemi’ne nasıl ve nereden girdiği tam olarak bilinmeyen bir inanca göre, İsa Peygamber kıyamet kopmadan önce geri dönüp bir minareden yere ineceği söylenir... Yukarıdaki İsa Peygamber’in sözü, ister istemez bize bu inancı hatırlattı.</p>

  <p class="normal">Gerek yukarıdaki İsa Peygamber’in kendi sözü, gerekse İslamiyetin içinde kabul görmüş olan İsa Peygamber’in kıyametten önce geri dönmesi, ezoterik bilgiler ışığında ele alınacak olursa neler söylenebilir?... Gerçi kitabımızın ilerleyen sayfalarında bu meseleye tekrar döneceğiz ama öncelikle şunu söyleyelim ki, ölülerden kıyam etmek demek, tekrar doğmak demektir. Yani aynı bedeniyle gelmesi diye bir şeyin söz konusu olmadığını ve böyle bir iddianın da, İsa Peygamber’ce yapılmadığını belirtmek isteriz.</p>

  <p class="normal">O halde eğer böyle bir geri dönüşten söz edilecekse, bu farklı bir bedenle olacaktır anlamı çıkar. Bir minareden ineceği sözünü de İsa Peygamberin Müslümanlığa geçeceği gibi yorumlayanlar çıkmışsa da, bunun gerçekle hiç bir bağlantısının olamayacağını söylemek zorundayız. Çünkü kıyametten sonra yani büyük uyanıştan sonra artık dini eğitim sisteminin sona ererek sembolik olmayan <span class="ideitalik">“açık bilgiler”</span> ile insanların yaşamlarına devam edeceği gerçeği göz ardı edilmemelidir. Bu nedenle İsa Peygamber’in tekrar gelişinde her hangi bir dinin kimliği içinde geleceği düşünülemez.</p>

  <p class="normal">Aynı şekilde Hristiyanlıkla İsa Peygamber’in öğretisi arasındaki derin uçurumlar hatırlanacak olursa; kesinlikle Hristiyan kimliğini kullanmasının da mümkün olamayacağı ortadadır. Kısacası o, eğer bir başka bedende tekrar dünyaya doğacaksa, onun <span class="ideitalik">“apaçık bilgilerle”</span> başlayacak bir yaşam sürecinin içinde yer alacağını rahatlıkla söyleyebiliriz.</p>

  <p class="normal">Kaldı ki İsa Peygamber’in bizzat kendisi değil, onun bağlı bulunmuş olduğu <span class="ideitalik">“ruhsal plandan”</span> bir başka temsilcinin gelmesi de söz konusu olabilir. Ancak bizi burada asıl ilgilendiren nokta kıyamette yani <span class="ideitalik">“genel uyanışta”</span>, sembollerin üzerlerinin açılarak, gizli bilgilerin gün ışığına çıkacağıdır. Demek ki, o günlerle ilgili yapılan bir kehanetle karşı karşıya bulunmaktayız.</p>

  <p class="normal">Sembolik olmayan “apaçık bilgi” şu anda insanlara sunulmuş mudur? Kuşkusuz ki hayır... Şu ana kadar insanlara sunulan tüm bilgiler sembollerle verilmiştir. İnsanlar henüz sırların açık yüzüyle yani <span class="ideitalik">“apaçık bilgiyle”</span> karşılaşmamışlardır. O halde burada sorulması gereken, bu <span class="ideitalik">“apaçık bilgiler”İ</span>n ne zaman ortaya çıkacağı sorusu olmalıdır. Dinler bu soruya: Kıyamette cevabını veriyor... Ezoterik bilgiler ise bu konuya biraz daha açıklık getirerek, insanların kıyama erecekleri yani şuurlanmaya başlayacakları zamanı 2000 ila 2020 yılları arasında olabileceğini söylüyorlar... Son olarak şunu da ifade edelim ki; <span class="ideitalik">“İlk kıvılcımın”</span> yani <span class="ideitalik">“açık bilgilerin ilk kez ortaya çıkışının”</span> bu tarihler arasına rastlayacağını teyid eden kanıtlar birden fazladır... Şimdilik sadece bu kadarını söyleyebiliyoruz... Zaman her şeyi yerli yerine oturtacaktır...</p>

  <p class="normal">Bütün bu aktardıklarımızı şöyle bir toparlayacak olursak, İsa Peygamber’in tekrar gelip gelmeyeceğinden daha önemlisi, insanlığın yakın bir gelecekte <span class="ideitalik">“açık bilgiler”</span>le karşılaşıp karşılaşmayacağı meselesidir. İşte burada asıl tartışılması gereken budur... Böyle bir bilgi gelecek midir? Ezoterik Öğretiler’in tümü buna <span class="ideitalik">“evet”</span> cevabını veriyor... Biz de bu görüşü paylaşıyor ve bu bilginin aslında yıllar önce gelmiş olduğunu ve şu anda gün ışığına çıkacağı zamanı beklediğini ilave ederek sizlere duyuruyoruz...</p>

  <p class="normal">Aman Allah!... Bu sözlerimiz umarız Türkiye’nin muhtarı Reha amcamızın kulağına gitmez... Doğrusu çok kızabilir... <span class="ideitalik">“Nedemek yani siz, nasıl yani, ne diyorsunuz kardeşim...”</span> gibi garip cümleler kurarak, bu meseleyi aklınca çözümlemeye ve bizi paylamaya çalışabilir... Neyse... O önce Hande Ataizi’nin çıktığı tuvaletin penceresinin hesaplarını daha iyi yapsın da, ondan sonra bu hesaplara başlar...</p>

  <p class="normal">Şimdi şaka bir kenara, gerçekten de Dinler Tarihi’ni doğru dürüst araştırmamış kişiler arasından, bu sözlerimizi amacı dışında yorumlamaya kalkanlar çıkabilir... Biz de böyle yorumlara sebebiyet vermemek için son üç dinin peygamberlerinin neler yapmaya çalıştıklarını ve insanlığın nereden gelip nereye doğru gitmekte olduğununu, bu kitabımızda anlatmaya çalışıyoruz zaten... O halde devam edelim...</p>
</body>
</html>
