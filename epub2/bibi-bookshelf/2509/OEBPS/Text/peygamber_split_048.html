<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_48"><span class="idebold">ESENİLER’İN “GİZLİSIRLAR ÖĞRETİSİ”</span></h2>

  <p class="normal">Eseniler tarikatına dışardan hiç kimse alınmazdı. Sadece Eseniler’den oluşan ve sayıları kısıtlı gizli bir topluluktu... Yani daha önceleri Mısır’da olduğu gibi çevre ülkelerden gelenleri, mabetlerinde eğitilmek üzere kabul etmezlerdi. Dışarıya tamamen kapalıydılar. Kendi içlerinden tarikata girmek isteyenler de, büyük bir elemeden geçirilirdi. Evli olanların tarikata girme şansı hemen hemen yok gibiydi...</p>

  <p class="normal">Üye olabilmek için önce bir yıllık deneme sürecinden geçme şartı vardı. Bu süre içinde tarikata katılacak adayın samimiyeti ve dayanıklılığı ölçülürdü. Bu süre içinde adaya tarikat sırları açıklanmazdı. Hatta tarikatın üyeleriyle konuşmasına bile izin verilmezdi. Bu sadece adayın gözlenmesi ile geçen bir hazırlık devresiydi. Adaydan kendisine gösterilen kurallara kesin itaati beklenirdi. Bir yıl sonunda aday, iki yıl sürecek ve sadece egosal her türlü duygu ve düşünceden arınma çalışmalarına katılacağı bir üst aşamaya geçirilirdi. Ancak bu süre içinde de tarikatın sırları kendisinden gizli tutulurdu. Tarikatın üyesi olabilmek isteyen aday, iki koca yıl daha beklemek zorundaydı...</p>

  <p class="normal">Mabedin benemsediği belirli disiplinlere uygun şekilde yaşayamayacağı farkedilenler bu süre sonunda ayıklanırdı. Çeşitli sınavlardan ve deneylerden başarıyla geçenler arasından seçilenler, üç yılın sonunda Eseniler’in “Gizli Sırlar Öğretisi”ne düzenlenen bir törenle kabul edilirlerdi. Tarikata girmeye hak kazananlar, kabul töreninde tarikatın vereceği görevleri hakkıyla yerine getireceğine ve <span class="ideitalik">“sırları”</span> ne sebeple olursa olsun hiç bir surette açıklamayacağına dair, yaşamı üzerine yemin ederlerdi. Tören toplu halde yenilen yemekle sona ererdi... Artık Eseni Rahibi olabilmek için önlerinde uzanan yolda yürümeye hak kazananlar; <span class="ideitalik">“Ruhun ezellerden beri mevcut olduğu ve bu mevcudiyetini ebediyetler boyunca da sürdüreceği”</span> temeline dayanan <span class="ideitalik">“sırlar öğretisine”</span> dahil edilirlerdi.</p>

  <p class="normal">Diğer inisiyatik çalışmalarda olduğu gibi, Eseniler’de de “Gizli Öğreticilik” birbirini takip eden üç aşamada gerçekleştirilmekteydi. (inisiyasyonlardaki 1– Küçük Sırlar, 2– Büyük Sırlar, 3– ilahi Sırlar olarak isimlendirilen aşamalarla ilgili ayrıntılı bilgi için bakınız: G.S.Ö. Sy:45-52)</p>

  <p class="normal">İnsan varlığının ve varoluşun sırlarının, öğretildiği mabetlerde eğitilen tarikat üyeleri geçtikleri arınma ve sadeleşme çalışmalarının sonucunda, ruhsal güçlerinden sınırsızca yararlanabilmenin imkanına da ulaşabilmekteydiler. Eseni tarikatı üyelerinin <span class="ideitalik">“gizli bir güce”</span> sahip oldukları ile ilgili inancın oluşmasının sebebi budur. Geçtikleri eğitimin sonucunda iradeleri ve konsantrasyonları ile fizik bedenleri üzerinde büyük bir kontrol da sağlayabiliyorlardı.</p>

  <p class="normal">Bunun en canlı örnekleri, Romalılar’ın eline düşen Eseni Rahipleri’nin sergiledikleri davranış biçimlerinde görülmüştür: Romalılar’ın kendilerine yaptıkları inanılmaz fiziksel işkencelere, hiç bir acı hissetmeden gülümseyerek katlanabilirler hatta en ıstıraplı işkenceler karşısında bile işkencecilerle öylesine alay edebilirlerdi ki, sonunda işler tersine döner ve duydukları öfke ve hayal kırıklığından dolayı acı çekenler işkenceciler olurdu...</p>

  <p class="normal">Sadece sebze ve meyve ile beslenen Eseniler 100 - 120 yıl gibi oludukça uzun süre yaşayabilmekteydiler. Bu özellikleri sadece sebze ve meyve ile beslenmelerinden değil, fizik bedenlerine <span class="ideitalik">“ruhsal güçleri”</span> ile tam hakim olmalarından kaynaklanmaktaydı.</p>

  <p class="normal">Düşünce enerjilerini belirli bir noktaya toplayarak gerçekleştirdikleri majik çalışmalarının yanısıra, şifacılıkta da büyük yetenekleri vardı. Şifacılık alanında sergiledikleri inanılmaz başarılar nedeniyle, yörede <span class="ideitalik">“tabipler”</span> olarak da isimlendirilmişlerdi.</p>

  <p class="normal">Fizik bedenlerine ne kadar hakimseler, duygu ve düşüncelerine de, o denli hakim bir özellikleri vardı. Kendileriyle ilgili anlatılanlar, hep onların son derece nazik, kibar, sessiz ve ahlaki bakımdan çok üstün bir seviyede oldukları konusunda birleşmiştir. Kardeşlik bağlarıyla birbirlerine bağlı olan Eseniler’de, komünel bir yaşam hüküm sürmekteydi. Sakin, yumuşak ancak ciddi görünüşlü bu insanlar, kendilerini huzur ve barış içinde <span class="ideitalik">“bilgece yaşama sanatı”</span>na vakfetmişlerdi...</p>
</body>
</html>
