<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_72"><span class="idebold">İSLAMİYET ÖNCESİ ARABİSTAN...</span></h2>

  <p class="normal">Bilgisizlik ve dejenerasyonun hat safhaya ulaştığı Arabistan’da, bir de yetersiz tabiat şartları bu kargaşaya eklenince, insanlar kendilerini tam anlamıyla sefil bir yaşam sürdükleri günlerin içinde bulmuşlardı... Toprak, kavurucu çöl sıcakları ve susuzluğun etkisiyle hızla artan nüfusu beslemeye yetmiyordu... Halkın büyük çoğunluğu, bulabildikleri su başlarında küçük topluluklar halinde yaşamaya gayret ediyorlardı.</p>

  <p class="normal">Bir de deve çobanları vardı... Deve deyip geçmeyin, o devirde en değerli şeydi... Ulaşımı sağlayan tek araçtı onlar... Ticaretin de bel kemiği... Deve bu özelliğiyle ekonominin de alternatifsiz köşe taşı konumundaydı. Böyle olunca da deve üretimini ve deve çobanlığını ellerinde bulunduranlar da halkın boyunduruğunu elinde tutan ayrıcalıklı kesimi oluşturmuş oluyorlardı... Hint’ten ve Uzak Doğu’dan Mezopotamya’ya gelen malları teslim alıp, Arabistan’a dağıtanlar her türlü imtiyazı elinde bulunduran deve çobanlarıydı.</p>

  <p class="normal">Halk tam anlamıyla, develere mahkum durumdaydı... Daha doğrusu develeri ellerinde bulunduran çobanlara...</p>

  <p class="normal">Yerleşik yaşayanlar, her geçen gün biraz daha zorlaşan yaşam şartlarının baskısı altında, kendilerdine özgü bir yasa geliştirmişlerdi. Bu tamamen onlara özgü bir çöl yasasıydı... Çalmak serbestti... Adam öldürmemek şartıyla baskın yapıp mal gasp etme mübah hale gelmişti. Adam öldürmenin cezası ise kesin ölümdü...</p>

  <p class="normal">Sosyal yaşam bu şekilde sürerken, bir zamanlar inisiyatik kökenli <span class="ideitalik">“sırlar”</span> tamamen unutulmuş sadece onların isimleri halkın inançlarında <span class="ideitalik">“Şekilsel”</span> olarak yaşamaktaydı. Şekilsel olarak yaşıyorlardı çünkü bir zamanlar <span class="ideitalik">“kozmik hiyerarşiyi”</span> ve <span class="ideitalik">“Evrensel Yönetici Mekanizma”</span>yı ifade etmek için, Sami Kavimleri’nin ezoterik öğretilerde geçen sembollerin ağaçtan ve taştan heykelleri yapılmış durumdaydı. Söz konusu heykellerin ifade ettikleri inisiyatik sırlardan habersiz Arap halkı, bilinçsizce bu heykellere kurbanlar kesiyor, etrafında saatlerce dönerek <span class="ideitalik">“majik ayiler”</span> düzenliyorlardı. Mabetlerde düzenlenen bu törenlerde aynı zamanda çocuklar da sünnet ediliyordu...</p>

  <p class="normal">Heykelleri yapılan sembollerin başında <span class="ideitalik">“El-ilah”</span> geliyordu. Sami Ezoterizmi’nde “Evrensel idare Mekanizması”nın en başını sembolize ediyordu. Halk ise, evrenin Yaratıcısı olarak <span class="ideitalik">“El - ilah”</span> adı verilen bu ilahi varlığa, ne olduğunu bile bilmedikleri sıradan bir inanç ile bağlanmışlar ve onun heykelini inançlarının merkezi yapmışlardı...</p>

  <p class="normal">Arabistan halkının inançlarında sadece <span class="ideitalik">“El-ilah”</span> değil başka <span class="ideitalik">“Ruhsal ilahi Varlıklar”</span> da önemli bir yer tutmaktaydı. Bunlar arasında en fazla ilgil görenleri <span class="ideitalik">“El-Lat”</span>, <span class="ideitalik">“El-Uzza”</span>, ve <span class="ideitalik">“El-Menat”</span>tı. Bunların haricinde o zamanki Araplar’a göre dağ taş her taraf <span class="ideitalik">“cin”</span> diye nitelendirdikleri ruhlarla doluydu. Her kabile bu ruhlardan birinin koruması altında olduklarına inanırlardı. Tabi bu arada Mekke’de “Kabe” adı verilen küp şeklinde inşa edilmiş mabette varlığını sürdüren <span class="ideitalik">“Hübel”</span> isimli ilaha atfedilen dini inançlarını da saymak gerekir.</p>

  <p class="normal">Bir zamanlar Sami Ezoterizmi’nde önemli bilgileri içeren bu semboller artık, içleri boşaltılmış bir inancın, tapınma aracına dönüşmüş durumda varlıklarını sürdürüyorlardı...</p>

  <p class="normal">Arabistan’ın en güneyinde yer alan ve Hind Okyanusu’na kıyısı bulunan Hadramud ve Yemen gibi yerleşim birimleri, son derece zengin topraklara sahip bir bölgeydi. Burada tabiat çok cömertti. Her taraf palmiyeler, sebzelikler ve meyve bahçeleriyle kaplıydı. Ticaretle zenginleşen mutlu Araplar’ın diyarıydı burası... Aynı zamanda dinsel dejenerasyonun da daha az yaşandığı yörelerdi. <span class="ideitalik">“Şems”</span> diye adlandırdıkları “güneşi” şimgeleyen tanrısal güçle, <span class="ideitalik">“Sin”</span> diye isimlendirdikleri “ay”ı simgeleyen kozmik güç, halkın inanaçlarında, “Tanrı” ve “Tanrıça” olarak yaşamaktaydı. Güneş ve ay binlerce yıllık ezoterik sembollerdi ve buralarda hala yaşamaktaydı... Bunların inisiyatik kökenli bazı kozmik bilgileri ihtiva eden semboller olduklarını bilmeyenler, bu yöre halkının “güneşe” ve “aya” taptıklarını zannetmişler ve bu zanlarını tarih kitaplarına ve din kitaparına da geçirmişleridir. Oysa ki durum böyle değildi... Ancak halkın bu inisiyatik bilgilerden büyük bir çoğunlukla haberi olmadığını da söylemek zorundayız. Bu yöredeki halk da, kuzeydeki Sami kavimleri gibi, bu sembollerin altındaki gerçekleri hiç bir zaman öğrenemediler ama şeklen de olsa bu sembolleri asırlarca yaşattılar...</p>

  <p class="normal">Sami geleneklerinden yansıyan bu dini inançlarına bir de Bizans imparatorluğu sayesinde Hristiyanlık, Pers imparatorluğu sayesinde Zerdüştlük ve Hicaz yöresindeki bazı ailelerin Musevilik Dini’ni benimsemeleri de eklenince, Arabistan tam anlamıyla din cümbüşünün yaşandığı bir yarımadaya dönüşmüştü... Dine olan düşkünlüklerinden çok şan ve şerefe düşkün Arap kavimleri, her geçen gün biraz daha karmaşık bir hale gelen dini ve sosyal yaşantılarıyla tam anlamıyla bir belirsizliğe doğru sürükleniyorlardı.</p>

  <p class="normal">En verimli güney bölgelerinin bir süre sonra Habeşliler ve Perslerce işgal edilmesiyle birlikte ellerinde kala kala en verimli bölge olarak Mekke kalmıştı... Kureyş Kabilesi’nin çoğunlukta olduğu Mekke’yi önemli kılan en önemli unsurların başında “Kabe” adını verdikleri mabetleri gelmekteydi. Arabistan’ın dört bir köşesinden buraya hacca gelenler, Mekke’yi aynı zamanda önemli bir ticaret merkezi konumuna da getirmişti. Yerli halk, ticaret sayesinde ekonomik olarak iyi bir duruma gelmişlerdi.</p>

  <p class="normal">Kabe’nin içi çeşitli heykellerle doluydu. Halkın bildiği tek şey, bu heykellerin kendilerini koruyan ruhların sembolleri olduğuydu. Bunun ötesinde heykellerin Sami geleneklerinden gelme hangi ezoterik sırları aslında dile getirmekte olduklarıyla ilgilenen yoktu... Bu kadarı halk için yeterliydi... Özellikle de çöl Arabı için... Büyük kafilelerle Kabeye gelen hac kafilelerini buraya çeken bir başka etken de; gökyüzünden geldiğine ve bu nedenle kutsal olduğuna inanılan <span class="ideitalik">“Hacer-ül Esved”</span> denilen siyah bir taşın Kabe’de bulunmasıydı...</p>
</body>
</html>
