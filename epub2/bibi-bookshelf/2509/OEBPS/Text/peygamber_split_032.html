<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_33">BÜYÜK KARGAŞA VE<br class="chapter" />
  YAŞANAN GİZEMLİ OLAYLAR...</h2>

  <p class="normal">Kervan ağır ağır ilerleyerek gizemleriyle tüm yöre halkının inançlarında farklı bir yer sahip olan; bir yanında Sina Dağı bir yanında ise Serbal kayalıklarının uzandığı Horebe vadisine girmişti... Hem konaklama zamanı, hem de Musa’nın misyonunda önemli bir görevin yerine getirilmesinin zamanı gelmişti...</p>

  <p class="normal">Kervan vadiye yerleşti...</p>

  <p class="normal">Musa, bir müddet burada konaklanacağını ve bu süre içinde de kendisinin o meşhur mağraya giderek “<span class="ideitalik">Elohim”</span>e danışacağını söyledi... Anlaşılan yeni vahiylerle görevinin istikametini tayin etmesi gerekiyordu... Halka yaptığı açıklamada ise, taştan bir levhanın üzerinde yazılı yasayı alıp getireceğini söyledi...</p>

  <p class="normal">Dağa doğru yönelirken son bir kez arkasına döndü ve halktan, kendisini burada beklemesini ve bu süre içinde de uyanık kalmalarını, oruç tutmalarını, iffet ve ibadet içinde kendisini beklemelerini emretti...</p>

  <p class="normal"><span class="ideitalik">“Kutsal Emanet Sandığı”</span>nı 70’lere emanet etti. Sonra da yanına sadık müridi Yeşu’yu alarak vadide gözden kayboldu...</p>

  <p class="normal">Aradan günler geçti...</p>

  <p class="normal">Musa Peygamber görünürlerde yoktu... Halkta yavaş yavaş bir endişelenme ve huzursuzluk dalgası yayılmaya başlamıştı... Herkes tereddüt içindeydi... Ya Musa geri dönmezse... Evet bu belki de her şeyin sonu demekti... Bundan sonra tek başına kalan bu onbinlerce kişi ne yapacaktı... Halk arasında dolaşmaya başlayan söylentilerde hep şu benzer ifadeler duyulmaya başlamıştı:</p>

  <p class="normal">– <span class="ideitalik">“Bizi bu korkunç çölün ortasına getirip düşmanların oklarına hedef etmenin ne alemi vardı? Musa bizi sözde Kenan Ülkesi’ne götürecekti de, bala, kaymağa gark edecekti!... Oysa neredeyse açlıktan öleceğiz... Mısır’da geçirdiğimiz köle hayatı, bu sefil hayattan kat kat üstündü. Orada yediğimiz tabaklar dolusu etleri yeniden bulacak mıyız acaba?... Musa’nın Tanrısı gerçek Tanrı’ysa öyle olduğunu ispatlasın bakalım...”</span></p>

  <p class="normal">Bu söylentiler, sonunda büyük bir isyana dönüştü... Bunda Moablı kızların önemli bir rolü oldu... Kadınlık cazibelerini kullanarak erkeklere istediklerini yaptırmaya başladılar... Her gece eski geleneklerindeki gibi kurbanlar kesilmeye, geri seviyeli varlıklara majik tapınma merasimleri icra edilmeye başlandı... Daha sonra da sofralar kuruluyor, Moablı kadınların cinsellik temalı dansları eşliğinde, çalgılar çalınıp yenilip içiliyordu...</p>

  <p class="normal">Bu uygulamalar, eski geleneklerin tamamen yozlaştırılarak geri seviyeli varlıklara tapınma törenlerine dönüşen ritüellerinden ibaretti. Sembollerin ifade ettiği anlamlar çoktan unutulmuş bu semboller artık hiç bir anlamı olmayan içi boş şekillere tapınma aracı haline dönüşmüştü... İşte Horebe Vadisi’nde olanlar da, bu dejenere olmuş eski inisiyatik öğretilerin yozlaşmış ve gerçeğinden uzaklaşmış uygulamalarından ibaretti... Böylelikle, Musa’nın iffet ve ibadet içinde kalın, oruç tutun sözleri artık unutulmuş, sefil bir yaşam toplulukta hüküm sürmeye başlamıştı...</p>

  <p class="normal">Harun kalabalığı yatıştırmak için ne kadar uğraştıysa da başarılı olamadı... Hatta tam tersine isyancılar ölümle tehdit ederek Harun’a altından bir buzağa sembolü bile yaptıracak kadar ileri gittiler...</p>

  <p class="normal">Burada yaşananlar daha sonraları Kur’an-ı Kerim’de de Muhammed Peygamber’e vahyedilecekti:</p>

  <p class="normal">“Musa’ya kırk gece vade vermiştik. Sonra onun arkasından, kendinize yazık ederek, buzağıyı Tanrı edinmiştiniz.” (Bakara Suresi: 2/51)</p>

  <p class="normal">Peygamber’in dağa çıkmasından sonra halkın Buzağa’ya tapmaya başladığından sözeden bu ayette anlatılmak istenen aslında, bildiğimiz dört ayaklı buzağaya halkın tapması değil, eski geleneklerdeki bu sembolün yeniden bilinçsizce, içi boşaltılmış haliyle gündeme getirilmesidir. Bu ayette anlatılmak istenen de maalesef ezoterik bilgilerden uzak bir anlayışla ele alındığı için birçok Kur’an yorumcusu tarafından doğru olarak açıklanamamış ve insanların buzağaya tapmaya başladıkları şeklinde yorumlanmıştır.</p>

  <p class="normal">Neyse... Biz yine o kargaşalığın yaşandığı günlere geri dönelim...</p>

  <p class="normal">Artık Musa Peygamber’in geri dönmeyeceğine herkes inanmış ve kargaşa tam bir isyana dönüşmüştü... “Kutsal Emanet Sandığı”nı korumakla görevli 70’lerin tüm uyarılarına rağmen halkı sakinleştirmek mümkün olamıyordu... 70’ler büyük bir dehşet içinde halkın sergilediği, kudurganlık safhasına gelen isyanı izliyorlardı... Her şey kontrolden çıkmıştı... Eğer gerçekten de Peygamber dağdan geri dönmeyecek olursa peki ya “Kutsal Emanet Sandığı” ne olacaktı?!... İşte bu düşünce 70’lerde büyük bir sıkıntı yaratmış ve kara kara düşünmeye başlamışlardı... Durum her geçen gün biraz daha içinden çıkılmaz bir hale giriyordu...</p>

  <p class="normal"><span class="idebold">Ancak korkulan olmadı...</span></p>

  <p class="normal">Musa Peygamber bir gün ansızın çıkıp geldi... Hem de çılgınca dans edenlerin kendilerinden geçtikleri bir anda... Her halde bir peygamber için en kötü gün böyle bir anı yaşamaktır... Gözlerine inanamadı... Bırakıp da gittiği insanlar bunlar mıydı? Bu kadar kolay eskiye geri dönüş yapabilirler miydi? Olacak şey değildi... Ancak olmuştu işte...</p>

  <p class="normal">Büyük bir hiddetle karşılarına dikildi... Onu görür görmez isyancılar sağa sola kaçışmaya başladılar... Çünkü onun majik yeteneklerini gayet iyi biliyorlardı... Kendisini sarıp sarmalayarak koruyan <span class="ideitalik">“gizli güçlerin”</span> desteği altında dimdik kımıldamadan isyancıların karşısına bir müddet öylece durdu... Sonra büyük bir hiddetle: <span class="ideitalik">“70’ler Kutsal Emanet Sandığı”nı alıp gelsinler... Birlikte Tanrı Dağı’na çıkacağız... Halk ise burada kalıp titresin ve beni beklesin. Dönünce onlara Elohim’in hükmünü tebliğ edeceğim...”</span> dedi.</p>

  <p class="normal">Musa 70’lerle birlikte tehditler savurarak vadiyi terkedip de gözden uzaklaşır uzaklaşmaz; geriye kalanların büyük bölümü derhal çadırlarını toplayıp, develerinin sırtlarına yerleştirmeye başlamışlardı bile... Hemen hemen herkes büyük bir panik içinde oradan oraya koşuşturarak kampı bir an evvel terketmeye daha doğrusu kaçmaya hazırlanıyorlardı...</p>

  <p class="normal">Ancak bütün bunlar olup biterken güpe gündüz, hava birden kararıverdi... Göğü büyük bir toz bulutu kaplamaya başlamıştı... Ardından Kızıldeniz istikametinden esmeye başlayan sert rüzgar kısa sürede fırtınaya dönüşmüş ve çölün altını üstüne getirmeye balamıştı... Bırakın kampı terketmeyi, bulundukları yerden adım atmaya dahi imkanları yoktu. Öldürücü bir kum fırtınası herkesi oldukları yere mıhlamış, insanlar kayalıklarda kendilerine sığınacak yerler aramaya başlamıştı... Gökyüzü şimdiye kadar hiç görülmedik şekilde simsiyah bulutlarla kaplanmış ve arkasından yine görülmedik şiddette büyük bir sağanak yağış yıldırımların eşliğinde çöle yağmaya başlamıştı... Fırtına tam bir gün bir gece sürdü... Bu süre içinde kampa İsabet eden yıldırımlar çok sayıda kişinin ve hayvanın ölmesine neden oldu...</p>

  <p class="normal">Halk, bu tabiat olayının majik bir çalışma sonucu oluşturulmuş olduğunu gayet iyi biliyordu... Özellikle de halkın içinde bulunan ve eski geleneklere bağlı rahipler durumun farkındaydılar...</p>

  <p class="normal">Ertesi gün akşama doğru fırtına yatışmıştı ama Sina hala bulutlarla kaplıydı... Tam bu sırada Musa 70’lerle birlikte kampa geri döndü... <span class="idebold">Alacakaranlığın içinden çıkıp gelen Musa ve 70’lerin özellikle baş kısımları fosforlu bir ışığa benzeyen ışıma içindeydi...</span> Sanki yukarılara ait harika ve yüce bir ışığı yüzlerinden etrafa yansıtıyor gibiydiler... İşin bir başka ilginç yanı da, benzer bir ışığın, yanlarında getirdikleri “Kutsal Emanet Sandığı”nın üzerinden de yayılmasıydı... Aslında bu ışıma, karşı karşıya kalınan fırtınanın da bir açıklamasını içinde saklıyordu...</p>

  <p class="normal">Farklı bir maddeden yapıldığını daha önce de söylemiş olduğumuz asanın kozmik bir takım enerjileri bünyesinde toplama yeteneğinin bulunduğundan söz etmiştik. Özellikle eski Mısır’da bu tür maddelerden yapılmış bazı objelerin majik uygulamalarda etkin bir şekilde kullanıldığını biliyoruz... Bu uygulamaların arasında çeşitli tabiat olaylarının meydana getirilmesi de bulunmaktaydı!... Günümüzde batıl bir inanca dönüşen yağmur yağdırma dualarının aslında ilk çıkışı bu tür uygulamalara dayanır. Neyse konuyu fazla dağıtmayalım...</p>

  <p class="normal">Musa Peygamber’in ve 70’lerin baş hizasında yoğunlaşan ışık huzmelerine gelince...</p>

  <p class="normal">Sadece durugörü medyomlarının görebildiği ve artık günümüzde parapsikoloji laboratuvarlarında eloktronik cihazlarla da izlenebilen, her insanın ruhsal enerjisi ile maddeye bağlanmasından meydana gelen, <span class="ideitalik">“manyetik bir enerji alanı”</span> vardır. Buna Parapsikoloji’de <span class="ideitalik">“aura”</span> adı verilir... İnsanın gelişmişlik düzeyine bağlı olarak çeşitli renklere bürünen bu <span class="ideitalik">“aura”</span> özellikle inisiyasyonun son dönemlerinde altın sarısına dönüşerek herkes tarafından görünebilecek bir şekilde ışıma gösterebilmektedir. Birçok tanınmış inisiyenin baş hizalarında yoğunlaşan ve bazı durumlarda bütün bir vücudu saran bu tür ışıkların görülmesinin nedeni budur. Nitekim Buda’nın ve İsa Peygamber’in yapılmış olan tüm tasviri resimlerinde bu ışıma da çizilmiştir. Bu tür resimlere dikkat ederseniz hep başlarının arkasında altın sarısında bir hale de eklenmiş durumdadır. Bu süs olsun diye çizilmemiştir. Varolduğu için resme dahil edilmiş önemli bir ayrıntıdır...</p>

  <p class="normal">Musa Peygamber’i ve 70’leri ışıklar içinde gören halkın büyük bir bölümü bunun ilahi bir işaret olduğunu düşünerek affedilmeleri için secde ettiler... Ancak isyancıların özellikle ele başları için vakit çok geçti... Musa’nın emriyle topluca kılıçtan geçirilerek cezalandırıldılar...</p>

  <p class="normal">Horebe Vadisi’nde yaşanan tüm bu olaylar, Peygamber’in göçebe Samiler ve israiloğulları üzerinde kesin bir otorite kurmasına sebebiyet verdi. Artık tek lider Musa Peygamber’di... Hem dini lider, hem de topluluğu idare eden bir yöneticiydi... Şurası bir gerçek ki, Musa sadece peygamberlik vazifesini yerine getirebilmek için uğraşmamış, aynı zamanda bir toplumsal düzen kurucu dehası da sergilemişti... Sürekli olarak bezginliklerle, iftiralarla ve komplolarla savaşmak zorunda kalmıştı... Nitekim Kenan Ülkesi’ne doğru sürdürülen büyük yürüyüş sırasında, kuvvet gösterisini gerektiren yukarıdakine benzer başka sahneler yine yaşanmıştır.</p>

  <p class="normal">Hatta öyle ki, Musa Peygamber’in vahiy aldığı mekanizmadan kendilerinin de vahiy aldıklarını iddia eden bir takım ihtiras sahibi rahipler bile çıkmış ve liderliği Musa’dan almaya dahi kalkışmışlardır... Ancak her seferinde Musa “gizli güçlerin” yardımı ve kendisinin yakinen bildiği majik uygulama yöntemleriyle, bunların üstesinden gelebilmiştir... Bu tür durumlarda bazen öfkeyle, bazen merhametle, bazen baba şefkatiyle, bazen de bir aslan gibi kükreyerek olayların üzerine gidebilmiştir...</p>

  <p class="normal">Tevrat incelendiğinde Musa Peygamber’in tüm engelleri akıl almaz mucizelerle nasıl geçtiği, biraz abartılı olarak da olsa anlatılmış olduğu görülmektedir.<a href="../Text/peygamber_split_098.html#footnote-600-2" id="footnote-600-2-backlink">[2]</a> Ezoterik bilgiler ve ezoterik tarihi kayıtlar ışığında bu abartıların ayıklanması gerekir. Bu yapılabildiği takdirde O’nun parapsikolojik kökenli uygulamaları daha net ortaya çıkacaktır. Yeri gelmişken şunu hemen belirtelim ki; Musa’nın majik güç ve yeteneklerinden kaynaklanan mucizevi olayların benzerleri, eski inisiyatik mabetlerde sıklıkla gerçekleştirilebilmekteydi... Burada göz ardı edilmemesi gereken nokta işte budur... Yani amacını aşan bir yoruma gidilerek Musa’nın peygamber olduğu için bu tür sıradışı olayları gerçekleştirebilmiş olduğunu söylemek ve bunları abartarak anlatmak belli bir noktadan sonra konuyu saptırmak anlamına gelir. Günümüzde gerek Musa ile ilgili gerekse diğer peygamberlerle ilgili böyle bir yanlış anlayışın halk arasında doğmuş olduğunu görüyoruz.</p>
</body>
</html>
