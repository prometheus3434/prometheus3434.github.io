<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_89"><span class="idebold">BARIŞ BOZULUYOR...</span></h2>

  <p class="normal">Müslümanlığı kabul eden Beşir ismindeki bir Mekkeli gelip Medine’ye sığındı. Anlaşma gereğince bu kişinin Mekke’ye iadesi gerekiyordu... Peygamber de ilgili maddeye uyarak onu iki Mekkeli muhafızın arasıda geriye yolladı. Fakat yolda Beşir, muhafızlardan birini öldürüp tekrar Medine’ye geri döndü. Bunun üzerine Peygamber onu diğer muhafıza teslim etmek istedi ama böylesine tehlikeli biriyle tek başına yola çıkmayı muhafız göze alamadı... Üst üste iki kez iade etme teşebbüsünde bulunan Peygamber’den günah gitmişti... Zorla güzellik olmazdı ya... Fakat Ebu Beşir’i Medine dışına çıkartmayı da ihmal etmemişti. Ebu Beşir durumu kavramış ve Suriye yolu üzerinde bir yere yerleşmIŞ, etrafına da 70 kadar adam toplayarak Mekke kervanlarına baskın yapmaya başlamıştı... Mekkeliler Peygamber’e Beşir’i şikayet etmişlerdi ama aldıkları cevap <span class="ideitalik">“elinden bir şey gelemeyeceği”</span> şeklinde olmuştu...</p>

  <p class="normal">Mekkeliler bundan hiç hoşlanmadılar... Artık sadece Peygamber değil, Mekkeliler de anlaşmadan rahatsız olmaya başlamışlardı... Muhammed’e haddini bildirmek şart olmuştu... Onlar da bir bahane aramaya başladılar...</p>

  <p class="normal">Her iki tarafın da beklediği bahane ortaya çıkmakta gecikmedi...</p>

  <p class="normal">Bir gün, Mekkeliler’i destekleyen Beni Bekr aşireti, Peygamber’i destekleyen Beni Huzalılar aşiretine baskın düzenleyip bir kişiyi öldürdü. Baskından 20 kadar Huzalı Mekke yönüne doğru kaçarak iki ayrı eve sığınmışlardı... Ancak Bekr savaşcıları takibi sürdürerek Huzalılar’ın hepsini saklandıkları evlerde katlettiler. İşte aranan bahane bulunmuştu... Peygamber’in bu olaya seyirci kalmayacağına muhakkak gözüyle bakılıyordu. Nitekim Huzalılar Peygamber’e şikayetlerini bildirip, sonucu beklemeye başlamışlardı...</p>

  <p class="normal">Buna karşılık, Mekkeli yöneticiler arasında Ebu Süfyan’ın başı çektiği ılımlılar kanadı, artık Medine ile bir savaşa girilmemesini istiyorlardı. Kaldı ki, Muhammed’in Ordusu bölgede her geçen gün büyüyen yenilmez bir güç haline gelmişti. Bu orduyla başa çıkmak o kadar kolay değildi... Sonunda Peygamber’le dostluğun sürdürülmesine karar verildi... Tek çıkış yolu Peygamber’i yatıştırmak ve ikna etmekti. Bu görevi Ebu Süfyan’a verdiler. Ebu Süfyan’ın bir özelliği vardı; kızı Ümmü Habibe bir yıl önce Müslümanlığı kabul ederek, Peygamber’in eşleri arasına katılmıştı. Bu nedenle Peygamber’le kolaylıkla arabuluculuk yapabilirdi...</p>

  <p class="normal">Ebu Süfyan verilen görevi derhal kabul ederek, Medine’ye gitti. Damat ile kayınpeder aralarında görüşerek bazı noktalarda anlaşaya vardılar. Ancak bu görüşmenin hemen ardından Medine’de gizliden gizliye bir sefer hazırlığı başlatıldı. Mekke ile ilişkiler askıya alınmış ve böylece Kuzey Seferi’ne çıkılacağı izlenimi yaratılmıştı.</p>

  <p class="normal">1 Ocak 630 günü 10.000 kişilik bir Müslüman ordusu harekete geçti. İstikamet Mekke idi... Yol boyunca çevre aşiretlerden çok sayıda katılımlar da olmaya başlamıştı. Bu katılımların arasında Abbas ile Ebu Süfyan da bulunmaktaydı. Abbas ile Ebu Süfyan’ın Peygamber’in ordusuna katılmaları, Mekkeliler’i destekleyen bazı aşiretlerin de, Medine Ordusu’na katılmalarına sebebiyet verdi. Ordu kısa bir sürede inanılmaz bir büyüklüğe ulaştı.</p>

  <p class="normal">Mekke’ye birkaç kilometre kala Peygamber’in Ordusu konakladığında gece olmuştu... Derhal ateşler yakıldı... Gecenin karanlığı her tarafta yakılan ateşlerle adeta gündüze dönmüştü. Mekke’den görülen bu muaazzam ateşler, Ordu’nun büyüklüğü hakkında yeterli bir fikir veriyordu... Mekkeliler’in yapabilecekleri hiç bir şey kalmamıştı... Mekke birkaç gün kuşatma altında tutuldu... Ordu, Mekke’ye girdiğinde bomboş sokaklarla karşılaştı. Hiç bir direniş yoktu... Mekke teslim olmuştu... Tarihler 11 Ocak 630’u gösteriyordu...</p>

  <p class="normal">Mekke’ye girer girmez Peygamber tepeden tırnağa silahlı onbinlerce askeriyle birlikte derhal “Kabe”ye yöneldi. Tüm heykeller imha edildi... Kabe’nin içindeki ibrahim’e, İsa’ya ve Meryem’e ait fresklerin haricindekiler kapattırıldı.</p>

  <p class="normal">Peygamber, Mekke’de kaldığı 15 gün içinde bütün idari tedbirleri aldı. Tapınaklardaki ve evlerdeki bütün heykelleri kırdırttı. İlk başta Peygamber’in Mekke’de kalacağı ve burayı başkent yapacağı düşünülüyordu. Fakat Peygamber konuya açıklık getirmek için şu açıklamada bulundu:</p>

  <p class="normal">– <span class="ideitalik">“Hemşehrilerim, bu şehirden çıkarıldığım zaman beni mİsafir edenler Medineliler’dir. Ben Medine’de yaşadım, orada öleceğim...”</span></p>

  <p class="normal">Medine’ye dönme hazırlığı yaptığı günlerde Mekke’ye bir haber geldi. Kendisinin Kureyş Krallığı kurmaya çalıştığını düşünüp onu alaşağı etmeye karar veren Havazin aşireti Takif aşiretiyle birleşip, Huneyn denilen yerde toplanmaya başlamışlardı. Peygamber derhal harekete geçip 12.000 kişilik bir kuvvet hazırlayarak Havazinliler’in üzerine yürüdü...</p>

  <p class="normal">Ancak beklediklerinden de fazla bir kuvvetle karşılaştılar. Kendilerini Malik’in komuta ettiği 20.000 kişilik bir ordu bekliyordu. Peygamber’in ordusu ilk başta yoğun bir ok yağmuruna tutuldu. Geri çekilmek zorunda kaldılar. Askerler arasında dağılma başlamıştı... Panik içinde sağa sola kaçışılıyordu... Bunun üzerine Peygamber derhal atına atladı, yanındaki sadık savaşçılarıyla birlikte düşman saflarının içine dalarak kıyasıya bir mücadeleye girişti. Peygamber’in bu cesareti askerleri arasında büyük bir itici güç yarattı. Bu etki savaşın gidişini bir anda değiştiriverdi... Düşman geride 24.000 deve, 40.000 küçük baş hayvan, 1.000 okka gümüş ve 6.000 esir bırakarak Taif Kalesi’ne sığınmak zorunda kaldı. Tarih: 27 Ocak 630</p>

  <p class="normal">Muhammed Peygamber kesin sonuç almak ve böylece Taif sorununu kökündan halletmek istiyordu... Bu cephe daha sonra yine başını ağırtabilirdi. Onun için bu zaferle yetinmeyip, Taif üzerine yürüdü. Ancak Taif Kalesi zamanının en iyi korunan kalelerinden biriydi. Bu kaleye girmek neredeyse imkansız gibi bir şeydi. Bu nedenle kuşatma onbeş gün sonra kaldırılarak Mekke’ye geri dönüldü.</p>

  <p class="normal">Taif sorununun savaşılarak çözümlenmesinin oldukça zor olduğunu gören Peygamber bir başka yol denedi. Malik’e elçileri kanalıyla bir teklif iletti. Bu teklifinde Malik’e İslamiyeti kabul etmesi karşılığında bütün esirlerin bırakılacağını bildirdi. Bunun üzerine Malik, Peygamber’in huzuruna gelerek teklifini kabul ettiğini bildirdi. Taif sorunu böylelikle halledilmiş oluyordu...</p>
</body>
</html>
