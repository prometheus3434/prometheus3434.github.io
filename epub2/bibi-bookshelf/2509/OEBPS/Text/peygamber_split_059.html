<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_59"><span class="idebold">FERİSİLERLE MÜCADELE BAŞLIYOR...</span></h2>

  <p class="normal">Halk ile İsa Peygamber arasındaki bu sevgi dalgasından rahatsızlık duymaya başlayanlar kısa bir süre sonra kendilerini göstermekte gecikmediler... Halkın gözünde gitgide itibarı artan İsa’nın, Yahudi Din Otoriteleri’ni ürkütmemesi imkansızdı... Bunu zaten kendisi de biliyor ve bekliyordu... Sonunda beklenen gerçekleşti ve ilk tepki bu din otoritelerinden geldi...</p>

  <p class="normal">O devirde, Ferisiler’in 6000 civarında üyelerinin bulunduğu bir toplulukları vardı.</p>

  <p class="normal">Onlara göre dindarlık: şekli ibadetleri yerine getirmek, oruç tutmak, tövbe istiğfar etmekten ibaret bir şeydi... Musa Peygamber’in teşkil ettiği ezoterik kökenli dini tamamen şekilsel uygulamalar ve yorumlarla anlaşılmaz bir hale getirmiş durumdaydılar. Dar görüşlü ve kibirli insanlardan oluşan bu 6000 kişilik kalabalık grup aynı zamanda “Milli Restorasyon Partisi”ni de temsil etmekteydiler. Böylelikle devletin resmi görevlerinin birçoğunu da ele geçirmişlerdi...</p>

  <p class="normal">Önemli günlerde kan ter içinde yollara dökülüp avaz avaz dualar etmekte ve gösterişli bir şekilde etrafa sadaka dağıtmaktaydılar. Üyelerinin tamamına yakını lüks içinde yaşam sürmekte ve doymak bilmezcesine, resmi görevleri ve iktidarı türlü entrikalarla daha fazla ele geçirme hasreti içinde yanıp tutuşmaktaydılar. “Demokratik Parti”nin liderleri arasında da adamları vardı. Böylelikle gerek siyasi, gerekse de dini otoriteyi büyük bir oranda ellerinde bulunduran Ferisiler, halkı her anlamda avuçlarının içlerine almışlardı...</p>

  <p class="normal">Yine o devrin siyasi ve dini konumuna yön veren bir başka grup daha bulunmaktaydı: Sadukiler...</p>

  <p class="normal">Bu grup “Ruhban ve Aristokrat Partisi”ni temsil etmekteydi. Bu parti kökeni çok eskilere dayanan Davut zamanından beri ruhbanlık hizmetini veraset yoluyla yürütme hakkına sahip olduklarını iddia eden ailelerden oluşmaktaydı... Aşırı derecede muhafazakar olan bu insanlar, her türlü <span class="ideitalik">“batıni öğretiyi”</span> reddetmekle kalmıyor aynı zamanda ruhun ölümsüzlüğünü dahi kabul etmiyorlardı... Ferisiler’le de alay eden Sadukiler için din, sadece ne anlama geldiği belli olmayan ve sadece ruhban sınıfının düzenlediği törenlerden ibaret bir şeydi...</p>

  <p class="normal">Bu iki grup tarih sahnesinde iktidarı ele geçirmek için sürekli birbirleriyle mücadele içinde bulunmuşlar ve bazen biri, bazen de öbürü iktidarın köşe taşlarını hep ellerinde tutmuşlardı...</p>

  <p class="normal">Bu karmaşa içinde mabet; inisiyasyonun değil, şekilsel ibadetin ve dini bir iktidar vasıtası olarak kullanan ruhban sınıfının elinde, gerçek değerinden tamamen uzaklaşarak, halkı istediği gibi yönlendiren bir kuruma dönüşmüştü...</p>

  <p class="normal">Bazı şeyler günümüze ne kadar benziyor değil mi?... Belki Ferisiler ve Sadukiler tarih sahnesinden çoktan silinip gittiler ama o “karanlık zihniyetleri” varlığını hala sürdürmeye devam etmiyor mu? Ne dersiniz?... Neyse biz yine o günlere dönelim...</p>

  <p class="normal">Ne yazık ki karmaşa bunlarla da sınırlı değildi... Romalılar’ın bölgede büyük bir etkinlikleri vardı ve bu etkinlikleri her iki grubun da üstünde kendisini gösteriyordu...</p>

  <p class="normal">İşte böyle bir ortamda İsa Peygamber ortaya çıkmış ve tüm bu kokuşmuşlukların arasında, çevresine inisiyasyonun bilgelik ışıklarını saçmaya çalışıyordu... Bu ışıklar, dejenere edilmiş Sinegog’un öğretisine ve belki de bundan da rahatsız edici olarak, yönetimin tüm kurumlarına karşı açılan bir savaş demekti...</p>

  <p class="normal">İsa Peygamber artık sadece açık havada değil, bizzat dejenerasyonun göbeğinde, yani sinegoglarda da konuşmaya başlamıştı!... Galile’deki çeşitli kentleri dolaştıktan sonra Yahudiye’deki Yeruşalim Kenti’ne gelmiş ve buradaki büyük mabette konuşuyordu... Kendisine özgü o şükuneti ve nezaketiyle, inisiyasyonun aydınlatıcı ışıklarını tüm görkemiyle Yeruşalim’in büyük mabedinde sözlere döküyordu... Kendisini uzun bir süredir kaygıyla izleyenlerin mekanında <span class="ideitalik">“göklerin melekutundan”</span> söz ediyor, <span class="ideitalik">“İnisiyasyonun bilgeliğini”</span> üstü örtülü olarak ve büyük bir tedbirle aktarıyordu... Dejenere olmuş kurumları son derece dengeli ve ölçülü bir şekilde eleştiriyor ve buna da aşırı bir özen gösteriyordu...</p>

  <p class="normal">Ancak konuşmaları sırasında zaman zaman mevcut dini anlayışın o kadar üstünde şeyler söylüyordu ki:</p>

  <p class="normal">– <span class="ideitalik">“Tanrı, hiç bir zaman, insan için bir cennet yapmadı. Bir cehennem de yapmadı. Bizler kendi cennetimizi ve cehennemimizi yapıyoruz. Şimdi göklerde cennet aramayı bırakın... Sadece kalplerinizin pencerelerini açın ve bir ışık seli gibi, bir cennet gelecek ve sınırsız bir sevinç getirecektir. O zaman zahmetli iş de çekilmez bir külfet olmaktan çıkacaktır.”</span></p>

  <p class="normal">Saldırıyı başlatan o olmadı... Saldırının ve eleştirinin karşıdan gelmesini büyük bir sabırla bekledi...</p>

  <p class="normal">Ancak havarilerini tehlikenin yaklaşmakta olduğu konusunda önceden; <span class="ideitalik">“Vaazedeceğimiz sözler, barış getirmeyip, kitleleri galeyana getirecektir!...”</span> diyerek uyarmayı da ihmal etmedi...</p>

  <p class="normal">Ve sonunda ilk eleştiri Ferisiler’den geldi... Onu ilk olarak geleneklere uymayan yaşam biçiminden dolayı eleştirerek karşı saldırılarına başladılar. Önce kendisinin niçin hırsızlar ve fahişelerle o kadar samimi olduğunu sordular. İsa tüm insanların bir olduğuna ve insanlığın kardeşliğine inanan bir peygamber olduğu için, gerçekten de insanlar arasında hiç bir ayrım yapmadan kim olursa olsun hepsine kucak açmıştı. Hırsızlara ve fahişelere bile... Evet onlara bile büyük bir sevgiyle kucaklamış ve onları da yaptıkları yanlışlardan vaz geçirterek yaydığı ışığın içine almıştı...</p>

  <p class="normal">Bu soruya İsa peygamber o kendisine has sevecenliği ve hoşgörüsüyle cevap vererek tüm insanlığın birliğinden ve kardeşliğinden bahsetmiş ve affediciliğin önemini vurgulamıştı. O’nun bu hoşgörülü sevgi dolu sözleri karşısında Ferisiler bir ara duraksadılarsa da hemen ardından, havarilerinin Yahudilerce tatil olması gereken sabba gününde yani haftanın son gününde niçin çalıştıklarını sordular... Ayrıca İsa’nın da sabba gününde hastalara şifa dağıtmaya devam etmesini eleştirdiler...</p>

  <p class="normal">Bunun üzerine İsa ilk kez ses tonunu yükselterek şöyle diyordu:</p>

  <p class="normal">– <span class="ideitalik">“İkiyüzlüler!... Sabba günleri sulamaya götürmek üzere öküzlerinizin zincirlerini çözmüyor musunuz? Ve ibrahim’in<a href="../Text/peygamber_split_098.html#footnote-600-7" id="footnote-600-7-backlink">[7]</a> kızı, iblis’in zincirlerinden yine sabba günü kurtulmadı mı?...”</span></p>

  <p class="normal">Artık karşılıklı söz düelloları ve savaş başlamıştı...</p>

  <p class="normal">Her geçen gün tartışmaların dozu ve şiddeti de yoğunlaşarak artıyordu...</p>

  <p class="normal">İsa havarilerine: <span class="ideitalik">“Ferisiler ve Yazıcılar bilginin anahtarını aldılar ve onları sakladılar. Kendileri girmediler, girmek isteyenleri de bırakmadılar. Ama siz, yılanlar gibi tedbirli ve güvercinler gibi saf olunuz...”</span> diyordu ama ipin ucu çoktan kopmuş ve Ferisilerle olan karşılıklı tartışmada karşılıklı suçlamalara hatta hakaretlere varan sözler sarfedilmeye başlanmıştı bile... Halka açık konuşmalarında, halkı Ferisiler ve Yazıcılar’a karşı uyanık olmaları konusunda uyarırken şunları söylüyordu:</p>

  <p class="normal">– <span class="ideitalik">“Bu Yazıcılar ve Ferisiler, hayat ağacının ahfadından değildir... Onlar Tanrı’nın bitkileri değildir... Onlar insanların bitkileridir ve her yabani bitki koparılacaktır... Onları kendi başlarına bırakın. Onlar kör kılavuzlardır; kör olan kitleye yol gösterirler. Yol gösterenler ile yol gösterilenler birlikte yürürler; dipsiz kuyulara da birlikte düşeceklerdir...”</span></p>

  <p class="normal">İpler iyice geriliyordu...</p>

  <p class="normal">Kısa bir süre onra, Ferisiler İsa’yı <span class="ideitalik">“kafirlikle”</span> suçlamaya başladılar. İsa da taktik değiştirmiş ve kendisine yöneltilen suçlamalara, daha ağır suçlamalarla cevap veriyordu...</p>

  <p class="normal">İsa da onlara <span class="ideitalik">“münafıklar”</span>, <span class="ideitalik">“engerek soyları”</span>, <span class="ideitalik">“İkiyüzlüler”</span> diye hitap etmeye başlamıştı...</p>

  <p class="normal">Ferisiler, karşısındaki kişinin sıradan bir insan olmadığının farkındaydılar. Onunla tartışarak başa çıkmanın zorluğunu anlamışlar kendi aralarında nasıl hareket edeceklerine dair birbiri arkasına toplantılar yapıyorlardı... Mücadele iyice kızışmıştı... Kavgasız, gürültüsüz tek bir gün bile geçmiyordu...</p>

  <p class="normal">İsa da bu hararetli tartışmalar içinde kendisinin mesih olduğunu dile getirmekte de bir sakınca görmüyor hatta bunu açıkça ifade ediyordu... Mabedin rahiplerini tehdit ediyor, israiloğlunun başına gelecek felaketleri anlatıyordu.</p>

  <p class="normal">Ferisiler onunla baş etmenin imkansızlığı karşısında taktik değiştirdiler... Ve ondan kurtulmak için sinsice birkaç aşamada gerçekleşebilecek olan bir plan kurdular...</p>

  <p class="normal">Önce O’nu, içine şeytan girmiş bir büyücü olarak suçlayacaklardı... Zaten bunu belli bir süredir dillerine dolamaya başlamışlardı... Bunu her yerde yaymaya çalışacaklar sonra da planlarının ikinci adımını atacaklardı.... Planlarının bu aşamasında, ileride O’nun aleyhine şahitlik yapabilecek kişileri tespit edeceklerdi. Bunu gerçekleştirebilmek için de bazı kişileri elçi olarak yollayarak, O’nun ağzından günün dini normlarına ters düşecek sözler sarfetmesine zemin hazırlayacaklardı... Musa’nın yasasına karşı küfretmiş bir insan olarak onu suçlayabilmenin yolları aranıyordu... Böylelikle onu bu suçla yargılanabileceği Yüce Mahkemeye (Sanedrin’e) çıkartabilirler hatta Roma Valisi tarafından da isyan suçundan mahkum edilmesini sağlayabilirlerdi!... Sinsice tezgahladıkları planladıkları işte buydu...</p>

  <p class="normal">Planlarını derhal uygulamaya soktular... Her yerde O’nun içene şeytan girmiş bir büyücü olduğu dedikodusunu yaymaya başladılar. Bir müddet sonra da planlarının ikinci adımını atabilecek güzel bir fırsat yakaladılar. Zina halinde yakalanan bir kadın vardı... Derhal ileride şahit olarak kullanabilecekleri birkaç kişiyi de yanlarına alarak mabette konuşma yaptığı bir sırada zina yapan kadını İsa Peygamber’in yanına getirdiler...</p>

  <p class="normal"><span class="ideitalik">–</span> “İsa sabah erken yine mabede geldi, bütün halk yanına geldi ve oturup onlara öğretmekte idi. Yazıcılar ve Ferisiler zinada tutulmuş bir kadın getirdiler. Onu ortaya koyarak İsa’ya dediler: ‘Muallim, bu kadın zina işlemekte iken tutuldu. Bu gibilerin taşlanmasını Musa şeriatte bize emretmiştir. Sen ise ne dersin?’ İsayı suçlu çıkarmak için kendisini deniyerek bunu dediler...” (YUHANNA, Bab: 8/3-5,)</p>

  <p class="normal">Ancak hesap etmedikleri bir şey vardı... İsa karşısındaki kişilerin zihnini “telepati yeteneği” ile son derece kolay okuyabilmekteydi. Kendisine yöneltilen sorunun ardındaki niyeti derhal hissettmişti...</p>

  <p class="normal">Bunun üzerine İsa Peygamber, daha sonra tarihe geçerek, dilden dile dolaşacak olan şu cevabı verdi:</p>

  <p class="normal">– “Kadının üzerine ilk taşı, içinizden hiç günah işlememiş olanınız atsın!...”</p>

  <p class="normal">Bu cevabı bir anda öyle bir etki meydana getirdi ki, herkes şaşkın şaşkın birbirine bakmaya başladı... Ve ilk taşı atacak hiç kimse aralarından çıkmıyordu...</p>

  <p class="normal">Ustaca verdiği bu cevapla, kendisi aleyhinde oynanmak istenen oyunu bozmuştu...</p>

  <p class="normal">Ferisiler’in bu oyunu tutmamıştı ama halk arasında yaydıkları İsa eleyhtarı dedikodular yavaş yavaş etkisini göstermekte gecikmedi... Ferisilerce şartlandırılmış halkın büyük bir kısmı O’nun içine şeytan girmiş bir büyücü olduğuna inanmaya başlamışlardı... O’ndan yüz çeviren insanların sayısı her geçen gün biraz daha artıyordu. O’nun bir din düşmanı olduğu inancı halk arasında etkili bir şekilde yayılıyordu...</p>

  <p class="normal">Gittiği her yerde Ferisilerce sözlü saldırılara ve ağır eleştirilere uğruyordu... İsa’nın üzerindeki baskılarını iyice arttıran Ferisiler, her yere ispiyoncularını yerleştirerek O’nu adım adım takip ettiriyorlardı. Sürekli olarak buralardan çekip gitmesi aksi takdirde öldürüleceği tehditleri almaya başlayan İsa ve Havarileri için oldukça zor günler başlamıştı... Ne var ki, İsa bu günleri zaten beklemekteydi. O, havarilerini çok öncesinden uyarmış ve baskı ile karşılaşılacak günlerin geleceğini onlara söylemişti:</p>

  <p class="normal"><span class="ideitalik">“</span>İsa gözlerini şakirtlerine kaldırıp dedi: Ne mutlu size fakirler çünkü Tanrı’nın melekutu sizindir. Ne mutlu size şimdi aç olanlar, çünkü tok olacaksınız. Ne mutlu size şimdi ağlayanlar, çünkü güleceksiniz. İnsanoğlu’ndan (isa’dan) dolayı insanların sizden nefret edecekleri ve sizi cemiyetlerinden ayıracakları, size hakaret eyleyecekleri, adınızı kötü diye yayacakları vakit, ne mutlu sizlere. O günde sevinin çünkü gökte karşılığı büyüktür.” (Luka, 6/20-23)</p>

  <p class="normal">İşte şimdi, o zor günler yaşanıyordu...Can güvenlikleri kalmamıştı... Her an bir süikaste kurban gidebilirlerdi... Artık hiç bir yerde güvenlik içinde değillerdi... Bütün bunlar yetmiyormuş gibi bir de; uzun bir süredir Makeru Kalesi’nde tutuklu bulunan Vaftizci Yahya’nın ölüm haberi geldi!...</p>

  <p class="normal">Bu haber İsa Peygamberi derinden etkilemişti... “O’nu anlamadılar...” diye ancak sessizce mırıldanabildi...</p>

  <p class="normal">Aradan bir yıl geçti...</p>

  <p class="normal">Hasımları tarafından sürekli izleniyorlardı... Peygamber ve 12 havarisi sık sık bulundukları yerleri değiştirerek, izlerini kaybettirmeye çalışıyorlardı... Bir zamanlar halkın coşkulu yakınlığı yerini soğuk davranışlara bırakmıştı... Peygamberi en çok da, halkın bu tutumu derinden etkiliyordu... Bu kadar kolay kandırılmalarını içine sindiremiyordu...</p>

  <p class="normal">Artık halka açık vaazlar veremiyor, yanından hiç ayrılmayan 12 havarisi ile birlikte Galile’den oldukça uzak israil sınırlarının dışındaki kuzey bölgelerinde, geceleri çoban çadırlarında ve bu ıssız engin ovalarda küçük küçük gruplaşmış Eseni köylerinde konaklıyorlardı... Halka açık vaazlar verememenin sıkıntısı içinde geçen günler birbirini izliyordu... Büyük bir çıkmazın içine düşmüşlerdi...</p>

  <p class="normal">Buralarda yapılabilecek bir şey yoktu... Sonunda İsa Peygamber kararını verdi... Geriye döneceklerdi... Ancak bu bile bile ölüme gitmek gibi bir şeydi... Bunun bilinci içinde büyük bir kararlılıkla Roma Valisi’nin oturduğu Kayseriye Kenti’ne doğru yola çıktılar...</p>
</body>
</html>
