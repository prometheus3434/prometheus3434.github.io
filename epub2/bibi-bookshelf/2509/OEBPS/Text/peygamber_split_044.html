<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_44"><span class="idebold">ESENİLER VE İSA’NIN ÖĞRETİSİ</span></h2>

  <p class="normal">Hiç bir şeyin <span class="ideitalik">“sebep - sonuç”</span> zincirinden ayrı olmadığı ve her olayın bazen görünen, bazen de görünmeyen sebeplerle birbirlerine bağlı bulunduğu evrenimizde, kuşkusuz ki, İsa’nın da Eseni soyundan gelen bir ailenin kızından doğması da boş ve anlamsız bir tesadüfün sonucu değildir.</p>

  <p class="normal">Meryem’in özel olarak seçilip hazırlandığı Kur’an-ı Kerim’de şu ayetle anlatılmıştır:</p>

  <p class="normal">“Ey Meryem! Allah seni seçip temizledi, dünyaların kadınlarından seni üstün tuttu. Ey Meryem! Rabbine gönülden boyun eğ, secde et, rüku edenlerle birlikte rüku et.” Ey Muhammed! Bu sana vahyettiğimiz gayb haberlerindendir...” (Ali imran: 3/43-44)</p>

  <p class="normal">Muhammed Peygamber’e vahyedilen bu bilginin gayb haberlerinden biri olduğu yani gizli bir mesele olduğu açıkça yukarıdaki ayette ifade edilmektedir. Bu gizli bilgiden öğrendiğimiz en önemli husus, Meryem’in bir temizlenme işleminden geçirilmiş olmasıdır. Bu temizlik, fiziki bir temizlik olamayacağına göre, tamamen astral bir temizlikten burada sözedildiği çok açıktır. Demek ki, Meryem bu doğum için astral olarak da hazırlanmış durumdaydı. Ayrıca Eseni soyundan gelmiş bir aileden olması da, muhtemelen onun bu doğum için seçilmesinde, önemli olan bir diğer etkeni oluşturmuştur...</p>

  <p class="normal">Büyük bir sır gibi saklanan İsa’nın doğduğu Beytlehem’in Kumran’a ne kadar yakın bir bölge olduğu 102. sayfadeki haritamızda açıkça görülmektedir. Buna da dikkatlerinizi çekerim...</p>

  <p class="normal">“Kutsal Topraklar” olarak nitelendirilen Kudüs... Gizemler kasabası Kumran... Ve İsa’nın doğduğu Beytlehem...</p>

  <p class="normal">İşte böylesine önemli bir bölgede dünyaya gelen İsa, çocukluk yıllarını tam anlamıyla spiritüel bir yaşantının hüküm sürdüğü bir çevrede geçirmiştir. Sırlarının hiç birini dışarıya sızdırmayan Esenili kahinler, İsa’nın çocukluğunu geçirdiği yeri de büyük bir özenle sakladılar...</p>
</body>
</html>
