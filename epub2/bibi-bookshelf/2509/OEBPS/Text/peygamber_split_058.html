<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_58"><span class="idebold">HAVARİLERİNİ OLUŞTURUYOR...</span></h2>

  <p class="normal">İsa Peygamber gerek halka karşı yaptığı konuşmalarda gerekse de yakın çevresine topladığı belirli sayıdaki kişilerle gerçekleştirdiği gizli oturumlarında uzun bir süre kendi özel durumundan hiç bir şekilde söz etmedi... Onun <span class="ideitalik">“gizli öğretisine”</span> çok sayıda kişi iştirak etmişti ama artık o, tüm sırlarını açacağı ve vazifesinin son aşamasını gerçekleştirebilmek için çok daha küçük bir gruba ihtiyaç duyuyordu. Bu grup vazifesini gerçekleştirmede onun sağ kolu olacaktı. İşte bu düşünce ile sınırlı sayıda küçük bir grup oluşturdu. Bu grubun üyelerini Eseniler arasından seçmemeye özen gösterdi. Eğer Eseniler’in arasıdan seçmiş olsaydı, kendisinden sonra bu öğretiyi insanlar bir “Eseni Dini” olarak yorumlayabilirlerdi. Bu ihtimali ortadan kaldırmak için Havarileri’nin 12 kişilik çekirdek kadrosunu Eseniler’in arasından seçmediği tahmin edilmektedir.</p>

  <p class="normal">Havariler’in çekirdeğini, Yunus’un oğulları Petrus ve Andreas ile Zebedi’nin oğulları Yuhanna ve Yakub kardeşler olmak üzere iki grup oluşturmuştu.</p>

  <p class="normal">Havarileri’nin çekirdeğini oluşturan bu dört kişi de profesyonel olarak Genesaret Gölü’nde balıkçılıkla uğraşan hali vakti yerinde ailelere mensup kişilerdi. Zaten İsa Peygamber de vazifesine başladığı ilk yıllarda, Genesaret Gölü’nün hemen yanıbaşındaki Kefernahum Kenti’nde yaşayan bu ailelerin yanında kalmış ve bu ailelerin üyelerine öğretisini kabul ettirmişti...</p>

  <p class="normal"><span class="ideitalik">“İsa’nın Kelamı”</span>na inanmış, yapacaklarına tam anlamıyla teslim olmuş ve manyetik ışınlarına bulanmış durumdaki havariler artık her an onunla birlikteydiler... Onunla birlikte nefes alıp, onunla birlikte nefes veriyorlardı...</p>

  <p class="normal">Kasaba kasaba dolaşmaya başladılar... Halka açık vaazlar ile sadece Havariler’e ait konuşmalar birbirini izleyerek, günler geçmeye başlamıştı... Ancak İsa Peygamber hala, hem halka açık konuşmalarda hem de Havarileri ile yaptığı özel konuşmalarında kendi kimliği, oynayacağı rolü ve geleceği hakkında yine de ketumiyetini muhafaza ediyordu...</p>

  <p class="normal"><span class="ideitalik">“Göklerin Melekutu”</span>nun hissedileceği günlerin yakın olduğunu ve beklenen Mesih’in çok yakında ortaya çıkacağını söylüyor ancak daha fazla bir açıklamada bulunmaktan özenle kaçınıyordu... Havariler içinde sezgisel gücü bir hayli fazla olan ve engin bir iç varlığa sahip olduğu başından beri bilinen Yuhanna beklenen mesihin İsa olduğundan hiç şüphe bile duymuyordu... Zaten Havariler kendi aralarında fısıldaşarak bunu dile getirmeye başlamışlardı bile... Ancak İsa hala kendi kimliğini Havariler’den bile gizli tutuyordu...</p>

  <p class="normal">Kasaba kasaba Havarileriyle birlikte dolaşmaya devam eden İsa Peygamber kendi kimliğini açıklamasına açıklamıyordu ama tüm insanlar onun tarif edilemez sükuneti, bilgeliği ve nurlu yüzü karşısında mesihin ondan başkası olamayacağını içten içe hissetmekteydiler... Bunu anlamak için ona bir an bakmak bile yeterliydi... Aslında herkes dile getirmese de durumun farkındaydılar... İsa davranışları, konuşmaları ve yaşamıyla kendisinin bir <span class="ideitalik">“Tanrıoğlu”</span> olduğunu zaten gösteriyordu... Bunu açıkça söylemesine belki gerek bile yoktu...</p>

  <p class="normal">İsa öğretisini yaymakta hiç zorluk çekmiyordu... Öyle bir hoşgörü ve affedicilik esasına dayalı vaazlar veriyordu ki, insanların bu sevgi, barış ve hoşgörü çağırısına el uzatmamaları mümkün değildi... Tüm dinsel tabulara karşı çıkarak hoşgörü esasına dayalı bir insanlık anlayışını, insanlara anlatmaya çalışıyordu. Hatta o yıllarda hiç alışık olunmayan kadın erkek eşitliğinden bile ilk kez o sözediyordu.</p>

  <p class="normal">Başlangıçta her şey süt limandı... Galile’de sevgi ve hoşgörü rüzgarlarının esintisiyle geçen tam iki yıl boyunca İsa Peygamber vaazlarına devam etti...</p>
</body>
</html>
