<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_65"><span class="idebold">İSA PEYGAMBER ÇARMIHA GERİLİYOR</span></h2>

  <p class="normal">Şimdi İsa Peygamber’in Zeytinlik Dağı’nda havarilerine: “Kıyam ettikten sonra sizden önce Galile’ye gideceğim” dediği o günlere tekrar geri dönelim...</p>

  <p class="normal">Evet... İnciller’in ayrıntılı bilgi vermekten özenle kaçındığı, o tarihte neler yaşanmıştı?... Bunları gün ışığına çıkartabilmek için <span class="ideitalik">“ezoterik bilgiler”</span> ve <span class="ideitalik">“gizli tarihi belgeler”</span> ışığında meydana gelen olayları şöyle bir gözden geçirelim:</p>

  <p class="normal">Dünya üzerinde bugüne dek uygulanmış en acımasız ve en ıstıraplı idam cezalarının başında, Romalılar’ın uyguladıkları çarmıha gerilmek gelir...</p>

  <p class="normal">Çarmıha gerilecek mahkum önce “T” şeklindeki büyükçene bir kalasın üzerindeki dar bir tahtanın üzerine oturtulur daha sonra da, ayakları üstüste gelecek şekilde ayaklarından ve kolları yana açılarak avuç içlerinden çivilenirdi...Bu idam şekli oldukça yavaş ve son derece ıstıraplı bir ölüm biçimi olduğu için özellikle oluşturulmuştu!... Bu idam şekliyle cezalandırılan mahkumların ölmesi 3 - 4 gün sürebilmekteydi. Mahkumlar güneşin kavurucu sıcağı altında aç ve susuz geçirdikleri bu ıstıraplı süre içinde ölmezlerse, ki zaman zaman bu süre uzayabilmekteydi, işte o zaman daha fazla acıya sebep olsa da ölümü artık hızlandırmak için, mahkumun ayak ve kolları demir topuzlarla kırılmaktaydı!...</p>

  <p class="normal"><span class="idebold">Bu ayrıntıları aktararak içinizi karartmak istemiyorum ama çok önemli bir meseleyi açıklığa kavuşturabilmek için, bu bilgilere ihtiyacımız olacak...</span></p>

  <p class="normal">Peki İsa Peygamber çarmıha gerildikten sonra ne kadar bu ıstıraplı hal içinde kaldı?...</p>

  <p class="normal">Markos’un, Luka’nın ve Matta’nın incilleri’ne göre bu süre takribi 6 saattir...</p>

  <p class="normal">Tüm gelişmeleri bizzat yakından izlemiş olan Yuhanna’nın anlatıkları’na göre ise yine incil’den öğrendiğimiz kadarıyla bu süre 2 - 3 saat kadardır...</p>

  <p class="normal">Yahudiler’in sebt (sabba) gününde yani hafta sonu tatilinde, ne şekilde olursa olsun hiç bir iş yapmadıkları bilinmektedir. Ve İsa Peygamber ile birlike toplam üç mahkumun çarmıha gerildiği günün ertesinde, “sebt günü” yani hafta sonu tatili başlıyordu. Bu nedenle gün batmadan bu idamların bitirilmesi mecburiyeti vardı.</p>

  <p class="normal">Mahkumların çarmıha gerilmeleri saat 9 civarında başlamış ve öğleden sonra idamı izleyen Yahudiler, Pilatus’tan ölümleri bir an evvel gerçekleştirmek için mahkumların kol ve bacaklarını kırmaları için askerlerine emir vermesini istemişlerdir. Bunun üzerine emir verilmiş ve acılar içinde kıvranan iki mahkumun elleri ve bacakları demir topuzlarla kırılmıştır. Ardından İsa Peygamber’in yanına gelen askerler, O’nun nefes bile almadan hareketsiz bir şekilde durduğunu görünce içlerinden biri mızrağı ile göğüs bölgesini deşerek bir tepki verip vermeyeceğini kontrol etmek istemiştir. Mızrağın battığı yerden kan ve sarımtırak bir su akmış ancak İsa Peygamber’in bedeninde hiç bir tepki meydana gelmemiştir. Böyle olunca da İsa’nın zaten ölmüş olduğu sonucu çıkartılarak, kemiklerinin kırılmasına gerek olmadığı kararına varılmıştır.</p>

  <p class="normal">Bu olayları an be an izleyen Yuhanna gelişmeleri incili’nde şöyle anlatır:</p>

  <p class="normal"><span class="ideitalik">“İmdi Hazırlık günü olduğundan, cesetler sebt günü haçta kalmasın diye, Yahudiler onların bacakları kırılıp kaldırılmalarını Pilatus’tan yalvardılar. O vakit askerler gelip birincinin ve onunla beraber haça gerilmiş olan ötekinin bacaklarını kırdılar. Fakat İsa’ya gelip onun zaten ölmüş olduğunu görünce, bacaklarını kırmadılar, fakat askerlerden biri onun böğrünü mızrakla deldi; hemen kan ve su çıktı.”</span> (YUHANNA, Bab: 19/31-34)</p>

  <p class="normal">Yuhanna da dahil olmak üzere orada bulunanların hepsi İsa Peygamber’in öldüğünü düşünmüşlerdi. Özellikle de mızrakla böğründen kan çıkacak kadar bir yara açılmasına rağmen, hiç bir refleks bile göstermeyen İsa Peygamber’in bedeninde her hangi bir hayat unsuru olamayacağı fikrine kapılmışlardır. Oysa ki burada, o gün için düşünülemeyen tıbbi bir gerçek vardır: Eğer vücutta açılan bir yaradan kan akıyorsa, bu henüz daha ölümün gerçekleşmediğini gösterir. Çünkü kan akması, kanın vücutta dolaşmasından yani kalbin damarlara kan pompalamasından ötürüdür. İşte dikkatlerden kaçan tıbbi gerçek buydu...</p>

  <p class="normal">Burada bir başka soru akıllara gelebilir. Acaba mızrak yarasından dolayı İsa Peygamber ölmüş olabilir miydi?... Bu da ihtimal dahilinde görülebilir kuşkusuz. Ancak, buna cevap verebilecek tek ve en önemli kanıt İsa Peygamber’in çarmıhtan indirildiğinde sarıldığı ve halen Turin’de saklanmakta olan kefen bezidir...</p>
</body>
</html>
