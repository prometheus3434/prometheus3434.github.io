<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_83"><span class="idebold">MEDİNE’YE GÖÇ...</span></h2>

  <p class="normal">Medineliler Mekke’de ortaya çıkmış ve Mekkeliler’e açıkça kafa tutan Muhammed adlı birinin varlığından haberdardılar... Haberdar olmalarının ötesinde, adının Muhammed olduğunu duydukları bu korkusuz kişinin, Mekkeliler’e karşı direnişi hoşlarına da gitmekteydi. Çünkü ticareti ellerinde bulunduran ve bu sayede gittikçe güçlenen Mekkeliler, bu ekonomik güçlerine güvenerek Medineliler’e karşı tehditkar tutumlarını iyice artırmışlardı. Bu yüzden Muhammed’in Mekkeliler’e karşı kafa tutuması tüm Medine’de olumlu bir etki yaratmıştı.</p>

  <p class="normal">Medine’nin bulunduğu bölgenin kuzeyinde Yahudiler yaşıyordu. Diğer bölümlerinde ise “Tek Tanrı” inancına sahip Araplar çoğunluktaydı. Bazı bölümlerinde ise Yahudilerle kaynaşmış Arap kabilelerine de rastlamak mümkündü. Bölgede ezoterik bir topluluk olan Sabiiler’in etkileri de hissedilmekteydi. Ve hepsinden de önemlisi, bölgede uzunca bir süredir, dünya üzerinde yeni bir peygamberin ortaya çıkacağından sözediliyordu. Medineliler Muhammed’i duyunca hemen akıllarına bu söylenti geldi. Bunu öğrenmenin tek yolu Mekke’ye giderek Muhammed adındaki bu kişiyle görüşmekti.</p>

  <p class="normal">İşte bu düşünce ile Mekke’ye gelerek, Muhammed Peygamber ile görüştüler... Bu görüşmeler olumlu geçti. Bu görüşmelerin sonucunda Medine’de Müslümanlığı kabul edenler içten içe çoğalmaya başladı... Peygamber tarafından Müslümanlığı anlatsın diye vazifelendirilen Musab ibn Ümeyr’in tertiplediği gizli toplantıların Medine’de yapılması yine bu tarihlere rastlar...</p>

  <p class="normal">Tüm bu gelişmeler iki yıl sürdü ve sonunda, Mekke’den Medine’ye göç kararı alındı. Yıl 622...</p>

  <p class="normal">Muhammed Peygamber Medine’ye giderken Medine’deki Tek Tanrı’ya inanan Yahudi topluluklarına bir hayli bel bağlamıştı. Mekkeliler’e karşı onlarla birlikte ortak bir cephe kurabileceğini düşünüyordu. Cumayı hayırlı gün olarak benimsemesi, domuz eti yemeyi, kan içmeyi Müminler’e yasaklamasının belki de en önemli sebeplerinden biri onlarla ortak bağlar kurabilmekti.</p>

  <p class="normal">Bu düşüncelerle yola çıkıldı...</p>

  <p class="normal">Medine halkı <span class="ideitalik">“Ahir Zaman Peygamberi”</span>ni büyük bir görkemle karşıladı... Halk yollara dökülmüş, kimileri damlara çıkmış, büyük bir kalabalıkla kente girenlere sevgi gösterisinde bulunuyorlardı...</p>

  <p class="normal">Artık yeni dinin yeni merkezi Medine’ydi...</p>

  <p class="normal">Medine’de derhal Peygamber’in kalacağı bir yapı inşa edilir. Bu yapı hem Peygamber’in evi oldu, hem de tüm işlerin idare edildiği bir merkez... Tuğlalarla çevrili geniş avlusu ise, topluca namazların kılındığı bir mabet konumundaydı. Bu avlu aynı zamanda sosyal düzenin sürdürülmesinde ileride mahkeme olarak da işlev görmüştür. Kalacak yeri olmayan Müslümanlar’ın barındığı yer yine bu avlu olmuştur.</p>

  <p class="normal">Muhammed Peygamber’in daha önce nişanlandığı Ayşe ile evlenmesi bu döneme denk gelir...</p>

  <p class="normal">Şimdi ortada bir sorun vardır... Mekkeliler’e oranla oldukça dar gelirli olan Medine halkına, yine o devre göre oldukça kalabalık bir nüfuz daha dahil olmuştu... Bu nedenle kısa bir süre sonra geçim sıkıntısı hat safhaya ulaşmaya başladı...</p>

  <p class="normal">Bu arada yeni gelenlerle eskileri kaynaştıracak ve tüm Medine’de yaşayanların sosyal yaşamlarını denetleyecek bir hukuk düzeninin oluşturulması gerekiyordu. Zira zorlukla karınlarını doyuran bu insanları, bir arada barış içinde tutmanın büyük zorlukları vardı... Bu yüzden de kurallar kesin, net hatta acımasız olmalıydı. Hırsızlık yapanın elinin kılıçla kesilmesi, zina yapanın taşlanması vs... Bu şartlar içinde kurulacak hukuk düzeninin kanunlarını yine belirli aralıklarla inmekte olan Kur’an ayetleri belirlemeye başladı. Kur’an-ı Kerim’de geçen sosyal yaşamın kurallarının büyük bir bölümü, işte bu dönemde inmiştir. Ve sadece Medine’deki insanların sosyal yaşamlarını düzenlemek için indirilmiş ayetlerdir...</p>
</body>
</html>
