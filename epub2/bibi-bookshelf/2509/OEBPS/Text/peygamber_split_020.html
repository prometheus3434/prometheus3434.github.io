<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_21">Hz. MUSA</h2>

  <p class="normal"><span class="idebold">Yer:</span> <span class="ideitalik">Mısır...</span></p>

  <p class="normal"><span class="idebold">Tarih:</span> II. <span class="ideitalik">Ramses dönemleri...</span></p>

  <p class="normal">Mısır... Gizemleriyle, mabetleri ve piramitleriyle tarihin her döneminde insanlığın büyük bir merak ve hayranlıkla izledikleri, inisiyeler diyarı Eski Mısır...</p>

  <p class="normal">Atlantisli bilgelerin kozmik sırlarını taşıdıkları bu yörenin bir zamanlar büyük bir eğitim ve öğrenim merkezi olduğu bugün artık açık bir şekilde biliniyor... Nice filozof, mürşit ve peygamberin yetiştirildiği bu yöre, ezoterizmin tam anlamıyla bir kalesi durumundaydı...</p>

  <p class="normal">Mısır’ın sırlarına çok sayıda kişi inisiye olmuştur... Tabii bunların başında, ülkeyi yöneten firavunlar da bulunmaktaydı. Dejenerasyonun başlangıcına kadar tüm firavunlar, Osiris Rahipleri’nce eğitilirlerdi... Hatta sadece firavunlar değil, ileride idareyi devralacak firavunun oğulları da aynı inisiyatik eğitimden geçirilirdi...</p>

  <p class="normal">II. Ramses’in oğlu Meneftah için de durum aynıydı...</p>

  <p class="normal">Mısır geleneklerine göre Meneftah da gençlik yıllarında Menfis’teki Amon-Ra Mabedi’ndeki rahiplerden eğitim almıştı. Meneftah çekingen mizaçlı ve orta derecede bir zekaya sahip bir gençti. Ancak okült bilimlere karşı ihtiras derecesine varan bir merakı vardı. Onun bu durumu, ileride geri seviyeli birtakım majisyenlerin oyuncağı durumuna düşmesine neden olacaktı...</p>

  <p class="normal">Genç Meneftah’ın eğitim gördüğü mabette son derece zeki ancak içine kapanık bir yeğeni vardı: Hozarsif...</p>

  <p class="normal">Hozarsif, II. Ramses’in kız kardeşinin oğluydu... O’nun üvey olduğu ile ilgili iddialar varsa da bu kesinlik kazanmamıştır.</p>

  <p class="normal">Kısa boyluydu Hozarsif... Alçakgönüllülüğü, sessizliği ve kartalınkini andıran bakışlarıyla mabette kısa sürede dikkatleri üzerinde toplamıştı. O’nun bu sakin ve bilge görünüşü yeğeninin hırsla dolu yüreyini kıskançlık fırtınalarıyla çalkalandırmaya yetiyordu... II. Ramses de Hozarsif’in bu farklılığını ve sıradışılığını farkedenlerin başında geliyordu.</p>

  <p class="normal">Annesi O’nun bu ayrıcalıklı görünüşünü bir gün Firavunlar tahtına çıkacağına bağlamıştı... Ancak bu hiç bir zaman gerçekleşmeyecekti... Kaldı ki, Hozarsif’in böyle bir niyeti de yoktu... Firavun olmak gibi bir düşünce aklının ucundan bile geçmiyordu... Aslında kendisi de ileride ne yapacağını bilemiyordu... İlerki yıllarda <span class="ideitalik">“kurtulmuş”</span> anlamına gelen “Musa” adını alacağını ve büyük bir vazifeye başlayacağını da, o yıllarda ne kendisi, ne de çevresindekiler akıllarının ucundan bile geçirmemişlerdi.</p>

  <p class="normal">Onun bu durumu, dünyaya geliş amacını unutarak enkarne olduğunun açık bir belirtisiydi. Nitekim annesiyle o yıllarda yaptığı bir konuşma bunun en açık delillerinden biridir:</p>

  <p class="normal">– <span class="ideitalik">“İsis ve Osiris sırlarına ait öğretiyi izleyeceksin. Onun için uzun süre seni göremeyeceğim. Fakat şunu asla unutma: Sen firavunların kanındansın ve ben senin annenim... Etrafına iyi bak... Dilersen tüm bu gördüğün şeyler bir gün senin olabilir...”</span></p>

  <p class="normal">Annesinin bu sözlerinden Hozarsif’in o yıllarda henüz daha inisiyasyonun başında olduğunu anlıyoruz. Nitekim annesine cevaben söyledikleri bunu teyid ediyor:</p>

  <p class="normal">– <span class="ideitalik">“Demek ki, benim “çakal”, “leylek”, ve “sırtlan” başlı tanrılara tapan bu insanları yönetmemi istiyorsun... Birkaç asır geçince bu putlardan geriye ne kalabilecektir?...”</span></p>

  <p class="normal">Bu sözlerinin ardından eğilip yerden bir avuç ince kum almış, sonra annesine dönerek kumları ince parmaklarının arasından süzülerek yere akıtmış ve şöyle demişti:</p>

  <p class="normal">– <span class="ideitalik">“İşte bundan farksız bir şey...”</span></p>

  <p class="normal">Büyük bir ihtimalle Hozarsif’in Mısır sırlarına inisiye olması, bu konuşmadan sonra gerçekleşmiştir. Çünkü söz konusu ettiği hayvanların inisiyatik anlamda birer sembol olduklarını ve bunlara insanların tapınmadığını demekki bu konuşma sırasında bilmiyordu...</p>

  <p class="normal">Ancak zaman onu bir başka açıdan haklı çıkartmıştır. Zira aradan geçen birkaç asır sonra, Mısır’da büyük bir dejenerasyon başlamış ve inisiyatik sırlar yavaş yavaş unutularak putlaştırılmaya başlanmıştır. Kuşkusuz bunda Mısır’ın işgal edilmesi ve rahiplerin baskı altına alınmaları büyük bir rol oynamıştır. Hatırlanacağı üzere, Ezoterik Sırlar’ı ve inisiyatik Bilgiler’i bünyesinde barındıran “İskenderiye Kitaplığı” da bu işgaller sırasında yerle bir edilip yakılıp yok edelmişti... Bunları da unutmamak gerekir...</p>

  <p class="normal">Hozarsif’in annesiyle olan, o yıllardaki konuşması ilginç bir şekilde noktalanır:</p>

  <p class="normal">Hozarsif’in sözlerine annesi şöyle karşılık verir:</p>

  <p class="normal">– <span class="ideitalik">“Demek ki atalarımızın dinini ve rahiplerimizin ilmini hor görüyorsun?!...”</span></p>

  <p class="normal">– <span class="ideitalik">“Tam tersine... Onun özlemini çekiyorum. Ama şu anda piramit hareketsiz durumda. Oysa onun yürüyüşe geçmesi gerek. Ben firavun olmayacağım. Benim vatanım buralardan çok uzaklarda... Ta oralarda... Çölde...”</span></p>

  <p class="normal">– <span class="ideitalik">“...Seni ben dünyaya getirdim ama seni anlamıyor ve tanımıyorum. Osiris aşkına söyle bana: Sen kimsin ve ne yapmayı tasarlıyorsun?”</span></p>

  <p class="normal">– <span class="ideitalik">“Orasını ben biliyor muyum ki? Onu tek bilen Osiris... Belki bir gün bana da söyleyecektir...”</span></p>

  <p class="normal">Hozarsif’in mabetlerdeki ilk eğitimden sonra isis inisiyasyonu’ndan geçirildiği, daha sonra Osiris Rahipliği’ne kadar yükseldiği ve Mısır’daki inisiyasyonunun tamamladığı biliniyor. Muhtemelen bu konuşmadan sonra, Hozarsif isis inisiyasyonu için mabede kapanmış ve yıllar süren eğitimine başlamıştır.</p>

  <p class="normal">Ezoterik bilgilerden öğrendiğimize göre; Hozarsif, isis inisiyasyonu’ndan başarıyla geçmiştir. Çelikten bir ruha ve demirden bir iradeye sahip bulunan bu delikanlıya <span class="ideitalik">“sınavlar”</span> oyuncak gibi gelmişti. Mısır’ın “Kutsal Bilimi”nin sırlarına vakıf olmada büyük bir kabiliyet sergilemişti. Rahiplerce kendisine aktarılan sırlara objektif olarak bakabilmekte ve bu sırların derinliklerine sükunetle ve kendinden son derece emin bir şekilde nüfuz edebilmekteydi.</p>

  <p class="normal">Rahipler onun bu özelliğini: <span class="ideitalik">“Karşılaştığı her şeye, arzu, isyan ve merak gibi unsurları bir kenara atarak egemen olabilmekteydi”</span> diye özetlemişlerdi. O, sadece annesi için değil, rahipler için de bir bilmece gibiydi... Ona baş eğdirmenin de, onu yoldan çıkarmanın da imkansız olduğunu farketmişlerdi. O, kendi meçhul yolunda, görünmez yörüngesinde bilinmeyen bir gök cismi gibi yürümekteydi...</p>

  <p class="normal">Mabedin sırları arasında majik uygulama yöntemlerinin de bulunduğu kitaplar altın bir sandıkta büyük bir özenle saklanmakta ve inisiyasyonun en üst aşamasına gelebilenlere aktarılmaktaydı. İnisiyasyonun en üst aşamalarına gelemeyenlere bu sırlar kesinlikle açıklanmazdı. Mısır’ın sırlarına inisiye olan birçok kişi bu sırlara erişememişlerdir. Majik sırlarla dolu kitapların içindeki bilgilere ulaşabilmek çok az sayıdaki inisiye adayına nasibolabilmiştir.</p>

  <p class="normal">“İsis inisiyasyonu”ndan sonra Hozarsif’i, inisiyasyonun bir üst aşaması olan “Osiris inisiyasyonu” bekliyordu... İsis inisiyasyonu’nu bitiren inisiye adayları için her zaman olduğu gibi yine bir tören düzenlenmiş ve bu törende mabedin “Kutsal Emanet Sandığı”nı Hozarsif taşımıştı. Törenin bitiminde başrahip Membra Hozarsif’in yanına gelerek: <span class="ideitalik">“Sen firavun kanındansın. Gücün ve ilmin yaşına göre çok üstün. Senin istediğin nedir?...”</span> diye sordu.</p>

  <p class="normal">Bu sözler üzerine Hozarsif hiç tereddüt etmeden eliyle “Kutsal Emanet Sandığı”nı göstererek:</p>

  <p class="normal">– “Bunlardan başka bir şey istemiyorum...” dedi.</p>

  <p class="normal">Başrahip aldığı bu kararlı cevaptan çok etkilenmişti...</p>

  <p class="normal">– <span class="ideitalik">“Yoksa Amon-Ra’nın Başrahibi ve Mısır’ın peygamberi mi olmak istiyorsun?”</span></p>

  <p class="normal">– “Hayır, sadece bu kitaplarda ne olduğunu bilmek istiyorum...”</p>

  <p class="normal">– <span class="ideitalik">“Başrahipten başka hiç bir kimsenin bunları öğrenmesi mümkün değildir... Bu konuda ne yapmayı düşünüyorsun?...”</span></p>

  <p class="normal">– “Beklemeyi ve itaat etmeyi...”</p>

  <p class="normal">Hozarsif ile Başrahip Membra arasında geçen bu konuşma derhal II. Ramses’e bildirildi. Uzun bir süredir Hozarsif’i yakından inceleyen II. Ramses’i bu konuşma iyice tedirgin etti. Çünkü uzun bir süredir, oğlu Meneftah’ı saf dışı edip, firavunluk makamını Hozarsif’in ele geçirebileceğinden kuşkulanıyordu. Bunun üzerine Hozarsif’in Osiris Mabedi <span class="ideitalik">“Kutsal Yazı Katipliği”</span>ne atanmasını emretti. Bu, mabet içinde oldukça önemli bir makamdı. Ancak bu görev Hozarsif’i firavunluk makamından uzak tutacaktı...</p>

  <p class="normal">Osiris Rahibi olarak eğitilmesi bu döneme rastlar. <span class="ideitalik">“Kutsal Yazı Katipliği”</span> makamına getirildiği için, mabedin tüm sırlarını içeren yazılı belgeleri de böylelikle elinin altında buluvermişti.</p>

  <p class="normal">Aradan yıllar geçti...</p>

  <p class="normal">Hozarsif, mabedin çok güvenilir bir rahibi olmuştu...</p>

  <p class="normal"><span class="ideitalik">“Kutsal Yazı Katipliği”</span> görevine devam ediyordu. Bir süre sonra sık sık Delta’ya teftişe gönderilmeye başlandı... O sıralarda Gosen Vadisi’nde bulunan ve Mısır’a bağımlı bulunan İbraniler zorlu işlerde çalıştırılmaktaydılar. İşte <span class="ideitalik">“Beni - İsrail”</span> kavmiyle Hozarsif’in ilk karşılaşması bu günlere rastlar... Hozarsif bu insanlardan çok etkilenmişti. Adaletsizliğe katlanamayan hırçın tabiatlı bu insanlara karşı gizli bir sempati duymaktan kendini alamamıştı.</p>

  <p class="normal">... Ve bir gün yaşamının akışını değiştirecek olan bir olaya karıştı...</p>

  <p class="normal">Bir gün, Mısırlı bir askerin savunmasız bir ibraniyi hırpaladığını görünce dayanamayıp üzerine atıldı... Elinden silahını alarak onu oracıkta öldürüverdi!...</p>

  <p class="normal"><span class="ideitalik">“Ve o günlerde vaki oldu ki, Musa büyüyünce, kardeşlerine çıktı ve onların yüreklerini gördü ve bir Mısırlı’nın kardeşlerinden bir ibraniye vurmakta olduğunu gördü. Ve etrafına bakınıp kimse olmadığını görünce, Mısırlıyı vurup onu kumda gizledi.”</span> (ÇIKIŞ Bab: 2/11,12)</p>

  <p class="normal">Önüne geçilemez nitelikte içindeki adalet ve haksızlığa karşı çıkma duygusu, bir anda ona böyle bir hata işletmişti... Sebebi her ne olursa olsun, insan öldürmek Osiris Rahipleri’nin asla yapmaması gereken bir şeydi. Osiris Öğretisi’nin geleneklerine göre “Rahipler Kurulu”nun karşısında mahkemeye çıkartılması gerekiyordu... Zaten Firavun da, çoktandır onun hakkında iyi şeyler düşünmüyordu. Bu olay Hozarsif’i ortadan kaldırmak için güzel bir fırsattı.</p>

  <p class="normal">Hozarsif’in hayatı artık pamuk ipliğine bağlanmıştı...</p>

  <p class="normal">Mısır’da daha fazla kalamazdı... Zaten içindeki ses, uzun bir süredir kendisini çölün sessizliğine ve engin bilinmezliklerine doğru çekmekteydi... “Haydi... Senin kaderin çöllerde gizli...” diyen iç varlığının o esrarengiz sesine uymanın tam zamanıydı artık... Zaten başka çaresi de kalmamıştı... Kimbilir böyle bir talihsiz olayla karşılaşmamış olsa, belki de o içindeki sesi hiç bir zaman dinlemeyecekti...</p>

  <p class="normal"><span class="idebold">Hozarsif bilinmeyen kaderine doğru yola çıktı...</span></p>

  <p class="normal">O, Mısır’ın sırlarına inisiye olmuş bir kişiydi... Artık sıradan bir insan olarak yaşayamazdı... Onun yeri yine sırlar mabetlerinden biri olmalıydı... Kendisine çok uygun bir mabet bulmakta zorluk çekmedi...</p>

  <p class="normal">“Ve Firavun bu işi işitince, Musa’yı öldürmek için aradı. Fakat Musa Firavun’un yüzünden kaçtı ve Midyan diyarında kaldı ve bir kuyunun başında oturdu.<span class="ideitalik">”</span> (ÇIKIŞ: Bab: 2/15)</p>

  <p class="normal">Kızıldeniz’in ve Sina Yarımadası’nın ötelerinde Midyan Ülkesi’nde Mısır’a bağlı olmayan bir mabetti bu... Kökeni onbinlerce yıl öncesine ait, “Elohimler” gizli sırlarına dayanan bu mabet, inisiyasyon peşinde koşan siyah ırk mensubu Araplar’a ve Sami Kavimleri’ne dini bir merkez olarak hizmet vermekteydi. Çok sayıdaki Sami, kafileler halinde Elohim’e ibadet etmek üzere gelmekteydi. İnisiyasyona giremeyen çoğunluk, Elohim’i sadece Tek Tanrılı bir dinin, ilahi temsilcisi olarak görüyordu. Oysaki Elohim’in içinde gizlediği sır çok daha farklıydı... Ve sadece gizli bir eğitimden geçen inisiye adaylarına açıklanan bir sırdı bu... (Elohimler hakkında ayrıntılı bilgi için, bakınız: G.S.Ö. Sy: 85-93)</p>

  <p class="normal">Arınmak ve inisiyatik sırlara kavuşabilmek için buraya gelen çok sayıdaki kişiden sadece çok azı mabede kabul edilmekteydi... Geriye kalan çoğunluk burada birkaç gün kalıp, oruç tuttuktan ve gizli yeraltı galerilerinde çok yüzeysel bir bilgi edindikten sonra geriye dönerdi.</p>

  <p class="normal">Hozarsif’in sığındığı <span class="ideitalik">“Midyan Mabedi”</span> işte böylesine sırlarla dolu bir mabetti...</p>

  <p class="normal">Mabedin Başrahibi’nin adı Yetro idi. Gerek bu mabetten, gerekse Yetro’dan Tevrat’ta da bahsedilmiştir:</p>

  <p class="normal">“Ve Musa, kaynatası Midyan kahini Yetro’nun sürüsünü güdüyordu; ve sürüyü çölün arkasına götürdü ve Allah’ın dağına, Horeb’e geldi.” (ÇIKIŞ: Bab 3/1)</p>

  <p class="normal">Sürü gütmek ve çobanlık inisiyatik anlamda önemli sembollerdir. Nitekim aynı benzetimin, İsa Peygamber için de kullanıldığı unutulmamalıdır.</p>

  <p class="normal">Yetro’dan ezoterik bilgiler bir vazife adamı olarak değil, daha çok bir bilge olarak bahsederler. Yani sırları mabedinde saklayan bir kişi olduğundan sözederler. Çöldeki Libyalılar, Araplar ve Samiler için Yetro, aynı zamanda onların hamisi durumundaydı. Hozarsif gelip de kendisine <span class="ideitalik">“Osiris-Elohim”</span> aşkına yanına sığınmasına izin vermesini istediğinde, ona derhal kollarını açmıştı. Kimbilir, belki de bu kaçağın bir gün sürgünlerin peygamberi olacağını o an sezmişti...</p>
</body>
</html>
