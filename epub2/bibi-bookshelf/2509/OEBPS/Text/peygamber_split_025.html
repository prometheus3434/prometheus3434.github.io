<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_26"><span class="idebold">MUSA VE VAHİY MEKANİZMASI</span></h2>

  <p class="normal">Buraya kadar Musa’nın inisiyatik bilgeliğinden ve bu bilgeliğini Tevrat’a aktarışından söz ettik. Ancak Tevrat’ı sadece Musa’nın kaleminden çıkan “kelam” olarak ela almak son derece yanlıştır. Çünkü Musa’nın vahiy mekanizması kanalıyla da birçok bilgiler aldığı ve bu bilgileri Tevrat’ta aktardığına dair kanıtlar bir hayli fazladır:</p>

  <p class="normal">“Ve Rabbin meleği şur yolunda olan pınarın başında onu buldu...”, “Ve Rab dedi...”, “Rabb hükmetsin...”, “Ve Rab Nuha dedi...” gibi Tevrat’taki ifadelerin yanısıra, bu kanımızı destekleyen belki de en önemli olay; ki bu da Tevrat’ta anlatılmıştır; Musa’nın Sina Dağı’nda yaşadıklarıdır...</p>

  <p class="normal">“Sina’nın zirvesi Elohim’in tahtıdır...”</p>

  <p class="normal">Bu söz Sina Yarımadası’nda yaşayanların dillerinden düşmez... Peki bu dağda neler olmuştu?... Gelin bu gizemli dağı ve bu dağda bir zamanlar yaşananları tarihin karanlık sayfaları arasından çekip çıkartmaya çalışalım...</p>

  <p class="normal">Sina Dağı’nın tam karşısında Serbal Kayalıkları diye adlandırılan daha alçak dik yamaçlı bir dağ daha vardır. Her iki dağ arasında ise Araplar’ın Horeb, Sami Efsaneleri’nin de Ereb diye adlandırdığı taşlık zemini ile dikkatleri çeken karanlık bir vadi yer almaktadır. Sina’nın gölgesiyle birlikte gece bastırmaya başladığında yüksek tepelere çöken sisle birlikte daha da iç karartıcı bir hal almaktadır. Halk bu bölgeye başından beri, korkuyla karışık bir saygı duymuştur. Eğer bu bölgede normal yollarla açıklanamayan bir şeyler olduysa belki de bu olayların başlangıcı çok daha öncelere dayanıyordu... Çünkü yöre halkının geleneklerinde, efsanelerinde ve inançlarında bu iki dağ ve arasındaki vadide zaman zaman ışıklar saçan bir takım varlıkların görüldüğünden sözedilmekteydi. Gerçekten de bu bölgedeki çok sayıda kişi, dağların zirvelerinde ve vadinin karanlık bölgelerinde uçuşan ışık demetlerini gördüklerini ifade etmişlerdir.</p>

  <p class="normal">Bütün bunlar birbirine eklenince yörenin gizemi de iyice artmıştı... Hatta öyle ki, halk bu bölgeye girmeye kesinlikle cesaret bile edemiyordu.</p>

  <p class="normal">Orada gerçekten de bir şeyler oluyordu... Bundan zaten kimsenin kuşkusu yoktu... Ancak asıl mesele halkın burada neler olduğunu bilmemesiydi...</p>

  <p class="normal">Konuyu iyice açmaya çalışalım...</p>

  <p class="normal">İşin bir başka ilginç yanı da Yetro’nun inisiyeleriyle birlikte özel çalışmalarda bulunduğu ve inisiyelerin harcinde hiç kimsenin girmesine izin verilmeyen mağaralarının da, bu bölgedeki Serbal kayalıklarında bulunmasıydı...</p>

  <p class="normal">Ezoterik kaynaklar, Yetro’nun inisiyelerinin bu mağarada çok özel çalışmalar gerçekleştirdiğini ve bu özel çalışmalarının sonucunda <span class="ideitalik">“İlhama sahip olma”</span> gibi bir yetenek kazandıklarından söz ederler... Bu mağara o kadar gizli tutulmuştur ki, hiç bir rahip, birçoklarının tüm ısrarına rağmen, “özel yol mensubu” olmayan hiç bir kimseyi oraya götürmeye razı olmamıştır. Yine çok eski zamanlardan günümüze kadar gelebilen tüm ezoterik kaynakların bu bölgeyi: “Orası, geçmişin derinliklerine gömülü zamanlardan beri doğaüstü olaylara ve ışıklı varlıklara mahsus bir yerdir” diye tanımlaması da hayli ilginçtir...</p>

  <p class="normal">Yetro’nun inisiyelerinden biri olduğu için, bu gizemli bölgeye gidenlerden biri de Musa olmuştur... Bu bölgede yaşananları eğer Musa olmasaydı belki de hiç bir zaman bilemeyecektik. Gerçi o da yaşadıklarını açık olarak değil sembolleştirerek Tevrat’ta da anlatmıştır ama yine de ezoterik bilgiler ışığında onun anlattıklarının neyi ifade edebileceği aşağı yukarı ortaya çıkabilmektedir... Buna az sonra değineceğiz...</p>

  <p class="normal">Bu tür mağaralarla ilgili anlatılan esrarengiz olaylar, çok eski tarihi kayıtlara kadar uzanır. Ezoterik kayıtlarda bu tür mağaraların; çok eski Mu kolonisi olan ve Tufan’dan sonra kendi kıtalarını terk ettikten sonra bizim kıtamıza göç ederek, gizli bir yeraltı ülkesi kuran Agartalılar’ın yeraltı tünellerine giriş kapları olduğundan söz edilir. Mağaralardaki bu gizemli kişiler, yıllar sonra Kur’an-ı Kerim’de de açıkça ifade edilmiştir. Kehf (Mağara) Suresi’de bir grup gençin mağarada uyutulduklarından bahsedilir:</p>

  <p class="normal">“Mağara ehli uykuda iken sen onları uyanık sanırdın. Biz onları sağa ve sola döndürdük. Köpekleri dirseklerini eşiğe uzatmıştı. Onları görürsen, için korkuyla dolar, geri dönüp kaçardın.” (KEHF, 18/18)</p>

  <p class="normal">Aynı Sure, son derece ilginç açıklamalarla devam eder... Sure’de anlatılanlardan öğrendiğimize göre, kimliği bilinmeyen bu kişiler daha sonra yöre halkınca farkedilmIŞ, ancak halk bu gizemli kişilerin kim olduklarını anlayamamıştır. Bu mağaranın hemen yanına bir mescid yapmak istemiş olmalarından da, bu kimliği bilinmeyen kişilerden o yıllarda bir hayli etkilenmiş olduklarını anlıyoruz:</p>

  <p class="normal">“Böylece Allah’ın sözünün gerçek olduğunu ve kıyametin kopmasından şüphe edilmeyeceğini bilmeleri için, insanların onları bulmalarını sağladık. Nitekim halk bunların çevresine bir bina kurun diyorlardı. Oysa Rableri onları çok iyi bilir. Tartışmayı kazananlar: ‘Onların mağaralarının çevresinde mutlaka bir mescid kuracağız’ dediler.” (KEHF, 18/21)</p>

  <p class="normal">Sure bizi yakından ilgilendiren son derece önemli ezoterik sembollerle şöyle devam eder:</p>

  <p class="normal">“Karanlığa taş atar gibi, ‘Mağara ehli üçtür, dördüncüleri köpekleridir’ derler, yahut, ‘Beştir, altıncıları köpekleridir’ derler...” (KEHF, 18/22)</p>

  <p class="normal">Köpek ve Kurt sembolleri Ezoterizm’de “Sirius”un sembolüdür. Demek ki Sure’de “Mağara Ehli” olarak ifade edilen bu kişilerin “Sirius Kültürü” ile yakından bir ilişkileri olduğu anlaşılmaktadır. Bu konuya tekrar döneceğiz...</p>

  <p class="normal">Kehf suresi’nde söz konusu mağaradaki kişiler hakkında Muhammed Peygamber’e bazı bilgiler verildiği anlaşılıyor:</p>

  <p class="normal">“Ey Muhammed, Onların olayını sana Biz gerçek olarak anlatıyoruz: Onların hidayetlerini artırmış ve kalplerini pekiştirmiştik...” (KEHF, 18/13)</p>

  <p class="normal">Sure’nin devamında bu kişiler hakkında Muhammed Peygamber’in çok fazla bir açıklama yapmaması gerektiği de önemle vurgulanıyor:</p>

  <p class="normal">“...De ki, onların sayısını en iyi bilen Rabbim’dir. Onları pek az kimseden başkası bilmez.’ Bunun için ey Muhammed, Onlar hakkında, bu kısa anlatılanın dışında, kimseyle tartışma ve onlar hakkında kimseden bir şey sorma.” (KEHF, 18/22)</p>

  <p class="normal">Biz yine Musa Peygamber’e dönelim...</p>
</body>
</html>
