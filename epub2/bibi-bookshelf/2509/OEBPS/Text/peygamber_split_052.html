<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_52"><span class="idebold">VAFTİZ RİTÜELİ</span></h2>

  <p class="normal">Güneş doğmadan uyanmak ve gündoğumunda çalışmaya başlamak bir başka Eseni geleneğiydi...</p>

  <p class="normal">Eseniler öğle yemeğinden önce bir yıkanma töreni yaparlar, ardından yemek için bembeyaz giyisiler giyerlerdi. Bu merasimlerle daha sonraları Hristiyanlıkta karşılaştığımız vaftiz uygulamalarının büyük bir benzerliği vardır. Su ile yapılan bu merasimilerin benzerleri diğer inisiyatik çalışmalarda da görülmekle birlikte Eseniler’de bu merasimlerin ayrı bir yeri vardı.</p>

  <p class="normal">İnisiyatik çalışmaların hemen hemen hepsinde temizliğe çok büyük önem verilmiştir. Rahiplerin günde üç kez yıkanması bunun en açık belirtisidir. Ancak bu temizlik sadece fiziksel yönlü bir temizlik değildir.</p>

  <p class="normal"><span class="idebold">Söz konusu temizliğin hedeflediği 3 ana faktör vardır:</span></p>

  <p class="normal"><span class="idebold">1– Bedenin fiziksel olarak temiz tutulması:</span> Bu bilinen anlamdaki bir yıkanmadır.</p>

  <p class="normal"><span class="idebold">2– Aura’nın temizliği:</span> Suyun insan vücuduna biriken negatif tesirleri nötralize etme özelliği vardır. Suyun bu özelliği inisiyatik çalışmalarda yakinen bilindiği için, vücudun ve buna bağlı olarak da vücudun çevresinde bulunan biyomanyetik enerji alanının yani <span class="ideitalik">“aura”</span>nın negatif tesirlerden temizlenmesi için sık sık rahipler yıkanmaktaydılar. İşte su ile yıkanmanın bir diğer nedeni de buna dayanmaktaydı. İslamiyet’teki abdestin hedeflediği amaç da aslında budur.</p>

  <p class="normal"><span class="idebold">3– İnisiyatik temizlik:</span> Mabetlerde inisiyatik çalışmalar sırasında belirli aralıklarla düzenlenen bir tören vardır. Esniler bunu çok daha sıklıkla kullanmışlardır. İşte bu törenlerde rahip su ile öğrencilerini vaftiz ederdi. Bu tamamen parapsişik bir uygulamaydı...</p>

  <p class="normal">Suyun negatif tesirleri nötralize etme özelliği olduğu gibi suyun her türlü tesiri bünyesinde muhafaza etme ve depolama özelliği de vardır. Rahip yüksek seviyeli manyetik enerjilerini karşısındaki bir kap suya belirli bir süre yöneltir ve böylelikle manyetik enerjilerini o suya aktarırdı. Daha sonra da bu suyu, öğrencilerinin başına sürererek, kendi enerjilerini öğrencilerine aktarırdı. Bu çok yaygın olarak kullanılan inisiyatik yöntemlerden biriydi...</p>

  <p class="normal">Bu yöntemle rahip öğrencisinin ruhsal güçlerinin artmasına en uygun zemini hazırlarken aynı zamanda öğrencisinin, anlayış seviyesini artırıcı tesirleri de ona aktarmış olurdu. Aynı zamanda rahibin bağlı bulunduğu ruhsal yönetici planlarla öğrencisinin de kontkat kurması, bu yöntemle sağlanabilmekteydi.</p>

  <p class="normal">Bu yöntem Eseniler arasında da yaygın bir şekilde kullanılırdı. Daha sonraları Hristiyanlıkta görülen vaftiz ayinlerinin kökeni işte bu inisiyatik uygulamalara dayanır. Ancak, günümüzdeki Hristiyan rahipleri, bütün bunlardan habersiz sadece şeklen bu vaftiz ritüelini yerine getirmeye çalışmaktadırlar. İçlerinde belki küçük bir kısmı bu ritüelin metafizik yönünü bilse de, çoğunluk bu meseleyi çoktan unutmuş durumdadır.</p>

  <p class="normal">1951 - 1952 yılları arasında Kumran Vadisi’nde yapılan arkeolojik kazılar sırasında, Eseniler’e ait bir yapı bulunmuştu. Yapılan araştırmalarda söz konusu yapının inisiyatik çalışmalarda kullanılan bir mabet olduğu anlaşıldı. En az M.Ö. 110 yıllarına ait olan bu yapı çeşitli bölümlerden oluşuyordu. Ancak en ilgi çeken yanı çeşitli kanallar sistemiyle birbirlerine bağlanmış bir dizi havuzun bulunmuş olmasıydı. Tarikata giren adaylara sırların öğretildiği yer burasıydı. Tabi vaftiz törenlerinin de...</p>

  <p class="normal"><span class="idebold">Ateş Vaftizi</span></p>

  <p class="normal">Vaftizci Yahya’nın kısa bir süre sonra İsa Peygamber’in ortaya çıkacağını ima eden: “Ben sizi su ile vaftiz ediyorum. Ancak benden sonra gelen benden daha güçlü olacak ve o sizi ateş ile vaftiz edecektir” sözünün altında yatan bir başka anlam daha vardır.</p>

  <p class="normal">Eseniler’in <span class="ideitalik">“su”</span> ile yaptıkları vaftizin haricinde kullandıkları bir başka vaftiz etme yöntemi daha vardı... Bu yöntemin temeli öğrencilerin şakralarını açmaya ve astrallerindeki tortuyu temizlemeye yöneliktir. Bu, inisiyatik çalışmalarda kullanılan çok önemli bir tekniktir.</p>

  <p class="normal">Rahip kendisinde varolan konsantrasyon yeteneğiyle ruhsal güçlerini kullanarak, öğrencisinin vücudundaki ruhsal enerji giriş merkezlerini yani şakralarını açarak tam çalışır bir hale getirebilmekteydi. Ayrıca aynı teknikle öğrencisinin astral bedenindeki tortuları da adeta yakarcasına kendi yoğun ruhsal enerjisi ve manyetik etkilerle büyük bir oranda ortadan kaldırabilmekteydi. Buna “ateş vaftizi” adı verilir ve sadece inisiyasyonun son aşamalarına kadar gelebilen adaylara uygulanırdı. Bu, öğrenciye sunulan büyük bir fırsat ve büyük bir yardımdı. Ancak böyle bir aranmadan sonra inisiye kendi ruhsal enerjisini tam olarak kullanmaya başlayabilmekteydi. Arınmak, şuurlanmak ya da bir başka deyişle <span class="ideitalik">“kamil insan”</span> olmak, ancak böyle bir temizlikten sonra mümkün olabilmekteydi.</p>

  <p class="normal">Evet... Artık bu meseleleri burada noktalayalım ve İsa Peygamber’in Vaftizci Yahya ile karşılaşıncaya kadarki günlerine geri dönelim...</p>
</body>
</html>
