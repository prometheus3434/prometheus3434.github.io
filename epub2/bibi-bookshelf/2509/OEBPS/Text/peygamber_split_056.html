<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_56"><span class="idebold">İSA ENGEDİ’DEKİ MAĞARADA</span></h2>

  <p class="normal">İsa, Yahya’nın yanından ayrıldıktan sonra ortaya çıkmasının zamanının artık çok yaklaştığını iyice farketmişti... Ancak nasıl bir yol tuturacak ve vazifesini hangi aşamalarda gerçekleştirecekti... Özellikle de ilk adımı nasıl atacaktı... İşte bu ve bunlara benzer çeşitli sorulara iç aleminin derinliklerinden bir cevap bulmalı ve bir plan doğrultusunda görevine başlamalıydı...</p>

  <p class="normal">Son kararları almak ve son planlarını gerçekleştirerek ortaya çıkacağı anı belirleyebilmek için, Engedi’nin sarp patikalarından çıkılarak ulaşılan bir mağaraya gitti. Ölü Denizi kuş bakışı seyreden bu mağara, Eseniler tarafından inzivaya çekilmek isteyen rahiplere tahsis edilmişti. Orada dinlerin gizli tarihi ve peygamberlerle ilgili bilgilerin bulunduğu el yazmaları, güç kazandırıçı kokular, meditasyon halindeki bir münzevininyegane gıdası olan kuru incir ve kayalıklardan sızan ince bir su bulunuyordu.</p>

  <p class="normal">İsa, işte böyle bir yerde inzivaya çekildi...</p>

  <p class="normal">Ruhunun derinlikleri içinde yaptığı gözlem, ona aradığı cevapları ve karşı karşıya bulunduğu tarihsel durumun tüm sorunlarını göstermeye başlamakta gecikmedi.</p>

  <p class="normal">En büyük sorun Romalılar’ın baskı ve şiddetiydi... İsrail Romalılar’ın baskısı altında can çekişirken bir yanda da Musa’nın öğretisi Ferisiler’in ve Sadukiler’in elinde gerçek değerinden çıkmış dejenere olmuştu... İşte bu da en önemli sorunlardan bir diğeriydi...</p>

  <p class="normal">Peki bu sorunlara nasıl ve nereden başlayarak el atmalıydı? işaya’nın yaptığı gibi şöyle mi haykırmalıydı: <span class="ideitalik">“Kavimleri celalimle ezeceğim ve onları öfkemle sarhoş edeceğim ve onların kudretlerini yere çalacağım...”</span> Ve ardından da Kral-Rahip olarak idareyi ele alıp Romalılar’la savaşa mı başlamalıydı?... Bunu pekala yapabilirdi... Nitekim Yahya’nın bir işaretiyle kitlelerin bir anda ayaklanabileceğine bizzat kendisi de şahit olmuştu. Üstelik kendi psişik gücünün, eskisine oranla kıyaslanamayacak oranda arttığının da farkındaydı...</p>

  <p class="normal">O, içindeki sese kulak vermeliydi...</p>

  <p class="normal">İçindeki ses ona işaya’ya dediği gibi <span class="ideitalik">“eline koca bir cilt al ve üstüne insandan mamul bir kalemle yaz”</span> değil, “kalk ve konuş” diyordu... Ancak her ne olursa olsun, inisiyatik sırlar halka açıkça verilmemeli fakat dini otoritelerin ve bu otoritelerin eline geçen mabetlerin hiçliği açıkça gözler önüne serilmeliydi... Bir yandan da Romalılar’a kafa tutulmalıydı...</p>

  <p class="normal">İsa dünyaya doğmadan önceki ruhsal planıyla, bu mağarada irtibata girmiş ve aradığı cevapları kurmuş olduğu ruhsal irtibatla yine burada almıştı... Kendisine durugörü ile sunulan rüyette gelecekte kendisini nasıl bir son beklediği de gösterilerek, dilerse bu zorlu görevden vaz geçebileceği bile kendisine söylenmişti. Ancak onun doğmadan önceki vazifesinden vaz geçmek gibi bir düşüncesi yoktu... Daha da güçlenerek mağaradan döndüğünde tatsız bir haberle karşılaştı:</p>

  <p class="normal">Vaftizci Yahya tutuklanarak Makerus Kalesi’ne hapsedilmişti... İsa bu gelişmeyi, artık harekete geçmenin zamanının geldiğine bir işaret olarak değerlendirdi... Derhal bu kararını Eseniler’e de ileterek Galile’de “göklerin melekutunu” anlatmaya başlayacağını bildirdi. Bu, yüce sırları, sıradan halkın anlayabileceği seviyede anlatmak anlamına geliyordu...</p>

  <p class="normal">Bu sırları halk ne kadar anlayacaktı bilinmez ama o anlatmaya başlıyordu...</p>
</body>
</html>
