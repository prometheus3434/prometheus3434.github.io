<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_81"><span class="idebold">“SEN ALLAH’IN ELÇİSİSİN...”</span></h2>

  <p class="normal">Tebligatın yani Kur’an-ı Kerim’in indirilişi bir anda başlamamıştır. Peygamber uzun bir süre bu göreve uyum sağlama süreci geçirmiştir. Ve bu süre içinde, hem kendi kökeni ile ilgili bir anlayışın kendisinde oluşmasına, hem de psişik olarak başlayacağı büyük medyomluk görevine hazırlanmaktaydı. Bu hazırlanma süresinde ve sonrasında çeşitli yardımlar almıştır. Aslında bu yardımlar doğduğu andan itibaren başlamış ve ölünceye kadar da sürmüştür. Bu yardımların büyük bir bölümü, <span class="ideitalik">“Evrensel idare Mekanizması”</span>na bağlı <span class="ideitalik">“Ruhsal Planlar”</span>dan gelmekteydi. Sözcülüğünü Cebrail adlı bir varlığın yaptığı bu planlardan biri, hem tebligatın kendisine aktarılışında hem de aktarılmadan önceki aşamalarda onun hazırlanmasında çok önemli bir fonksiyon görmüşlerdi. Bunun haricinde yine <span class="ideitalik">“Evrensel idare Mekanizması”</span>na bağlı fonksiyon gören bazı Uzaylılar’ın ve Agartalılar’ın da Peygamber’in vazifesinde ona yardımcı olduklarını yaşanılan olaylardan çıkartmaktayız. Bir başka yardım da bazı inisiye rahiplerce gerçekleştirilmiştir.</p>

  <p class="normal">Son zamanlarda iyice yoğunlaşan paranormal olaylar karşısında Muhammed iyice sarsılmış ve etkilenmiş bir şekilde dolaşmaya başlamıştı... Mekke’nin o en güzel giyinen kişisi artık özensiz bir kıyafetle ve günlerce aç susuz dolaşır olmuştu... Saçı başı darmadağın bir haldeydi. Kendisini görenler O’nun iyice dağıttığını düşünüyorlardı...</p>

  <p class="normal">Oysa ki yaşadıklarından kimsenin haberi yoktu... Duymuş olduğu bir takım sesler ve görmüş olduğu bir takım imajlara bir de gerçekleşen rüyalar eklenmişti. Son altı aydır gördüğü her rüya, ertesi gün aynen gerçekleşiyordu...</p>

  <p class="normal">Yıl: 611, aylardan Ramazan’dı... Yine Hira’daki mağarasına gelmIŞ, omuzundaki azık torbasını bir kenara bırakmış ve üzerine harmanisini çekip bir süre dinlenmek üzere köşeye uzanmıştı. İçinde adlandıramadığı büyük bir baskı ve sıkıntı hissediyordu... Gözlerini kapatıp kendinden geçtiği bir anda derinlerden gelerek kulağında çınlayan bir sesle irkildi:</p>

  <p class="normal">– “Sen Allah’ın Elçisisin...”</p>

  <p class="normal">Gözlerini açtığında mağaranın ışıklar içinde aydınlandığını farketti. Bir ara bayılıp da yeniden kendine geldiğinde, hemen önünde bir insan silüetinin durduğunu gördü. Cebrail O’na “Oku” diyordu. O anda üzerindeki yoğun enerjiden dolayı kemiklerinin kırılacağını zannetmişti. Ağzından hiç bir ses çıkamadı. İkinci kez <span class="ideitalik">“Oku”</span> diye Cebrail’in kendisine yükleme yapması karşısında yine belli bir süre okumaya başlayamadı... Cebrail üçüncü bir tesir yüklemesine gireceği an gönlünden diline akan kelimeler sözcüğe dönüşmeye başladı... Böylelikle Kur’an-ı Kerim’in ilk ayetleri inmeye başlıyordu...</p>

  <p class="normal">İlk Vahiy’in gelişini kendisi şöyle anlatır:</p>

  <p class="normal">– <span class="ideitalik">“Sen Allah’ın Elçisisin” sözüyle ilk vahiy geldiğinde ayaktaydım. Sonra hemen diz üstü çöktüm. Kendimi sürükledim. Göğsüm inip inip kalkıyordu. Hatice’nin yanına vardım ve ‘örtün beni, örtün beni ‘ diye bağırdım. İçimdeki dehşet kayboluncaya kadar örtülü kaldım.”</span></p>

  <p class="normal">Söz konusu ayetler Kur’an-ı Kerim’in oluşturulması sırasında 96. Sure’nin içinde yer almıştır. 96. Surenin içinde yer alan aşağıdaki ilk beş ayet, Kur’an-ı Kerim’in ilk ayetleridir:</p>

  <p class="normal">“Yaradan Rabbin adıyla oku... İnsanı alaktan<a href="../Text/peygamber_split_098.html#footnote-600-16" id="footnote-600-16-backlink">[16]</a> yarattı. Oku... Rabbin en büyük kerem sahibidir. O ki, kalemle öğretti. İnsana bilmediğini öğretti.”</p>

  <p class="normal">İşte bu sözler Muhammed Peygamber’in ağzından dökülen ilk ayetlerdir...</p>

  <p class="normal">Hatice ertesi gün derhal amcası Varaka bin Nevfel’in yanına koştu... Tevrat’ın Ezoterik sırlarını bilen bu kişi Muhammed’in yaşadıklarının ne anlama geldiğini onlara söyleyebilirdi... Muhammed’in başından geçenleri anlattı...</p>

  <p class="normal">Varaka Hatice’nin anlattıklarını dinledikten sonra heyecanla: <span class="ideitalik">“Kudüs... Kudüs... Varaka’nın nefsini elinde tutan Allah adına derim ki, eğer her şey söylediğin gibiyse, O’na Hz. Musa’ya gelen büyük melek gelmiştir”</span> diye haykırdı...</p>

  <p class="normal">Bu ilk vahiyden sonra hem psikolojik olarak, hem de fizyolojik olarak görevine hazırlanmaya başladığı tam bir uyum sağlama sürecine girmiştir. Bu sürecin sonlarına doğru, istisnai bir kadere sahip olduğunu artık tüm açıklığıyla anlamaya başlamış ve insanlara bir takım bilgileri nakletmekle ilgili bir vazifesinin olduğunu farketmiştir. Bu dönem içinde; akli ve gözleme dayalı muhakemesini hiç bir zaman, bir kenara itmemiş ve buna aşırı bir özen göstermiştir.</p>

  <p class="normal">Kendisiyle ilgili bütün gelişmeleri büyük bir dikkatle incelemiş ve hatta <span class="ideitalik">“acaba ben kendimi mi aldatıyorum?”</span> diye dehşete düştüğü anları bile olmuştur. Kendi müstesna kaderiyle ilgili kesin bir anlayışa ulaşıncaya kadar, uzunca bir süre geçirmiştir. Kendisinde başlayan “vahiy mekanizmasının” ve “prapsişik tezahürlerin” bir ara kesilmesi de, yine bu döneme rastlar... Belli bir müddet için bu olaylar, bu tezahürler kesilince, Tanrısı tarafından terkedilme korkusuna kapılmış ve bir şeyleri acaba yanlış mı yaptım, kaygısıyla intihara bile kalkışmıştır...</p>

  <p class="normal">Yine bu süre içinde kendisine rivayetler halinde, yani sözlü tradisyonlar - gelenekler kanalıyla gelen birçok bilgiyi gözden geçiriyor; kendisinden önceki peygamberlerle ilgili anlatımları değerlendiriyordu.</p>

  <p class="normal">Muhammed Peygamber, gerek ruhsal planlardan gerekse de dünya üzerinde yaşayan inisiyelerden önemli yardımlar görmüştür demiştik... Bunların arasında kendisinin vazifesi hakkında O’na en önemli katıkıyı Ezoterik Sırlar’a vakıf bir inisiye olanVaraka sağlamıştır. Doğmadan önce görülmeyen alem tarafından plan öyle güzel gerçekleştirilmişti ki, Varaka’yı bulmak için Muhammed Peygamber hiç zorlanmamıştır. Karısının amcası olarak zaten O’nun yanı başında yerini çoktan almış ve ona bir takım sırlar, zamanı gelince Peygamber’e aktarılması için çoktan verilmişti bile... O da vazifesini harfiyen yerine getirmiş ve bildiği sırları kendisine aktarmıştır. Gerçekten de o dönemde yaşananlara bakıldığında, Muhammed Peygamber’in bir takım teredütlerinden kurtulmasında, Varaka’nın çok önemli bir fonksiyonu olduğu görülür...</p>

  <p class="normal">Karısı Hatice’nin Varaka ile görüşmesinden sonra, Muhammed Peygamber de bir kaç gün sonra Kabe’de Varaka ile karşılaşmış ve aralaranda şöyle bir konuşma geçmiştir:</p>

  <p class="normal">– <span class="ideitalik">“Sen, Ümmet’in peygamberi olacaksın. Sana gelen, Hz. Musa’ya Tur Dağı’nda gelen büyük melektir. Bu yolda sana eziyet edecekler, yalancı diyecekler, seninle harp edecekler ve seni yurdundan çıkartacaklar. Eğer ben şayet o günlere yetişebilirsem, Allah hakkı için sana yardım ederim.”</span></p>

  <p class="normal">– <span class="ideitalik">“Onlar beni bu doğup büyüdüğüm yurdumdan çıkaracaklar mı ki?...”</span></p>

  <p class="normal">– <span class="ideitalik">“Evet, senin gibi hiç bir peygamber yoktur ki, kavmine gönderildiğinde ona yalancı demesinler, eziyet etmesinler ve onu yerinden yurdundan çıkarmasınlar... Bu böyledir...”</span></p>

  <p class="normal">Bu konuşmadan bir süre sonra, uzun bir süredir kesilen irtibat yeniden başlar ve Muhammed Peygamber’in vazifesinin sonuna kadar devam eder... Böylelikle 40 yaşındayken 23 yıl sürecek vazifesine artık hazırdır...</p>

  <p class="normal">İlk başlarda zorluklarla kurulan irtibat, gittikçe daha kolay kurulmaya başlar... Başlangıçta O’nu zangır zangır titreten irtibatlar zaman ilerledikçe daha rahatlamış ve Peygamber bu medyomsal irtibatı gözü açık vaziyette bile sürdürür hale gelmişti. Daha sonraları ise, vahyi kendi isteğiyle transa girererek nakledebilmiştir.</p>
</body>
</html>
