<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_29"><span class="idebold">YILANOĞULLARI VE TANRIOĞULLARI</span></h2>

  <p class="normal">Çok önemli ezoterik sırları içinde barındıran 43. sayfadaki şeklimizde, ifade bulan Galaktik irk’tan; “Yılan Oğulları” ya da “Tanrı Oğulları” olarak bahsedilmiş olduğu dikkatlerinizden kaçmamıştır. Peki <span class="ideitalik">“Galaktik irk”</span> niçin bu isimlerle anılmış ve bu isimlerle sembolleştirilmiştir?</p>

  <p class="normal">Birçok toplumun geleneklerinde yer alan bu ezoterik sembolleri açacak olursak sanırım üzerinde durduğumuz konu da kendiliğinden toparlanmış olacaktır...</p>

  <p class="normal">Gerek Batı, gerekse Doğu Ezoterizmi’nde, hayatsal kudreti, hayatsal değişimi, devri daimi simgeleyen bir işaret vardır. Bu işaret: “Yılan” sembolüdür. Bu sembol tüm toplumların geleneksel bilgilerinde, kültürlerinde ve dinlerinde de karşımıza çıkar. Ezoterizm’in en önemli sembollerinden biridir. Ve birden fazla anlamı vardır. Yılan sembolü bazı yerlerde kuyruğunu ısırırken gösterilmiştir. Kuyruğunu ısıran yılan tekrar eden bir süreci anlatır. Bu tekrarlama, Evren’deki kanunların birbirleriyle olan yakın ilgisini de ifade eder. Aynı zamanda tekrardoğuşun da sembolüdür. Yaşamın ve ölümün arka arkaya gelmekte olduğunu dile getirir.</p>

  <p class="normal">Bu sembol spiral galaksiyi de ifade eder. Bilindiği gibi evrende bilinen birkaç tip galaksi çeşidinden birisi de spiral galaksidir. Mensubu bulunduğumuz Samanyolu Galaksisi de işte böyle bir spiral galaksidir. Bu açıdan sembole yaklaştığımızda, ki bunu toplumların mitolojileri ve dinleri de doğrulamaktadır; “Yılan”ın, Galaktik Uygarlığın da sembolü olarak kullanılmış olduğunu görürüz... Örneğin Eski Amerika Kıtası’nda yaşayan yerlilerin mitolojilerinde geçen <span class="ideitalik">“Yeşil Tüylü Yılan”</span> böyle bir semboldür. Yerlilerin mitolojilerinden öğrendiğimize göre <span class="ideitalik">“Yeşil Tüylü Yılan”</span> gökyüzünden gelmiş ve 52 yıl yerlilerle birlikte yaşadıktan sonra, yine gökyüzüne doğru uçarak gitmiştir. Yeryüzünde kaldığı 52 yıl süresince de yerlileri her alanda eğitmiştir. Bu yılan Aztek inka ve Maya Mitolojilerinin temel sembolüdür ve <span class="ideitalik">“Kukulkan”</span> olarak anılır. İşte bu sembol <span class="ideitalik">“Galaktik irk”</span>a mensup varlıkların arkalarında bırakmış oldukları izlerden sadece bir tanesidir...</p>

  <p class="normal">Yine birçok toplumun kültürlerinde ve folklorik inançlarında dile getirilen <span class="ideitalik">“Yılanoğulları”</span> ya da <span class="ideitalik">“Tanrıoğulları”</span> sözüyle de anlatılan sır, buna dayanmaktadır. Yani bir zamanlar yeryüzünde de yaşamış olan <span class="ideitalik">“Galaktik irk”</span>a mensup varlıkların hatıralarından ibarettir...</p>

  <p class="normal">Ezoterik yazıtlarda ve mitolojilerde geçen <span class="ideitalik">“Yılanoğulları”</span> sembolü, dinsel kitaplarda <span class="ideitalik">“Tanrıoğulları”</span> olarak ifade edilmiştir. İkisi de aynı anlama gelen sembollerdir.</p>

  <p class="normal">Gerek Hristiyan dünyasında, gerekse de islam dünyasında yüzyıllardır tam olarak anlaşılamayan bir mesele vardır. Ne olduğu bir türlü çözülememIŞ, çözülemediği için de özellikle islam dünyasında putperest bir inanç olarak nitelendirilme yoluna gidilmiştir. Bu mesele İsa Peygamber’in kendisini açıkça “Tanrı’nın Oğlu” olduğunu söylemesinden kaynaklanır. Bu söz, İsa Peygamber’in yaşadığı dönemde de anlaşılamamış ve kendisini bu sözünden dolayı katletmişlerdir. Aynen bizde de Hallac-ı Mansur’un katledildiği gibi...</p>

  <p class="normal">İsa Peygamber çıkartıldığı mahkemede, <span class="ideitalik">“Tanrı’nın oğlu olduğunu söylüyormuşsun bu doğru mu?”</span> sorusuna net bir şekilde: “Evet” demiştir. “Ben Tanrı’nın Oğluyum...”</p>

  <p class="normal"><span class="ideitalik">“Tanrıoğlu”</span> sözü aslında binlerce yıldır bilinen ve gizli tutulan bir semboldü. <span class="ideitalik">“Tanrıoğlu”</span> sözüyle <span class="ideitalik">“Galaktik Uygarlık”</span> kastediliyordu. Bu sır Tevrat’ta da dile getirilmişti... işte, İsa Peygamber de bu sırrı dile getirmeye çalışıyordu ama açıkça bunu o devirde kime anlatabilirdi ki?... Anlatamadı da zaten... Aradan geçen 2000 yıldan sonra ancak şimdi anlatabiliyoruz...</p>

  <p class="normal">O’nu, o yıllarda anlayabilecek çok sayıda insan yoktu. Belki yanındaki çok kısıtlı sayıdaki havarilerine bu sırrı söylemiş olabilir. Bunu bilemiyoruz... Ama Thomas’ın kaleme aldığı, O’nun gerçek sözlerinin aktarıldığı “Thomas’ın incili”nde, İsa Peygamber’in birçok sırrı sembolleştirerek o devirlerde çevresine anlattığı anlaşılıyor. Evet... O, “Galaktik Uygarlığın” bir kültürünü yansıtıyordu ama bu büyük sır, hiç bir zaman anlaşılamadı.</p>
</body>
</html>
