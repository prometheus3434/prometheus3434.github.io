<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_41"><span class="idebold">ROMA İMPARATORLUĞU</span></h2>

  <p class="normal">Yunan’da Delf ve Elözis mabetlerinin içerdiği sırlar halk tarafından açıkça bilinmese de daima saygı görmüşlerdir. Ancak “sırlar öğretisine” aynı saygı Roma’da gösterilmemiştir. Babil’in varisi olan Roma’da “sırlar öğretisi” tutunamadı... M.Ö. 700’lü yıllarda Roma’nın ikinci efsanevi kralı Numa Pompilius tarafından <span class="ideitalik">“Mısır Sırları”</span>nı içeren <span class="ideitalik">“Hermes Bilimi”</span>nin bir bölümünü kapsayan “kehanet” konulu kitaplar getirmişti. Aslen Etrükslü bir inisiye olan ve “sırlar bilimi”ne vakıf bulunan bu Roma kralı, halk arasında çok sevilen bir kişi olarak hep gönüllerde yaşamıştır. Demokratik bir yönetimi oluşturmak amacıyla halk tarafından seçilen tarafsız yargıç esasını ilk kez uygulamaya geçiren de yine kendisiydi... Halkın gözünde ilahi bir varlığın ilhamına nail olmuş bir insan olarak kabul edilen Kral Numa, “kutsal bilimle” Roma’yı tanıştırmış bir <span class="ideitalik">“İnisiye - kral”</span> olarak tanınmıştı.</p>

  <p class="normal">Ne varki, zaten büyük zorluklarla Roma Senatosu’na kabul ettirdiği bu görüşleri, ölümünden sonra Roma yönetimince derhal terkedildi. Numa’nın ölümünden hemen sonra, Roma Senatosu Mısır kökenli tüm kitapları yakmış, rahiplerin otoritesini kırmış, bağımsız çalışan yargı kurumlarını yerle bir etmiş ve dini; politik gücü egemen kılmak için kullanmaya başlamıştı... Bir daha da Roma’da “sırlar öğretisi” hiç bir zaman tutunamadı...</p>

  <p class="normal">Roma sınırlarını genişletip işgalci bir imparatorluğa dönüştükçe, yönetimine dahil ettiği tüm ülkelerdeki ezoterik geleneğin son temsilcilerini de, büyük bir hınçla katletmekten geri durmadı... Bir yandan işgal ettiği ülkeleri soyup soğana çevirirken, bir yandan da “sırlar öğretisini” tarihten siliyordu... Böylelikle, insanlığın aşağıya inişine bilmeden de olsa hizmet ettiklerini her halde o günlerde akıllarına bile getirememişlerdi...</p>

  <p class="normal">İtalya sınırlarında askeri diktatörlüğünü yerleştiren Roma, kısa bir süre sonra çevre ülkelere de el atmıştı... Bunların içinde o zamanlar, Musa Öğretisi’nin yaşam savaşı verdiği Yahudiye diye adlandırılan ülke de bulunmaktaydı.</p>

  <p class="normal">İnsanlığın büyük bir karmaşa içinde hızla aşağıya iniş sürecini yaşadığı bu dönemlerde, ezoterik geleneğin temsilcileri hala büyük zorluklarla da olsa, varlıklarını sürdürebiliyorlardı... Yaşanmakta olan tüm olumsuzların içinde yine de gökyüzünün kapılarının kapanmamış olduğundan bahsetmiştik... İşte aralık bulunan gökyüzünün kapılarından sızan sesleri gönlünde işiten çok sayıda ilham sahibi inisiye, ısrarla hep aynı şeyi söylüyordu:</p>

  <p class="normal">– “Bir kurtarıcı geliyor...”</p>

  <p class="normal">Bu sözü tekrar edenlerin sayısı her geçen gün biraz daha artıyordu...</p>

  <p class="normal">Bu büyük kehaneti ilk kez Musa ölmeden hemen önce dile getirmişti, daha sonra Yeşu, Samuel, işaya ve daha niceleri hep bu gerçeği dile getirdiler...</p>

  <p class="normal">Bu söylentiler tam 800 yıl boyunca devam etti... Bu söylentiler bir dedikodu değil, büyük bir kehanetin farklı kişiler tarafından tekrarından ibaretti... Evet dile kolay, tam 800 yıllık bir kehanetti bu...</p>

  <p class="normal">Asırlarca devam eden bu iddia, belli bir süre sonra tüm yöre halkına yayılmış ve bir kurtarıcının geleceği halk arasında ciddi bir şekilde konuşulmaya başlanmıştı... Sadece Yahudiye ve çevre bölgelerdeki ibraniler’in arasında değil, çok uzaklarda bile bu duyulmuştu... Bir kurtarıcı geliyordu...</p>

  <p class="normal">Beklenen Mesih’in geliş tarihi yaklaştıkça bazen bu kehanetlerin son derece açık bir şekilde ifade edildiği de görülmeye başlandı. Örneğin Mehdi’nin doğumundan 19 yıl önce ölen ve Ünlü Latin şairi olarak tarihe geçen Virgil, bu kehaneti dizelerinde şöyle dile getirmekteydi:</p>

  <p class="normal">– “...Kume Kahini’nin <a href="../Text/peygamber_split_098.html#footnote-600-4" id="footnote-600-4-backlink">[4]</a> bildirdiği Yeni Çağ geldi çattı. Bitmiş tükenmiş asırlar yeni bir düzene giriyor. Bakirenin, Satürn saltanatıyla birlikte gelişi yakındır. Göklerin yüceliklerinden yeni bir ırk iniyor. Demir Çağı’nı sona erdirip tüm dünyada Altın Çağı’nı başlatacak olan bu çocuğu lütfen esirge... Sarsılmış ekseni üzerinde dünyanın nasıl sallandığına bir bak; şu toprağa, şu ummanlara, şu gök kubbeye, şu tabiata bir bak... Gelecek asrın bekleyişi içinde nasıl da ürperiyorlar...”</p>

  <p class="normal">Asırlardan beri tüm gelenekler, hep <span class="ideitalik">“İlahi bir çocuğu”</span> düşleyip durmuştu... Mabetler ondan bir sır gibi söz etmişler, inisiyeler dünyanın bir gün kendilerine mensup bir <span class="ideitalik">“Tanrıoğlu”</span> tarafından yönetileceğini bildirmişlerdi... Kahinler onun geliş zamanını özel yöntemleriyle hesaplamışlar ve artık zamanın geldiğini haykırmaya başlamışlardı...</p>

  <p class="normal">Yörede yaşayan tüm halklar, dile getirilmesi son derece zor bir bekleyiş içine girmişti. Boğazına kadar zorluklar içine gömülmüş olan insanlık, bir kurtarıcının hasretiyle yanıp tutuşuyordu...</p>

  <p class="normal">Beklenenin gelmesine sayılı günler kalmıştı ama bekleneni malesef bu insanlık anlamayacak ve onu inkar edecekti... Böylelikle özlemi çekilen <span class="ideitalik">“Altın Çağ”</span> için, uzun bir süre daha geçmesi gerekecekti...</p>

  <p class="normal">Çünkü insanlığın aşağıya iniş süreci henüz tamamlanmamıştı...</p>
</body>
</html>
