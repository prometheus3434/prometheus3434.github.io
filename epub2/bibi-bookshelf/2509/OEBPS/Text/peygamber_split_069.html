<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_69"><span class="idebold">İSA PEYGAMBER’İN MUCİZELERİ</span></h2>

  <p class="normal">Diğer tüm peygamberlerde olduğu gibi, İsa Peygamber’in mucizelerinin de tümü, parapsişik kökenli fenomenlerdir. Bu fenomenlerin gerçekleştirilebilmesinin yöntemleri, bir zamanlar inisiyatik merkezlerde inisiye adaylarına öğretilen sırlar arasında yer almıştır. Bu gün ise, bu tür fenomenler, “Parapsikoloji Bilimi”nin araştırma alanının içinde yer almakta ve hepsinin metafizik ve parapsişik açıklamaları bilimsel düzeyde yapılabilmektedir... Böylelikle dinlerde mucizeler olarak nitelendirilen tüm olayların arkasında Parapsikolojik bir uygulamanın olduğu bu gün artık kesin olarak anlaşılmıştır... Bu görüşümüzü Kanal D’de program yaptığımız 1996 yılında, kendisiyle evinde gerçekleştirdiğimiz bir röportajda -ki bu röportaj tarafımızdan televizyonda da yayınlanmıştır- istanbul Üniversitesi ilahiyat Fakültesi Dekanı, Prof. Dr. Yaşar Nuri Öztürk konuyu tek bir cümleyle şöyle özetlemişti:</p>

  <p class="normal">– “Peygamberlerin göstermiş oldukları mucizelerin altında, Telepati gibi, Telekinezi gibi, Durugörü gibi ve buna benzer Parapsikolojik yeteneklerin sergilenmesi yatar. Bunlar parapsikolojik fenomenlerdir...”</p>

  <p class="normal">...Evet sevgili okuyucularımız, yurdumuzda muhafazakar dini kesimce her ne kadar acımasızca eleştirilse de, gerçek, Sn. Öztürk’ün söylediği gibidir... Bu gerçekten, bazı dini çevrelerin niçin rahatsızlık duyduğunu anlayabilmekte zorlanıyorum... Yani bu tür mucizeleri ne zannediyorlar ki?... Çeşitli dini konularda olduğu gibi bu konuda da hiç bir açıklama yapmadan bu meseleyi geçiştirmek mi istiyorlar bilemiyorum...</p>

  <p class="normal">Biz gelelim konumuza...</p>

  <p class="normal">Peki, İsa Peygamberin dini literatüre geçmiş mucizeleri nelerdir? Ne tür mucizeler göstermiştir?...</p>

  <p class="normal">Şimdi bunları, kısaca özetleyelim...</p>

  <p class="normal"><span class="idebold">Şifacılık Yeteneği</span></p>

  <p class="normal">İsa Peygamber’in en fazla bilinen mucizeleri, bir <span class="ideitalik">“Şifa Medyomu”</span> olarak serilediği olaylardır. Sadece kendisinin değil, havarilerinin de bu parapsişik yeteneklerini kullanabildikleri görülmüştür.</p>

  <p class="normal">Hastaları iyileştirmede sıklıkla kullandıkları bu yetenekleri sayesinde, gerek kendisi, gerekse de havarileri halk arasında büyük bir saygınlık kazanmışlardı. Bu yeteneklerinin temeli <span class="ideitalik">“manyetik şifacılığa”</span> dayanır. Büyük bir konsantrasyon yeteneği gerektiren bu tür manyetik enerjilerini yönlendirdikleri hastalar çok kısa bir sürede iyileşmeye başlıyorlardı... Manyetik etkileme alanları, o denli kuvvetliydi ki, geçtikleri yerde adeta bir ışık gibi bu enerjiler yayılmakta ve insanlar bu enerjilerden büyük bir iç huzuru duyarken, aynı zamanda hastalar da mucizevi bir tarzda kendiliğinden iyileşebilmekteydi...</p>

  <p class="normal">İsa Peygamber’in bir Eseni rahibi olması, kendisinin bu denli kuvvetli bir şifacı olmasında kuşkusuz çok büyük bir rol oynamıştır. Daha sonra kendisi bu yöntemleri havarilerine de aktarmıştır:</p>

  <p class="normal">“İsa on iki şakirdini yanına çağırıp murdar ruhları çıkarmak, her çeşit hastalığı ve her çeşit zayıflığı iyi etmek kudretini onlara verdi.” (MATTA, Bab: 10/1)</p>

  <p class="normal">Yukarıdaki ayetten de anlaşılacağı üzere; günümüz Parapsikoloji Bilimi’nce <span class="ideitalik">“obsesyon”</span> adı verilen ve geri seviyeli bedensiz bir varlığın, insana musallat olması ve onu etki altına alması anlamına gelen olaylar üzerinde de hangi yöntemlerle tedavi yapılabileceğini, İsa Peygamber havarilerine öğretmişti. <span class="ideitalik">“Murdar Ruhlar”</span>dan kastedilen, geri seviyeli ruhsal varlıklardır... Daha sonraları Hristiyan Kiliseleri’nde bazı rahiplerin de bu tür tedaviler yaptıkları bilinmektedir. Bu rahiplere <span class="ideitalik">“Şeytan kovucu”</span> anlamına gelen <span class="ideitalik">“egzorsist”</span> adı verilmiştir.</p>

  <p class="normal">Manyetik enerjilerin bedensiz varlığa yöneltilmesi suretiyle, onu etki altında tuttuğu insandan söküp atma temeline dayanan bu uygulamaların son derece zor ve tehlikeli boyutları bulunan çalışmalar olduğunu da hemen hatırlatalım. Bu tür uygulamalar pekçok korku filmine malzeme olmuştur. Örneklerini sinemalarda seyretmişsinizdir...</p>

  <p class="normal">İsa Peygamber’in şifa teknikleri ile Eseniler’in şifa tekniklerinin aynı olduğunu söylemiştik. Gerçekten de o devirde Eseniler’in elinde bulunan şifa uygulama teknikleri kendilerince son derece etkin bir şekilde kullanılabiliyordu.</p>

  <p class="normal"><span class="idebold">Eseniler’in şifa uygulamalarında, başlıca dört farklı yöntem kullanırlardı:</span></p>

  <p class="normal"><span class="idebold">1 – Bitkilerle tedavi:</span> Hangi bitkinin hangi hastalığa iyi geleceğine dair geniş bir kültüre sahiptiler. Tam anlamıyla bir bitki uzmanıydılar. Kurutulmuş, kaynatılmış ve merhem haline getirilmiş bitkiler başlıca ilaçlarıydı.</p>

  <p class="normal"><span class="idebold">2– Taşlarla tedavi:</span> Manyetik enerjiler yayan özellikle mıknatıs taşı benzeri farklı moleküler yapıya sahip çeşitli taşlar kullanırlardı. Yoğun manyetik etkiler çekme ve yayma özelliğindeki bu taşlar, uyguladıkları şifa yöntemlerinde önemli bir yere sahipti.</p>

  <p class="normal"><span class="idebold">3– Manyetik şifa:</span> Kendilerindeki manyetik enerjileri, karşısındaki hastalara aktararak uyguladıkları bu yöntem, şifacılıklarının temelini oluştururdu.</p>

  <p class="normal"><span class="idebold">4– Ruhsal şifa:</span> Bedensiz varlıklar yardımıyla uyguladıkları medyomik özellikteki bir şifacılık tekniği idi. Yüksek seviyeli bedensiz varlıklardan aldıkları <span class="ideitalik">“psişik tesirleri”</span> hastaya aktarmada kendilerini aracı olarak kullanabilirlerdi.</p>

  <p class="normal">İsa Peygamber de, bu tekniklerin birçoğunu kullanmıştır. Örneğin İsa Peygamber’in kör adama ilaç olarak verdiği kil ve tükürük, büyük bir ihtimalle yukarıda belirttiğimiz merhemlerden biriydi. Aynı zamanda kendisindeki ruhsal ve manyetik enerjilerini tükürüğü vasıtasıyla bu merheme aktarmış olması da mümkündür. Tükürüğün ve nefesin tesir nakletmede önemli bir rol oynadığı bilinmektedir. (Ayrıntılı bilgi için Bknz: G.S.Ö. Sy: 131-132)</p>

  <p class="normal">İsa Peygamber’in şifacılığı inciller’de ayrıntılarıyla ele alınmıştır. İşte birkaç örnek...</p>

  <p class="normal">“Ve İsa, bütün şehirler ve köylerde, onların havralarında öğreterek ve melekutun müjdesini vazedip her türlü hastalığı ve her türlü zayıflığı iyi ederek dolaşıyordu.” (MATTA, Bab: 9/35)</p>

  <p class="normal">“Körlerin gözleri açılıyor,topallar yürüyor, cüzzamlılar temizleniyor,sağırlar işitiyor, ölüler kıyam ediyor ve fakirlere incil vazolunuyor.” (MATTA, Bab: 11/5)</p>

  <p class="normal">İsa Peygamber’in hastaları iyi ettiği halk arasında kısa bir süre sonra hızla yayılmış ve çevre kentlerden akın akın insanlar dertlerine derman bulmak için O’na gelmeye başlamışlardı:</p>

  <p class="normal"><span class="ideitalik">“Ve ona büyük kalabalıklar beraberlerinde topallar, körler, dilsizler, çolaklar, daha başka bir çokları geldiler ve onları İsa’nın ayaklarının yanına bıraktılar ve İsa onları iyi etti.”</span> (MATTA, Bab: 15/30)</p>

  <p class="normal">Manyetik etkilerin hastaya aktarılmasında ellerin hastalığın bulunduğu bölgeye temas ettirilmesinin önemli bir işlevi vardır. İsa Peygamber’in gerçekleştirdiği şifa uygulamalarında bu tekniği sıklıkla uyguladığı görülmüştür:</p>

  <p class="normal">“Ve güneş batınca, türlü illetlere tutulmuş hastası olanlar onları kendisine getirdiler; İsa da ellerini her birinin üzerine koyup onları iyi etti.” (LUKA, Bab: 4/40)</p>

  <p class="normal">İncil’de İsa Peygamber’in <span class="ideitalik">“uzaktan şifa”</span> uygulamalarında buluduğunu da sözedilir. Kefernahum’da yaşananlar bunlardan sadece bir tanesidir...</p>

  <p class="normal">“Bir yüzbaşının hizmetçisi ölüm derecesinde hasta idi. İsa hakkında işitince, gelip hizmetçisini kurtarsın diye rica için Yahudiler’in ihtiyarlarını ona gönderdi... İsa onlarla beraber gitti. Hemen eve yaklaştığı zaman, yüzbaşı ona şöyle demek için dostlar gönderdi: Ya Rab, zahmete girme, benim değerim yok ki, damım altına giresin ve bundan dolayı senin yanına gelmeye kendimi layık görmedim. Fakat bir söz söyle, hizmetçim iyi olur.” (LUKA, Bab: 7/1-10)</p>

  <p class="normal">Gerçekten de yüzbaşının söylediği gibi olmuştur. Yüzbaşının adamları eve geri döndüklerinde, hasanın iyileştiğini görmüşlerdir.</p>

  <p class="normal">İsa Peygamber’in uzaktan şifa uygulamalarına bir başka örnek Yuhanna tarafından bildirilmiştir... Olay Galile’nin Kana şehrinde geçer:</p>

  <p class="normal">“...Ve orada kralın bir memuru vardı, oğlu Kefernahum’da hasta idi. O adam, İsa’nın Yahudiye’den Galile’ye gelmiş olduğunu işitince, yanına gitti ve inip oğlunu iyi etsin diye yalvardı; çünkü ölmek üzere idi. Bunun üzerine İsa ona dedi: Alametler ve harikalar görmedikçe asla iman etmeyeceksiniz. Kralın memuru ona dedi: Efendi, çocuğum ölmeden önce in. İsa ona: Git, oğlun yaşıyor, dedi. Adam İsa’nın kendisine söylediği söze iman edip gitti. O daha inmekte iken, hizmetçileri onu karşıladılar ve oğlunun yaşamakta olduğunu söylediler. Onun iyileşmeye başladığı saati hizmetçilerden sordu. Onlar da kendisine dediler: Dün yedinci saatte sıtma onu bıraktı. Böylece İsa’nın kendisine: Oğlun yaşıyor, dediği saatte olduğunu anladı...” (YUHANNA, Bab: 4/46-53)</p>

  <p class="normal">İsa Peygamber’in Yahudiye’den Galile’ye geldiğinde yaptığı ikinci alamet olarak incil’de söz edilen bu olay; hem İsa Peygamber’in uzaktan şifa uygulamasına, hem de bu yeteneği sayesinde insanların kendisine inanmalarını göstermesi bakımından öneme sahiptir.</p>

  <p class="normal">İsa Peygamber şifa uygulamalarının yanısıra, az önce söylemiş olduğumuz gibi, çok sayıda obsesyon tedavisi de yapmıştı. İnciller’de <span class="ideitalik">“cinlerin çıkartılması”</span> şeklinde tanımlanan bu olaylar nelerdir önce bunları görelim sonra da bu olayların perde arkasını ortaya çıkartmaya çalışalım.</p>

  <p class="normal">“Havrada bir adam vardı ve kendisinde murdar bir cin ruhu vardı. Ve o yüksek sesle bağırdı: Bırak! Bizden sana ne, ey Nasıralı İsa? Bizi helak etmeye mi geldin? Kimsin seni bilirim... İsa onu azarlayıp: Sus ve ondan çık, dedi. Cin adamı ortada yere düşürüp zarar vermeden ondan çıktı. Herkese de hayret geldi: Bu nasıl sözdür ki, murdar ruhlara kudretle ve hakimiyetle emrediyor, onlar da çıkıyorlar? diye birbirleriyle konuştular.” (LUKA, Bab: 4/33-36)</p>

  <p class="normal">Bir başka obsesyon tedavisini yine Luka’nın anlatımından takip edelim:</p>

  <p class="normal">“Ve İsa Sebt gününde havraların birinde öğretiyordu. Ve işte, on sekiz yıldan beri kendisinde hastalık ruhu olan bir kadın; iki kat olmuştu ve hiç bir suretle doğrulamazdı. İsa onu görünce çağırdı ve kendisine dedi: Ey kadın, hastalığından kurtuldun. İsa ellerini onun üzerine koydu ve kadın hemen doğruldu.” <span class="ideitalik"><a href="../Text/peygamber_split_098.html#footnote-600-13" id="footnote-600-13-backlink">[13]</a></span> (LUKA, Bab: 13/10-13)</p>

  <p class="normal">Şimdi gelelim, İsa Peygamber’in obsesyon tedavisinin perde arkaındaki parapsişik gerçeklere...</p>

  <p class="normal">Obsesyon nedir? Metapsişik ve Parapsikolojik çalışmalarda kullanılan obsesyon tabiri; geri seviyeli bir <span class="ideitalik">“bedensiz ruhsal varlığın”</span>, bir insana musallat olmasını ifade eder. İleri seviyelerinde bedeni tamamiyle ele geçirerek, o insana istem dışı çeşitli işler yaptırabilir. Bu tür obsesyon vakalarında bir insanı etkisi altına alan bedensiz varlık, ya ikna edilerek ya da manyetik enerjilerin yardımıyla zorla o insandan sökülüp atılabilir. İkna yöntemi uzun süren bir çalışmayı gerektirir... İsa Peygamber’in her vaka ile bu kadar uzun uğraşacak vakti olamayacağından, ikinci yol olan, manyetik enerjileri vasıtasıyla o varlığı söküp amayı tercih etmiştir. Nitekim inciller’de anlatılanlar da bunu teyid etmektedir.</p>

  <p class="normal">Yeri gelmişken önemle altını çizmek istediğimiz bir konuyu burada gündeme getirmek istiyorum:</p>

  <p class="normal">Üst boyuttaki psikolojik bozuklukların belli bir kısmı, <span class="ideitalik">“obsesif”</span> nitelikte olmasına rağmen, yurdumuzda hala Freud’un zamanından kalma çağdışı yöntemlerle bu tür vakaları, “elektrik şokları” ve “uyuşturucu ilaçlarla” tedavi etmeye çalışan bazı psikiyatristlerin ısrarla meselenin bu yönünü görmemezlikten gelmeleri içler acısı bir durumun ortaya çıkmasına neden olmaktadır. Ruhun varlığından habersiz, ruh hekimleriyle bu iş nereye kadar gidecek bilemiyorum... Ancak çok ciddi bir durumla karşı karşıya olunduğunu buradan üzülerek söylüyorum...</p>

  <p class="normal">Kulağında sesler duyan, kendisine isteminin dışında bir gücün bir şeyler yaptırmakta olduğunu söyleyen, bazı görüntüler gördüğünü ve bunlara benzer bir şikayetle bir psikiyatriste giden kişiye, psikiyatristin koyduğu teşhis çoğunlukla “Şizofreni” olmaktadır. Psikiyatri’de “Şizofreni” olarak nitelendirelen bir rahatsızlığın olmadığını iddia etmiyoruz. Ancak burada “Şizofreni” teşhisine uymayan başka bir olaydan söz ediyoruz... Farklı iki vakayı birbirinden ayıramadığımız müddetçe bu işi çözümleyemeyiz...</p>

  <p class="normal">Ruhtan habersiz “ruh hekiminden!” biz de tutmuş neler bekliyoruz... Hiç değilse şu sorumuza cevap versinler razıyız:</p>

  <p class="normal">1952 yılından itibaren dünyanın hemen hemen her ülkesinde üniversitelerde kürsüleri kurulan ve üniversetelerde bilimadamlarınca araştırılan Parapsikoloji 2000’li yıllara geldiğimiz bu günlere kadar niçin üniversitelerimizde ele alınamamıştır. Ve hala neden Parapsikoloji bizim üniversitelerimizde incelenmemektedir?...</p>

  <p class="normal">Bu sorumuza verebileceğiniz hiç bir cevabınız yok... Çünkü altınızdaki tahtınızın sallanmasından hatta yöntemlerinizin yetersizliğinin halk tarafından anlaşılacağından korkuyorsunuz...</p>

  <p class="normal">Açık ve net olarak söylüyoruz:</p>

  <p class="normal">Obsesif özellikteki vakalar, klasik psikoloji bilgilerinizle çözümlenemezler, bu olaylar ancak “Psikoloji Ötesi”ndeki bilgilerle yani “Para - Psikoloji” ile çözümlenebilirler. Yurtdışındaki birçok psikoloğun parapsikologlarla ortaklaşa çalıştığı bir dünyada, bizimkiler “ruhsuz ruh hekimliklerine” bakalım ne kadar devam edecekler?!... Kaygıyla ve üzüntüyle izliyoruz...</p>

  <p class="normal">Yurdumuzdaki dünya bilimsel standartlarına uymayan çağdışı psikiyatri yöntemleriyle insanları ne hale getirdiklerini görmek isteyenler “Ruh ve Sinir Hastalıkları Hastahaneleri”ni dolaşabilirler... Gördüğünüz manzara karşısında hayretler içinde kalırsınız...</p>

  <p class="normal">Konumuzdan çok uzaklaştık ama belki bazı psikiyatristlere örnek olur düşüncesiyle, yurtdışındaki tıp doktorlarının konuya artık nasıl yaklaştıklarını görebilmemize imkan sağlayan sayısız örnekten sadece bir tanesini burada aktarmak istiyorum:</p>

  <p class="normal">1980 yılında Dr. Carl Wickland, verdiği bir konferansta izleyenlere <span class="ideitalik">“obsesyon tedavisi”</span> ile ilgili genel bir bilgi verdikten sonra, az önce incil’den aktardığmız örneğe son derece benzer bir olay anlatmıştı:</p>

  <p class="normal"><span class="ideitalik">“Her zaman için, obsesyonun gerçek olduğuna dair meslektaşlarımı ikna edecek kanıtları elde etmeye çalışmışımdır. Obsesyon deliliğin ya da akli dengesizliklerin tek sebebi değildir ama sık sık görülen bir sebebidir. Eşimin harikulade medyomluğunun yardımıyla, kayda geçirmeyi başardığım kanıtlar, bu hususu, kuşku götürmez bir şekilde onaylamaktadır. Hastaları terkeden “obsede edici varlık”la irtibat kurması, Bn. Wickland’a, zihnen ya da fiziki olarak hiç bir zaman zarar vermemiştir. Bir keresinde iki kat olmuş bir kız getirdiler. Kız “görünmez bir gücün etkisi” ile bu halde tutuluyor gibiydi. Bn. Wickland bu kızı, bu halde tutan “görünmeyen güçle” irtibata girdi. Beli kırılarak ölen fakat öldüğünü anlamayan bedensiz varlıkla yaptığmız konuşmalar sonucu, kızı terk etmeye ikna ettik. Hem ona öldüğünü anlatmış olduk, hem de kızı o varlığın etkisinden kurtardık.”</span></p>

  <p class="normal"><span class="idebold">Duyular Dışı Algılamaları</span></p>

  <p class="normal">İsa Peygamber’in sergilediği şifacılık uygulamalarının yanısıra “Duyular Dışı Algılamaları”nın da son derece gelişmiş olduğu bilinmektedir.</p>

  <p class="normal">O’nun bu özelliğinden dolayı Kilise’nin ilk ortaya çıktığı yıllarda, rahiplerce başta <span class="ideitalik">“kehanet”</span> ve <span class="ideitalik">“ruhsal irtibatlar”</span> olmak üzere, çeşitli medyomik çalışmalar bizzat kilisenin içinde gerçekleştirilmekteydi. Ne var ki, bu uygulamalar 2.Yüzyılın sonlarında kilisenin bünyesinden ve Hristiyanlık uygulamalarından resmi olarak çıkartılmıştır.</p>

  <p class="normal">İsa Peygamber insanların o anki hallerini, geçmişlerini, karakterlerini <span class="ideitalik">“Duyular Dışı Algılamaları”</span> sayesinde anında tespit edebiliyordu...</p>

  <p class="normal">“Ve Fısıh’ta, bayram günlerinde Yeruşalim’de iken, yapmış olduğu alametleri görerek çokları onun ismine iman ettiler. Fakat İsa, bütün insanları bildiği için, kendisi onlara inanmazdı... Çünkü insanda ne olduğunu o kendisi bilirdi.” (YUHANNA, Bab: 2/23-25)</p>

  <p class="normal">Karşısındaki kişilerin zihinlerini rahatlıkla okuyabilecek kadar güçlü bir telepati yeteneğine sahip olan İsa Peygamber’in kendisine inanmayanlara, görmediği halde evlerinde olup bitenleri bildirebilecek bir yeteneğe sahip olduğu, Kur’an-ı Kerim’in Al-i imran Suresi 49. ayetinin sonunda da dile getirilmiştir.</p>

  <p class="normal">İsa Peygamber, Durugörü yeteneğiyle de gelecekle ilgili olaylar hakkında, kehanet niteliği taşıyan son derece açık ve net bilgiler verebilmekteydi. Bunlarla ilgili inciller’de çok sayıda örnekler vardır. İşte onlardan sadece bir tanesi...</p>

  <p class="normal">İsa Peygamber Zeytinlik Dağı’nda bulunduğu günlerden birinde havarileriyle birlikte Kudüs Kenti’ne giderler. Mabetlerin arasından geçerken havarileriyle arasında geçen bir konuşma incil’de şöyle anlatılır:</p>

  <p class="normal"><span class="ideitalik">“</span>Ve İsa mabetten çıkıp giderken, mabedin binalarını kendisine göstermek için şakirtleri yanına geldiler. İsa da onlara cevap verip dedi: Bütün bu şeyleri görüyor musunuz? Doğrusu size derim: Burada taş üstünde yıkılmadık taş bırakılmayacak.” (MATTA, Bab: 24/1-2)</p>

  <p class="normal">İsa Peygamber’in bu kehaneti 40 yıl sonra gerçekleşmiştir... Romalı general Titus, Kudüs’ü kuşatmış ve kentin altını üstüne getirmiştir.</p>

  <p class="normal"><span class="idebold">Telekinezi Yeteneği</span></p>

  <p class="normal">İsa Peygamber, düşünce enerjisini konsantre ederek, canlı ve cansız maddeler üzerinde etki edebilme gücüne de sahipti... Günümüz Parapsikoloji Bilimi’nce <span class="ideitalik">“telekinezi”</span> adı verilen böyle bir yeteneğe sahip olduğuna şahit olanların arasında, ona en yakın olan havarileri de vardı. Şahit olduğu bir olayı Matta incili’nde şöyle anlatır:</p>

  <p class="normal">“Ve İsa sabahleyin şehre dönerken acıktı. Yol kenarında bir incir ağacı görüp ona geldi; ancak yapraktan başka onda bir şey bulmadı ve İsa ona dedi: Artık senden ebediyen meyva çıkmasın. Ve incir ağacı hemen kurudu. Şakirtleri bunu görünce: incir ağacı hemen nasıl kurur! diyerek şaştılar. İsa cevap verip onlara dedi: Doğrusu size derim. Eğer imanınız olup şüphe etmezseniz, yalnız bu incir ağacına olanı yapacak değilsiniz, fakat bu dağa: Kalk, denize atıl, derseniz, olacaktır. Ve duada iman ederek her ne dilerseniz alacaksınız.<span class="ideitalik">”</span> (MATTA, Bab: 21/18-22)</p>

  <p class="normal">İlk başta çocuklara anlatılan bir peri masalı gibi algılanabilecek bu dizelerin gerçekliği parapsikoloji laboratuvarlarında deneysel olarak ispatlanmış durumdadır. Gerçekten de düşünce enerjisi doğru kullanıldığında ve kuralına uygun olarak konsantre edilebildiği takdirde, canlı ve cansız maddeler üzerinde her türlü etkiyi meydana getirebilmektedir.</p>

  <p class="normal">Duanın temeli düşünce enerjisinin konsantrasyonuna dayanır demiştik. İşte İsa Peygamber’in yukarıdaki sözlerinde de bu gerçeğin havarilerine aktarılmış olduğunu görüyoruz. İsa Peygamber’in <span class="ideitalik">“duada iman etmek”</span> sözü bunu anlatır. Konsantrasyonu bozan en önemli etken <span class="ideitalik">“Şüphe”</span> olduğu için, havarilerini şüpheye yer vermemeleri konusunda ayrıca da uyarmıştır.</p>

  <p class="normal">Hristiyan dünyasından bu konuyu derinlemesine araştırarak, bilimsel olarak bu meselenin ispat edilip edilemeyeceğini kanıtlamak isteyenler olmuştur. Bunlardan bir tanesi de Hindistan ve Tibet’te yaptığı araştırmalarıyla tanınan bilimadamı Dr. Alexander Cannon’dur.</p>

  <p class="normal">Dr. Alexander Cannon, <span class="ideitalik">“Görünmeyen Tesir”</span> adlı kitabında ünlü bir profesörden bahsetmektedir. Profesör, Dr. Cannon’a İsa Peygamber’in bir incir ağacını kurutmuş olduğuna gerçekten inanıp inanmadığını ve böyle bir olayı bu gün için bir “mucize” olarak görüp görmeyeceğini sormuştur. Profesör daha sonra, Dr. Cannon’u civardaki bir bağa götürür. Bağda bulunan yaşlı bir ağaca şöyle seslenir: <span class="ideitalik">“İyi yaşadın, hayatın fırtınalarına göğüs gerdin. Şimdi öl ve artık canlanma!”</span> Ağaç kısa bir süre sonra kurur. Ve kuruma aşamaları an be an fotoğraflanır. 1970’li yıllarda yaşanan bu olayın fotoğraflarını Dr. Cannon meslektaşlarına da gösterir. Olay o yıllarda büyük bir ilgi görür. Konuyla ilgili düşüncelerini Dr. Cannon kitabında şu cümlelerle özetlemiştir:</p>

  <p class="normal"><span class="ideitalik">“İncir ağacının sadece bir emirle kurumasına sebep olan, Hz. İsa’nın zihniydi. Bu mucize, günümüzde Hindistan ve Tibet’in ücra yerlerinde, tanık olduğum üzere, sık sık gerçekleştirilmektedir.”</span></p>

  <p class="normal"><span class="idebold">Levitasyon Yeteneği</span></p>

  <p class="normal">Özellikle dini literatürde, su üstünde yürümek, en önemli keramet ve mucizelerden biri olarak nitelendirilmiş ve bu tür olayları gerçekleştirebilenlere özel bir kutsiyet atfedilmiştir.</p>

  <p class="normal">Parapsikolojik fenomenlerden biri olan ve <span class="ideitalik">“levitasyon”</span> olarak nitelendirilen bu tür olaylardan biri de İsa Peygamber tarafından sergilenmiştir:</p>

  <p class="normal">“Ve gecenin dördüncü nöbetinde, İsa denizin üzerinde yürüyerek yanlarına geldi. Fakat şakirtler, onu denizin üzerinde yürürken görünce: Bu bir hayalettir, diye şaşırdılar ve korkudan bağırdılar. Fakat hemen İsa: Cesur olun, benim, korkmayın, diyerek onlara söyledi. Petrus ona cevap verip dedi: Ya Rab, eğer sen isen, suların üzerinde sana gelmemi emret. Ve İsa: Gel, dedi. Petrus da kayıktan inip İsa’ya gelmek için suların üzerinde yürüdü. Fakat yeli görünce korktu ve batmaya başlayarak: Ya Rab, beni kurtar! diye bağırdı. İsa hemen elini uzatıp onu tuttu ve kendisine dedi: Ey az imanlı, neden şüphe ettin?...” (MATTA, Bab: 14/25-31)</p>

  <p class="normal">Tüm parapsikolojik uygulamalarda olduğu gibi, Levitasyon anında da, yani yerden yükselindiğinde, zihinsel konsantrasyonun kesinlikle bozulmaması ve kesintiye uğratılmaması şarttır. Aksi takdirde meydana getirilen olayın bozulmasına sebebiyet verilir. İncil’den aktardığımız bu olayda da, konunun bu yönünün dile getirilmiş olduğuna dikkatlarinizi çekmek istiyorum. Petrus’un gösterdiği bir anlık tereddüt ve şüphe <span class="ideitalik">“levite”</span> olmasına engel teşkil etmiştir.</p>

  <p class="normal"><span class="idebold">Apor Yeteneği</span></p>

  <p class="normal">Dini literatürde yine çok sık geçen ve yine kutsallığın bir göstergesi olarak nitelendirilen bir başka parapsikolojik fenomen daha vardır... <span class="ideitalik">“Bolluk mucizeleri...”</span></p>

  <p class="normal">Apor olayları olarak Parapsikoloji’de geçen bu fenomenler de İsa Peygamber tarafından sıklıkla kullanılmıştır. Bir anda ortaya çıkan yiyecekler, suyun şaraba çevrilmesi bunlardan sadece bir kısmıdır... Bunlarla ilgili yaşanmış örnekler inciller’de ayrıntılarıyla anlatılmıştır...</p>

  <p class="normal">Konumuzu daha fazla uzatmamak düşüncesiyle bütün bu olayların ayrıntılarına girmiyouz...</p>

  <p class="normal">Bu bölümümüzü artık yavaş yavaş toparlayalım...</p>

  <p class="normal">İsa Peygamber, hemen hemen Parapsikoloji Bilimi’nce incelenen fenomenlerin tamamına yakınını çeşitli vesilelerle insanlara göstermiştir. O devirde bu özellikleriyle dini otoritelerin karşısına çıkan bu <span class="ideitalik">“sıradışı”</span> insanla mücadele etmek, gerçekten kolay değildi. Böyle olmakla birlikte, yine de çeşitli entrikalarla ve <span class="ideitalik">“İçine şeytan girmiş”</span> olduğunu ileri sürerek, O’nu halkın gözünden düşürmeyi başarmışlardır.</p>

  <p class="normal">Tarihin o dönemlerine ne zaman bir yolculuk yapsanız, Sanedrin Mahkemesi’nin İsa Peygamber’i nasıl küstah tavırlarla yargıladığına ve halkın ne kadar kolay kandırıldığına şahit olursunuz. Ve halkın Barrabbas adındaki bir haydutu, dünyaya çok ender gelen bir varlığa nasıl tercih ettiklerini izlersiniz, gözleriniz dolarak ve içiniz burkularak...</p>

  <p class="normal">Bu tarihi kesitte, gerçek anlamıyla bir insanlık dramıyla karşılaşırsınız... Ve sonra da bilgisizliğin insanlara neler yaptırabildiğini görürsünüz, bu karanlıklar arasından...</p>

  <p class="normal">Sonunda izlemek bile istemezsiniz, insanlığınızdan utanır, bu kadar da olmaz dersiniz de, 2000’li yılların arifesinde çevrenizde olup bitenleri hatırlarsınız... Nasıl çetelerle ve mafyalarla hala birtakım insanların gurur duyabildiklerini anlamaya çalışırsınız... Ve anlayamazsınız... Yine gözleriniz dolar... İnsanlığınızdan utanmaya başlarsınız... Bu kadarı da hala olabilir mi diye... Oluyor işte dersiniz... Oluyor işte... Neler olmamış ki bu tarihin tozlu sayfalarında... Ama 2000’li yılların arifesinde halkın bu kadar bilgisiz bırakılmasını ve buna karşılık halkın bilgilenme çabasının bu kadar az olmasını içinize sindiremezsiniz...</p>

  <p class="normal">Neyse... Günümüzü daha iyi tahlil edebilmek için, dönelim gene o eski günlere...</p>

  <p class="normal">Peki sonra ne oldu?...</p>
</body>
</html>
