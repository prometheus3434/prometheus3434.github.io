<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_85"><span class="idebold">İPLER KOPUYOR</span></h2>

  <p class="normal">Peygamber de dahil olmak üzere herkes ve özellikle de Medine’ye yeni gelenler büyük bir geçim sıkıntısı içine girmişlerdi. Peygamber bile çevresindekilerin verdikleriyle idare eder bir duruma düşmüştü. Herkes bir çıkar yol arıyordu. Ancak soygundan başka bir yol da yoktu... Mecburen eskiden uygulanan bu yönteme yeniden müracaat edildi. Mekkeli bazı kervanlar soyulmaya başlandı. Adam öldürmemek kaydıyla bu soygunlara izin verildi. İlk soygun Hamza tarafından gerçekleştirildi ve bunu diğerleri izledi. Bu soygunlar Medineyi bir hayli rahatlattı... Ancak 624 yılında Abdullah ibn Ceyş yönetiminde gerçekleştirilen bir baskında kan döküldü ve bir Mekkeli öldürüldü. Hem de o dönem Arapları’nca kutsal sayılan Recep ayında... Bu soygunda ele geçirilen ganimetlere Peygamber bu nedenle el sürmemiş ve Yukarı’nın takdirini beklemişti. Konuya açıklık getiren ayet de inmekte gecikmedi:</p>

  <p class="normal">“Savaş hoşunuza gitmediği halde size farz kılındı. İhtimal ki, hoşlanmadığınız şey sizin iyiliğinizedir... Ey Muhammed... Sana hürmet edilen ay’ı, o aydaki savaşı sorarlar. De ki: ‘O ayda savaşmak büyük suçtur. Allah yolundan alıkoymak, O’nu inkar etmek, Mescid-i Haram’a engel olmak ve halkını oradan çıkarmak Allah katında daha büyük suçtur. Fitne çıkarmak ise, öldürmekten daha büyüktür...” (BAKARA, 2/216-217)</p>

  <p class="normal">Bu ayetler yüreklere su serpmişti... Bu ayetlerin gelmesinden sonra Peygamber, ganimetin beşte birini kendisine ayırıp gerisini Müminler arasında paylaştırdı... O gün için yapılabilecek başka bir şeyin olmadığını, Yukarısı veciz bir şekilde böyle anlatmıştı...</p>

  <p class="normal">Medineliler’e büyük bir servet kazandırmış olan bu soygun Mekke’de büyük bir tepki yarattı... Bu olayların devam etmesi Mekke ticaretinin tehlikeye girmesi demekti. Derhal bu tehlike yani Muhammed ve çevresindekiler ortadan kaldırılmalıydı... Bu düşünce ile geliri Müslümanlar’ı yok etme yolunda kullanılmak üzere, şam’a Ebu Süfyan komutasında bir kervan yollandı... Durumu öğrenen Peygamber kervanı ele geçirmek için 300 kişilik bir ordu hazırlayıp Bedir’e yolladı. Ordu burada pusuya yatarak kervanı beklemeye başladı. Ancak Ebu Süfyan tehlikeyi farkederek derhal o bölgeden uzaklaştı. Bu arada Mekke’yi de durumdan haberdar ederek, 950 kişilik bir ordunun Bedir’e yollanmasını da sağladı...</p>

  <p class="normal">300 kişilik Peygamber’in ordusuyla 950 kişilik Medineliler’in ordusu kıran kırana birbirlerine girdiler... Son derece kanlı geçen savaş Müslümanlar’ın zaferiyle sonuçlandı... Savaş’ta Peygamber’in bir numaralı düşmanlarından Ebu Cehl de hayatını yitirdi...</p>

  <p class="normal">Ganimet olarak 150 deve, 10 at, bol miktarda silah, zırh ve ticari eşya ele geçirildi. Ganimetin beşte biri yine Peygamber’e tahsis edildikten sonra geri kalan halk arasında pay edildi. Yıl: 623’dü...</p>

  <p class="normal">İlk başlarda Peygamber’le birlikte hareket eden Yahudiler, belli bir süredir Peygamer’e karşı cephe almaya başlamışlardı... Artık bu meselenin bir şekilde halledilmesi gerekiyordu... Peygamber de savaştan hemen sonra Yahudiler’e karşı tepkisini belirtmek için, ilk önce Müminler’e namaz kılarken Kudüs’e dönmemelerini emretti. Ardından da Yahudiler’e özgü olan <span class="ideitalik">“Aşure Orucu”</span>nu kaldırıp yerine <span class="ideitalik">“Ramazan Orucu”</span>nu getirdi. Bütün bunlar Yahudiler’le olan tüm ipleri kopardı... Ardından Yahudiler silah zoruyla Medine’yi üç gün içinde terk etmeye zorlandı. Sonunda Peygamber’in dediği oldu ve Yahudiler kenti terk etmek zorunda kaldılar. Arkalarında bıraktıkları ganimet yine beşte biri Peygamber’in olmak kaydıyla Medineliler arasında pay edildi.</p>

  <p class="normal">625 yılında bu kez Mekkeliler Medineliler’e saldırdılar. Çıkan savaş bu kez Mekkeliler’in lehine sonuçlandı. Peygamber’in de bizzat katıldığı savaş, karşı tarafın galibiyetiyle sonuçlandı. Ancak Mekkeliler savaşı kazanmalarına ve Medineliler’e oldukça büyük zaiyat vermelerine rağmen, yine de Medine’ye girmeye cesaret edemediler. Sevinç ve zafer çığlıkları atarak Mekke’ye geri dönmek için yola çıktılar.</p>

  <p class="normal">Mekkeliler zafer çığlıklarıyla geriye dönüşe geçmişlerdi ama ne Muhammed Peygamber’i ortadan kaldırabilmişler, ne de Medineyi ele geçirebilmişlerdi... Nitekim Peygamber ertesi sabah kuvvetlerini tekrar bir araya getirip Mekkeliler’in peşine düştü. Mekkeliler’e iyice yaklaştıkları bir konaklama yerinde büyük ateşler yaktırarak, Mekkeliler’e hiç bir şey halledemediklerini açıkça ilan etmiş oluyordu... Bu savaş; daha sonra tarihi kayıtlara “Uhud Savaşı” olarak geçti...</p>

  <p class="normal">627 yılında Medine’de kalan son Yahudi aşiretlerinden olan Beni Nadir Yahudileri, Peygamber’le daha önce yaptıkları anlaşmaya sadık kalmayınca, onlar da Medine’den silah zoruyla uzaklaştırıldı. Daha sonra Beni Mustalık gibi Medine’nin çevresinde bulunan bazı aşiretlere de seferler yapılarak, onlara göz dağı verildi. Bu seferlerde 2000 deve, 5000 küçükbaş hayvan ve 200 kadın ele geçirildi.</p>

  <p class="normal">Yenilgiye uğrayan aşiretlerle, yurtlarından kovulan Yahudiler bölgedeki diğer aşiretleri de örgütleyerek, Mekkelilerle ortaklaşa büyük bir ordu oluşturdular. Kurulan ordu o güne kadar görülmedik büyüklükteydi... 10.000 kişiden oluşan ordunun başına Ebu Süfyan geçerek Medine’ye doğru yola çıktığında, Peygamber ancak 3000 kişilik bir kuvvet toplayabilmişti. Bu durumda savunma savaşı yapmaktan başka çareleri yoktu. 10.000 kişilik ordu Medine’ye ulaşıncaya kadar, tüm Medineliler çoluk, çocuk, genç, ihtiyar çok kısa bir sürede derin bir hendek kazarak, savunma stratejisi geliştirdiler. 31 Mart 627’de başlayan ve üç hafta süresince devam eden kuşatma ve saldırılara, geliştirdikleri bu strateji sayesinde karşı koymayı başaran Medineliler’in imdadına, bir anda çıkan büyük bir fırtına yetişti. Öyle bir fırtınaydı ki, yer yerinden oynuyordu sanki... Develerini bile bırakarak kaçmaktan başka çareleri olmayan kuşatmacılar Medineyi yine ele geçiremediler...</p>

  <p class="normal">Beni Kurayza Yahudileri, Hendek Savaşı’nı Mekkeliler’in kazanacağından öyle emindiler ki, bu savaşta kazananın yanında yer almak düşüncesiyle, Peygamber’e karşı Mekkeliler’in tarafını tutmuşlardı. Hendek Savaşı sona erdiğinde, bu yaptıklarının faturasını çok ağır ödediler. Yahudi kalesi 25 gün kuşatma altında tutuldu ve sonunda da işgal edildi. Eli silah tutanlardan 600 - 700 kişi idam edildi, çocuklar esir alındı ve mallar bölüşüldü...</p>
</body>
</html>
