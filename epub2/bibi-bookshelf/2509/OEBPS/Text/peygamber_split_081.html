<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_80"><span class="idebold">HİRA DAĞI’NDA</span></h2>

  <p class="normal">Muhammed her geçen gün biraz daha iç dünyasına kapanmaya başlamıştı... Tam olarak adlandıramasa da bir şeyler sezinliyor, bir şeylerin olmasını bekliyor ve bunlara hazırlanıyordu.</p>

  <p class="normal">40 yaşlarına yaklaştıkça, sık sık bulunduğu ortamın dışına çıkıp, derin düşüncelere dalmak; insanlıkla alakalı ve insanlığın geleceği ile alakalı bir sistemin, bir kurtuluş yolunun bulunabilmesi için kendisiyle baş başa kalabileceği yerler arardı... İnsanlardan uzak kendisiyle baş başa kaldığı yerlerden en meşhuru, herkez tarafından bilinen Hira Dağı’ndaki bir kaç mağaradır.</p>

  <p class="normal">Hira Dağı’nda çok çeşitli konuları, kendi kendisiyle kalarak değerlendiren Muhammed, aynı zamanda kendi iç sesini, sezgilerini dinleyebilmek için özel meditatif çalışmalarda da bulunmuştur. Ve bu dönemiyle ilgili yapılan araştırmalar kendisinin özel bir eğitimden yani inisiyatik bir çalışmadan geçirilmemiş olduğunu göstermektedir. Oysaki kendisinden önceki peygamberlerden bazılarının böyle özel bir eğitimden geçirildiğini biliyoruz.</p>

  <p class="normal">35 ile 40 yaşları arasına denk gelen bu dönemde, önceleri kendisinin de tam olarak anlayamadığı bir takım parapsişik olaylar meydana gelmeye de başlamıştı... Örneğin, ilk başta mahiyetini anlayamadığı sesler duyması, bir takım imajlar görmeye başlaması; bu döneme rastlayan gelişmelerdi... Duyular sınırı gittikçe genişliyor ve duyular dışı algıları gittikçe yoğunlaşıyordu...</p>

  <p class="normal">Bu dönemlerde meydana gelmeye başlayan bu parapsikolojik yeteneklerinin ilk ortaya çıkmaya başlamasına, önce Hatice şahit olmuş ve bu durumu her ikisi de uzun bir süre gizli tutmuş hiç kimseye bundan sözetmemişlerdi. Nasıl söylesinler?.. Kendileri de nasıl bir şeyle karşı karşıya olduklarını bilmiyorlardı ki...</p>

  <p class="normal">Kendisinde meydana gelmeye başlayan bu değişikliklerin ne olduğunu anlayabilmek için sık sık Hira Dağı’nda kendisiyle başbaşa kalmayı tercih etmiştir. Yiyeceğini yanına alarak gittiği Hira Dağı’nda günlerce bazen haftalarca kalıyordu... <span class="ideitalik">“Ben kimim?...”</span> <span class="ideitalik">“Yaşadığım olayların altındaki gerçekler nelerdir?...”</span> Bu sorulara iç aleminin derinliklerinde bir cevap ararken, bu konularda kendisini aydınlatması için Rabbi’ne dua ediyordu...</p>

  <p class="normal">Bu dağ ziyaretleri sırasında yaşadığı halleri ve içinde bulunduğu psikolojik durumu daha sonraki yıllarda, bir vesileyle kendisi şöyle anlatmıştı:</p>

  <p class="normal">– <span class="ideitalik">“İlk vahyin gelmesinden önce uykum, şafak aydınlığını andıran bir aydınlıkla doluyordu. Evlerden uzaklaştığım zamanlar beni ‘Ya Muhammed’ diye çağıran bir takım sesler duyuyordum. Dönüyor, arkama, sağıma soluma bakıyordum. Fakat çalılardan ve taşlardan başka bir şey görmüyordum. O zaman da içimde şiddetli bir sıkıntı hissediyordum. Büyücülerden ve falcılardan nefret ettiğim için istemeyerek onlardan biri mi oluyorum diye ödüm kopuyordu.”</span></p>

  <p class="normal">İrtibat artık yavaş yavaş kurulmaya başlamıştı... Ancak neler olduğundan kendisinin de haberi yoktu...</p>

  <p class="normal">Özellikle Hira Dağı’nda inzivaya çekildiği dönemlere denk gelen zamanlarda, Mekke’de görülen ve ne olduğu o dönemlerde anlaşılamayan birtakım garip ışıkların görülmesi ve garip seslerin duyulmasının sebepleri çok daha sonraları açıklığa kavuşacaktı... O dönemlerde bu sırrı bilenler susmayı tercih etmişlerdir.</p>

  <p class="normal">Neydi bu sır?... Hira Dağı’nda neler yaşanıyor, neler oluyordu?... Mekke’de görülen garip ışıklar neydi?...</p>
</body>
</html>
