<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_94">MUHAMMED PEYGAMBER’İN<br class="chapter" />
  PARAPSİKOLOJİK YETENEKLERİ</h2>

  <p class="normal"><span class="idebold">I. Ruhsal irtibat Medyomluğu:</span></p>

  <p class="normal">Muhammed Peygamber’in Parapsikolojik Yetenekleri’nin başında kuşkusuz ki, <span class="ideitalik">“vahiy”</span> alabilme yeteneği gelir. Vahiy, başlı başına parapsikolojik bir fenomendir. Gerek psikolojik, gerekse fizyolojik bakımdan belirtileri ve özellikleri vardır. Vahiy, ruhsal medyomik bir irtibattır...</p>

  <p class="normal">Vahiy (tebligat) gelmeye başladığında Peygamber’in; terlediği, titremeye başladığı ve vahyin bitiminden 1,5 saat sonrasına kadar kendisine gelemediği gözlemlenmiştir. Yine gözlemcilerin anlattıklarına göre, Peygamber’in vahyin başlangıç anlarında <span class="ideitalik">“zincir”</span> ya da <span class="ideitalik">“çan”</span> sesini andırır sesler duyduğu ifade edilmiştir. Bütün bunlar, medyomik irtibatların önemli fizyolojik belirtilerinden sadece bir kaçıdır.</p>

  <p class="normal">Zannedilir ki, Peygamber kendisine gönderilen bilgi dolu tesirleri, gönderilir gönderilmez derhal anlatmaya başlar. Hayır... Bazen bir saat müddetle trans hali içinde kalır ve daha sonra kendisine geldiğinde hemen hiç unutmadan anlatmaya başlardı...</p>

  <p class="normal">Tarihçi ibni Haldun, <span class="ideitalik">“Mukaddimesi”</span>nde, genel olarak peygamberlerin ve özellikle de Muhammed Peygamber’in vahiy alış biçimi hakkında önemli bilgiler vermektedir:</p>

  <p class="normal"><span class="ideitalik">“Peygamber, ilham hali içindeyken, boğazından çıkan bir sesle birlikte, çevresinin bilinci içerisinde olmaz, görünüşe göre sanki kendinden geçiyor ya da bayılıyor gibidir. Fakat böyle bir şey (yani bayılma) söz konusu değildir. Aslında sadece “spiritüel haberci” ile karşılaşma haline dalmıştır... Ondan sonra o hal Peygamber’den gider ve vahyi aklında tutar...”</span></p>

  <p class="normal">İbni Haldun’un bu anlattıkları, vahiy mekanizmasının nasıl işlediğini gözler önüne sermesi bakımından bir hayli ilginçtir. Nitekim Peygamber’in vahiy ile ilgili bizzat kendi anlattıkları da yukarıdaki anlatımları doğrular niteliktedir. Muhammed Peygamber kendisine sorulan bir soruyla ilgili olmak üzere vahiy hakkında şunları söylemiştir:</p>

  <p class="normal">– <span class="ideitalik">“Zaman zaman bana, bir çıngırağın çalışı gibi gelir vahiy; bu, bana en fazla ıstırap verenidir. Sonra benden uzaklaşır ve söylemiş olduğunu aklımda tutmuşumdur. Ve zaman zaman melek, bana bir insan olarak görünür ve hitap eder. Sonra söylediğini aklımda tutarım...”</span></p>

  <p class="normal">Vahiy Katipleri derhal gelen ayetleri yazıya geçirirler ve güvenli bir yerde muhafaza ederlerdi. Aynı zamanda en az 8-10 kişi, gelen vahyi derhal ezberleyip ikinci, üçüncü kuşağa ezberletirlerdi. Muhammed Peygamber’in vahiy sırasında kendisinde ortaya çıkan belirtiler, sahabeler tarafından da açıkça gözlemlenmiştir:</p>

  <p class="normal">Sahabeler, <span class="ideitalik">“Peygamber’e vahiy geldiği zaman, bu vahiy hali bize gizli kalmazdı...”</span> diyerek bunu hep dile getirmişlerdir. Ve yine aynı şekilde O’nun yüzünün kızardığını ve uyuyan kimsenin sesli soluk alıp verişi gibi nefes almaya başladığını anlatmışlardır.</p>

  <p class="normal">Sahabelerden Osman bin Mazun, Peygamber’in bir vahiy sırasındaki halini tanımlarken; gözlerini önce göğe diktiğini, sonra yavaş yavaş başını sağ taraftan aşağıya doğru indirdiğini ve kendisine söylenen bir şeyi kavramak ister gibi başını titretmeye başladığını söylemiştir.</p>

  <p class="normal">Peygamber’in bu özel haline şahit olan birçok kişinin anlattıklarına göre, vahiy geldiğinde Peygamber bir süre için sakin ve hareketsiz kalırdı. Enes bin Malik ise, Peygamber’in Kevser Suresi’nin inişi sırasındaki haline tanık olmuş ve daha sonra bunu şöyle anlatmıştı:</p>

  <p class="normal"><span class="ideitalik">“Bir gün Resulallah, aramızda bulunduğu sırada, birden hafif bir uykuya dalmıştı. Sonra gülümseyerek başını kaldırdı...”</span></p>

  <p class="normal">Bir başka Sahabe ise Maide Suresi’nin inişi sırasında yaşananları şöyle anlatır:</p>

  <p class="normal"><span class="ideitalik">“O’nu, vahyin inişi sırasında devesinin üzerindeyken gördüm. Deve bağırarak ön ayaklarını büküyordu. O kadar ki, devenin bacakları kırılacak sandım. Hz. Peygamber’e devesinin üzerindeyken vahiy geldiğinde, deve çoğu kez çöker ya da vahyin ağırlığı ondan ayrılıncaya kadar, ön bacaklarını dimdik ve sabit tutarak kendisini zorla ayakta durdurabilirdi.”</span></p>

  <p class="normal">Gerek ibni Haldun’un, gerek Sahabeler’in ve gerekse de Hatice ve Ayşe’nin anlattıklarını bir araya getirirsek, vahiy denilen olayın, tam anlamıyla günümüzde Parapsikoloji Bilimi’nin incelediği bir “trans medyomluğu” olduğu açıkça ortaya çıkmaktadır.</p>

  <p class="normal">Bu konuyla ilgili ilk bilimsel açıklama 1906 yılında iskoç asıllı Amerikan Teoloğu ve Semetik Diller Profesörü Duncan Black Macdonald tarafından yapılmıştır. Chicaco Üniversitesi’de “Karşılaştırmalı Din” konusunda verdiği <span class="ideitalik">“İslam’da Dini Davranış ve Yaşam”</span> başlıklı bir dizi konferans sırasında, ibni Haldun’un aktardığı bilgilere dayanarak, Muhammed Peygamber’in bir <span class="ideitalik">“trans medyomu”</span> tarzında vahiy aldığına kanaat getirdiğini açıklamıştır. Bu anlattıkları daha sonra 1970 yılında <span class="ideitalik">“The Religious Attitude and Life in islam</span>” adı altında Ams Press tarafından basılmıştır.</p>

  <p class="normal"><span class="idebold">Ünlü teolog şöyle diyordu:</span></p>

  <p class="normal"><span class="ideitalik">“Muhammed’in kendisinin durumu, diğer bütün hipotezlere nazaran, adına trans medyomluğu denilen fenomen ile çok daha komple bir şekilde tasvir edilebilir. Artık bu tür konulardaki bildiklerimizin ışığında, Sprenger’in, Muhammed’deki vahiy alma belirtilerinin patolojik arazlar olduğu sonucuna varan araştırmaları, tamamen geçersiz kılınmıştır. İbni Haldun bize burada, Muhammed’in yaşamının ilerki yıllarının sanki felsefi bir kollektif fotoğrafını vermektedir. Kendi çağdaşları arasında gözlemlediği benzer fenomenlerin de ibni Haldun’a muhtemelen yardımı olmuştur. Boğaz kısmındaki ağırlık hissi ve basınç hali, bilinçaltı yaşamına ait tüm fenomenlerin bir özelliği gibi görünmektedir. Muhammed’in vahyin inişi sırasındaki hali ile, Bn. Leonora Piper’in transa giriş ve çıkışı sırasındaki görünüşünün, Psişik Araştırma Derneği’ne ait Proceedings Dergisi’nin çeşitli sayılarında çıkan tanımları arasında çarpıcı benzerlikler vardır.”</span></p>

  <p class="normal">Yukarıda aktardığımız bu bilimsel araştırma, Muhammed Peygamber’in medyomsal irtibatını gözler önüne seren ilk rapordur... Daha sonraki yıllarda Parapsikoloji Bilimi’nin, bilimsel çevrelerce daha geniş olarak araştırılmaya başlanmasıyla birlikte; benzer raporlar birbirini izlemiştir.. İşte onlardan bir tanesi daha...</p>

  <p class="normal">Mısır’daki “El Ahram Spiritolojik Araştırmalar Derneği”nin Başkanı Dr. Ali Radi’nin de, “Yours Fraternally” dergisinin 4. sayısında yayımlanan <span class="ideitalik">“Hz. Muhammed Mustafa’nın Medyomluğu”</span> başlıklı yazısında, Prof. Macdonald’tan tam 60 yıl sonra bu konuda aynı sonuca ulaştığını görüyoruz... Uzun makalesinde çeşitli medyomlarla gerçekleştirilen çalışmalardan örnek gösterdikten ve sahabelerin anlattıklarından alıntılar yaptıktan sonra, ulaştığı sonucu şu cümleyle özetlemiştir:</p>

  <p class="normal"><span class="ideitalik">“Görülüyor ki, Hz. Muhammed’de trans medyomlarının karakteristik özellikleri belirgin olarak mevcuttur...”</span></p>

  <p class="normal">1906 ve 1966 yıllarında gündeme getirilen bu konular, artık günümüzde Parapsikolojik araştırmaların üniversitelerde incelenmesiyle birlikte tamamen açıklığa kavuşmuş durumdadır. Günümüzde elde edilen tüm bulgular, bu ilk araştırma sonuçlarını kuşkuya yer vermeyecek şekilde doğrulamaktadır.</p>

  <p class="normal"><span class="idebold">II. Durugörü Yeteneği:</span></p>

  <p class="normal">Muhammed Peygamber, aynı zamanda son derece güçlü bir durugörü yeteneğine de sahipti. Muhammed Peygamber’in durugörü yeteneği ile gerçekleştirdiği birçok olay vardır. Kayıtlara geçen bu olaylar incelendiğinde, yaşamı boyunca bu yeteneğinden azami derecede yararlandığı anlaşılmaktadır.</p>

  <p class="normal">Durugörü yeteneğinin varlığına ilişkin en önemli kanıtlardan biri Cebrail’i çevresindeki kişilerin göremediği zamanlarda da görebilmesidir.</p>

  <p class="normal">Cebrail, Peygamber’e <span class="ideitalik">“İnsan”</span> suretinde geldiği zaman, bazen, sahabeler tarafından da görülürdü. Ancak, Cebrail, her zaman kendisini bu denli yoğulaştırarak fiziksel bir formda göstermezdi. İşte böyle durumlarda Cebrail’i Peygamber’den başka hiç kimse göremezdi. Ayşe, <span class="ideitalik">“Cebrail’i yeşil bir kumaş üzerinde, kanatları yerle gök arasını kaplamış olduğu halde gördü”</span> der.</p>

  <p class="normal">Muhammed Peygamber, vahiy meleği olan Cebrail’in yanısıra, daha başka melekleri de görmüştü. Bunun en görkemli örneği, Taif’den dönerken, gökyüzünde Cebrail ile birlikte <span class="ideitalik">“Dağlar Meleği”</span> olarak ismlendirilen bir varlığı görmesidir.</p>

  <p class="normal">Olay Muhammed Peygamber’in henüz daha Medine’ye göç etmediği dönemde, İslamiyet’e davet için Taif’e gittiği sırada yaşanmıştır. Daha önce de söylemiş olduğumuz gibi Peygamber Taif’te hiç de iyi karşılanmaz, hatta taşa tutulur ve Peygamber yaralanır. O an yanında bulunan evlatlığı Zeyd ile canını zor kurtarır. Mekke’ye doğru yola çıktıklarında “Karni Sealib” denilen yerde, önce üzerine gölgesi düşen bir bulutun içerisinde Cebrail’i görmüş ve Cebrail, <span class="ideitalik">“Dağlar Meleği”</span>nin kendisinin emrine verildiğini söylemişti... Nitekim, Kur’an-ı Kerim’de de melekler arasından elçiler seçildiği açıkça ifade edilmiştir:</p>

  <p class="normal"><span class="ideitalik">“Allah melekler ve insanlardan peygamberler seçer.”</span> (HACC, 22/75)</p>

  <p class="normal">Belli ki, bu varlıklar, Peygamberler’e pekçok konuda yardımcı olmuşlardır. İşte “Dağlar Meleği” olarak isimlendirilen varlık da bu tür görüp gözetici varlıklardan biridir. Cebrail’in yanında ortaya çıkan bu varlık, Peygamber’le konuşmuş ve bundan sonra, özellikle kendisine şiddet uygulayanların karşısında O’na yardımcı olacağını açıkça ifade etmiştir.</p>

  <p class="normal">Muhammed Peygamber’in durugörü yeteneğiyle ilgili yaşamından verilebilecek en güzel örneklerden bir diğeri de, namazda önündekileri gördüğü gibi, arkasındakileri de görmesidir. Durugörü yeteneğine sahip kişilerde görülen bu olayın bir benzeri de, Muhiddin Arabi tarafından da yaşanmıştır. Yaşadığı olayı Muhiddin Arabi şöyle anlatır:</p>

  <p class="normal"><span class="ideitalik">“Fas şehri’nde Mescid-i Ezher’de namaz kıldırırken, mihraba girdiğim vakit, bütün vücudum bir göz olmuştu. Her tarafımdan görüyordum. Kıblemi gördüğüm gibi, geride giren ve çıkan cemaati de görüyordum. Hiç bir şey bana gizli kalmamıştı. Hatta namaza yetişemeyenleri ve yanlış kılanları görüp düzelettim.”</span></p>

  <p class="normal">Daha önce Peygamber’in Kabe’den Kudüs’e gerçekleştirdiği sıradışı bir yolculuğundan söz etmiştik. İşte o sıradışı yolculuğunun sonunda, Peygamber yaşadıklarını bütün halka anlatmış ancak bazıları onun gerçekten böyle mucizevi bir şey yaşayıp yaşamadığını sınamak için ona bir dizi sorular sormaya başlamışlardı.</p>

  <p class="normal">Ebu Hüreyre bundan sonrasını Peygamber’in şöyle anlattığını ifade etmektedir:</p>

  <p class="normal">– “Onların sordukları ile ilgilenmemiş ve tespit etmemiştim. Bu sebeple öyle zor bir duruma düştüm ki, hiç bir zaman bu kadar sıkıntıya düşmemiştim. Bunun üzerine, Allah, benimle Kudüs arasında perde olan mesafeyi ortadan kaldırdı. Ben, Kudüs’ü görüyor ve ne sorarlarsa oraya bakarak eksiksiz haber veriyordum. Kureyşliler bana, Mescid-i Aksa’nın kaç kapısı var?’ diye sormuşlardı. Halbuki, ben Kudüs Mescidi’nin kapılarını saymamıştım. Fakat karşımda Mescid görününce, ona bakmaya ve kapılarını birer birer saymaya başladım.”</p>

  <p class="normal">Muhammed Peygamber’in durugörü yeteneği sadece fizik mekan ile sınırlı değildi. O, bu yeteneği sayesinde gelecekle ilgili bilgiler de verebilmekteydi.</p>

  <p class="normal">Örneğin, Muhammed Peygamber’in, irak kentlerinden Hıyre’nin fethedileceğini de, bir durugörü kehaneti ile önceden haber verdiği bilinmektedir. Harim ibni Evs et-Tai, bu olayı şöyle anlatır:</p>

  <p class="normal"><span class="ideitalik">“Resulallah, Tebuk Seferi’nden döndügü günlerde, ben de, Medine’ye gelip Müslümün oldum. Bu esnada Resulallah:</span> ‘Gözümün perdesi kaldırıldı. İşte Hıyre’nin beyaz saraylarını görüyordum. Ezd Kabilesi’nden Nüfeyle’nin kızı şeyma, başını siyah bir başörtüsü ile bağlamış ve beyaz bir katıra binmiş gidiyor’ <span class="ideitalik">demişti... Aradan zaman geçip de, Ebu Bekir halife olunca, Hıyre’ye hareket ettik. Hıyre şehri’ne girerken ilk gördüğümüz, Peygamber Efendimizin haber verdiği gibi, Nüfeyle’nin kızı şeyma oldu. Gerçekten de siyah bir başörtüsü ile örtünmüş, beyaz bir katıra binmiş olarak kendisini gördük.”</span></p>

  <p class="normal">Yine bir gün sahabelerle otururken: “Suriye’nin anahtarlarını bana veriyorlar. Allah adına yemin ederim ki, şu anda buradan şehri ve sarayın kapılarını görüyorum...” demiştir. Peygamber’in bütün bu gördükleri birkaç yıl sonra gerçekleşti...</p>

  <p class="normal">Kehanet niteliği taşıyan bir başka öngörüsünü de sahabelerden Ebu’l Bahteri şöyle anlatır:</p>

  <p class="normal"><span class="ideitalik">“Ali ile Muaviye arasında meydana gelen Sıffin Savaşı’nda bir gün susamış olan Ammar ibni Yasir için az bir süt sunuldu. Sütü görünce, tekbir getirip gülümseyen Ammar’a, gülümsemesinin sebebini sordular. Ammar, Hz. Muhammed’in kendisine:</span> ‘Ey Ammar, dünyada en son içeceğin şey, süt şerbeti olacaktır’ <span class="ideitalik">dediğini ve bu sütü görünce onun için gülümsediğini belirtti.”</span></p>

  <p class="normal">Ammar ibni Yasir bu konuşmadan birkaç saat sonra devam eden savaşta hayatını kaybetmiştir...</p>

  <p class="normal">Peygamber’in özellikle sahabelerine gelecek zamanlarla ilgili hatta bu günleri ve daha sonralarını da kapsayan çok önemli kehanetlerde bulunduğunu gösteren önemli kanıtlar vardır... Sahih-i Buhari tarafından derlenen hadisler sayesinde bunların bir kısmı günümüze kadar gelebilmiştir. Ancak büyük bir bölümü o devirlerde kayıtlara geçirilmediği için günümüze kadar gelememiştir. Günümüze kadar gelebilen kayıtlardan biri, bu konu hakkında ilginç bir açıklamada bulunuyor. Bu açıklama sahabelerden Huzeyfe’ye aittir:</p>

  <p class="normal"><span class="ideitalik">“...Bir defasında aramızdan ayağa kalktı. Ayakta durarak, kıyamet kopuncaya kadar meydana gelecek savaş, fetih, fitne ve bela gibi hiçbir olayı eksik bırakmaksızın haber verdi. Bunları belleyen belledi. Unutan unuttu. Hz. Muhammed’in haber verdiği şeylerden birini unuttuğumda, onun meydana geldiğini görünce, hemen hatırlarım...”</span></p>

  <p class="normal">İşte bu hadis, Muhammed Peygamber’in günümüze kadar gelemeyen daha pekçok kehanet niteliği taşıyan öngörüleri olduğununun en önemli kanıtlarından biridir...</p>

  <p class="normal"><span class="idebold">III. Duruişiti Yeteneği:</span></p>

  <p class="normal">Ebu Süfyan’ın, <span class="ideitalik">“...Birşey söylesem, şu çakıl taşları bile dile gelerek, hemen gidip O’na haber veriyorlar”</span> sözü, Muhammed Peygamber’in ne kadar güçlü bir duruişiti yeteneğine sahip olduğunun, o zamanın anlayışı içerisinde dile getirilen en açık ifadelerden biridir...</p>

  <p class="normal">Nitekim; “Ben sizin görmediğinizi görüyor, işitmediğinizi işitiyorum”diyerek kendisinin böyle bir yeteneğe sahip olduğunu, Muhammed Peygamber bizzat kendisi de sahabelerine söylemiştir.</p>

  <p class="normal">Uyeyne bin Hısın, Taif seferindeyken, Taifliler’e elçi olarak gider ve onları uyaracak yerde, Müslümanlar’a teslim olmamalarını söyler. Döndüğünde, Peygamber’den gerçeği saklar... Ancak, Peygamber: “Yalan söylüyorsun...” diyerek, Taifliler’e söylediklerini Uyeyne’ye bir bir anlatır.</p>

  <p class="normal">Sahabelerden Suheyb-i Rumi’nin aktardığına göre, Muhammed Peygamber, Ebu Bekir ile birlikte Medine’ye göç etmek için Mekke’den yola çıktığında, kendisi de arkalarından yetişmek ister, fakat bazı Kureyş gençleri kendisine engel olurlar. Sonuçta, <span class="ideitalik">“size epeyce altın vereyim, benim yoluma engel olmayın”</span> diyerek, Kureyş gençleri ile anlaşır ve altınlarının saklı olduğu yeri açıklayarak ellerinden kurtulur. Serbest kalır kalmaz hemen yola koyulur. Medine yakınlarında Peygamber’e yetişir. Muhammed Peygamber, Suheyb-i Rumi’yi görür görmez şöyle der: “Ya Ebu Yahya! Bize ulaşmak için müşriklerle ettiğin alış verişin karlı oldu...”</p>

  <p class="normal">Peygamber’in amcası Abbas ibni Abdülmuttalib, Bedir Savaşı’nda Müslümanlar’a esir düştükten sonra, serbest bırakılması için vermesi gereken fidyeyi ödemekten kaçınarak, <span class="ideitalik">“Benim fidye verecek kadar malım yok”</span> der. Muhammed Peygamber de bunun üzerine şöyle buyurur:</p>

  <p class="normal">“Ya Abbas!... Bedir Savaşına çıkarken, eşin Ümmü-l Fazl ile birlikte ‘filan’ yere sakladığınız mal nedir? Hani o zaman sen eşine: ‘Eğer ben bu yolculuğumda ölürsem, işte bu mal, oğullarım Fazl, Abdullah ve Kusem’e aittir,’ dememiş miydin?...’”</p>

  <p class="normal">Daha sonra Abbas, bu sözleri söylediğini doğrulamış ve bu konuşmadan eşi ile kendisinden başka hiç kimsenin haberi olmadığını itiraf etmiştir...</p>

  <p class="normal">Peygamber’in duruişiti yeteneğine ilişkin anlatılan bu olaylardan, kendisinin bu yeteneğini durugörü ile birlikte kullandığını anlıyoruz. Çünkü Peygamber sadece konuşulanları değil, o anda duyduğu seslerin görüntülerini de algılayabiliyordu...</p>

  <p class="normal">Muhammed Peygamber, öte aleme intikal etmiş olanları da işitirdi... Zeyd ibni Sabit’in anlattığına göre, bir gün, Peygamber’le birlikte yolda giderlerken, karşılarına beş - altı kabir çıkar. Oradakilerden kabir sahiplerinin geçmişlerini soran, araştıran Peygamber, daha sonra dönerek şöyle der: “Muhakkak ki, bu ümmet kabirleri içinde imtihan olunuyorlar... Bu kabristandan işittiğim kabir azabının sizlere de işittirimesini Allah-ü Teala’dan isterdim.”</p>

  <p class="normal"><span class="idebold">IV. Fiziki Medyomluğu</span></p>

  <p class="normal">Fiziki medyomluk denilen fenomenlerin çeşitli tezahür şekilleri olan telekinezi, levitasyon, apor, ışık tezahürleri vb. paranormal fizik ötesi olayların, Muhammed Peygamber tarafından çeşitli zamanlarda ve çeşitli yerlerde, “en yüksek örnekleriyle” gerçekleştirildiği yine tarihi kayıtlarla belgelenmiştir. Telekinezi ile levitasyonun bir arada görüldüğü bir fiziki medyomluk olayını, sahabelerden ibni Abbas şöyle aktarır:</p>

  <p class="normal"><span class="ideitalik">“Bir gün bir bedevi, Hz. Muhammed’in huzuruna gelerek şöyle söyler:</span></p>

  <p class="normal"><span class="ideitalik">– Senin Hak Peygamber olduğunu nasıl bileyim?</span></p>

  <p class="normal"><span class="ideitalik">–</span> şu hurma ağacının bir dalını çağırıp, yanıma getirirsem, benim Hak Peygamber olduğuma şahadet eder misin?</p>

  <p class="normal"><span class="ideitalik">– Evet, ederim.</span></p>

  <p class="normal"><span class="ideitalik">Bunun üzerine, hurma dalını yanına gelmesi için çağırdı. Bu çağrı üzerine hurma salkımı, ağacından koparak yere düştü ve sıçrayarak Resulallah’ın huzuruna geldi. Hz. Muhammed, salkıma tekrar seslenerek:</span> ‘Haydi, eski yerine git...’ <span class="ideitalik">der, dal da gider. Bunun üzerine: ‘şahadet ederim ki, sen Allah’ın Hak Peygamberisin’, diyen bedevi, iman ederek Müslüman oldu.”</span></p>

  <p class="normal">Muhammed Peygamber’in telekinezi yeteneğinin tezahür şekillerinden biri de, <span class="ideitalik">“ağaçları yürütmesi”</span>dir. Sahabelerden ibni Mesut, Peygamber’in bir sakız ağacını çağırması üzerine, ağacın kendisine doğru birkaç metre ilerlediğini; Cabir ise, iki ağacın, Peygamber’in isteği üzerine bir araya geldiklerini ve sonra, işaretiyle de gene yerlerine gittiklerini anlatmaktadır.</p>

  <p class="normal">Muhammed Peygamber’in gerçekleştirdiği telekinezi fenomenleri arasında <span class="ideitalik">“ışık”</span> tezahürlerı de yer almaktadır. Enes ibni Malik, bu tür tezahürlerden birini şöyle anlatır:</p>

  <p class="normal"><span class="ideitalik">“Sahabelerden Üseyd ibni Hudayr ile Abbas ibni Bisr, bir gece Mescid’de Hz. Muhammed’in sohbetinde bulunduktan sonra, evlerine dönmek üzere oradan ayrılmışlardı. Bir de baktılar ki, önlerinde, kandile benzeyen iki ışık, gidecekleri yolu aydınlatmaktadır. Yolları ayrıldığı zaman bile, ışıklar da ayrılarak her birinin yolunu aydınlatmaya devam etmişti. Evlerine ulaşıncaya kadar da böyle sürdü.”</span></p>

  <p class="normal">Muhammed Peygamber tarafından gerçekleştirilen bu sıradışı olayların haricinde, O’nun çevresindeki bazı kişiler de de garip olayların zaman zaman baş gösterdiği de görülmüştür. İşte onlardan biri:</p>

  <p class="normal">Sahabelerden Ömer’in oğlu Hamza Eslemi, karanlık bir gecede Tebuk’da Muhammed Peygamber ile birlikteyken, kendi parmaklarının ışık saçtığından bahseder: <span class="ideitalik">“Karanlıktan ötürü pek çok zahmet çekiyorduk. Derken, develerimiz ürküp dağıldılar. O sırada benim parmaklarım ışıldadı. Parmaklarımın ışığı altında bütün develer toplanıncaya kadar da bu olay devam etti.”</span></p>

  <p class="normal">Fiziki Medyomluk çeşitlerinden biri de apor olaylarıdır... Muhammed Peygamber’in kayda geçmiş olan <span class="ideitalik">“bolluk mucizeleri”</span> işte bu tür olaylar sınıfında yer alır.</p>

  <p class="normal">Sahabelerden Hubeyş ibni Halid’in anlattığına göre, Hicret sırasında konakladıklarında, Peygamber, hiç süt vermediği belirtilen bir koyunu sağmak için sahibinden izin ister. Koyunu yanına getirdiklerinde, elini koyunun memelerine sürer ve sütlenmesi için dua eder. Koyunun memeleri derhal sütle dolar ve büyükçe bir kap isteyen Peygamber, bu kap doluncaya kadar koyunu sağar. Kaptan herkes ikişer defa doyuncaya kadar içtikten sonra, Peygamber, aynı kap doluncaya kadar koyunu tekrar sağar ve bu sütü de koyunun sahibine verir.</p>

  <p class="normal">Selman-ı Farisi de kölelikten kurtulması için ödemesi gereken kırk okka (51. 280 kg) altını, Muhammed Peygamber’in tezahür ettirdiği bir <span class="ideitalik">“altın aporu”</span> sayesinde elde edişini ise şöyle anlatır:</p>

  <p class="normal"><span class="ideitalik">“Hz. Muhammed, birinden, yumurta kadar bir altın getirmişti. Bunu bana vererek borcumu ödememi ve kölelikten kurtulmamı istedi. Bu kadarcık altının borcuma yetmeyeceğini belirttiğimde, Hz. Muhammed, o altın parçasını mubarek dili üzerinde çevire çevire gezdirdi ve ‘Hele sen bunu al, Allah senin borcunu öder’ buyurdu. Altın parçasını aldım ve alacaklarıma o parçadan tarta tarta altın verdim. Onlara, altınparçasından kırk okka altın tartıp, haklarını eksiksiz olarak verdim ve özgürlüğüme kavuştum.”</span></p>

  <p class="normal"><span class="idebold">V. Şifacılık Yeteneği</span></p>

  <p class="normal">Muhammed Peygamber, bir ruhsal şifacı olarak da insanları ve hatta çok sevdiği hayvanları bile tedavi etmişti. Huzuruna gelen hastaları, çoğunlukla <span class="ideitalik">“ellerin teması metodu”</span>nu<a href="../Text/peygamber_split_098.html#footnote-600-22" id="footnote-600-22-backlink">[22]</a> uygulayarak şifaya kavuştururdu. İbni Abbas Muhammed Peygamber’in sara hastalığına tutulmuş küçük bir çocuğu tedavi edişini şöyle anlatır:</p>

  <p class="normal"><span class="ideitalik">“Hz. Muhammed, mübarek elini çocuğun göğsüne koydu ve dua etti. Çocuk hemen şiddetli bir şekilde aksırdı ve ağzından siyah bir et parçası çıktı. Böylece şifa buldu ve hastalığından kurtuldu.”</span></p>

  <p class="normal">Yukarıda ibni Abbas’ın aktardığı bu olay, akıllara Filipinli şifacıları getirmektedir. Dünya üzerinde sadece Filipinler’de gerçekleştirilen neştersiz ameliyatlarda vücuttan çıkartılan buna benzer parçaların olduğu bilinmektedir. Birçok parapsikolog bu parçaların vücuda ait olmayıp, materyalize olmuş formasyonlar olabileceğini ileri sürmektedir. Ancak yine de bu parçaların mahiyeti henüz anlaşılamamıştır.</p>

  <p class="normal">Peygamber’in gerçekleştirdiği öyle şifa uygulamaları vardır ki, bu uygulamaların sadece manyetik şifa ile değil, telekinetik güçleriyle de desteklediği anlaşılmaktadır... İşte aralarında Ömer’in de bulunduğu çok sayıda sahabenin şahit olduğu böyle bir olayı Ömer’in sözleriyle aktarıyoruz:</p>

  <p class="normal"><span class="ideitalik">“Uhud savaşı sırasında Katade ibni Numan’ın gözü İsabet aldı ve yuvasından çıkarak yanağının üzerine sarktı. Yanağının üzerine sarkan bu gözü kesip almak istedilerse de, Hz. Muhammed, Allah’a dua ederek, elinin ayası ile Katade’nin gözünü yuvasına yerleştirdi. Sonuçta Katade’nin gözü öylesine iyi oldu ve görmeye başladı ki, savaşta çıkan gözün hangisi olduğunu anlayamaz olduk.”</span></p>

  <p class="normal">Bir başka şifa olayında ise, sadece nefesini kullanmıştır. Füdeyk isimli bir kişinin gözlerindeki katarağı sadece gözlerine üfleyerek tedavi etmiş ve hastanın yeniden görmesini sağlamıştır. Nefesle, manyetik ve telekinetik enerjilerin aktarılması da yine şifacılık tekniklerinden biridir. Nitekim, Parapsikoloji Laboratuvarları’nda yapılan çok sayıda deneysel çalışmada, bu yöntemle şifa gerçekleştirebilen çok sayıda kişinin bulunduğu tespit edilmiştir.</p>

  <p class="normal">Muhammed Peygamber’in gerçekleştirmiş olduğu bütün Parapsikolojik fenomenlerde, aynı zamanda yoğun olarak <span class="ideitalik">“Yukarısı”</span>nın takviye edici ruhsal enerjilerinden de azami derecede yardım ve destek gördüğü ve pekçok paranormal olayları, bu enerjilerin de yardımıyla kolaylıkla gerçekleştirdiği de su götürmez ayrı bir gerçektir... Nitekim <span class="ideitalik">“Kevser”</span> olarak nitelendirilen bir güçle kendisinin donatıldığı, Kur’an-ı Kerim’de açık bir şekilde anlatılmıştır.</p>

  <p class="normal"><span class="ideitalik">“Biz sana Kevser verdik...” (</span>KEVSER, 108/1)</p>

  <p class="normal">“Kevser”<span class="idebold">:</span> Ruhsal idare Mekanizması’nın dünyaya gönderdiği <span class="ideitalik">“ruhsal enerjiler”</span> demektir. Cennet’te <span class="ideitalik">“Kevser şarabı”</span>nın içileceğinin söylenmesi de bu anlamda kullanılan bir semboldür. Anlamı öte alemde <span class="ideitalik">“Ruhsal Yönetici Planlar”</span>ın şuurlandırıcı tesirleriyle varlığın uyandırılması ve geliştirilmesidir.</p>

  <p class="normal"><span class="idebold">VI. Haberci Rüyaları</span></p>

  <p class="normal">Muhammed Peygamber’in <span class="ideitalik">“Haberci Rüyalar”</span> olarak sınıflandırılan türden rüyalar gördüğüne şahit olan kişilerin sayısı bir hayli fazladır... işte bir kaç örnek...</p>

  <p class="normal">Sahabelerden Enes ibni Malik, Peygamber’in peş peşe gördüğü iki rüyanın teyzesi Ümmü Haram ile ilgili bir kehanete dönüşmesini şöyle anlatır:</p>

  <p class="normal"><span class="ideitalik">“Hz. Muhammmed, teyzem Ümmü Haram’ın ziyaretine geldiği bir gün, yemekten sonra bir süre uyudu. Sonra, gülümseyerek uyandı ve teyzem gülümsemesinin nedenini sorunca, rüyasını anlattı:</span></p>

  <p class="normal"><span class="ideitalik">–</span> ‘Rüyamda bana ümmetimden bir kısmı şu gök deniz üzerinde, padişahların tahtlarına kuruldukları gibi, gemilere binerek, Allah yolunda deniz savaşına gittikleri gösterildi de ona gülümsüyorum.’</p>

  <p class="normal"><span class="ideitalik">Teyzem kendisinin de o deniz gazilerinden olması için, Hz. Muhammed’den dua buyurmalarını rica etti. Hz. Muhammed de dua etti. Sonra Hz. Muhammed, biraz daha uyudu ve gene gülümseyerek uyandı.</span></p>

  <p class="normal"><span class="ideitalik">–</span> ‘Bu defa da ümmetimden bir kısmının, padişahların tahtlarına kuruldukları gibi, kara vasıtaları üzerinde debdebeli bir kafile halinde gazaya gittikleri gösterildi.’</p>

  <p class="normal"><span class="ideitalik">Teyzem onların arasında da bir gazi olarak yer alması için gene ricada bulundu. Bunun üzerine Hz. Muhammed:</span> ‘Hayır!... Sen birincilerden, deniz gazilerindensin’ <span class="ideitalik">diye cevaplandırdı.”</span></p>

  <p class="normal">Ümmü Haram, yıllar sonra Müslümanlar’ın ilk deniz savaşı olan “Kıbrıs Seferi”ne katılmış ve orada hayatını kaybetmiştir. Mezarı bir türbe haline getirilmiş olup, günümüzde “Hala Sultan” adıyla bilinir.</p>

  <p class="normal"><span class="idebold">VII. Telepati Yeteneği</span></p>

  <p class="normal">Muhammed Peygamber’in Parapsikolojik yeteneklerinin arasında en gelişmiş olanlarından biri de kuşkusuz ki <span class="ideitalik">“telepati”</span> yeteneğiydi...</p>

  <p class="normal">Peygamber’in çevresindeki insanların düşüncelerini okuduğuna ilişkin sayısız yaşanmış olay mevcuttur. Biz burada sadece bir tanesini aktarmakla yetineceğiz...</p>

  <p class="normal">Bir gün Ebu Cehil, yerden topladığı bir avuç taşı avucunda saklayarak, bunların sayısını Muhammed Peygamber’den sorar:</p>

  <p class="normal"><span class="ideitalik">– “Peygamber isen, avucumdaki taşların sayısını bil bakalım...”</span></p>

  <p class="normal"><span class="ideitalik">–</span> “Sen benden gizli olarak say da bileyim...”</p>

  <p class="normal"><span class="ideitalik">– “ Ebu Cehil gidip bir köşede Peygambere göstermeden taşları sayıp tekrar gelir... Peygamber derhal taşların sayısını doğru olarak söyler ve ilave eder:</span></p>

  <p class="normal"><span class="ideitalik">–</span> “Bu bir keramet değildir. Bilimdir... Bu bilimi bilen herkes, bunu doğru olarak söyleyebilir...”</p>

  <p class="normal">... Evet bütün bunlar bir bilimdir... Ancak ne yazık ki, yurdumuzda hala bu bilim üzerine ciddi hiç bir araştırma yapılmamakta ve bu bilime karşı kayıtsızlık devam etmektedir...</p>

  <p class="normal">Ancak yukarıda da görüldüğü gibi Muhammed Peygamber sadece <span class="ideitalik">“telepati”</span> ile ilgili bir olayı insanlara örnek olarak göstermekle kalmamış, bunun öğrenilebilecek bir <span class="ideitalik">“bilim”</span> olduğunu da yine bizzat kendisi açıklamıştır...</p>

  <p class="normal">Eh... Ne diyelim artık...</p>

  <p class="normal">Biz diyeceklerimizi fazlasıyla söyledik galiba...</p>
</body>
</html>
