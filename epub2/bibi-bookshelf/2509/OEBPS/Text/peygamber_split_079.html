<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_78"><span class="idebold">GARİP OLAYLAR BAŞLIYOR...</span></h2>

  <p class="normal">30 yaşından sonra çevresindekiler, O’nda sıradan insan psikolojisine ters düşen bazı haller görmeye başladılar. Zaman zaman sanki “sara krizine” girmişcesine, titreme ve kasılma nöbetlerine tutuluyordu. O’nun bu durumunu ilk başlarda bir hastalık belirtisi sananlar bile olmuştu.</p>

  <p class="normal">Oysaki durum çok farklıydı... O, görünmeyen dünyanın, görünmeyen vazifelileri tarafından gelecekteki önemli medyomluk çalışmasına hazırlanıyordu. Fizik beden ile astral bedenin arasındaki irtibatın gevşediği anlarda meydana gelen bu tür olaylarla, günümüzde gerçekleştirilen <span class="ideitalik">“medyomsal irtibat celselerinde”</span> de hep karşılaşılmıştır. Nitekim daha sonraları Cebrail ile ilk temaslarında da aynı halleri hatta daha yoğun olarak, tekrar yaşayacaktır.</p>

  <p class="normal">Muhammed 35 yaşındayken, Kabe’nin tamirine katılmıştı. Bu onarım sırasında Muhammed amcalarından Abbas ile taş taşırken omuzları zedelendi... Abbas, ihramını çıkarıp omuzuna koymasını istedi. Muhammed, ihramını çıkarıp omuzlarına destek yaptığında vücudu göründü. O anda aniden yere düşerek bayıldı. Vücudu kas katı kesilmişti... Yine o sara nöbetine benzer bir hale girmişti... Neden sonra kendisine geldiğinde diğer amcası Ebu Talip ne olduğunu sordu. Muhammed amcasına büyük bir şaşkınlık içerisinde şunları söyledi: <span class="ideitalik">“İhramımı toplayıp omuzuma koyduğumda, vücudum açılmıştı, o anda şöyle bir ses duydum: ‘Ya Muhammed, azanı kapat. Peygambersin sana yakışmaz.’”</span></p>

  <p class="normal">Ebu Talip bu olaydan şimdilik kimseye bahsetmemesi gerektiğini düşünerek Muhammed’in anlattıklarını bir sır olarak sakladı...</p>
</body>
</html>
