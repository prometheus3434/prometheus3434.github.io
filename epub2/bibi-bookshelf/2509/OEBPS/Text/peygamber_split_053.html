<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_53"><span class="idebold">İSA ESENİLER’İN ARASINDA</span></h2>

  <p class="normal">Meryem’in kocası Yusuf genç yaşta ölmüştü... Meryem’in Yusuf’tan olma çocukları baba mesleğini sürdürmeye başladılar... Delikanlılık çağlarına gelen İsa’nın ise böyle bir düşüncesi yoktu... Onu doğduğu günden itibaren görüp gözeten Esenilerle açık temasları işte bu dönemden sonra başlar... Ölü Deniz’in Batı sahillerindeki Eseni merkezlerinde yıllarca kaldı... Orada vazifesine başlamadan önce uzun bir hazırlık devresi geçirdi... Eseniler’in sırlarına vakıf oldu... Peygamberlere ait <span class="ideitalik">“batıni (saklı) bilgileri”</span> ve bu geleneğe ait kendi tarihi ve dini konumunu tam anlamıyla tahlil etme imkanı buldu...</p>

  <p class="normal">Resmi Yahudi Doktri’ni ile inisiyelere özgü geçmişten gelen “ezoterik bilgi” arasındaki derin uçurumu tüm açıklığıyla görme imkanına yine burada ulaştı...</p>

  <p class="normal">İlk bakışta çocuk masalından farksızmış gibi görünen Tekvin’in teogoni ve kozmogoniyi, sembolik bir dille anlatan engin anlamlı bir metin olduğunu da burada öğrenmişti. Değişim ve gelişim sürecindeki ruhların kökenini ve birbirini takip eden yaşamlar vasıtasıyla aşağıya inişlerini ve sonra tekrar yukarıya çıkışlarını yani mükemmelliyetle kavuşuncaya kadar geçirdikleri onbinlerce yıllık serüvenlerini, kendi iç aleminde izlerken yine Eseni Mabedi’nin tam ortasında duruyordu...</p>

  <p class="normal">Musa Peygamber’in <span class="ideitalik">“Tek Tanrı”</span> esasına dayalı bir din yaratma ve halkı tek bir din çevresinde toparlama gayretlerinden çok etkilenmişti.</p>

  <p class="normal">“İlahi Kelam Doktri”nin tüm sırları kendisine açıklandı. Kendisine açıklanan bu gizli konuları büyük bir heyecanla takip ediyordu ancak bir diğer yandan da bütün bunları zaten içten içe bilmekte olduğunun ve bu bilgilerle doğduğunun da farkındaydı...</p>

  <p class="normal">Eseni mabetlerinde saklanan, “Tufan Öncesi Kültürler”e ait gizli kitapları da inceledi... Bunların arasında <span class="ideitalik">“Enok’un Kitabı”</span> olarak bilinen <span class="ideitalik">“gizli el yazması”</span> da vardı...</p>

  <p class="normal">Enok’un Kitabı’nda <a href="../Text/peygamber_split_098.html#footnote-600-6" id="footnote-600-6-backlink">[6]</a> yer alan satırların içinde bir ara gözü şu paragrafa ilişti:</p>

  <p class="normal">“Başlangıçta ‘insanoğlu’ bir sırdı. Tanrı onu kudret tahtında muhafaza etmekte ve ancak mübarek varlıklarına göstermekte idi. Krallar onu görkemli tahtına kurulmuş halde gördükleri zaman, korkuya kapılarak secde edeceklerdir. O anda ‘Seçkin Varlık’, göğün tüm güçlerini, yukarının tüm mübarek Varlıkları’nı ve Tanrı’nın kudretini çağıracaktır. O anda ‘Seçkin Varlık’ ve diğer gücün yerküre ve sular üzerinde hizmet veren tüm melekleri yani Kerubiler, Serafimler ve Orfanimler hep birlikte seslerini yükselteceklerdir...”</p>

  <p class="normal">Bu binlerce yıl önce yazılmış ve binlerce yıl sonra ortaya çıkacak müthiş bir kehanetti... Kehanette sözü edilen belli bir süre saklandıktan sonra ortaya çıkacak olan bu <span class="ideitalik">‘Seçkin Varlık’</span> da kimdi? Ve ne zaman ortaya çıkacaktı?... İsa bu satırları okurken gözlerinde şimşekler çakmaya başlamıştı...</p>

  <p class="normal">Eseniler’in yanında kaldığı süre içinde ruhsal tedavi ve şifacılık üzerinde de çalışmalara katılmış; bu alanda da geniş bir bilgi ve deneyim sahibi olmuştu... Ruhunun derinliklerinden gelecek olan engin bilgeliği ortaya çıkartabilmek için tam anlamıyla fizik bedenine ve duygularına hakim olmayı başarmıştı. Nitekim bu durumunu daha sonraları “Ben dünyayı yendim” sözüyle ifade etmiştir.”</p>

  <p class="normal">Artık kendi özel vazifesinin tüm açıklığıyla gözlerinin önünde serilmeye başladığı günlere gelinmişti...</p>
</body>
</html>
