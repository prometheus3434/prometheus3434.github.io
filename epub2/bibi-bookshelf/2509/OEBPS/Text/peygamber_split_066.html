<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_66"><span class="idebold">KEFEN BEZİNİN SAKLADIĞI SIRLAR...</span></h2>

  <p class="normal">1.10 m genişliğinde ve 4.36 m uzunluğundaki bu kefen bezinin üzerinde yurtdışında çok sayıda bilimsel araştırmalar yapılmıştır. Bu yapılan bilimsel araştırmalar sonucu, bezin 2000 yıllık olduğu ispatlanmış olduğu gibi “kriminalist uzmanlarca” yapılan incelemeler sonucu, kefen bezinin Turin’e gelinceye kadar hangi ülkelerde el değiştirdiği dahi ortaya çıkartılmıştır.</p>

  <p class="normal">Bu kefen bezinin en önemli özelliklerinden biri de, kefen bezinin üzerinde fotoğraf negatifinde daha da net ortaya çıkan İsa Peygamberin yüz şeklidir. Bu şeklin bez üzerinde ortaya çıkmasına; İsa Peygamber’e çarmıhtan indirildikten sonra sürülen merhemlerin ve doğal maddelerin sebebiyet verdiği anlaşılmıştır.</p>

  <p class="normal">Turin kefen bezini ilginç kılan en önemli bulgu ise, bezi tamamen kaplamış bulunan üzerindeki kan lekeleridir. Bilimadamalarınca yapılan bu yöndeki araştırmalar, böylesine kan lekelerinin oluşabilmesi için, bu kefene sarılan kişinin çarmıhtan indirildiğinde kesinlikle ölmüş olamayacağı yönündedir.</p>

  <p class="normal">Hristiyanlık inancının en temel kavramlarından birini, kökünden değiştiren bu konuyla ilgili yapılan tüm araştırmaların sonuçları, yurtdışında basın tarafından dünya kamuoyuna duyurulmuş olmasına rağmen, bizim basın organlarında bunlardan hemen hiç söz edilmemiş olması da büyük bir talihsizliktir. 1920’li yıllardan günümüze kadar sürdürülen bilimsel araştırmaların hepsinin ayrıntılarına girmeden sadece dünyaca tanınmış doktor Kurt Berna’nın araştırmalarından bahsetmek isitiyorum:</p>

  <p class="normal">Asıl adı Hans Naber olan Kurt Berna, kitabında konuyla ilglili şöyle yazmaktadır:</p>

  <p class="normal"><span class="ideitalik">“Her kalp atışıyla ayaktaki açık yaradan bir damla kan akmıştır. Damla damlaları izlemiştir. Topukta ve çevresinde kan birikmiştir. Aynı zamanda aktif hale gelen Fibrin pıhtılaşmaya başlayan kandan, kan serumunun çıkmasını sağlamıştır.</span></p>

  <p class="normal"><span class="ideitalik">Bu kan serumu, kefende birçok serum çerçevesi olarak görülmektedir. Bu, kanın taze olduğunu gösteren bilimsel bir kanıttır. Bir kere kurumuş olan ve sonra herhangi bir nedenle sıvılaşan kan böyle serum kenarları oluşturamaz, çünkü mevcut Fibrin daha önce kullanılmıştır.</span></p>

  <p class="normal"><span class="ideitalik">Diğer çivi yarasından da sürekli olarak kan aktığından dolayı, ki kalp atmadığı takdirde bu mümkün değildir, biriken kan sağ tarafı kendine yol edip akmaya başlamıştır ve burada da serum kenarları oluşmuştur. Diğer 26 kanama gibi bu iki büyük kanamada da kalbin çalıştığı, inkar edilemez bilimsel bir gerçektir.”</span></p>

  <p class="normal">... Evet Kurt Berna yaptığı araştırmaların sonuçlarını bu sözlerle bitirdikten sonra, defaatlerce bu sonuçları Vatikan’a yolladıysa da, dini otoriteler bu mesele üzerinde durmamayı hatta bu meseleyi fazla kurcalamamayı tercih etmişlerdir. Sadece Kurt Berna’nın değil daha sayısız bu konudaki incelemeleri de görmemezlikten gelme yolunu seçmişlerdir.</p>

  <p class="normal">“Turin Kefen Bezi” ile ilgili ilk bilimsel araştırma1905 yılında Vignon tarafından, o günün bilim anlayışı ve o günün bilimsel verileri ışığında gerçekleştirilebilmiştir. Ancak ne yazık ki Vatikan, son derece ilkel şartlarda gerçekleştirilen 1905 yılındaki o kısıtlı araştırmanın sonuçlarını baz almıştır. Günümüzde Vatikan’ın elindeki bilgiler işte bu 1000 yıl öncesinin teknik imkanlarıyla gerçekleştirilmiş verilere dayanır. Hem de dünya üzerindeki “Associated Press” gibi en ciddi basın kuruluşlarında farklı bilimadamlarınca elde edilen son bilimsel araştırmaların sonuçları birçok kez yayınlanmış olmasına rağmen...</p>

  <p class="normal">Hatta bazı tutucu ve bağnaz çevreler bu gelişmelerden rahatsızlık duymuşlar ve Almanya Üniversitesi’nden getirttikleri bir uzman gruba kendileri bir araştırma yaptırtmışlardır. Ancak sonuç değişmemiş ve en son yapılan araştırma bulgularını tastik etmiştir.</p>

  <p class="normal">Siegfried Obermeier <span class="ideitalik">“Starb Jesus in Kaschmir?”</span> adlı kitabında Kurt Berna’nın bu konuda Vatikan’a yazdığı bir de mektubu yayınlamıştır. Mektupta şöyle denilmektedir:</p>

  <p class="normal">“Sayın Papa,</p>

  <p class="normal">İsa’nın kefen bezini araştıran Alman Araştırma Meclisi uzun yıllar boyunca sürdürdüğü araştırmalarının sonucunu Roma’ya ve kamuya açıklamıştır.</p>

  <p class="normal">Geçtiğimiz 24 ay süresince değişik Alman Üniversiteleri’nden gelen birçok uzman alışılmışın dışında olan araştırmaları çürütmeye çalışmıştır. Bizim keşiflerimizi büyük bir zevkle çürütmek isteyen bu eleştirmenler, sonuçların doğruluğunu ve bunların Hristiyanlık ve Yahudilik için dünya çapındaki anlamını doğrulamak ve kabul etmek zorunda kalmıştır.</p>

  <p class="normal">Elimizdeki kanıtlara göre İsa’nın bedeninin kefene sarıldığında tıbbi anlamda daha ölmemiş olduğu bilimsel bir gerçektir. Çünkü o sıralar kalbin çalıştığı inkar edilemez ve kanıtlanabilir durumdadır.”</p>

  <p class="normal">Kurt Berna mektubunu şu şok sözlerle bitirmiştir:</p>

  <p class="normal">“Günümüzde geçerli olan öğreti bu noktada doğru değildir...”</p>

  <p class="normal">Gerçekten de, bu bilgiler dikkatle incelendiğinde, Hristiyanlığın en temel kavramlarının bile yanlış temellere oturtulmuş olduğu derhal anlaşılmaktadır. Bunların başında İsa Peygamber’in bedeniyle göğe yükseldiği ve kıyamette bedeniyle geri dönerek insanlığı kurtaracağı inancı gelmektedir.</p>

  <p class="normal">...</p>

  <p class="normal">Günümüzde elde edilen bu bilimsel verilerin ışığında yine 2000 yıl öncesine geri dönelim...</p>
</body>
</html>
