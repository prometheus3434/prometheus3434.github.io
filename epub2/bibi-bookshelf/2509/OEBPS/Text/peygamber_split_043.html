<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_43"><span class="idebold">İSA NİÇİN ORTA DOĞUYA İNDİ?</span></h2>

  <p class="normal">İsa’nın doğduğu bölgenin, o yıllarda çok çeşitli özellikleri vardı... Aşağıda sayacağımız nedenlerden dolayı, İsa Peygamber’in doğacağı yer olarak bu bölge seçilmiştir:</p>

  <p class="normal"><span class="idebold">1– Spiritüel Coğrafya buna çok uygundu.</span></p>

  <p class="normal">Bölge seçilmiş bir coğrafya üzerinde bulunuyordu. Bölgenin seçilmesinin sebebi yüksek seviyeli tesirleri rahatlıkla çekebilecek bir yapıda bulunmasıydı.</p>

  <p class="normal">Yeryüzünün öğle coğrafik bölgeleri vardır ki, bu yerler insan anlayışını yükseltici kozmik tesirleri taşımak bakımından diğer yerlere oranla daha yeteneklidirler. Bu tür yerlere Ezoterizm’de <span class="ideitalik">“Kutsal Coğrafik Merkezler”</span> adı verilmiştir. Kozmik tesirlerin biriktiği ve yansıtıldığı bu yerlerde ortaya çıkan muazzam enerjiler çevreye adeta bir ışın gibi yayılmaktaydı.</p>

  <p class="normal">Bir zamanlar Spiritüel Coğrafya’nın en uygun olduğu bölge Mısır’da bulunuyordu. Daha sonra İsa Peygamber’in doğacağı yıllarda bu merkez Kudüs’e daha sonra da “Kabe”nin bulunduğu Mekke’ye kaymıştır. Dinsel kayıtlarda bu yörelerin <span class="ideitalik">“Kutsal Topraklar”</span> olarak adlandırılmasının nedeni budur. Ancak hemen belirtelim ki, günümüzde bu merkez artık o yörelerden tamamen kaymış durumdadır. (Ayrıntılı bilgi için bakınız: G.S.Ö. Sy.59-61)</p>

  <p class="normal"><span class="idebold">2– Ölü Deniz çevresinde Eseniler bulunuyordu.</span></p>

  <p class="normal">O yıllarda Ölü Deniz’in batı kıyısında yer alan ve “Kumran” adıyla bilinen gizemli bir bölge vardı. Tarihi kayıtlarda bu bölgede yaşayanlar <span class="ideitalik">“Kumranlı Kahinler”</span> olarak isimlendirilmiştir.</p>

  <p class="normal">Az sonra ayrıntılarını göreceğimiz gibi, “Kumranlı Kahinler”İn bu bölgede bulunmasıyla, İsa Peygamber’in bu bölgeye doğması arasında sıkı bir bağ vardır... <span class="ideitalik">“Kumranlı Kahinler”İ</span>n öğretisi ile İsa Peygamber’in Öğretisi karşı karşıya getirildiğinde ortaya çıkan büyük benzerlikler bunun en önemli kanıtıdır. Hatta <span class="ideitalik">“Kumranlı Kahinler”</span> ile İsa Peygamber’in Öğretisi arasındaki benzerliği farkeden pekçok araştırmacı, acaba İsa Eseniler’den etkilenmiş olabilir mi diye bir soruyu hep gündeme getirmişlerdir. Ancak İsa Peygamber’in Öğretisi ile Eseniler’in Öğretisi zaten birbirinden farklı değildi ki... Her iki öğreti de aynı plana bağlı aynı ezoterik köklerle birbirleriyle irtibatlı öğretilerdi. Bu açıdan bakıldığında yukarıdaki soru anlamını yitirir. Bir cümleyle özetleyecek olursak: “İsa kendisine yol açan ve kendisiyle aynı plana bağlı varlıkların arasına inmiştir” diyebiliriz.</p>

  <p class="normal"><span class="idebold">3– Musa’nın etkilerinin burada bulunması.</span></p>

  <p class="normal">Bölge özel olarak uzun bir süredir zaten hazırlanmaktaydı. Musa’nın Mısır’dan kalkarak büyük bir kervanla buraya doğru yola çıkması ve onbinlerce kişiyi yolda eğiterek bu topraklara ulaştırmış olması bölgenin önemini arttırmıştı. Çünkü Musa ile bölgede müsait bir zemin oluşturulmuş durumdaydı.</p>

  <p class="normal">Kısaca üç maddeyle özetlediğimiz yukarıdaki sebeplerden dolayı, İsa Peygamber bu bölgeye doğmuştur.</p>
</body>
</html>
