<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_64"><span class="idebold">İSA PEYGAMBER YARGI ÖNÜNDE</span></h2>

  <p class="normal">İsa Peygamber yakalanır yakalanmaz, hemen o gece Sanedrin Mahkamesi toplandı... Yıllardır dini otoriteye baş kaldıran bu tehlikeli düşmandan bir an evvel kurtulmak istiyorlardı...</p>

  <p class="normal">Mahkeme salonuna başlarında lal rengi türbanları ve sarı - eflatun tunikli kıyafetleriyle rahipler yarım daire oluşturacak şekilde şatafatlı havalarla yerlerine kuruldular... Onların tam ortasında yer alan yüksek bir koltuğa da Başrahipleri olan Kayafa oturdu... Yarım dairenin her iki ucuna da iki ayrı zapıt katibi bulunuyordu. Bu zabıt katiplerinin biri beraat diğeri ise mahkumiyet kararını kaleme almakla görevliydi. İsa’yı elleri kolları ipler ve kayışlarla bağlı bir şekilde, üstündeki Eseni kıyafetleriyle mahkeme salonuna getirip, tam ortada ona ayrılan yere bıraktılar... Sonunda avlarını ağlarına düşürmüşlerdi...</p>

  <p class="normal">İsa Peygamber son derece sakin ve kendinden emin bir halde, dimdik mahkemenin önünde ayakta duruyordu. Tanıklar da yerlerini almışlardı. Ancak sadece aleyhte tanıklık edecekler oradaydı. Onu savunacak bir tek insan bile orada yoktu...</p>

  <p class="normal">Kayafa, mahkeminin dine karşı işlenmiş bir cürümden halkı korumak maksadıyla açılmış olduğunu söyleyerek oturumu açtı... Böylelikle menfaatlerinin tehdit altına girmesinden rahatsız olan bir ruhban güruhunun, planlı intikam hareketine son noktanın koyulması için geri sayım başlatıldı...</p>

  <p class="normal">Mahkeme’de önce rast gele seçilmiş olduğu belli olan tanıklar dinlendi. Tanıklar İsa Peygamber’in konuşmalarından mevcut dini anlayışa ters düşen ve mevcut dini otoriteyi eleştiren sözlerini mahkemede dile getirmeye gayret ettiler. İsa Peygamber sadece dinliyor ve hiç bir şey söylemiyordu. Bu suskunluğundan mahkemenin başkanı Kayafa da rahatsız olmuş olmalı ki, İsa Peygamber’e dönerek, <span class="ideitalik">“niçin susuyorsun”</span> diye onu uyarmıştı. Ancak bu taraflı mahkemenin, ne derse desin kendisini mahkum edeceğini bildiği için İsa Peygamber suskunluğunu sürdürdü...</p>

  <p class="normal">...</p>

  <p class="normal">Tanıkların dinlenmesi bittikten sonra; Kayafa İsa Peygamber’in ağzından onun suçluluğunu kanıtlayacak itiraf niteliğindeki sözlerin, mahkeme önünde sarfedilmesini istiyordu. Bu nedenle İsa Peygamber’e çeşitli sorular sormaya başladı. Önce mahkemenin önünde İsa’nın mesih olduğunu iddia ettiiğini tastik ettirdi:</p>

  <p class="normal">– <span class="ideitalik">“Eğer mesih isen, mesihim de...”</span></p>

  <p class="normal">– “Öyle desem inanmayacaksınız ama bunu size sorsam, bu kez de cevap vermeyeceksiniz...”</p>

  <p class="normal">Sonra da asıl soru geldi...</p>

  <p class="normal">Son derece nazik bir üslupla Baş Rahip Kayafa: <span class="ideitalik">“Tanrıoğlu olup olmadığınızı söylemenizi sizden istirham ediyorum...”</span>dedi</p>

  <p class="normal">“Tanrıoğlu”nun ezoterik bir anlam taşıdığından habersiz olan Kayafa, kendi kafasınca bu soruya İsa Peygamber’in vereceği cevapla son noktayı koyacağını düşünüyordu... Salondaki herkes susmuş, Peygamber’in ağzından çıkacak sözleri merakla bekliyorlardı.</p>

  <p class="normal">Bu soruyla, İsa üstlendiği misyonunu bu mahkeme önünde ya inkar ya da kabul etmeye zorlanmıştı. Tam bir yol ağzındaydı... Eğer inkar yolunu seçerse, mahkemenin kendisini ölüm cezasına çarptırmayacağını gayet iyi biliyordu...</p>

  <p class="normal">Aradan birkaç saniye geçtikten sonra İsa, mahkeme önünde büyük bir soğuk kanlılıkla konuşmaya başladı:</p>

  <p class="normal"><span class="ideitalik">–</span> “Söylediğin gibidir... Fakat sana derim: şimdiden sonra insanoğlu’nun, Kudret’in sağında oturduğunu ve göğün bulutları üzerinde geldiğini göreceksiniz.” (MATTA, Bab: 26/64)</p>

  <p class="normal">Mahkeme önünde İsa Peygamber’in <span class="ideitalik">“Tanrıoğlu”</span> olduğunu kabul eden bu sözleri, ezoterik bilgilerle hiç bir ilgisi olmayan Ferisi ve Sadukilerce -ki Kayafa’nın da bir Saduki olduğunu hemen hatırlatalım- mevcut dini anlayışa yapılan bir küfür olarak sayılmış ve hep bir ağızdan: <span class="ideitalik">“İşte küfretti...” “İşte küfretti...”</span> diye ağızlarından salyalar akarak bağırışmaya başladılar...</p>

  <p class="normal">İsa Peygamber hala inanılmaz soğukkanlılığını ve iradesini muhafaza ediyordu... Aslında O’nun bu sözleri, çeşitli sırları içinde saklayan Ezoterik Öğreti’nin sembolizmiyle bezenmiş bir halde mahkemeye sunulmuştu... Ancak mahkemenin bu inceliği farkedecek hali yoktu...</p>

  <p class="normal"><span class="ideitalik">“İnsanoğlu”, “İnsanoğlu’nun Kudret’in sağında oturması”, “Göğün bulutları üzerinden gelmesi...”</span> işte bütün bu ifadeler Eseni Ezoterizmi’nde önemli anlamları olan sembollerdi...</p>

  <p class="normal"><span class="idebold">Eseni Ezoterizmi’ne göre</span>:</p>

  <p class="normal"><span class="idebold">İnsanoğlu:</span> İsa peygamberi ifade eder.</p>

  <p class="normal"><span class="idebold">Kudret:</span> Ayrıntılarına Hz. Muhammed bölümünde gireceğimiz, “Evrensel idare Mekanizması”nın dünyamızla ilgili yönetici biriminin sembolüdür.</p>

  <p class="normal"><span class="idebold">Kudret’in sağında oturmak:</span> “Evrensel idareci Mekanizma”nın sağ kolu olmak anlamına gelir. Yani onun bir görevlisi - vazifelisi olmak anlamlarını taşır.</p>

  <p class="normal"><span class="idebold">Bulutların üzerinden gelmek:</span> Tarihi ve dini kayıtlar, İsa Peygamber’in çarmıha gerildikten sonra, gökyüzünde bir silüetinin oluştuğunu anlatmaktadırlar. İşte İsa Peygamber de <span class="ideitalik">“bulutların üzerinden geleceğini”</span> söyleyerek bu parapsikolojik fenomenin gerçekleşeceğini önceden haber vermiştir. Bu sözü bir kehanet niteliği taşır ve aynıyla gerçekleşmiştir.</p>

  <p class="normal">Ancak o mahkemede bunları düşünecek kimse yoktu. O <span class="ideitalik">“Tanrıoğlu”</span> olduğunu kabul etmişti ya... Bu yeterliydi...</p>

  <p class="normal">Ve sonunda mahkeme başkanı Saduki Kayafa, Sanedrin üyelerinden kararlarını sordu:</p>

  <p class="normal">– <span class="ideitalik">“İşte küfretti! Hala daha şahide ihtiyacınız var mı?... Küfrünü işittiniz!... Ne dersiniz?...”</span></p>

  <p class="normal">Sanedrin üyeleri hep bir ağızdan şımarık çocuklar gibi bağırmaya başladılar:</p>

  <p class="normal">– <span class="ideitalik">“Ölümü hak etti...”, “Ölümü hak etti...”</span></p>

  <p class="normal">Böylelikle mahkeme amacına ulaşmış ve O’nu ölüm cezasına çarptırmıştı... Ancak idam cezasının uygulanması için Roma otoritesinin onayına baş vurma zorunluluğu vardı. Derhal alınan karar Roma Valisi Pilatus’a bildirildi.</p>

  <p class="normal">Pilatus, İsa’nın idam edilmesini istemiyordu. Hatta O’nu kurtarabilmek için İsa’ya belki yararlanır diye kurtuluş yolunu bile çıtlatmıştı. O devrin geleneklerine göre Paskalya’da idam cezasına çarptırılan mahkumlardan biri affedilebiliyordu. Bu yetki de Roma Valisi Pilatus’un elindeydi. Ve birkaç gün sonra da Paskalya geliyordu... Bu güzel bir fırsattı... Ancak bunun gerçekleşebilmesi için, idama çarpıtırılan mahkumlar, Romalı Otoriteler’in denetiminde halkın huzuruna çıkartılırlar ve halkın içlerinden birini seçmesi istenirdi. Hangi mahkumun ismi halk tarafından daha yüksek sesle haykırılırsa, o mahkum Roma Otoriteleri’nce serbest bırakılırdı... O gün idamı bekleyen birkaç mahkum bulunuyordu... Pilatus’un İsa’nın kulağına fısıldadığı kurtuluş yolu işte buydu...</p>

  <p class="normal">Peki Pilatus neden İsa’ya karşı böyle bir tutum içine girmişti?</p>

  <p class="normal">Her ne kadar kendisi tam olarak inanmasa da, Romalı şövalyeleri inisiye etmek için, Roma’da kurulmuş olan Mısır ve Yunan Ezoterizmi’nden kaynaklanmış <span class="ideitalik">“Mitra inisiyasyonu”</span> olarak bilinen “gizli bir öğretiden” şu ya da bu şekilde haberdardı. İşte Roma’da kurulmuş olan bu inisiyasyon merkezinde kendisi özel bir eğitimden geçmemişti ama yine de bu inisiyasyonda <span class="ideitalik">“Tanrıoğlu”</span> sembolizminin, bilinenin haricinde bir anlam taşıdığını da bir şekilde duymuş daha doğrusu kulak mİsafiri olmuştu. Anlamını tam olarak bilmese de, bu sembolün altında bir şeylerin yattığından kuşkulanıyordu... Yarım yamalak işittiği bu sırra, bir de İsa’nın kendine özgü o sıradışı görünümü, kendine güveni ve sükuneti eklenince içini garip duygular kaplamaya başlamıştı...</p>

  <p class="normal">Ve sonunda beklenen gün gelip çattı...</p>

  <p class="normal">Mahkumlar halkın huzuruna çıkartıldı... Ferisiler ve Sadukilerce şartlandırılan halk, tüm güçleriyle Barabbas’ın ismini haykırmaya başladıklarında, İsa’nın ismini avazı çıktığınca bağırmaya çalışan aralarında Meryem’in ve Yuhanna’nın bulunduğu on - onbeş kişinin sesi duyulmuyordu bile...</p>

  <p class="normal">Yine de Pilatus sanki en fazla duyduğu isim İsa’nınmış gibi onu serbest bırakmayı düşünüyordu ama göz göre göre bu kadar farkla öbür mahkumun isminin tamamen alanı çınlatmakta olduğunu da görmemezlikten gelemeyeceğini anladı... Planını uygulaması imkansızdı ama bir türlü dili İsa’yı çarmıha yollamaya gitmiyordu... Büyük bir çaresizlik içinde çevresine bakınırken, Sanedrin’in Rahipleri’yle göz göze geldi... Sanedrin rahipleri durumun farkındaydılar... Topluluğu galeyana getirmek için hep bir ağızdan <span class="ideitalik">“o kendisini Tanrının oğlu ilan etti...”</span> diyerek, atmosferi kendi lehlerinde kuvvetlendirdiler... Senedrin rahiplerinin Pilatus’a hitaben söylediklerini Yuhanna şöyle anlatır:</p>

  <p class="normal"><span class="ideitalik">–</span> “Pilatus onu salıvermeye çalışıyordu, fakat Yahudiler bağırıp dediler: Eğer bunu salıverirsen, Kayser’in dostu değilsin; kim kendisini kral ilan ederse, Kayser’e karşı kor... Kayser’den başka kralımız yoktur.” (YUHANNA, Bab: 19/12, 15)</p>

  <p class="normal">Kayser’e yani Roma imparatoru’na karşı işlenebilecek suçun cezasını gayet iyi bilen Pilatus, çaresizlik içinde kararını bildirdi...</p>

  <p class="normal">Haydut Barabbas halkın isteğiyle serbest bırakıldı...</p>

  <p class="normal">Ancak o hengamede dikkatlerden kaçan ve üzerinde durulmayan Pilatus’un ağzından şu sözlerin mırıldandığı duyulabildi:</p>

  <p class="normal">– <span class="ideitalik">“Condemmo, ibis in crucem...” (</span>ibis’i çarmıha mahkum ettim.<span class="ideitalik">)</span></p>

  <p class="normal">Bu daha sonraları iblisi yani şeytanı çarmıha mahkum ettim diye yorumlandı. Ancak gerçek çok farklıydı. Pilatus’un <span class="ideitalik">“İbis”</span> sözü <span class="ideitalik">“İblisi”</span> değil, bir Mısır inisiyatik sembolü olan ibisi yani Mısır’da “Thot”u temsil eden “kutsal kuşu” ifade etmekteydi... İşte aradan geçen asırlar boyunca, bu küçük ayrıntı üzerinde çok az kişi durdu...</p>

  <p class="normal">Neyse... Aradan geçen bu aşağıya düşüş ve dejenerasyon devri boyunca hangi sırrın ve hangi önemli ayrıntının üzerinde duruldu ki zaten...</p>

  <p class="normal">Bundan sonraki İsa Peygamber’in dramatik yaşam sürecini kaleme almak bile istemiyorum...</p>

  <p class="normal">Bilgisiz ve cahil bırakılmış bir halkın nasıl kolaylıkla şartlandırılabileceği ve yönlendirilebileceğini gözler önüne sermesi bakımından bu olayın tarihi önemi büyüktür... Ve her toplumun; kuşkusuz bizlerin de bundan çıkartması gereken çok büyük dersler vardır. Suçlu aramaksa mesele bunun ortaya çıkartılması oldukça güçtür... Ne dersiniz, bu kadar kolaylıkla şartlandırılabilen cahil halk mı yoksa, halkı şartlandıran o günün Dini Otoriteleri mi suçludur?...</p>

  <p class="normal">Bu soruya aslında en güzel cevap yine İsa Peygamber’den gelmiştir... Hem de çarmıpa gerildiği o en ıstıraplı anlarını yaşarken, “bilgisizliğin” ve “cahilliğin” insanlara neler yaptırabileceğini şu sözlerle dile getiriyordu:</p>

  <p class="normal">– “Baba onları bağışla, çünkü ne yaptıklarını bilmiyorlar...”</p>
</body>
</html>
