<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_79"><span class="idebold">ZAMAN YAKLAŞIYOR...</span></h2>

  <p class="normal">Bu yaşanan olay ikisinin arasında bir sır olarak saklandı ancak, <span class="ideitalik">“Ahir Zaman Peygamberi”</span>nin ortaya çıkmak üzere olduğunu, vaktinin geldiğini bilenler vardı... Ve bu bildiklerini halka açıkça anlatmaya başlamışlardı bile...</p>

  <p class="normal">Muhammed 38 yaşlarındayken birgün Ukaz Panayırı’nı gezmeye gitmişti. Panayırda Araplar’ın güzel konuşan kişileri hünerlerini gösteriyorlardı. Muhammed de sessizce bir köşeye çekilmiş onları dinliyordu... Bir ara Beni Eyad Kabilesi’nin önde gelen kişilerinden, Hristiyan dinine mensup Kuss ibni Seyda çıka gelir. Bütün Araplarca edebi konuşmasıyla tanınan 90 yaşındaki Seyda, kızıl bir devenin üzerinde alana girmişti. Bembeyaz giyisileriyle heybetli görünüşü karşısında, bir anda herkes susmuş onu dinlemeye başlamıştı:</p>

  <p class="normal"><span class="ideitalik">“Ey insanlar, geliniz ve dinleyiniz. Belleyiniz ve öğüt alınız...”</span> diyerek sözlerine başlamış ve son derece etkili uzun bir konuşma yapmıştı. İşin ilginç yönü ilk kez yeni bir dinin gelmekte olduğunu bu konuşmasında anlatmasıydı... İşin bir başka ilginç yanı da, bu konuşmayı Muhammed’in de dinlemesiydi...</p>

  <p class="normal"><span class="ideitalik">“Her şey geçicidir. Ebediyen var olan sadece Allah’tır ve O Tek’tir. Bizden önce gelip gidenlerden ibret alacağımız çok şeyler vardır... Dinleyiniz, gökte ‘haber’ ve yerde ibret alınacak işler var... Yemin ederim ki, Allah’ın indinde bir din vardır ki, şimdiki dinimizden daha yüksektir... Ve Allah’ın yakında gelecek olan bir peygamberi vardır ki, gelmesi pek yakındır ve gölgesi başımızın üzerindedir...”</span></p>

  <p class="normal">Nasıl ki, İsa Peygamber’in gelmekte olduğunu önceden Vaftizci Yahya haber verdiyse, Muhammed Peygamber’in de gelmekte olduğunu, Kuss ibni Seyda önceden haber vermiştir. Bu da, nasıl büyük bir organizasyonla peygamberlik vazifelerinin yerine getirildiğini bizlere göstermektedir. Gerçekten de tüm peygamberlik vazifeleri <span class="ideitalik">“Yukarısı”</span>yla <span class="ideitalik">“aşağısının”</span> el birliğiyle gerçekleştirilen ve büyük bir kadroyla yerine getirilen çalışmalardır.</p>
</body>
</html>
