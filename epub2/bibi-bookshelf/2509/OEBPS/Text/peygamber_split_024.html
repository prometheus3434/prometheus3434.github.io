<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_25"><span class="idebold">TEVRAT – “SIRLAR KİTABI”</span></h2>

  <p class="normal">Tevrat günümüzde ileri sürüldüğü gibi gerçekten tahrif edilmiş midir? Elimizde bulunan Tevrat gerçeği ile aynı mıdır? Tevrat da vahiy kanalıyla mı gelmiştir?...</p>

  <p class="normal">Bu sorulara cevap bulabilmek için önce Tevrat ile ilgili bilinen gerçekleri gözden geçirelim... Sonra da bilinmeyen, daha doğrusu yurdumuzda yeterince kamuoyuna açıklanmamış olan meseleler üzerinde duralım...</p>

  <p class="normal">Kitabı Mukaddes şirketi tarafından Türkçe’ye çevrilmiş olan Tevrat 902 sayfadır. Bunun 215 sayfası Musa’ya aittir. Bunlar da Musa’nın 1., 2., 3., 4., 5. kitapları olarak ifade edilen “Tekvin”, “Çıkış”, “Levililer”, “Sayılar” ve “Tesniye” olarak adlandırılan bölümlerdir.</p>

  <p class="normal">Tevrat’ın 216. sayfası Yeşu bölümüyle şöyle devam eder:</p>

  <p class="normal"><span class="ideitalik">Ve vaki oldu ki, Rabbin kulu Musa’nın ölümünden sonra, Rab Musa’nın hizmetçisi Nun oğlu Yeşu’aya söyleyip dedi:</span> (YEŞU, Bab: 1)</p>

  <p class="normal">Görüldüğü gibi Musa Peygamber’in ölümünden sonra, başkaları tarafından kaleme alındığı çok açıkça bellidir...</p>

  <p class="normal">Neyse... Biz Musa Peygamber’e dönelim...</p>

  <p class="normal">Musa Peygamber’in öğretisini anlamak için, Tekvin’in çok iyi anlaşılması gerektiği konusunda tüm ezoterizm araştırmacıları hem fikir etmişlerdir.</p>

  <p class="normal">&nbsp;</p>

  <p class="normal">Tekvin’in en büyük özelliği kozmogonik bilgiler ve dünyanın çok eski devirlerine dair, önemli sırlar içermesidir. Bu nedenle, Tekvin için Musa Geleneği’nin özünü içerdiği söylenir. Birkaç değişikliğe maruz bırakılmış olmasına rağmen, Musa’nın “sırlar bilgisi” hala onun içinde kendini gizlemeye devam etmektedir. Ancak şunun hiç bir zaman unutulmaması gerekir ki; <span class="idebold">Tekvin’in içerdiği sırlar, ancak isis ve Osiris inisiyasyonu’na ait meşalenin ışığı altında gözler önüne serilebilir.</span> Aksi takdirde, yapısı gereği ondan hiç bir şey anlaşılamaz. Hatta ezoterik sırların, nasıl sembollere büründürülerek aktarıldığının incelikleri bilinmiyorsa, Tekvin’de anlatılan dünyanın yaratılışına ilişkin meselelere ve diğer konulara, bir ilkokul çocuğunun bile gülüp geçeceği düşünülebilir... Bu nedenle sorun ancak ezoterik açıdan ele alındığında çözülebilir.</p>

  <p class="normal">Musa’nın bir Osiris Rahibi olduğunu bildiğimize göre, önce Mısırlı rahiplerin bilgilerini nasıl dile getirdiklerini görmek gerekir:</p>

  <p class="normal"><span class="idebold">Mısırlı rahipler bilgilerini üç farklı şekilde aktarırlardı:</span></p>

  <p class="normal"><span class="idebold">1– Açık olarak:</span></p>

  <p class="normal">Bir bilginin açık olarak aktarılması sadece mabetlerin içindeki inisiyelere ya da inisiyelerin kendi aralarındaki bilgi alış verişlerinde kullanılırdı.</p>

  <p class="normal"><span class="idebold">2– Semboller ve mecazlarla:</span></p>

  <p class="normal"><span class="idebold">İ</span>nisiyasyona yeni girenlere ve inisiye olmayan mabedin dışındaki kişilere bilginin perdelenerek, benzetimler kullanılarak sembolik anlatımıdır. Ancak Mısırlı inisiyeler bütün bunlara ek olarak bir başka anlatım üslubunu daha kullanmışlardır. Sembolik anlatımda kendilerine özgü bir işaret dili oluşturmuşlar ve bunu da bilgilerinin aktarılmasında son derece kısa bir yol ve yöntem olarak kullanmışlardır. Bu üçüncü anlatım üslubu hiyeroglif anlatımdır.</p>

  <p class="normal"><span class="idebold">3– Hiyeroglif anlatımlarla:</span></p>

  <p class="normal">Anlatımda muazzam bir kısalık imkanı sunan ve sıradan insanlar tarafından anlaşılmayan bu lİsan, <span class="ideitalik">“özel yol mensubuna”</span> şaşılacak derecede büyük bir anlatım kolaylığı sağlamaktaydı. Rahipler arasında en çok kulanılan yöntem, hiyeroglif anlatım üslubuydu. Nitekim tüm Mısır yapıtlarındaki duvarlar, sütunlar bu tür hiyerogliflerle doludur.</p>

  <p class="normal">Konuyu biraz daha açmaya çalışalım...</p>

  <p class="normal">Mısır’ın özel lİsanı olan hiyeroglif şekillerin herbiri bir harfe karşılık gelmekteydi. Ancak durum bununla bitmez. Sadece rahiplerin bildiği her bir hiyeroglifin bir de inisiyatik anlamı vardı. Yani her bir hiyeroglif şekil aynı zamanda, inisiyatik bir bilginin ya da sırrın sembolü konumundaydı.</p>

  <p class="normal">Mısırlı bir rahip bu hiyeroglifleri bir alfabe gibi kullanarak onlarla herhangi bir şey anlatırken aynı zamanda gizli olarak anlatmak istediği bilgileri de uygun hiyeroglif sembolleri yan yana getirerek yani ona göre cümleler kurarak anlatabilirdi. Böylelikle zaten sembolik ve üstü örtülü bir anlatım kullanılırken, bir de hiyeroglif şekillerinin kendine özgü anlamlarıyla da üçüncü bir şifrelendirmeye daha gidilmiş oluyordu... Bu da, pekçok sırrın tek bir cümle içine sıkıştırılmasına imkan sağlıyordu.</p>

  <p class="normal">Bu nedenle Mısır hiyeroglifleriyle yazılan ezoterik bir konunun bir başka dile tercümesi yapılırken, her cümleye dikkat edilmesi gerekir. O cümle içinde kullanılan hiyeroglifler özel olarak belli bir inisiyatik bilgiyi ifade etmesi için yan yana getirilmiş olabilir.</p>

  <p class="normal">Hiyeroglif sembollerin ezoterik çözümü ise sadece rahiplerce bilinirdi. Böylelikle bu hiyeroglifler açıkça ortada bulunmasına rağmen halk bunlardan inisiyatik anlamda eğer saklanan bir sır varsa, hiç bir şey anlamadan onları izlemekle yetinirdi. Bu durum günümüzde Mısır’ı ziyarete gidenler için de aynıdır.</p>

  <p class="normal">Tüm Mısırlı rahiplerce kullanılan bu anlatım üslubunu Musa da kullanmış ve Tekvin’i Mısır hiyeroglifi ile yazmıştır... Tekvin Süleyman devrinde Fenike diline tercüme edildiğinde ve daha sonra da Ezra tarafından Kalde Arami lİsanıyla tekrar yazıldığında Yahudi ruhban kesiminin bu iç içe geçmiş sembolizmle ilgili çok kısıtlı bir bilgileri vardı. Tevrat’ı tercüme eden Yunanlı çevirmenler de metinlerin ezoterik anlamı konusunda pek az şey bilmekteydiler. İbranice metne dayanarak yaptığı Latince çevirisinde, tüm iyi niyetine rağmen, St. Jedom da asıl anlama ulaşamamıştır. Zaten bunu başarmış olsa bile susacaktı... Bu nedenle Tevrat’ın derin ve asıl anlamı hep kaçırılmış ve bir türlü yakalanamamıştır. Zaten herkes tarafından da yakalanması değil, yakalanamaması için başta Musa’nın böyle bir yol izlendiğini de bir kez daha hatırlatmakta fayda vardır. İnsanlığın aşamalı aşağıya inişi başka türlü nasıl gerçekleşebilir di ki?...</p>

  <p class="normal">Ancak aradan 2000 yıldan fazla süre geçti ve artık uzun bir süredir unutturulmuş gerçeklerin yeniden gün ışığına çıkmasının zamanı gelmiştir. Bu gerçeği bilen yurtdışındaki birçok araştırmacı ellerindeki bilgileri kamuoyuna açıklamaktadırlar... Televizyonda programlar yapılmakta, dergilerde, gazetelerde makaleler yayınlanmakta, yayıncılar kitaplar vasıtasıyla <span class="ideitalik">“saklı bilgileri”</span> kendi kamuoylarına duyurabilmektedirler... Çünkü artık iniş tamamlanmıştır... İnsanlığın ayakları yere basmış ve düşüşün tüm ıstıraplarıyla bu süreç tamamlanmıştır... Şimdi sıra çıkışta... İşte bu gerçekten hareketle artık şimdiye kadar susanların konuşma zamanı gelmiştir... Artık susma değil, konuşma devridir...</p>
</body>
</html>
