<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal1" id="calibre_toc_3"><span class="idebold">SINIR ÖTESİ Hakkında...</span></h1>

  <p class="normal">Evet... Sınır Ötesi hakkında da birkaç söz söyledikten sonra konularımızı ele almaya başlamak istiyoruz...</p>

  <p class="normal">SINIR ÖTESi’nin kurulduğu 1 NİSAN 1998 tarihinden itibaren bize en çok sorulan soruların başında “siz kimsiniz?” sorusu gelmektedir... En çok merak edilen bir diğer soru da her hangi bir derneğimizin olup olmadığıydı...</p>

  <p class="normal">Öncelikle hemen şunu belirtmek istiyorum: SINIR ÖTESİ Araştırma Ekibi’nin hiç bir dernek, kurum, kuruluş, siyasi parti ya da vakıfla ilgisi ve irtibatı yoktur... SINIR ÖTESİ bağımsız bir araştırma merkezidir. Her geçen gün aramıza katılan yeni yazar kadromuzla daha da güçlenerek sizler için çeşitli kitaplar hazırlamaya devam etmekteyiz. Kısa sürede SINIR ÖTESİ’ne desteklerini vermeye başlayan; çok sayıda sanatçı, bilimadamı ve araştırmacı yazarlarımızla belli bir süre sonra çeşitli paneller de gerçekleştirmeye başlayacağız. Böylelikle SINIR ÖTESİ okurlarıyla buluşabilecek... Ancak bu çalışmalarımız hiç bir zaman bir dernek ya da grupsal bir çalışmaya dönüşmeyecektir.</p>

  <p class="normal">Çünkü önümüzdeki yeni dönem, sürülerden ayrılan koyunların, insanlaşma çabasına şahit olunacağı bir dönem olacaktır... Her birey kendi çabası ve isteğiyle ve hepsinden de önemlisi, kendi özgür iradesiyle bilgilenecek ve ayakları üzerinde durmayı başaracaktır... Bir sürüye dahil olarak onlar nereye giderse, o da oraya gitmeyecektir. Hiç bir sürüye dahil olmadan, büyük insanlık ailesinin bir ferdi olacaktır...Kısacası herkes bunu kendi başına yapmak zorundadır...</p>

  <p class="normal">Ezoterik kökenli bilgiler bunu bir cümleyle açıklarlar:</p>

  <p class="normal">“Kitlesel inisiyasyon devri bitmiştir... Artık bireysel inisiyasyon başlayacaktır...”</p>

  <p class="normal">İşte bu anlayışla yola çıkan bir yayınevidir SINIR ÖTESİ...</p>

  <p class="normal">Biraz da, hem bu kitabın yazarı hem de SINIR ÖTESİ YAYINLARI’nın Genel Yayın Yönetmeni olarak kendimle ilgili birkaç açıklamada bulunmak istiyorum, çünkü bu konuda da çok fazla telefon alıyoruz...</p>

  <p class="normal">1960 yılında Dr. Bedri Ruhselman’ın kurmuş olduğu <span class="ideitalik">“Türkiye Metapsişik Tetkikler ve ilmi Araştırmalar Derneği”</span>nde Yönetim Kurulu üyeliğinde, 1980 - 1993 yılları arasında <span class="ideitalik">“Eğitim Sorumlusu”</span> olarak çalışmalarda bulundum. Bu yıllar arasında dernek bünyesinde çok geniş metapsişik, parapsikolojik, ezoterik ve ufolojik çalışmalar gerçekleştirildi. Ayrıca çeşitli medyomlarla yapılan ruhsal bilgi celselerinde çok önemli bilgiler elde edildi. Ancak ne yazık ki, 1990’lı yılların başlarından itibaren, yapılan medyomsal celselerde bir takım bozulmalar başladı. Bu bozulmalar dernek üyelerince derhal farkedildi. Ancak o zamanlar derneğin başkanlığını yürüten ve celselerde bazen operatörlük, bazen de medyomluk yapan Ergün Arıkdal, kurulan medyomsal irtibatların yavaş yavaş kalitesindeki düşüklüğü farkedemedi. Bir süre sonra tamamiyle obsesif bir hale dönüşen celseler, dernekte sağlıklı çalışmalar yapılmasına engel oldu. 1993 yılında da, dernekten aralarında benim de bulunduğum birçok yönetim kurul üyeleri ve derneğin diğer üyeleri; baş gösteren bu tür olumsuzluklardan dolayı istifa ettiler. Söz konusu dernek, üyelerinin neredeyse tamamına yakınının ayrılmasıyla birlikte çalışmalarına son verdi... Ergün Arıkdal ve çevresinde kalan birkaç kişi bu gelişmelerden sonra amaçlarından tamamen sapan bir istikamete girdi... 1994 yılında birkaç kişiyle kısa adı BİLYAY olan bir vakıf kurdular... Ne ilginçtir ki, kendi üyelerini bir arada tutamayan bu vakıf üyeleri, amaçlarını aşan bir açıklamada bulunarak; <span class="ideitalik">“Dünyayı kurtaracak bilgilerin kendileri kanalıyla yayınlanacağını”</span> ileri sürdüler. Bu amacını aşan büyük bir iddiaydı... Mütevazi bir şekilde 1960 yılında Metapsişik ve Parapsikolojik çalışmalar gerçekleştirmek için kurulan dernek kapatılmış, bunun yerine bir Vakıf kurulmuş ve Dünyayı kurtarmaya soyunulmuştu. (BİLYAY Vakfı’nın açık adı: “Dünyayı Birleştirecek Bilgiyi Yayma Vakfı”dır.)</p>

  <p class="normal">Bu gelişmeler, güzel bir çalışma grubun bilinçsiz ellerde nasıl giderek bir <span class="ideitalik">“tarikata”</span> dönüştüğünü gözler önüne sermesi bakımından gerçekten düşündürücü... Düşündürücü olduğu kadar bir o kadar da ibret verici...</p>

  <p class="normal">Türkiye’de <span class="ideitalik">“Metapsişik”</span> ve <span class="ideitalik">“Ezoterik”</span> çalışmaların temelini atan ve bu alanda çok önemli bir isim olan Dr. Bedri RUHSELMAN, belki de ileride yaşanacak bu tatsız gelişmeleri daha o yıllarda görmüş olacak ki, kendi kurduğu dernekten daha sonra bizzat kendisi de istifa etmişti...</p>

  <p class="normal">Kendilerini Dünya’yı kurtaracak bir merkez olarak gören bu zihniyet, şimdiye kadar yayınlanmamış bir takım bilgilerin bizim kanalımızdan insanlığa açıklanmasını da, ne yazık ki içlerine sindirememişlerdir. Hatta şunu da açıkça söylemek zorundayım ki, SINIR ÖTESİ’nin yayınları karşısında büyük bir kıskançlığa düşmüşlerdir. Bu tutumlarının son derece üzüntü verici olduğunu söylemek durumundayım.</p>

  <p class="normal">19 yıllık araştırmalarımızdan elde edilen sonuçlar, geniş halk kitlelerine ilk kez 21 Aralık 1993 tarihinde Milliyet Gazetesi’nin radyosu olan <span class="ideitalik">“Radyo Klüp”</span>te (Daha sonra adı Radyo D olarak değişmiştir) hazırlayıp sunduğum SINIR ÖTESİ adlı bir programla kamuoyuna açıklanmaya başlanmıştır. Daha sonra çeşitli gazetelerde süreli makaleler yine tarafımızdan hazırlanarak yayınlandı. Türkiye’de ilk kez Parapsikoloji ve Ufoloji konularında Posta Gazetesi bünyesinde <span class="ideitalik">“GİZEMLER DÜNYASI”</span> adında 4 sayfalık bir gazete eki yine SINIR ÖTESİAraştırma Ekibi’nce hazırlandı.</p>

  <p class="normal">KANAL D’de yayınlanan SINIR ÖTESİ Programı’nın konuları da yine tarafımızdan hazırlanmıştır. Ancak ne yazık ki, programın yapımcılığını üstlenen prodüksiyon şirketi korku unsurunu yetersiz görsel efektlerle süsleyerek gündeme getirdiği için, program bizim düşüncemizdeki asıl formatından uzaklaşmıştır. Elimizdeki bilgi ve belgeleri en sağlıklı olarak ancak kendi yayın merkezimizi kurarak kamuoyuna aktarabileceğimizin mümkün olacağını farkettikten sonra, 1993’de başlattığımız medya ile olan ilişkimizi belli bir süre sonra kesmek zorunda kaldık...</p>

  <p class="normal">Böylelikle Nİsan 1998 yılında kurduğumuz “SINIR ÖTESİYAYINLARI” ile elimizdeki tüm bilgileri sizlerle paylaşmaya başladık... “SINIR ÖTESİ YAYINLARI”nın varoluş hikayesi işte böyle bir geçmişe dayanır...</p>
</body>
</html>
