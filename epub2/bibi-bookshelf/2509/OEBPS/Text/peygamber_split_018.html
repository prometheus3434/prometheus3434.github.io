<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal1" id="calibre_toc_8"><span class="idebold">BAŞLIYORUZ... SIRLAR TARİHİ’NE GİRİŞ...</span></h1>

  <p class="normal">Konularımıza geçmeden önce hemen belirtelim ki, bu kitapta ele alınan bilgilerin doğruluğuna ya da yanlışlığına siz karar vereceksiniz... Bunlar doğrudur bunlara inanın demiyoruz... Söylemek istediğimiz şey: Bu tür bilgilerin de bulunduğundan ibarettir...</p>

  <p class="normal">Tüm büyük dinlerin bir <span class="ideitalik">“bilinen”</span>, bir de <span class="ideitalik">“bilinmeyen”</span> tarihi vardır. Bu ayrımı eskiler “zahiri” ve “batıni” olarak isimlendirmişlerdir. Biri herkesin bildiği tarihtir... Diğeri ise gizli tarihtir.</p>

  <p class="normal">Dinler tarihine “İnisiyatik - Ezoterik” bilgiler ışığında bakabilen bir kişi, kendisini birden bir şaşkınlığın ve bir hayranlığın içine gömülmüş halde buluverir. O anda tanık oluğu öğretinin; daha önce havralarda, kiliselerde ve camilerde dinsel otoritelerce kendisine telkin edilen temellere hiç de uymadığını farkeder... Bu tarih; sadece dinlerin bilinmeyen ve görünmeyen batıni yönlerini değil, aynı zamanda insanın gizli kalmış yanlarını da bünyesinde saklamaktadır...</p>

  <p class="normal">Günümüzde klasik psikoloji ve psikiyatrinin bir türlü içinden çıkamadığı ve çıkamadığı için de yok saymaya çalıştığı; insanın beş duyusunun haricinde sergilediği olağanüstü olaylar, bir zamanlar <span class="ideitalik">“kadim mabetlerde”</span> hüküm sürmüş olan “sırlar bilimi”nce çok iyi bilinmekte ve tanınmaktaydı. Çünkü bu konunun prensip ve anahtarlarına sahipti. Günümüz klasik psikiyatrisi ise bu alanda el yordamıyla yürümeye çalışmakta ve karşılaştığı sıradışı olaylar karşısında, ne yapacağını bilemez bir hale gelmiştir. Görünmeyen alemin mevcudiyetini ve insanın beş duyu ile kısıtlı sadece fiziksel bir yapıdan mevcut olmadığını ispatlayan olaylar karşısında, klasik psikiyatri de kendisini yeniden ele almak ve ruhu tanımadan, ruhun tedavi edilemeyeceği gerçeğini içlerine sindirmeleri gerekmektedir. Bu gerçeği yıllarca önce farkeden yurtdışındaki birçok psikolog ve psikiyatrist, bir zamanlar kadim mabetlerde hüküm süren sırlar bilimini, günümüz insanının anlayışına uyarlayacak bir dizi parapsikolojik çalışmalara girişmişlerdir. Böylelikle parapsikolojinin bilimsel disiplini içinde kadim mabetlerin içinde varlığını sürdüren “sırlar bilimi” çok daha anlaşılır bir hale gelebilmiştir. Ne yazık ki aynı çaba ve çalışmayı yurdumuzdaki psikiyatristlerin birçoğunda göremiyoruz.</p>

  <p class="normal">Görünmeyen alemin kapıları geçmişte olduğu gibi günümüzde de açıktır. Bu kapıdan içeri bakabilmenin yolları bulunduğu takdirde, o kapının ardındaki gerçeklere ulaşabilmek her zaman için mümkündür. Dinlerin gizli kalmış bilinmeyen yönleri ve insan varlığının derin sırları, işte o kapının ardında bizleri beklemektedir...</p>

  <p class="normal">Bütün bu gerçekleri bulup ortaya çıkartmak zor gibi görünse de, durum aslında hiç de öyle değildir. Bir kez ipin ucu yakalandıktan sonra ezoterik tarihin gizli kalmış yönleri, ışıl ışıl parlaklığı ve eşsiz ahengiyle gözlerimizin önüne seriliverir...</p>

  <p class="normal">Bir zamanlar açıkça bilinen ancak zamanla unutulmaya başlanan dinlerin <span class="ideitalik">“batıni”</span> yani ezoterik gizli yönü, halk tarafından günümüzde bilinmediği için dinlerin gerçek mahiyeti bir türlü yerli yerine oturtulamamaktadır.</p>

  <p class="normal">Şu anda lütfen bir an için durun ve her akşam izlediğiniz televizyonlardaki o haberleri bir düşününüz... Merve hanım başını açsın mı kapasın mı?... Meclise kapalı mı girsin, yoksa sadece Genel Kurul salonuna açık, diğer koridorlara kapalı mı girsin?... Yoksa peruk mu taksın?... Peki ya Üniversitelerimizdeki zavallı genç kızlarımız!... Vah, vah... Onlar ne yapsın? Vallahi yazık... Billahi yazık... Evet çok yazık... Çok... Çok... Ama çok yazık oluyor...</p>

  <p class="normal">Şeriatın bir simgesi olarak karşımıza çıkarttığınız ve sözümona “özgürlük” ve “İnsan hakları” adına savunmaya çalıştığınız türbanından başka bu insanlara anlatacağınız hiç bir şey yok mu?... İslam Dini’nin hep şekilsel yanlarıyla uğraşacağınıza birazcık onun “ezoterik - batıni” tarafıyla uğraşabilseydiniz, inanın çok şeyler bulup ortaya çıkartabilirdiniz ama sizlerin böyle bir amacınızın olmadığı ortada... Hiç bir dinin şekilsel tarafıyla gerçeğe ulaşılamamıştır... Şekilsel tarafına bağımlı kalanlar, dinlerdeki kozmik bilgileri hiç bir zaman farkedememişler, hatta kozmik sırları farkedenleri kafirlikle suçlamaktan bile kendilerini alamamışlardır...</p>

  <p class="normal">Dini ritüelleri, ayinleri ve çeşitli merasimleri tatbik etmekle de insan gerçeğe ulaşamaz... Arapça okunan dualar, kesilen kurbanlar ve ibadetler için de durum aynıdır... Ancak bunların anlaşılabilmesi için, ezoterik yani batıni çalışmaların çok iyi incelenmesi şarttır... Fakat böyle bir çalışma geniş halk kitlelerince zaten yapılmadığı gibi, böyle bir araştırma için insanlar yüreklendirilmiyor da... Varsa yoksa şekilsel bir takım tartışmalar... Yok ibadet Türkçe mi yapılsın, Arapça mı yapılsın... İşte bunlarla uğraşıldığı müddetçe, gerçeğe ulaşabilmek hiç bir şekilde mümkün olamayacaktır... Olsaydı olurdu zaten...</p>

  <p class="normal">Geleceğe daha kolay uyum sağlayabilmek ve ortaya çıkacak yeni bilgileri daha kolay anlayabilmek için, geçmişi iyi tahlil etmek gerekir. Bunun için de, tarihi mümkün olduğunca iyi incelemek şarttır. Ama o herkesce bilinen tarihi değil... Bilinmeyen gizli tarihi...</p>

  <p class="normal">Elinizde tutuğunuz bu kitapta ele almaya çalışacağımız tarih, işte bu “gizli sırlar tarihidir...”</p>

  <p class="normal">Dinlerin bilinmeyen, gizli dünyasına hoşgeldiniz... Sırlar tarihi işte burada başlar...</p>
</body>
</html>
