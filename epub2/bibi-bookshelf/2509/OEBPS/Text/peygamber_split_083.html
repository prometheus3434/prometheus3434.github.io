<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_82"><span class="idebold">YENİ BİR DİN DOĞUYOR...</span></h2>

  <p class="normal">Peygamber bir taraftan vahyi indirirken bir taraftan da indirdiği vahyi insanlara tebliğ etmeye başlamıştı...</p>

  <p class="normal">Şan şöhret ve para düşkünü Araplar, Kabe’deki ilahlarına dil uzatıldığı güne kadar, Peygamber’e ve onun çevresinde oluşmaya başlayan gruba karşı hoşgörülü davrandılar... O, öldüren, sonra tekrar dirilten ve yargılayan bir Tanrı’dan söz etmekteydi. Kedilerine bunun ne zararı dokunabilirdi ki?... Tanrı’nın öfkesini kurbanlar keserek önlemek de zaten bildikleri bir şeydi. Kibirlerini eleştirmesi de öyle katlanılamayacak bir şey değildi. Sadaka üzerinde ısrarla duruşu ise, kendilerine gösteriş içinde çevreye iyilik saçma imkanı sunmaktaydı. Bu sayede şan ve şöhretleri daha da artacaktı...</p>

  <p class="normal">Zaten Sami geleneklerindeki ve özellikle de Sabiiler’in geleneklerindeki dinsel inanç ve ritüelleri ile Muhammed Peygamber’in söyledikleri arasında o kadar benzerlikler vardı ki... Sabahları güneş doğmadan kalkan ve güneşin ilk ışıklarını öpmek için secde eden <span class="ideitalik">“güneş kültü”</span>nü dinsel ritüellerinde uygulayanlar, sabah kalkıp da niçin namaz kılarken yere secde etmesindi ki... Kaldı ki, Muhammed Peygamber’in “Allah”ı da onlara “El-ilah”ı çağrıştırıp duruyordu zaten...</p>

  <p class="normal">Kısa bir sürede çevresinde sayıları kırkı bulan bir insan çemberi oluşuverdi. Bunlar Mekke’nin en özgür düşünceli insanlarıydı. Çok geçmeden aralarına bir kırk kişi daha katıldı. Gizliliği bırakıp ürkekçe de olsa, ortalıkta görünmeye başlamış olan topluluk üyelerine Mekkeliler uzun bir süre hoşgörülü davranmışlardı. Onları önemsenip öfkelenmeye değmez zararsız meczuplar olarak değerlendirmekteydiler. Muhammed Peygamber’in çevresinde kümelenmeye başlayan insanların çoğunluğu sosyal seviyeleri toplum içinde çok yüksek olmadığı için onlardan kendilerine her hangi bir zararın gelmeyeceğini düşünüyorlardı. Bu yüzden onları kendi hallerine bırakmışlardı.</p>

  <p class="normal">Ancak her şey düşündükleri gibi gitmeyecekti...</p>

  <p class="normal">Artık gelen vahiylerin anlam ve içerikleri daha derinleşmeye ve kabulu Araplarca daha zorlaşacak bir hale bürünmek üzereydi. Bu durum, gelen Kur’an ayetleriyle de Muhammed Peygamber’e bildirilmişti:</p>

  <p class="normal">“Ey örtünüp bürünen Muhammed... Gecenin yarısında, istersen biraz sonra, istersen biraz önce bir müddet için kalk ve ağır ağır Kur’an oku. Doğrusu Biz, sana taşıması ağır bir söz vahyedeceğiz. Şüphesiz, gece kalkışı daha tesirli ve o zaman okumak daha elverişlidir. Çünkü gündüz seni alıkoyacak işler vardır. Rabbinin adını an; her şeyi bırakıp yalnız O’na yönel. O, doğunun ve batının Rabbi’dir; O’ndan başka Tanrı yoktur.” (MÜZEMMİL, 73/1-9)</p>

  <p class="normal">Muhammed Peygamber aldığı vahiyleri ayetler halinde Araplar’a aktarmaya başladıkça, geleneksel inançlarına ters düşen sözlerle karşılaşan Mekkeliler’in hoşgörülü tavırları bir anda değişmeye başladı... Çünkü ilahlarına dil uzatılıyordu... Allah’tan başka ilah olmadığını söyleyen bir grupla karşı karşıya kalmışlardı... Peki ya kendi ilahları ne olacaktı?... Buna hemen bir çare bulmalıydılar. Ve buldular da: Muhammed’i çevresindekilerden tecrit ederek yalnız bırakacaklardı.</p>

  <p class="normal">Mekke’nin zenginleri derhal el ele vererek Peygamber’in yandaşlarına karşı büyük bir baskı hareketine giriştiler.</p>

  <p class="normal">Yaşanılan bu sıkıntılar karşısında gelen bir vahiyde şunlar söyleniyordu:</p>

  <p class="normal"><span class="ideitalik">“Putperestlerin söylediklerine sabret, yanlarından güzellikle ayrıl. Varlık sahibi olup da seni yalanlayanları Bana bırak. Onlara az bir mehil ver.”</span> (MÜZEMMiL, 73/10-11)</p>

  <p class="normal">Bu resmen aşağısıyla, Yukarısı arasında başlatılmış bir savaştı...</p>

  <p class="normal">Aşağıda maddi gücü elinde bulunduran Mekkeli zenginler, Peygamber’in çevresindeki kişilere maddi - manevi baskı ve fiziksel şiddet uygulamaya başladılar.</p>

  <p class="normal">Muhammed Peygamber, klanı olan Beni Haşim’in himayesi sayesinde bu baskılardan sıyrılabilmişti. Ancak bunun faturasını O’nu kollayan klanı ödemek zorunda kaldı. Mekkeliler Peygamberi himaye eden Haşim klanına derhal ekonomik ve politik ambargo uygulamaya başladılar. Klan tam anlamıyla kısa bir sürede abluka altına alındı.</p>

  <p class="normal">Bu arada Muhammed Peygamber de boş durmuyor ve örgütlenme faaliyetlerini hızla sürdürüyordu. Özellikle de 25 yaşında olmasına rağmen Mahzum Klanı’nın reisi konumunda olan Arkam ibn Abd Menaf adlı genci kendi grubuna katarak son derece önemli bir adım atmıştı. Böylelikle kendi grubundaki kişilerin rahatlıkla toplanacakları bir yere sahip olmuşlardı. Bu arada sürekli yeni katılımlar devam ediyordu... Her sosyal sınıf ve her kültür seviyesinden kişiler yaşavaş yavaş aralarına katılmaya başlamıştı. Ayyaşlığı ve öfkeliliği ile tanınan ve pekçok kişinin çekindiği bir kabadayı olan Hamza’nın da gruba katılması çok yerinde olmuştu... Böyle bir kabadayıya o sıra çok ihtiyaç vardı... Bir süre sonra şiddet düşkünü bir mizaca sahip olan ama içgüdülerini zaptetmesini bilen çelik gibi bir iradeye sahip bir kişi daha gruplarına katıldı. Bu kişi Ömer ibn el Hattab’dı.</p>

  <p class="normal">O devrin şiddete dayalı şartları içinde bu katılımların gruba büyük faydası oldu... Her şey çok önceleri planlanmış olduğu şekliyde ilerliyordu. Bu iş için doğan Peygamber’in grubu bir araya gelmeye başlamıştı...</p>

  <p class="normal">Örgütlenme yolunda dev adımlarla ilerlemekte olan küçük grubun, artık dışında kalanlardan farkını ortaya koyacak kesin hatlara sahip olması gerekiyordu. Öz ideolojilerinin ana teması, açık seçik bir biçimde ortaya konulmasının zamanı gelmişti. Ve bunu tek bir cümleyle adeta bir slogan gibi kısa ve net bir şekilde dile getirmek gerekiyordu:</p>

  <p class="normal">“Tanrı Bir ve Tek’tir...”</p>

  <p class="normal">İşte bu sloganla ortaya çıkmaya başladılar. Gelen ayetler o sıralar hep bu tema üzerine kurulmuştu... Bu tema Mekkeliler’in Sami Kültürleri’nden gelen ilahlar ve tanrılar sistemine son derece ters düşüyordu. Aslında ters düşen bir şey yoktu ama Sami Kültürü o kadar gerçek değerinden çıkaratılıp halk tarafından anlaşılamaz bir hale büründürülmüştü ki, gelen ayetler bu yüzden kendi binlerce yıllık inanç sistemlerine sanki ters bilgiler veriyormuş gibi geliyordu.</p>

  <p class="normal">Mekkeliler’in anlayamadıkları ve anlayamadıkları için de ısrarla karşı çıktıkları bir başka tema da “ölüm ötesi hesaplaşma” ve “tekrar dirilme” meselesiydi...</p>

  <p class="normal">Gelen ayetlerin bir kısmında şöyle deniyordu:</p>

  <p class="normal"><span class="ideitalik">“</span>Ölü idiniz sizleri diriltti, sonra öldürecek sonra tekrar diriltecek ve sonunda O’na döneceksiniz; öyleyken Allah’ı nasıl inkar edersiniz?” (BAKARA, 2/28)</p>

  <p class="normal">Ayetlerde öldükten sonra tekrar dirileceğinin söylenmesi Mekkeliler’in kafasını bir hayli karıştırmıştı. Çünkü Sami geleneklerini öyle bir dejenere etmişlerdi ki, tekrar doğuş meselesi de halkın inançlarında tamamen unutulup gitmişti... Mekkeliler’in kafasını karıştıran bu ayetlere gösterdikleri tepkiden sonra gelen ayetlerde şöyle deniyordu:</p>

  <p class="normal"><span class="ideitalik">“De ki: ‘Göklerde ve yerde gaybı Allah’tan başka bilen yoktur.’ Ne zaman dirileceklerini de bilmezler. Ahirete (öte aleme) dair bilgileri yeterli midir? Hayır... Ona karşı kördürler. Ey Muhammed... Onlara üzülme, hilelerine karşı da sıkılma.”</span> (NEML, 27/65-66,70)</p>

  <p class="normal">Mekkeliler’in her türlü baskı ve dışlama kampanyasına rağmen, örgütlenme başarıyla sonuçlanmış, yeni dinin ana temaları tespit edilmeye başlamıştı. Şimdi sıra dinin ritüellerini uygulamaya gelmişti. Topluca namaz kılma esası getirilmiş ve kıble olarak da Kudüs yönü benimsenmişti.</p>

  <p class="normal">Ahlaki değerler olarak müminlerden sadece iyilik, Tanrı’ya bağlılık, dürüstlük ve cinsel ilişkilerde ölçülülük gibi şeyler istenmişti. Toplum çıkarlarını hiçe sayanlar zora koşulmakta ve Tanrı tarafından tehdit edilmekte, kötülükten sakınıp iyiliğe yönelmeyenler cehennemle korkutulmaktaydı... O zamanki Arap toplumu için ne müthiş bir şeydi bu!... O güne kadar korkaklığı en büyük şerefsizlik sayan Arap’a artık <span class="ideitalik">“kork!”</span> denmekteydi. Bunu söyleyenler de koskoca bir Arap toplumuna karşı; sayıları zorlukla ancak 100 civarına ulaşabilmiş bir topluluktu...</p>

  <p class="normal">Bu zorluklara bir de 619 yılında Hatice’nin ve kendilerini kollayan Haşim aşiretinin başı Ebu Talib’in ölümleri eklendi... Hatice’nin ölümü Peygamber’i perişan etti. Ama bir Arap erkeğinin dul yaşaması imkansızdı. Birkaç hafta sonra, kendisine yeni iman etmiş olan Sevda adlı bir hanımla evlendi. Kısa bir süre sonra ise, Ebu Bekir’in altı yaşındaki kızı Ayşe ile nişanlandı...</p>

  <p class="normal">Ebu Talib’den sonra Haşim kabilesinin başına Ebu Leheb geçti. Başlangıçta kardeşi Ebu Talib gibi, Muhammed’i himaye etmeye söz vermişti ama daha sonra Peygamber’in düşmaları onun aklını çelmeyi başardılar!... O günden sonra Muhammed Peygamber’in Mekke’de yaşayabilmesi imkansız bir hale geldi. Mekke’yi terk etmekten başka çaresi yoktu. Ama nereye gidecekti?... Çevresindeki topluluğu nerede koruyacaktı?... Hepsinin hayatı tehlikedeydi...</p>

  <p class="normal">Zor günler başlamıştı...</p>

  <p class="normal">Büyük bir çıkmazın içine girmişlerdi... Bir an evvel bir çıkış yolu bulunması gerekiyordu... Bu düşünceler içinde bir gün Peygamber’in zihnide birden bir düşünce ışıldadı. Taif’e giderek oradakileri islam’a davet edebilir, kendi yandaşlarıyla birlikte oraya yerleşebilirlerdi...</p>

  <p class="normal">Derhal evlatlığı Zeyd ibn Harise ile yola çıkarak bu düşüncesini gerçekleştirmeyi denedi. Ancak sonuç hiç de umduğu gibi olmadı... Oradan canlarını zor kurtardılar... Büyük hakaretlere maruz kaldıkları yetmiyormuş gibi, halk tarafından taşlanarak oradan kovuldular...</p>

  <p class="normal">İşler iyice kötüye gidiyordu... Çaresizlik içinde geriye döndü ama Mekkke’ye giremedi. Geçici olarak Mekke’den uzak kalmasını fırsat bilen düşmanları iyice şehirde hakimiyeti ellerine almışlardı. Şehre girerer girmez bir süikasta uğrayabilirdi. Bu nedenle birkaç gün şehrin dışında kaldı... Bu süre içinde kendisini koruyacak güçlü bir aile bulabilmek umuduyla önde gelen bazı Kureyşliler’e haberciler yolladı. Sonunda Mut’im ibn Adi ismindeki bir Kureyşli ailenin reisi, silahlı adamlarıyla birlikte gelip Peygamber’i şehre getirdi. Bu, Mut’im ibn Adi’nin, Peygamber’i kendi korumasına aldığının açık bir göstergesiydi. Ancak her an silahlı korumalarla birlikte yaşanamazdı... Hadi kendisinin can güvenliği sağlandı diyelim... Peki ya sayıları artık 100’ü aşan grubun can güvenliğini kim sağlayacaktı?...</p>
</body>
</html>
