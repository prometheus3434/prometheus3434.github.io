<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_37"><span class="idebold">MUSA PEYGAMBER’İN MUCİZELERİ</span></h2>

  <p class="normal">Musa Peygamber’in göstermiş olduğu mucizelerinin ardında majik uygulamaları vardır. Maji bilimini Mısır Mabetleri’nde öğrenen Musa, bu konuda da son derece ileri bilgi ve tekniklere sahipti. Ve bu bilgisini peygamberlik görevine başlamadan önceki yaşamı sırasında ve peygamberlik görevi sırasında alabildiğine kullanmıştır. İyi bir konuşmacı olmamasına rağmen, insanları etkilemede sağladığı inanılmaz başarılarının ardında yine bu majik uygulamaları vardı.</p>

  <p class="normal">Musa Peygamber’in söz konusu ettiğimiz majik uygulamalarından Tevrat’ta da açıkça bahsedilmiştir...</p>

  <p class="normal">“Ve Rab Musa’ya ve Harun’a söyleyip dedi: Firavun kendiniz için bir harika göstersin, diye size söyleyeceği zaman, Harun’a diyeceksin: Kendi değneğini al ve yılan olsun diye, Firavun’un önüne at. Ve Musa ile Harun Firavun’un yanına girdiler ve Rabbin emrettiği gibi öyle yaptılar ve Harun değneğini Firavun’un önüne attı ve yılan oldu. Ve Firavun da hikmetli adamları ve afsuncuları çağırdı ve Mısır’ın sihirbazları, onlar da büyüleri ile öyle yaptılar. Ve her biri kendi değneğini attı ve yılan oldular. Ve Harun’un değneği onların değneklerini yuttu.” (ÇIKIŞ, 2/8-12)</p>

  <p class="normal">Musa döneminde yaşanan bu majik uygulamaları Kur’an-ı Kerim de teyid etmiştir:</p>

  <p class="normal">“Firavun: ‘Bir mucize getirdiysen ortaya koy bakalım, doğru sözlülerden isen bunu yaparsın’ dedi. Musa, asasını yere atar atmaz apaçık bir yılan oluverdi...” (A’RAF, 7/107-108)</p>

  <p class="normal">Firavun’un majisyenleri ile Musa ve havarilerinin karşılıklı <span class="ideitalik">“majik savaşları”</span> Tevrat’ta sayfalarca örnekler verilerek anlatılmıştır. Havarilerinden özellikle Harun’un da bu konuda oldukça bilgili bir inisiye olduğu Tevrat’taki anlatımlardan anlaşılıyor. Değneğin yılana dönüşme meselesi bunlardan sadece bir tanesidir. Bunun haricinde, doğa olaylarına etki etmek ve insanların üzerinde önemli sonuçlar doğuran majik uygulamaların da; gerek Musa tarafından gerekse de Harun tarafından gerçekleştirildiğine dair örnekler oldukça fazladır:</p>

  <p class="normal">“Ve Rab Musa ile Harun’a dedi: Yanınıza avuçlarınızın dolusu ocak külü alın ve Musa Firavun’un gözü önünde göğe doğru saçsın. Ve bütün Mısır diyarı üzerinde ince bir toz olacak ve bütün Mısır diyarında insan ve hayvan üzerinde irin çıkaran çıban olacak. Ve ocak külü alıp Firavun’un önünde durdular ve Musa onu göğe doğru saçtı ve insanda ve hayvanda irin çıkaran çıban oldu. Ve sihirbazlar çıbandan dolayı Musa’nın önünde duramadılar. Çünkü sihirbazlarda ve bütün Mısırlılar’da çıbanlar vardı.” (ÇIKIŞ, Bab: 9/8-11)</p>

  <p class="normal">Yine o dönemlerde yaşanan, inanılması son derece güç bir başka mucizevi olay da, Kızıl Deniz’in ikiye ayrılmasıdır. Bu olayın da, hem Tevrat’ta hem de Kur’an-ı Kerim’de dile getirilmiş olduğunu görüyoruz:</p>

  <p class="normal">“Ve Musa deniz üzerine elini uzattı ve Rab bütün gece kuvvetli şark yeli ile denizi geri çevirdi ve denizi kara etti ve sular yarıldı...” (ÇIKIŞ, 14/21)</p>

  <p class="normal">“Bunun üzerine Biz Musa’ya: ‘Değneğinle denize vur’ diye vahyettik. Hemen deniz ikiye ayrıldı...” (ŞUARA, 26/63)</p>

  <p class="normal">Musa’nın o gizemli asası burada da karşımıza çıkıyor... Gerek asanın bu tür olaylardaki işlevini, gerekse de majinin mucizelerdeki fonksiyonunu daha net görebilmek için dilerseniz maji ile ilgili bilgilerimizi yeniden bir gözden geçirelim...</p>
</body>
</html>
