<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_77"><span class="idebold">“BEN ARAP’TAN DEĞİLİM...”</span></h2>

  <p class="normal">Mekke’de her yıl yapılan büyük panayıra; Güney Yemen’den, Suriye’den, iran’dan, Filistin’den pekçok kervan gelir gider ve bu ticari alış veriş sırasında ilmi ve dini alanda farklı kültürlere sahip toplumlar, bilgi alış verişi içinde de bulunurlardı. Onlarla konuşmak genç Muhammed’in çok hoşuna giderdi. Bu panayırda Kabe’de düzenlenen törenlerin de ayrı bir yeri vardı. Ancak Kabe’de Sami geleneklerine göre yapılan bu dinsel ayinlere Muhammed pek katılmazdı. Bir keresinde amcası Ebu Talib’in isteği üzerine katıldığı bir törenden, kısa bir süre sonra ayrılmıştı. Amcası, <span class="ideitalik">“Niçin hemen ayrıldın Muhammed?”</span> diye sorması üzerine:</p>

  <p class="normal">– <span class="ideitalik">“Beyazlar giyinmiş uzun boylu birisi bir anda önümde belirerek geri çekilmemi istedi...”</span> cevabını vermiştir...</p>

  <p class="normal">Bedenli ve bedensiz vazifelilerce tüm yaşamı boyunca himaye altında tutulan Muhammed, belli ki bu olayda da, bir yönlendirilmeye tabi tutulmuştur. Muhammed’in Kabe’de karşısına çıkan beyazlar giyinmiş varlığın bedenli değil, bedensiz bir vazifeli olduğunu anlıyoruz çünkü o varlığı çevredekilerden kimse görememiş sadece Muhammed’e görünmüştür. Buradan da Muhammed’in durugörü yeteneğinin o yıllarda da işler durumda olduğu anlaşılmaktadır.</p>

  <p class="normal">Ölçülü ve dengeli kimliği O’nu çevresindekilerce her geçen gün biraz daha sevilen ve güvenilen bir kimse haline getiriyordu... Tüm hayatı boyunca, bir karara varmadan önce enine boyuna düşünmeyi ihmal etmemIŞ, yeri geldiğinde beklemeyi, hatta geri çekilmeyi bilmişti.</p>

  <p class="normal">Aradan geçen yıllarla birlikte, üyesi bulunduğu Arap toplumunun dejenere yaşam biçimi kendisini biraz daha fazla rahatsız eder olmuştu... O’nun kafasını didik didik eden dini, ahlaki ve entellektüel konuların, çevresindeki insanları bir nebze dahi olsun ilgilendirmeyişine bir anlam veremiyordu. Akrabaları ve dostları bile çeşitli entirikalarla siyasi nüfuz ve servet edinmekten başka bir şey düşünmüyorlardı. Ahlaksızlık alıp yürümüş, servet ve iktidar sahipleri günden güne daha da azıp, yoksulları ve güçsüzleri daha fazla ezmeye başlamışlardı. Çevresini saran vurdumduymazlık ve dejenerasyon her geçen gün; içinin zorlukla zaptedebildiği bir hırçınlıkla dolmazına neden oluyordu... Bu halini daha sonra, şöyle dile getirecekti:</p>

  <p class="normal">– “Arap bendendir ama ben Arap’tan değilim...”</p>

  <p class="normal">Yaşı ilerledikçe farklı bir kadere sahip olduğu çevresindekiler tarafından da farkedilmeye başladı... Adeta yaşanılan her olay, O’nun gelecekteki vazifesini haber veriyordu...</p>

  <p class="normal">Bir gün Kabe’ye bir kahine gelir. Çevrede güçlü ön sezileriyle tanınan bu kahineye gençler, Kabe’nin avlusunda bulunan ve Hz. İbrahim’e ait olduğu kabul edilen ayak izlerini göstererek, hangimizin ayak izleri Hz. İbrahim’in ayak izlerine daha fazla benziyor diye sorarlar. Bunun üzerine kahine yere ince bir tabaka kum sererek, gençleri teker teker bu kumun üzerinden geçirtir. Ve sonunda Muhammed’in ayak izlerini göstererek: <span class="ideitalik">“Ayak izlerinizden, Makam-ı ibrahim’inkine en çok benzeyen bu izdir”</span> der.</p>

  <p class="normal">Birbiri arkasına yaşanan bu ve buna benzer olaylarla aradan geçen yıllarla birlikte Muhammed 25 yaşına gelir...</p>

  <p class="normal">Kureyş kabilesinin Esed Oğulları’ndan gelen tahsilli ve görgülü yüksek ahlakıyla çevresinde tanınan 40 yaşlarında son derece güzel dul bir kadın vardı... Görmüş olduğu bir rüya sebebiyle kendisine yapılan tüm evlenme tekliflerini geri çeviriyordu... Rüyasında <span class="ideitalik">“Güneş’in gökyüzünden inerek evine girdiğini ve buradan tüm Mekke’yi aydınlattığını”</span> görmüştü. Aslında gördüğü rüya çok sembolikti ve birçok anlama da gelebilirdi... Ancak amcasının oğlu Varaka, bu rüyayı Hatice’nin <span class="ideitalik">“Ahir Zaman Peygamberi”</span>nin karısı olacağı şeklinde yorumlaşmıştı. Varaka ezoterik sırlara vakıf bir inisiye idi. Büyük bir ihtimalle Muhammed Peygamber’in göreceği vazife ile ilgili doğan görevlilerden de biriydi. Nitekim az sonra göreceğimiz gibi Muhammed Peygamber’inin vahiy kanalının açıldığı ilk ruhsal deneyimlerinde ona en büyük yardım, yine Varaka tarafından gerçekleştirilecektir...</p>

  <p class="normal">Biz yine dönelim Muhammed’e...</p>

  <p class="normal">Amcası Ebu Talip, O’nun artık ticaret ile uğraşmasını istiyordu... Muhammed de amcasının bu isteğini kabul etti...</p>

  <p class="normal">Kader ağlarını yavaş yavaş örüyordu...</p>

  <p class="normal">Ticaretle uğraşan Hatice, dört deve karşılığında Muhammed’e, şam’a gidecek bir kervanında iş verdi. Yanına da kölesi Meysere’yi vererek, Muhammed’in her emrine itaat etmesini istedi... Ve kervan yola çıktı...</p>

  <p class="normal">Kervan, uzun süren bir yolculuk sonrasında şam yakınlarındaki Bosra’ya vardı. Burası Muhammed’in ilk kez 13 yaşında geldiği ve rahip Buhayra ile görüştüğü kasabaydı... Rahip Buhayra’nın yerini rahip Nastura almıştı... Kervan Bosra’ya girerken Nastura da kervanın üzerindeki bulutu görmüştü... Nastura, bu esrarengiz bulut eşliğinde gelen kişinin kimliğini derhal anlamış ve Muhammed’i kesinlikle şam’a gitmemesi için uyarmıştı... Muhammed de kervandaki malları Bosra’da satarak rahip Nastura’nın ikazına uymuştur.</p>

  <p class="normal">Artık Muhammed’in bir simgesi haline dönen ve hemen herkes tarafından görülen bulut, kervanın Mekke’ye girişi sırasında Hatice tarafından da görülülür.</p>

  <p class="normal">Bunun üzerine beklediği kişinin Muhammed olduğuna karar veren Hatice ile Muhammed arasında doğmadan önce plalanan birliktelik için ilk adımlar atılır. Bir dizi görüşmeler sonucunda Muhammed ile Hatice arasındaki evlilik gerçekleşir...</p>

  <p class="normal">Hatice ile evlenmesi genç Muhammed’in bir anda büyük bir maddi servete kavuşmasına neden oldu. O artık Araplar nezdinde, ticaretle uğraşan saygıdeğer bir insan konumuna ulaşmıştı. Hatice’den 4 kız çocuğu olan Muhammed daha sonra başka birçok kadınla da evlenmişti ama Hatice onun daima ayrıcalıklı bir yer verdiği eşi konumunda kalmıştı...</p>
</body>
</html>
