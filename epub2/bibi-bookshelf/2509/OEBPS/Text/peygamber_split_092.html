<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_91">AYRILIKLAR BAŞLIYOR...<br class="chapter" />
  MEZHEPLER ORTAYA ÇIKIYOR...</h2>

  <p class="normal">O sadece bir tebliğ alan ve tebliği ileten peygamber değildi... O aynı zamanda içinde yaşadığı toplumda Asker, Komutan, Devlet Adamı, Yönetici, Hakim ve Yargıç’tı da...</p>

  <p class="normal">Bütün bunları niçin burada dile getirdik? istedik ki, çok kısa da olsa o devirde neler yaşandı ve hangi şartlar altında Kur’an-ı Kerim vahyedildi. Bunlar bir kez daha hatırlansın... Çünkü bu şartlar göze alınmadan, Kur’an-ı Kerim’deki anlatılanların anlaşılabilmesi oldukça güçtür.</p>

  <p class="normal">Çok genel bir tasnifle, Kur’an-ı Kerim’in ayetlerini iki gruba ayırabiliriz:</p>

  <p class="normal"><span class="idebold">1– Ruhsal, kozmik ve varoluşla ilgili bilgiler içeren sembolik kapalı ayetler.</span></p>

  <p class="normal"><span class="idebold">2– Toplum içinde düzenin sağlanmasına yönelik ahlaki ve idari yönetime dayalı kuralları içeren sembolik olmayan açık ayetler.</span></p>

  <p class="normal">Birinci grup ayetler çoğunlukla Mekke’de gelmiştir. İkinci grup ayetlerin çoğunlu ise, Medine’de alınan ayetlerdir. Bu nedenle bazı din araştırmacıları bu iki ayrı gruptaki ayetleri <span class="ideitalik">“Mekke devri ayetleri”</span> ve <span class="ideitalik">“Medine devri ayetleri”</span> olmak üzere ikiye ayırmışlardır.</p>

  <p class="normal">Birinci gruptaki ayetler evrensel gerçekleri ifade ederler. Ancak açık değil kapalı bir tarzda dile getirilmişlerdir. Yani sembollere büründürülerek verilmiş bilgilerdir. Bu ayetlerin içlerinde gizli bulunan gerçeklere ulaşabilmek için ezoterik bilgilere ihtiyaç vardır. Aksi takdirde anlaşılamazlar.</p>

  <p class="normal">Meselenin bu yönü bizzat Kur’an-ı Kerim de de dile getirilmiştir. Kur’an bu konuda şöyle der:</p>

  <p class="normal">“Sana Kitab’ı indiren O’dur. Onda Kitab’ın temeli olan kesin anlamlı ayetler vardır. Diğerleri de çeşitli anlamlıdırlar. Kalplerinde eğrilik olan kimseler, fitne çıkarmak, kendilerine göre yorumlamak için onların çeşitli anlamlı olanlarına uyarlar. Oysa onların yorumlarını ancak Allah bilir. İlimde derinleşmiş olanlar: ‘Ona inandık, hepsi Rabbimiz’in katındandır’ derler. Bunu ancak akıl sahipleri düşünebilirler.” (AL-İMRAN, 3/7)</p>

  <p class="normal">Peygamberden sonra ortaya çıkan mezhep farklılıkları, bu ayetlerin gerçekte de anlaşılamadığının en açık göstergesidir.</p>

  <p class="normal"><span class="idebold">Mezhep: Dini konularda yorum getiren ekol demektir. İ</span>slam tarihi boyunca, 100’den fazla mezhep ortaya çıkmıştır. Ve yukarıdaki ayette söylenilen aynen gerçekleşmiş ve büyük kitleleri kendi düşünceleri doğrultusunda götürmek amacıyla ve kendi gayelerine hizmet ettirmek için; dini görünüm altında çok sayıda mezhep oluşmuştur. Dikkatle incelendiğinde sayıları 100’ü aşan mezheplerin çoğunluğu siyasi mezheplerdir. Bu mezheplerin ortaya çıkmasının bu kadar kolay olması, Kur’an-ı Kerim’in kitlelerin sosyal ve siyasi idareleriyle ilgili ikinci grup ayetler içermesidir. Yani Kur’an-ı Kerim’in sadece ahlak, vicdan ve ahiret dini olmaması ve toplumsal yönetimleri ile ilgili de ayetler içermesi, böyle bir istismara imkan ve kolaylık sağlamıştır.</p>

  <p class="normal">Kur’an-ı Kerim’in özü, insan aklına pranga vuran, onun yaratıcılığını ve merakını törpüleyen, ona yeni anlayışlar kazandırmaya engel olan bir özellik göstermez. Ancak ne yazık ki, Kur’an-ı Kerim’i sözümona yorumladıkların ileri süren birçok mezhep, bunun tam tersi bir uygulamaya girerek, <span class="ideitalik">“hikmetinden sual olunmaz”</span> anlayışını ön plana çıkartarak, insanın yeni anlayış ve bilgilere ulaşmasına önemli oranda bir set çekmişler ve bunu da maalesef din adına insanlara aşılamaya çalışmışlardır. Ve sonunda din olarak dikte ve kabul ettirilmeye çalışılan islami anlayışla, Kur’an-ı Kerim’in asıl insanlara aktarmaya çalıştığı mesaj ve bilgiler arasında taban tabana zıt uçurumların meydana gelmesine zemin hazırlamışlardır.</p>

  <p class="normal">Bütün bu anlatmaya çalıştığımız sebeplerden dolayı şu anda birbirinden farklı hatta birbirine taban tabana zıt ayrı ayrı islami inançlar vardır. Tek bir islami inanç yoktur... İslamiyeti kabul eden ülkelerin arasında da bu farklılıkları görmek mümkündür. Ne iran’daki irak’taki islam’a benzer, ne de Suriye’deki Birleşik Arap Emirlikleri’nde kabul edilen islami anlayışa...</p>

  <p class="normal">Meselenin bu yönünü farkeden birçok islam araştırmacısı Kur’an-ı Kerim’deki yoruma açık ayetleri ki bunların çoğunluğu birinci grupta ele alınan ayetlerdir, bu ayetlere <span class="ideitalik">“müteşabih”</span> ayetler adını vermişlerdir. Yani yoruma açık ayetler demektir. Diğer grupta ele alınan ayetlere yani her hangi bir yoruma gerek bulunmayan ayetlere ise, <span class="ideitalik">“muhkem”</span> ayetler demişlerdir. Ve bir fikir vermesi açısından söylemek gerekirse, <span class="ideitalik">“müteşabih”</span> ayetler, yani yoruma açık olan ayetler, yüzde itibariyle Kur’an-ı Kerim’in dörtte üçüne yakınını ihtiva eder. Bu oran bile Kur’an- Kerim’in ne kadar büyük bir oranda yoruma açık bir kitap olduğunun en açık göstergesidir. Bu oran Tevrat ve incil’de tamamen tersinedir... O kitaplarda yoruma açık sembolik bilgiler içeren bölümler genel kitabın %15’ini geçmez...</p>

  <p class="normal">Peygamber’in kendisinden sonra meydana gelecek olan bu olaylara; henüz daha hayattayken dikkatleri çekmiş olması da konunun bir başka önemli noktasıdır... Peygamber bir hadisinde şöyle der:</p>

  <p class="normal">– “Ümmetim 73 fırkaya ayrılacaktır... Bunların 72’si cehenneme, birisi cennete gidecektir...”</p>

  <p class="normal">Peygamber’in kehanet niteliği taşıyan bu öngörüsü, günümüzde 100’ü aşan mezheple tam anlamıyla gerçekleşmiş durumdadır...</p>

  <p class="normal">Bunun böyle olacağı Peygamber’in ölümünden hemen sonra zaten ilk sinyallerini vermeye başlamıştı: Peygamber daha mezarına indirilmeden kavga başlamış, aradan hünüz 15 yıl geçmeden halife kanı dökülmüş ve yarım asır geçmeden iki peygamber torunu, biri zehirlenerek (Hasan), diğeri ise başı kesilerek (Hüseyin) katledilmişlerdir. Ve bütün bunlar islam adına, Müslümanlığın çekirdek nesli tarafından gerçekleştirilmiştir.</p>

  <p class="normal">Ah şu insanoğlunun dünya hırsı yok mu?... Sen ben kavgasına bir tutuşmaya görsün. O anda dini de vız gelir ona, Peygamberi de... O kutlu insan, boşuna mı sarf etmişti şu sözü: <span class="ideitalik">“Her ümmetin tapındığı bir buzağı var... Benim ümmetimin buzağısı da para pul”</span> diye...</p>

  <p class="normal">Az önce aktardığımız hadise göre, fırkaların yalnız bir tanesi doğru yol üstündedir. Geriye kalan %99’u gerçek öğretiden çıkmış ve yanlış yorumlarla meşgul olmaktadır. İslam literatüründe doğru yolda olduğu söylenilen fırkaya, <span class="ideitalik">“fırka-i naciye”</span> (kurtulan fırka) adı verilmiştir. Ancak işin tuhaf yanı daha doğrusu komik yanı, her fırkanın kendisini doğru yolda olduğunu iddia etmesidir... İşte işi içinden çıkılmaz bir hale getiren iddia burada düğümlenir... O %1 hangi gruptur?... Bunu kuşkusuz ki zaman gösterecek...</p>

  <p class="normal">Meseleyi mezhepler farklılığı ve ülkeler bazındaki ayrılıktan, biraz daha ayrıntılar düzlemine yayacak olursak, karşımıza bir tarikatlar keşmekeşi çıkar ki sormayın gitsin... Bu düzlemde işler daha da karışıktır. Her mezhep nasıl ki, kendisini asıl islam’ın savunucuları olarak görmekteyse, her tarikat da kendisini asıl islam’ın temsilcileri olarak görmektedirler... Nurcusu Süleymancısına, Süleymancısı bir diğerine karşıdır ve bu böyle sürer gider... Zaman zaman birbirlerini; bazen alenen bazen de tarikatlar arası diyaloglarla yalancılıkla hatta dilencilikle bile itham edebilirler. Ne ilginçtir ki, bunların hepsi de Sünni mezhebine bağlı tarikatlardır. Yani Sünniler içinde bile bir birliktelik yoktur. Hele ki bir Alevi ile Sünni arasındaki farklılıkları dile getirmeye kitaplar yetmez...</p>

  <p class="normal">İşte bütün bu ayrılıklar, Kur’an-ı Kerim’in sembolik bilgiler içeren birinci grup ayetlerinin yorumlanmasındaki farklılıklardan ortaya çıkmaktadır. Peygamber’in ölümüyle birlikte bu ayrılıklar başlamış ve farklı mezhepler ve farklı tarikatlarla; İslamiyet inancı günümüze kadar farklı görünümlerle gelebilmiştir.</p>
</body>
</html>
