<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_76"><span class="idebold">ESRARENGİZ BULUT YİNE SAHNEDE</span></h2>

  <p class="normal">Muhammed 6 yaşına kadar annesinin yanında kalmıştır... Doğmadan önce babasını kaybeden Muhammed, 6 yaşındayken de annesini kaybetmesi üzerine, dedesi Abd ül Muttalib onu yanına aldı. Ne var ki 2 yıl sonra dedesini de kaybetti. Bunun üzerine amcası Ebu Talib’in yanına sığındı. Ebu Talib oldukça zengin bir tüccardı. Haşim aşiretinin de reisi konumunda olan amcası Ebu Talib’in yanında, ona çeşitli işlerinde yardımcı olmaya başladı.</p>

  <p class="normal">Peygamberlik vazifesine başladığı yıllarda yaptığı bir konuşmadan, amcasının yanında kaldığı yıllarda koyun çobanlığı da yaptığını anlıyoruz:</p>

  <p class="normal">Kucağında develere yem olarak verilen “arak” adlı bir diken yemişiyle geçmekte olan bir adamı göstererek çevresindekilere şöyle demişti:</p>

  <p class="normal">– <span class="ideitalik">“O siyah yemişlere iyi bakın... Koyun güderken hep bu yemişlerden toplardım...”</span></p>

  <p class="normal">Çevresindekiler hayretle: <span class="ideitalik">“Ey Allah’ın elçisi, demek sen de koyun çobanlığı yaptın”</span> deyince, O da şu cevabı vermiştir:</p>

  <p class="normal">– <span class="ideitalik">“Yaptım ya... Ve koyun çobanlığı yapmamış olan hiç bir peygamber yoktur.”</span></p>

  <p class="normal">Muhammed artık 13 yaşına gelmiştir...</p>

  <p class="normal">Bir gün amcasının ticaret kervanlarından biriyle seyahata çıkar... O’nu çöl güneşinden koruyan bulut yine kendisiyle birlikte kervanı takip etmektedir... Kervan şam yakınlarındaki Bosra’dan geçerken, orada bir münzevi olarak yaşayan Rahip Buhayra da, kervanı takip eden o esrarengiz bulutu görür ve bu işin içinde bir şeyler olabileceğini düşünerek, kervanı durdurur. Kervanı takip eden bulutun, 13 yaşındaki bir çocuğu güneşin kavurucu etkisinden korumakta olduğunu görünce, O’nunla yakından ilgilenmiş ve bu çocuğun asırlardır beklenen <span class="ideitalik">”Ahir Zaman Peygamberi”</span> olabileceğini düşünerek, bu yolculuğun onun için tehlikeli olabileceğini amcasına söylemiş ve çocuğu öldürmek için yol gözleyenler olduğunu, bu yüzden derhal çocuğu güvenli bir yere götürmelerini istemiştir... Amcası da bu münzevinin sözüne uyarak derhal kervanın geriye dönmesi için emir vermiştir.</p>

  <p class="normal">Muhammed 17 yaşına geldiğinde dürüstlüğü ve insanlar üzerindeki pozitif yapıcı etkisi sayesinde güveniler anlamına gelen <span class="ideitalik">“emin”</span> sıfatıyla anılır olmuştu. Pozitif, dinginleştirici etkisi sadece insalar üzerinde değil hayvalar üzerinde bile kendisini gösteriyordu. Hırçınlaşan, ürken develerin yanından geçmesi bile hayvanları bir anda sakinleştirmeye yetiyordu...</p>
</body>
</html>
