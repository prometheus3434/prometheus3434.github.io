<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_42"><span class="idebold">TANRI’NIN OĞLU DÜNYADA</span></h2>

  <p class="normal">... Ve sonunda sadece çok özel bazı inisiye kahinler tarafından bilinen bir bölgede, beklenen <span class="ideitalik">“göksel varlık”</span> çok özel şartlar içinde dünyaya geldi... Bu bölge yıllarca büyük bir sır olarak saklandı... Hatta öylesine saklandı ki, bugün bile İsa’nın doğum yeri tartışmalıdır. “Matta’nın incili”nde İsa’nın doğum yeri olarak Yahudiye ülkesine bağlı Beytlehem kasabası gösterilir. (MATTA Bab: 2/1-6), Luka’ya göre olan incil’de ise bu bilgiye küçük bir ayrıntı daha ilave edilmiştir... Luka’ya göre olan incil’de Meryem’in Galile’ye bağlı Nasıra Kasabası’ndan, Yahudiye’ye bağlı Beytlehem’e kocası Yusuf ile gittiğini ve doğumun burada olduğu söylenir. (LUKA Bab: 2/1-7)</p>

  <p class="normal">Ezoterik kayıtlar da bunu doğrulamaktadır. Çünkü gerçekten de İsa Peygamber’in annesinin, Eseniler soyundan gelme Galileli bir ailenin çocuğu olduğu bilinmektedir. Ancak ezoterik kayıtların teyid ettiği bir başka gerçek daha vardır: İsa Peygamber’in babası Yusuf değildir... Ezoterik bilgilerde karşımıza çıkan bu hususu Kur’an-ı Kerim de de görmekteyiz:</p>

  <p class="normal">“Meryem: ‘Rabbim! Bana bir insan dokunmamışken nasıl çocuğum olabilir?’ demişti. Melekler şöyle dediler: ‘Allah dilediğini böyle yaratır. Bir işin olmasını dilerse ona ol der ve olur.” (Ali imran 3/47)</p>

  <p class="normal">Yine bir başka ayette:</p>

  <p class="normal">“Allah’ın katında İsa’nın durumu kendisini topraktan yaratıp sonra ‘ol’ demesiyle olmuş olan Adem’in durumu gibidir.” (Ali imran 3/59)</p>

  <p class="normal">Aynı konu, Türkiye’de gerçekleştirilen ve dinler tarihinin gizli yönleriyle ilgili çok önemli bilgiler veren bir ruhsal irtibat celsesinde şöyle ifade edilmiştir:</p>

  <p class="normal"><span class="ideitalik">“Kendisini İsa olarak tanıtan varlık, ‘Evrensel idare Mekanizması’nın bir unsuru idi. Bağlı bulunmuş olduğu sistemin kendisine yönelttiği vazifeyi yerine getirmek üzere, gene kendi seçmiş olduğu bir vasıta ile ve kanallar ile yeryüzüne inmiştir. Bu yüzden siz İsa’yı babasız olarak bilirsiniz.”</span> (Sadıklar Planı)</p>

  <p class="normal">Konuyu biraz daha açalım...</p>

  <p class="normal">Galaktik Uygarlığa ait varlıkların, <span class="ideitalik">“Tanrıoğulları”</span> ya da <span class="ideitalik">“Yılanoğulları”</span> olarak adlandırıldıklarını ve İsa Peygamber’in de <span class="ideitalik">“Tanrı’nın oğlu”</span> olarak nitelendirilmesinin ardında yatan gerçeğin, bu bilgiye dayanmış olduğundan daha önceki bölümümüzde bahsetmiştik. “Evrensel idare Mekanizması”na bağlı çalışan <span class="ideitalik">“Galaktik Uygarlıklar”</span>ın temsilcilerinden biri olan ve dünyamızda İsa Peygamber olarak tanınan bu ileri seviyeli varlığın, kendine özgü bir bedensel yapıya ihtiyacı vardı. Sergileyeceği vazifesini başka türlü yani sıradan bir beden içinde gerçekleştirebilmesi mümkün değildi.</p>

  <p class="normal">Genellikle dünyaya doğan vazifeliler ve peygamberler dünyasal bir anne ve babadan oluşan bir beden kullanmışlardır. Çoğunluk böyledir. Bu nedenle de, ne kadar yüksek seviyeli bir kökene sahip olsalar da, zaman zaman bir takım dünyasal zaaf ve hataların içine düşmekten kendilerini koruyamamışlardır. Ancak İsa peygamber insanlara “Altın Çağ”ın insanının nasıl olacağını bizzat yaşayarak gösterebilmek için kendi ruhsal potansiyalini olduğu gibi yansıtabilecek nitelikte özel bir bedene de ihtiyacı vardı.</p>

  <p class="normal">“Göklerden gelen bir ruh için doğum ölüm demektir...” Binlerce yıl önce söylenmiş olan bu söz, birkaç gerçeği birden içinde saklar. Burada bizi ilgilendiren yönü, geniş bir bir potansiyele sahip ileri seviyeli bir ruh varlığının bedenlenmede gösterdiği zorluklardır. Bunların da başında <span class="ideitalik">“unutma mekanizması”</span> gelir. Bağlanmış olduğu bedenin kapasitesinin yetersizliğinden dolayı, gelen tüm varlıklar geçmişini unutarak doğarlar. Bu peygamberler için de geçerlidir... Nitekim Musa ve Muhammed Peygamber’de bunu çok açık bir şekilde görürüz. Her ikisi de yaşadıkları <span class="ideitalik">“miraçta”</span> kendilerinin asıl yüzlerini görebilmişler ve hangi amaçla dünyaya gönderilmiş olduklarını ancak bu şekilde farkedebilmişlerdir.</p>

  <p class="normal">İsa’da ise durum biraz farklıdır... O vazifesinin icaplarından ötürü, geçmişini tamamiyle unutmaması ve ruhsal potansiyelinin tamamını olmasa bile, hiç değilse büyük bir kısmını bedenli yaşamında kullanması gerekiyordu... Görevi bu şekilde tanzim edilmişti... Çünkü o, tam anlamıyla örnek bir insan, bir numune olarak yeryüzüne indirilmiştir. Yaşamının hiç bir anı normal bir insan olarak geçmemiştir. Baştan sona “tam şuurlu” diyebileceğimiz bir tarzda yaşamını sürdürmüştür. Onun bir din kurmak gibi bir düşüncesi de yoktu... Zaten o, arkasında hiç bir yazılı kitap bırakmamıştır. Şu anda mevcut bulunan Hristiyanlıkla, İsa’nın hiç ama hiç ilgisi ve alakası yoktur. Şu anki Hristiyanlık tamamiyle Pavlus’un dinidir... Bu meseleleri çok iyi ayırdetmek gerekir. Aksi takdirde İsa’nın gerçek mahiyeti anlaşılamaz.</p>

  <p class="normal">Bütün bu sözlerimizden sonra, <span class="ideitalik">“ne demek yani, bizim peygamberimizden daha mı üstündü?... Yoksa İsa propogandası mı yapıyorsun kardeşim...”</span> diye düşünenler çıkabilir... Hemen söyleyelim: Bu üstünlük ya da alçaklık meselesi değildir... Bu tamamiyle görülecek vazifenin gerçekleştirilmesi için gerekli olan bir şarttan ibaret olan, küçük bir ayrıntıdır. “Evrensel idare Mekanizması”na bağlı büyük bir hiyerarşi içinde görev yapan hepsi kozmik kökenli vazifeli varlıklardır... Kimin biraz daha üstten kimen biraz daha alttan gelmiş olması değil, asıl önemli olan; hepsinin de belli bir “ana plan” çerçeveside belli bir vazifeyle bu dünyaya doğmuş olmalarıdır.</p>
</body>
</html>
