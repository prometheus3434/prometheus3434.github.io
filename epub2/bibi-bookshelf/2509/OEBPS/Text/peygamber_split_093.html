<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_92">EZOTERİK BİLGİLER IŞIĞINDA;<br class="chapter" />
  KUR’AN-I KERİM’DEKİ<br class="chapter" />
  TEMEL SEMBOLLER VE TEMEL KAVRAMLAR:</h2>

  <p class="normal">1– Tek Tanrı ve Allah İnancı, 2– Melekler, Cebrail ve Evrensel İdare Mekanizması, 3– Ahiret Hayatı, Cennet - Cehennem, 4– Kıyamet, 5– Miraç, 6– Hac, 7– Kurban, 8– Namaz, 9– İnsanın Gelişimi, Din ve İbadet...</p>

  <p class="normal">Kur’an-ı Kerim’de geçen bu kavram ve semboller, İslamiyet’in en temel yapı taşları olmakla birlikte, maalesef yukarıda açıklamaya çalıştığımız sebeplerden dolayı, bu konular hakkında yeterli açıklamalar kamuoyumuza dini otoritelerce yapılamamıştır.</p>

  <p class="normal">Şimdi sırasıyla bunların ezoterik anlamlarını, birlikte ele alalım... Ve İslamiyet’in temel taşlarından olan bu kavramların ne kadar gerçeğinden uzaklaştırılmış bir şekilde toplumumuza dayatıldığını hep birlikte görelim...</p>

  <p class="normal"><span class="idebold">1- Tek Tanrı ve Allah İnancı</span></p>

  <p class="normal">Tek Tanrı inancı her ne kadar ilk kez Musa Peygamber ile birlikte insanlara aktarılmıştır dense de, bunun böyle olmadığını ve ilk <span class="ideitalik">“Tek Tanrı”</span> inancının onbinlerce yıl öncesine dayanan Eski Mu Dini’nden beri mevcut olduğu ve daha sonra eski Mısır mabetlerinde Amon-Ra rahiplerince yaşatılmaya devam ettiği, bu gün artık kesin olarak ortaya çıkmış durumdadır. Nitekim Mısır mabetlerinde eğitilen Musa’nın da bu bilgiyi oradan aldığı bilinmektedir...</p>

  <p class="normal">Son din olma özelliğiyle kuşkusuz, İslamiyet’in de temeli bu esasa dayalıdır. <span class="ideitalik">“Tek Tanrı”</span> inancı İslamiyet’in en başta gelen kavramlarından biridir. Ancak ne var ki, <span class="ideitalik">“Tek Tanrı”</span> ve <span class="ideitalik">“Yaratan”</span> kavramları günümüzde o ilk halinden bir hayli çarptırılmış durumda insanların inaçlarında yaşamaya devam etmektedir... Günümüzdeki en büyük yanılgı <span class="ideitalik">“Kaaddir-i Mutlak Yaratan”</span> ile <span class="ideitalik">“Allah”</span> kavramlarının birbirlerine karıştırılması olmuştur...</p>

  <p class="normal">Konuyu felsefi ve dini literatürdaki anlamları ile açmaya çalışalım...</p>

  <p class="normal"><span class="ideitalik">“Kaadir-i Mutlak Yaratan”</span>, ilk yaratılışı meydana getiren kudrettir. Hiç bir zaman ve hiç bir şekilde anlayamayacağımız, <span class="ideitalik">“yoktan varedelişin”</span> sahibidir... Bu ilk yaratılıştan itibaren yani <span class="ideitalik">“Tek Olan”</span>ın kendisini tezahür ettirmesi ile birlikte dört farklı enerjinin ortaya çıktığı ifade edilmektedir. Bu enerjiler: 1– Ruh Enerjisi, 2– Madde Enerjisi, 3– Zaman Enerjisi, 4– Hayat Enerjisi’dir... Bu enerjiler Evrenin temel yapı taşlarıdır.</p>

  <p class="normal">İşte bu noktadan itibaren meydana getirilen tüm varoluşlar mevcut varlıklara aittir. Bu varlıkların içinde en önemli fonksiyon kuşkusuz ki Ruhsal Enerji’ye düşmüştür... Maddi kainatın kurulması ve oluşturulması başlı başına “Ruh Enerjisi”nin diğer enerjilerle birlikte oluşturduğu iletişimin eseridir... Ancak bu yoktan varetme değil, varolan temel enerjilerin birbirleriyle birlikte gerçekleştirdikleri bir oluşumdur...</p>

  <p class="normal">Biz varlık olmamız sebebiyle hiç bir zaman ve hiç bir şekilde yokluğu anlayabilmemiz mümkün olamayacaktır. <span class="ideitalik">“Varlık yokluğu bilemez...”</span> Bu ezoterik öğretilerin en temel kavramlarından biridir. Kendi kendinize bunun denemesini yapabilirsiniz... Göreceksiniz ki, <span class="ideitalik">“yokluk”</span> diye bir kavram bizlerde yoktur... Bizler yokluğun nasıl bir şey olduğunu asla anlayamayız... Bu yüzden, yoktan yaratılışın da, nasıl bir şey olduğu bizler için meçhul kalmaktadır.</p>

  <p class="normal">Eğer günümüzde <span class="ideitalik">“Tasavvuf”</span> ve <span class="ideitalik">“Sufizm”</span> bizlere unutturulmamış olsaydı, bizim bunları yeni baştan anlatmamıza gerek kalmayacaktı... Ancak ne yazık ki, <span class="ideitalik">“Tasavvuf”</span> ile ilgili son derece önemli meseleler toplumumuza tamamen unutturulmuş durumdadır.</p>

  <p class="normal">Konuyu çok fazla felsefi boyuta çekmeden irdelemeye devam edelim...</p>

  <p class="normal">Kur’an-ı Kerim, <span class="ideitalik">“Kaadir-i Mutlak Yaratan</span>”ın insanlara dikte ettirtdiği sözler değildir. Bu maalesef insanlara yanlış aktarılmış bilgilerden biridir.</p>

  <p class="normal">Yine son derece yanlış anlaşılan <span class="ideitalik">“Allah”</span> kavramına gelince... Az önce <span class="ideitalik">“Kaadir-i Mutlak Yaradan”</span> kavramıyla <span class="ideitalik">“Allah”</span> kavramlarının birbirine karıştırıldığından söz etmiştik... Peki o halde Kur’an’da ifade edilen <span class="ideitalik">“Allah”</span> kavramından anlaşılması gereken nedir?</p>

  <p class="normal"><span class="ideitalik">“Allah”</span>: Evrensel idare Mekanizması’nın bir unsurudur. Allah Kur’an’da “Alemlerin Rabbi” olarak ifade edilmiştir. Yani Alemlerin görüp ve gözeticisidir. İdarecesidir. Daha açık söylemek gerekirse “Allah” olarak Kur’an’da geçen bir varlıktır. Kaadir-i Mutlak anlamda ilk yaratılışı meydana getiren değildir...</p>

  <p class="normal">Bu meselenin anlaşılabilesi için önce Evrensel idare Mekanizması ne demektir, bunu ruhsal tebliğler ve ezoterik bilgiler ışığında açıklığa kavuşturmaya çalışalım...</p>

  <p class="normal"><span class="idebold">2– Melekler, Cebrail ve “Evrensel idare Mekanizması”</span></p>

  <p class="normal">Dünya üzerindeki tüm dinler ya Tufan Öncesi Atlantis ve Mu Kültürleri’nden ya da “Kozmik Ruhsal irtibatlar”dan kaynaklanmıştır. Bazen her iki unsurun bir arada bulunduğu dini sistemler de vardır. Ancak hepsinin ortak özelliği, köken olarak “Sirius Kültürü”ne bağlı olmalarıdır. Bu bilgi bir zamanlar sadece inisiyatik mabetlerde eğitilen rahiplere aktarılırdı. Daha sonra insanlığın aşamalı aşağıya inişi süresince ve özellikle de son 2000 yıldır geniş halk kitlelerinden tamamiyle gizli tutulmuş bir bilgidir. Hatta o denli gizli tutulmuştur ki, dini eğitim sistemlerinin kendi kutsal kitaplarında bile, bu tamamen gizlenmiştir. Sirius Kültürü hakkında, Kur’an-ı Kerim’de sadece iki Sure’de toplam birkaç ayetle üstü son derece kapalı atıflarda bulunulmuştur. Bunun haricinde hiç bir bilgi verilmemiştir.</p>

  <p class="normal"><span class="ideitalik">“Göğe ve gece ortaya çıkana and olsun. Gece ortaya çıkanın ne olduğunu sen bilir misin? O, ışığı ile karanlığı delen yıldızdır. Üzerinde gözetici olmayan kimse yoktur.”</span> (TARIK, 86/1-4)</p>

  <p class="normal">Üzerinde gözetici olmayan kimse yoktur demek, o kozmik kürenin üzerinde yaşayan varlıkların tamamı <span class="ideitalik">“gözetici varlıklar”</span>dır demektir. Üzerinde <span class="ideitalik">“gözetici varlıkların”</span> yaşadığı açıkça ifade edilen bu yıldız “Sirius Yıldızı”dır. Bu yıldızın Sirius Yıldızı olduğu Sure’nin isminden de kolaylıkla anlaşılmaktadır. Çünkü bugünkü Astronomi Bilimi’nin “Sirius Yıldızı” olarak isimlendirdiği yıldız, o devirde <span class="ideitalik">“Tarık Yıldızı”</span> olarak isimlendirilmişti. Yine aynı Surenin 8. ve 9. ayetlerinde <span class="ideitalik">“gizliliklerin ortaya çıkacağı”</span> günden bahsetmesi de, hali hazırda pekçok şeyin gizli tutulduğunun en açık göstergesidir.</p>

  <p class="normal">Şimdiye kadar çok az kişi tarafından bilinen bu gerçek, inisiyatik sırları semboller ve hikayeleştirilmiş meseller tarzıda aktaran mitolojilerde de kendini gösterir. Örneğin, Roma Mitolojisi’nde “Romüs” ve “Romülüs” kardeşleri emziren kurtla, Türk Mitolojisi’ndeki “Gök - Kurt” ve “Gök - Kurt”tan Türeyiş Efsaneleri, bu sırrı anlatan sembollerdir. (Ayrıntılı bilgi için Bknz: G.S.Ö. Sy: 113-140)</p>

  <p class="normal">Sirius Yıldızı’nın bulunduğu takım yıldızının günümüzde de “Büyük Köpek Takım Yıldızı” olarak isimlendirilmiş olması boş ve anlamsız bir tesadüf değildir. Eski Mısır Kültürü de dahil olmak üzere, tüm inisiyatik metinlerde, Sirius’un sembolü olarak <span class="ideitalik">“kurt”</span> ya da <span class="ideitalik">“dik kulaklı siyah köpek”</span> kullanılmıştır. Bu ve bunlara benzer diğer ülkelerin mitolojileri incelendiği taktirde, bu gerçek tüm açıklığıyla ortaya çıkmaktadır. Ancak yukarıda da söylemiş olduğumuz gibi bu sır, özellikle 2000 yıldır gizli tutulmaktadır. Artık insanlığın aşağıya inişten, yukarıya çıkışı başlamak üzere olduğu için, bu sırrın da hiç değilse araştıran ve okuyan çevre tarafından bilinmesinin zamanının geldiğine inandığımız için burada açıkça ifade etmekte bir sakınca görmüyoruz.</p>

  <p class="normal"><span class="idebold">Sirius, bizim güneş sistemimiz gibi daha birçok güneş sisteminin içinde yaşayan varlıkları eğitmIŞ, görüp, gözetmiş vazifeli bir sistem olarak fonksiyon gören varlıkların bulunduğu kozmik yönetici bir mekanizmadır...</span> Bu kozmik yönetici mekanizmanın varlıkları çok ender olmakla birlikte zaman zaman bazı vazifelilerini enkarne etmek suretiyle Dünyamız’a göndermişlerdir. İşte bunlardan bir tanesi de Muhammed Peygamber’dir.</p>

  <p class="normal">Kur’an-ı Kerim’de Muhammed Peygamber’den bahseden bazı ayetlerde ona <span class="ideitalik">“sevgilim”</span> olarak hitap edildiği görülür. Bu söz O’nun bağlı bulunmuş olduğu kültürün hiyerarşik sistemindeki seviyesinin sembolik ifadesidir... Daha açık söylemek gerekirse, bu söz; O’nun Dünyamız’a doğmadan önceki zamanlar süresince yapmış olduğu, işlerin ve vazifelerin sonucunda ulaşmış olduğu bir “safhanın” sembolüdür. Çok daha basitleştirerek anlatacak olursak, <span class="ideitalik">“sevgili”</span> sözü bir nevi kendisiyle alakalı bir rütbe gibi de anlaşılabilir. Yani <span class="ideitalik">“ben albay falan”</span>, ya da <span class="ideitalik">“genel müdür yardımcısı filan”</span>, der gibi, bir ifade biçimidir...</p>

  <p class="normal">Muhammed adıyla tanıdığımız bu varlığın Dünyamız’daki vazifesine hazırlığı iki safhada olmuştur. İlk planlarını, ilk projelerini Sirius’dayken hazırlamış ve Dünya’ya geldikten sonra oluşturacağı sistemi orada tanzim etmiştir. Hazırlamış olduğu bu dosyaları daha sonra dünyayı yakından takip eden ve dünyanın içinde bulunduğu şartları yakından inceleyen “Satürn Bilgeleri” ile tetkik etmIŞ, gözden geçirmiştir. Dünya’nın yaklaşık 28.000 yıllık bir dönemini içeren <span class="ideitalik">“akaşik</span>” kayıtları, “Satürn Bilgeleri” ile birlikte tetkik etmişler ve Dünya üzerinde yaşayan varlıkların o güne kadar geçirmiş oldukları enkarnasyonları büyük bir titizlikle incelemişlerdir...</p>

  <p class="normal">Bu incelemeden sonra Sirius’da hazırladığı planının bazı bölümlerini onların önerileri doğrultusunda yeniden elden geçirmiş ve birtakım değişiklikler yapmak gerektiğini görmüştür. En son olarak da bu öğretinin hangi yolla, nasıl bir metot kullanılarak insanlara nakledileceğine karar verildi. Bu, vahiy mekanizmasıydı. Yani ruhsal tebliğ mekanizması... Daha önce farklı metotlar denenmişti. Şimdi ise bu yol denenecekti... Siriyusyen kökenli bilgiler insanlara uygun semboller kullanılarak postacılık vazifesini görecek bir varlıkla, zamanı geldiğinde Muhammed’e medyomsal kanalla “Evrensel idare Mekanizması”nın kontrolünde aktarılmaya başlanacaktı. Yani vahyin belli bir bölümü çok önceden hazırlanarak tesbit edilen Siriusyen bilgilere dayanır. Bu aktarımda postacılık yapan varlık Kur’an-ı Kerim’de Cebrail olarak isimlendirilmiştir.</p>

  <p class="normal">Hira Dağı’nda ilk kez Cebrail ile karşılaştığında geçmişi tamamen unuttuğu için gerek kendi kimliğiyle ilgili, gerekse de Cebrail’in gerçek kimliğini yeniden hatırlayıncaya kadar belli bir uyum sağlama süreci geçirmek zorunda kalmıştı. Ancak yörede bulunan Yahudi Kabalistleri, bazı Hristiyan rahipleri ve Sabiiler gibi bir takım ezoterik gruplar belirli derecelerde durumun farkındaydılar. Fakat bu sırrı bilenler, kesinlikle hiç bir şekilde bu bilgileri dışarıya sızdırmadılar...</p>

  <p class="normal">Bu gruplardan bazıları Peygamber’e geçmiş kökenini hatırlamada yardımcı da olmuşlardır. Özellikle Hatice’nin akrabası Varaka, bu konuda kayıtlara geçenlerden sadece bir tanesidir.</p>

  <p class="normal">Cebrail’in O’na <span class="ideitalik">“Oku”</span> demesi, doğmadan önce hazırlanan bilgileri yeniden okumaya başlaması anlamındadır. Cebrail’in O’na dokunmasıyla birlikte zaten binbir güçlükle kurulan ruh beden ilişkisi derhal serbestleşmiş ve astral çıkışla, gelmiş olduğu plandaki hazırladığı bilgilerle karşı karşıya gelmiştir. O ana kadar bunları unutmuş bir halde yaşadığı için büyük bir şaşkınlık içinde kalmıştır. Hatta <span class="ideitalik">“acaba yanılıyor muyum?...”</span> <span class="ideitalik">“Yoksa bütün bunlar bir halisünasyon mu?”</span> diye ilk başta tereddüt göstermesi bu açıdan son derece doğaldır. Zaten belli bir süre bunlardan tam olarak emin olamamıştır.</p>

  <p class="normal">Önceden hazırlanan ve daha sonra Peygamber’e medyomsal yollarla Cebrail tarafından aktarılan metinler son derece ağır bir sembolizm örtüsüyle şifrelendirilmiş olduğundan anlaşılması bir hayli zordur. Bir başka zorluk da, metinlerin belirli bir lineer akışı takip etmemesidir. Yani öyle ayetler vardır ki, onlar en başta olmalıdır. Ve yine öyle ayetler vardır ki, ortalarda başka ayetlerin yanına getirilse, çok daha kolay bir anlam çıkartabilmek mümkün olur. Ancak Kur’an ayetleri böyle aktarılmamıştır. Çünkü küresel bir mantık vardır. Linner tek boyutlu bir mantıkla hazırlanmamıştır. Bu özelliğinden dolayı Kur’an metinlerinin anlaşılabilmesi için ayrıca bir çaba gerekir... Belli ki kolayca anlaşılması istenmemiştir.</p>

  <p class="normal">Nasıl ki, ilk hazırlanan dosyalarda “Satürn Bilgeleri” ile görüşüldükten sonra bazı değişiklikler gerekli olmuşsa, Peygamber Dünya’ya doğduktan sonra da, dosyalarda yeni değişikliklerin yapılması zarureti ortaya çıkmıştır. Dolayısıyla önceden hazırlanan metinlerin tamamı aktarılmamıştır. Bazı bölümler son anda çıkartılmıştır. Bunun en büyük delili bazı Kur’an ayetlerinin başlarında bulunan: “Elif”, “Lam”, “Mim”, “Ta”, “Sin”, “Ha” gibi kodlardır. Ezoterik bilgilere göre bu kodlar, asıl kitapta bulunan fakat son anda verilmesi uygun görülmeyen ayetlerin kodlarıdır. Bu görüş, Kur’an-ı Kerim’in şuara Suresi’nin hemen başındaki ayetlerde de açıkça anlatılmıştır: <span class="idebold">“1. Ta, Sin, Mim. 2. Bunlar apaçık Kitab’ın ayetleridir.”</span></p>

  <p class="normal">Görüldüğü gibi, yukarıda anlatmaya çalıştığımız mesele Kur’an-ı Kerim’de tek bir cümleyle açıklanmış durumdadır.</p>

  <p class="normal">Son anda alınan bir kararla bazı bilgilerin çıkartılmış olması oldukça önemlidir. Demek ki bu bilgiler insanlığa daha sonra verilecektir sonucu çıkar. Hemen belirtelim ki, kulaktan dolma edinilen dini bilgilerimizdeki, Kur’an’dan başka artık insanlara hiç bir bilgi verilmeyecektir anlayışının hiç bir geçerliliği yoktur. Bu, sonsuza bir son yakıştırmaya benzer. Ancak dinsel bir motif ve görünüm altında yeni bir bilgi verilmeyeceği doğrudur. Çünkü din devri Muhammed Peygamber ile birlikte tamamlanmıştır. O son peygamber ve getirdiği de Dünya’nın göreceği son dindir... Fakat dünyanın göreceği son bilgi değildir. Bu bakımdan Kur’an insanlığın topluca kurtuluşunu sağlayabilecek bir kitap değildir. Böyle bir iddiası da zaten hiç bir zaman olmamıştır. Bu yanlış anlayış, Kur’an’ın indirilişinden yüzyıllarca sonra insanların ileri sürdüğü bir tahminden ibarettir. Eğer insanlığın topluca kurtuluşunu sağlayacak bir kitaptan bahsedilecek olursa; o, büyük bir ihtimalle Peygamber’in ilk hazırladığı ve Kur’an-ı Kerim’in de “apaçık kitap” olarak isimlendirdiği o ilk bilgilerdir diyebiliriz. Ancak o <span class="ideitalik">“asıl kitabın”</span> tamamının insanlara aktarılmadığı kesinlikle unutulmamalıdır. Belki de ilk hazırlık bütün insanlığın kurtuluşuna yönelik yapıldıysa da, sonradan bilemediğimiz sebeplerden dolayı bundan vazgeçildi... Bu konu ile ilgili daha ayrıntılı bilgilere ne yazık ki, ezoterik bilgilerde de ulaşamıyoruz.</p>

  <p class="normal"><span class="idebold">Kur’an-ı Kerim’in Oluşması:</span></p>

  <p class="normal">Kur’an-ı Kerim Dünya’ya indirilirken, önceden hazırlanmış olan metinler Siriuslular’ın gözetiminde, Cebrail tarafından Muhammad Peygamber’e aktarıldı ve bunları Peygamber de söze dökerek dile getirdi. Bunun haricinde <span class="ideitalik">“Evrensel idare Mekanizması”</span>nın bazı unsurlarının, o an gelişen durumlara uygun araya girişleri olmuştur. Ayrıca, Cebrail de kendi yetkisi dahilinde bazı araya girişler yapmak suretiyle, bir takım ayetler aktarmıştır.</p>

  <p class="normal">Görüldüğü gibi üç tip işleyiş söz konusudur. Ayrıntılarına az sonra gireceğiz...</p>

  <p class="normal">Bütün bu faaliyetler “Evrensel idare Mekanizması”nın isteği doğrultusunda gerçekleştirilmiştir. Yani daha basit bir cümleyle ifade etmek gerekirse: <span class="idebold">Bu faaliyet “Evrensel idare Mekanizması”nın “Sirius Kültürü”nü bu işe vazifelendirmesi doğrultusunda gerçekleştirilmiştir.</span></p>

  <p class="normal">Bu vazifelendirme, onbinlerce yıldır süre getirilen bir faaliyetin sonucuydu. “Siriusyen Kültür”ün dünyamız üzerindeki eğitim ve öğretim işi halen devam etmektedir. Görülüyor ki, <span class="ideitalik">“kıyamete”</span> kadar da devam edecek... Hatta kıyametten sonra insanlığın yukarı çıkışı tamamlanıncaya kadar da, bu kültürün görüp ve gözeticiliği üzerimizde devam edeceği tahmin edilmektedir...</p>

  <p class="normal">İşte <span class="ideitalik">“kıyamet”</span>te yani gizli bilgilerin ortaya çıkarak şuurların açıldığı ve böylelikle gerçeklerin tüm insanlık tarafından farkedildiği günlerde, şimdi burada dile getirdiğimiz bazı gerçekler tüm açıklığıyla herkes tarafından anlaşılacaktır. Bu satırları unutmayın... Göreceksiniz...</p>

  <p class="normal">Belki bu kadar kesin ve net nasıl iddia ediyorsunuz diye düşünen okurlarımız çıkabilir. Hemen söyleyelim... Bunu biz iddia etmiyoruz. Bu onbinlerce yıldır ezoterik öğretilerde bilinen bir gerçektir ve o ezoterik bilgiler şimdiye kadar ne dediyse hep onlar ortaya çıkmıştır.</p>

  <p class="normal">Evren’de büyük bir hiyerarşik düzen olduğu çok eski çağlardan beri bilinmektedir. Hatta eski çağlarda bu konu çok daha açık bir şekilde insanların anlayışlarında yer etmiş durumdaydı. Aşağıya inişin doğal bir sonucu olarak, zamanla bu bilgiler unutuldu...</p>

  <p class="normal">Yeri gelmişken şunu da hatırlatalım ki, Dünya insanlığının ruhsal gelişimini düzenleyen “Sirius Kültürü”nün haricinde fizik kainatta onlara benzer sayısız kültür odakları mevcuttur. Onların yerine bir başkası da, bu işle “Evrensel idare Mekanizması” tarafından görevlendirilebilirdi... Demek ki, dünyamız için onlar uygun görüldü. Hiç değilse bu devre için...</p>

  <p class="normal">Yakın bir gelecekte yeniden hatırlanmaya başlayacak bu gerçekle ilgili önemli bir noktayı daha, şimdiden hiç değilse siz değerli okurlarımıza aktarmak istiyoruz:</p>

  <p class="normal">Söz konusu kültürler, ruhsal gelişmişlik düzeyleri bakımından bizlerden çok daha ileri seviyeli varlıklardan oluşmaktadır. Onların bilgilendirme faaliyeti ile bizler nasıl daha ileri bir seviyeye doğru ilerleyebiliyorsak, onlar da bu faaliyetleriyle kendi gelişimlerine hizmet etmeye devam ediyorlar... İşte konun bu yönü çok önemlidir.</p>

  <p class="normal">Hani hep sorulan bir soru vardır. Genellikle de bu soruyu hiç bir şekilde araştırma yapmayan ve sadece kulaktan dolma dini inancı olanlar sorarlar: <span class="ideitalik">“Ne demek yani Allah’ın gücü yetmiyor mu da bu işleri ‘Ruhsal idare Mekanizması’ adını verdiğiniz görevlilere yaptırıyor?”</span> diye... İşte yukarıda ifade ettiğimiz karşılıklı gelişim meselesi, bu sorunun cevabıdır. Burada güç yetip yetmeme meselesi diye bir şey yoktur. Burada, <span class="idebold">“karşılıklı ruhsal gelişim sürecine hizmet etmek”</span> gibi evrensel bir görev vardır. Yani Yukarısı aşağısını geliştirirken, aşağısının geliştirilmesi için yapılan bu faaliyetler de “Yukarısı”nı geliştirmekte, yeni vazifelere hazırlamaktadır. Görüldüğü gibi bir taşla iki kuş birden vurulmuş oluyor... Bu incelik anlaşıldığı andan itibaren, <span class="ideitalik">“Allah’ın gücü yetmiyor muydu?”</span> sorusu anlamını yitirir.</p>

  <p class="normal">Gelelim Kur’an-ı Kerim’in yine konumuzla ilgili bir başka özelliğine...</p>
</body>
</html>
