<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_28"><span class="idebold">ELOHİM – İEVE (YEHOVA)</span></h2>

  <p class="normal">Musa Öğretisi’nin ve Tevrat’ın temeli Elohim’e ve Yehova’ya dayanır. Bu semboller anlaşılmadan Tevrat’ın sırları anlaşılamaz. Çünkü Musa’nın peygamberliği ve gördüğü fonksiyon “Elohim ve Yehova’nın Sırları”nın içinde gizlenmiştir...</p>

  <p class="normal">Musa da diğer peygamberlerin yaptığı gibi sırları üstü örtülü ve kapalı bir şekilde aktarmıştır. Zaten peygamberlik vazifesinin kendisine bildirildi ve ilk vahyin kendisine aktarıldığı Serbal Kayalıkları’ndaki mağradan, en son vahyine kadar bilginin nasıl verileceği ve insanlara nasıl aktarılacağı konusunda yönlendirilmiştir. Bazen aynen aldığı vahyi aktarmış bazen de aldığı bilgileri kendi derleyerek vermiştir. Bu aktarımları da Tevrat’ın ilk 5 bölümünü oluşturur. Tevrat’ın diğer bölümleri kendisinin dışındakilerce kaleme alındığından bahsetmiştik. Tevrat bu iki özelliğiyle Kur’an-ı Kerim’den farklılık gösterir. Muhammed Peygamber vahiy kanalından aldığı bilgileri aktarmış ve bu aktarımlar daha sonra başkaları tarafından kaleme alınarak Kur’an-ı Kerim oluşmuştur. Kur’an-ı Kerim tamamıyla vahiy kanalıyla alınan medyomsal bir irtibattır. Muhammed Peygamber’in transa girerek aldığı vahiyle, kendi düşünceleri birbirinden ayrılmıştır. Kendi düşünceleri hadisler adı altında toplanmış ve Kur’an-ı Kerim’e dahil edilmemiştir.</p>

  <p class="normal">Musa Peygamber’in Yehova’dan tebliğler aldığı ve onun emirlerini yerine getirdiğinden Tevrat’ta söz edildiğini görüyoruz.</p>

  <p class="normal"><span class="idebold">Peki Yehova Yaratan mıdır?</span></p>

  <p class="normal">Tasavvufu birazcık, şöyle üstün körü inceleyen biri bile, Yaradan ile irtibata girmenin, O’nunla bir varlıkla konuşur gibi konuşmanın imkansızılığını bilmektedir. Peki o halde Musa Peygamber kimden tebliğ alıyordu? Kiminle konuşuyordu? Serbal Kayalıkları’nda onunla irtibata giren kim ya da kimlerdi?...</p>

  <p class="normal">Musa buna açık bir cevap veriyor ve Yehova ile görüştüğünü ifade ediyor. O halde öncelikle bu meseleyi açmaya çalışalım...</p>

  <p class="normal">Eski inisiyatik öğretiler ve kutsal kitaplar, ezoterik bilgiler ışığında incelenecek olursa, insanın meydana getirilişinin iki safhalı olduğu görülür. Birincisi: <span class="ideitalik">“Galaktik insan”</span>, ikincisi ise <span class="ideitalik">“Yeryüzü insanı”</span>dır. Galaktik insan, bir zamanlar yeryüzünde <span class="ideitalik">“Altın Çağı”</span>nı meydana getirmiş olan varlıklara verilen bir isimdir. Yeryüzü insanının söz konusu edilen <span class="ideitalik">“Galaktik insan” i</span>le çok uzaktan bir akrabalığı vardır.</p>

  <p class="normal">Yeryüzü insanı’nın ilki olarak, Kutsal Kitaplar “Adem”den bahsederler. Tevrat’ın ibranice metninde Adem ismiyle ilintili olarak, evrensel sıfatı da yer almaktadır. Dikkatlice incelenirse, Adem’in göksel insanlık ailesi ile olan irtibatı derhal anlaşılabilir. Hatta bununla da kalmaz, Tevrat iki farklı ademden söz eder...</p>

  <p class="normal">Birincisi : <span class="idebold">Elohim’in yarattığı insan...</span></p>

  <p class="normal"><span class="idebold">İ</span>kincisi : <span class="idebold">Yehova’nın yarattığı insan...</span></p>

  <p class="normal">Burada sözü edilen yaradılış bir imalattır. Yani “Kaadir-i Mutlak Yaradan”ın yaratma fiili değil, yüksek seviyeli ruhsal varlıkların mevcut maddeleri kullanarak meydana getirdikleri bir imalat söz konsudur.</p>

  <p class="normal">Konuyu tüm açıklığıyla ortaya koyabilmek için; Elohim sözcüğünün, öncelikle kelime anlamını ortaya koymakta yarar var. Ünlü ezoterizm araştırıcısı ve okültist Fabre d’Olivet’in <span class="ideitalik">“La Langa Hébraique Restituée”</span> adlı eserinden Elohim isminin hangi kökten türetildiğini ortaya koyabilmek amacıyla bir paragraf aktarmak istiyorum:</p>

  <p class="normal"><span class="ideitalik">“İbraniler ve Kaldeliler tarafından müteal varlığa verilmiş olan isim Aelo’dur. Bu isim, yücelişi, gücü ve genişletici kudreti tasvir eden ve evrensel anlamda Tanrı demek olan Ael kökünden türemiştir. Tanrılar anlamına gelir. Hoa yani “O”, ibranice’de, Kalde lİsanında, Suriye lİsanında, Etiopya lİsanında ve Arapça’da uluhiyetin kutsal isimlerinden biridir...”</span></p>

  <p class="normal">Bunlardan da <span class="ideitalik">“Eloha”</span> türemiştir. <span class="ideitalik">“Elohim”</span> ise <span class="ideitalik">“Eloha”</span>nın çoğuludur. Ve “Tanrılar” anlamına gelir. Yani “Elohalar” anlamında kullanılan bir sözcüktür...</p>

  <p class="normal">Tevrat şu cümleyle başlar:</p>

  <p class="normal"><span class="ideitalik">“Berişim Bara Elohim Ed Aşamin The Ed Aares...”</span></p>

  <p class="normal">Türkçe çevirisi: “Başlangıçta Elohim göğü ve yeri yarattı” anlamına gelir...</p>

  <p class="normal">Evet... Tevrat, daha ilk satırında, bizi büyük bir bilmeceyle karşı karşıya getirir... Bu sözük orijinal metinde Tekvin’in ilk bölümü ile ikinci bölümün ilk üç ayetinde geçer. İkinci bölümün dördüncü ayetinden itibaren Yehova ismiyle karşılaşmaya başlarız.... Tek Tanrı inancı üzerine kurulu olan Tevrat’ın, “Elohim” yani “Tanrılar” anlamına gelen bir sözcükle başlaması; ezoterizmle ilgili bilgisi olmayanları çelişkiye düşürebilir.</p>

  <p class="normal">Bu çelişkiye düşenlerin başında ne ilginçtir ki, bu dini savunanlar gelmiştir... Evet inanılacak gibi değil ama gerçek böyledir... Bunun en büyük kanıtı Kitabı Mukaddes şirketi”nce basılan <span class="ideitalik">“Eski ve Yeni Ahit – Kitabı Mukaddes”</span> adıyla yayınladıklarıı metinlerde kendini gösterir.</p>

  <p class="normal"><span class="ideitalik">“Başlangıçta Elohim göğü ve yeri yarattı”</span> diye Tevrat’ın başlamasına rağmen, onların tercümesi şöyledir:</p>

  <p class="normal"><span class="ideitalik">“Başlangıçta Allah gökleri ve yeri yarattı...”</span></p>

  <p class="normal">Farklı anlamları bünyesinde barındıran “Yehova” ve “Elohim”, Tevrat’ın temel sembollerinin başında gelir. Ve bunlar açıklığa kavuşturulmadan ne Tevrat’ın sırlarını ne de Osiris Rahibi Musa’nın gerçek mahiyetini anlayabilmek mümkün değildir. Zaten şu anda dünya üzerinde hüküm süren Musevi inancının savunucuları da, neyi savunduklarını doğru dürüst anlayamamışlardır...</p>

  <p class="normal">“Elohim” <span class="ideitalik">&amp;</span> “Yehova...”</p>

  <p class="normal">Aslında bu bilmece, büyük bir sırrın ifadesinden başka bir şey değildir... Kelimenin içerdiği anlamdan dolayı sanki büyük bir çelişki varmış gibi görünen bu mesele, ancak ezoterik bilgiler ışığında değerlendirildiği takdirde gün ışığına çıkabilir...</p>

  <p class="normal">Peki ezoterik bilgiler <span class="ideitalik">“Elohim”</span> hakkında neler söylüyor, şimdi bunu görelim:</p>

  <p class="normal">“Elohimler”, <span class="ideitalik">“Galaktik Uygarlıklar”</span>ın senyörleridir. “Yehova” da bu senyörlere dahil olan ve yeryüzündeki insanların gelişimi ile yakından ilgilenen vazifeli varlıklar grubunun başı ya da sözcüsü konumunda olan kozmik bir varlıktır. “Elohimler”İn meydana getirmiş olduğu insan tipi ile, “Yehova”nın meydana getirmiş olduğu, bizim devremiz insanı olmak üzere iki ayrı <span class="ideitalik">“Adem Nesli”</span> vardır.</p>

  <p class="normal">43. sayfadaki şekilde de gösterildiği gibi, bir zamanlar <span class="ideitalik">“Altın Çağ”</span>ın yaşandığı dönemlerde yeryüzünde <span class="ideitalik">“Galaktik irk”</span>a mensup varlıklar bulunmaktaydı. <span class="ideitalik">“Galaktik irk”</span>ın en son uzantıları olarak, Mu ve Atlantis Uygarlıkları’nı görmekteyiz. Kutsal Kitaplar’da sözü edilen büyük tufanla birlikte bu “Galaktik irk”ın son temsilcileri de büyük bir oranda yeryüzünden silinmişler sadece çok küçük bir kısmı bizim kıtalarımıza göç ederek varlıklarını sürdürebilmişlerdir.</p>

  <p class="normal"><span class="ideitalik">“Galaktik irk”</span>ın yeryüzünden kaybolmasından hemen önce, bizim devremizin başlangıcını meydana getirecek fizik bedenlere ihtiyaç vardı. Zaman bir hayli ilerlemiş ve insanlığın aşamalı aşağıya iniş sürecinin bir sonucu olarak, <span class="ideitalik">“Demir Çağı”</span>nın bedenlerinin imal edilmesi gerekiyordu. Bu tamamıyla bir laboratuar çalışmasını gerektiren, genetik biliminde uzmanlaşmış <span class="ideitalik">“Galaktik insanlar”</span>ın yapabileceği bir işti. Yani “Yehova” ve grubunun...</p>

  <p class="normal">Tevrat’tın Tekvin bölümünde anlatılanlardan; <span class="ideitalik">“Yehova”</span> ve grubunun, muhtelif gezegenlerde, her devreden sonra ruhi varlıkların gelişim süreçlerini sürdürmeleri için doğacakları biyolojik bedenleri imal ettiklerini anlıyoruz... Bu sır, tüm dinlerde ve tüm mitolojilerde farklı isimler kullanılarak üstü örtülü bir şekilde anlatılmıştır. Gerek dinsel, gerekse de mitolojik anlatımlarda sözü geçen <span class="ideitalik">“İlahlar”</span>ın bir kısmı söz konusu ettiğimiz <span class="ideitalik">“Galaktik irk”</span>a mensup ileri seviyeli insanların sembolüdür. (“İlahlar” ve “Tanrılar” ile ilgili ayrıntılı bilgi için bakınız: G.S.Ö. Sy: 82-84, 145-162)</p>

  <p class="normal">Dini Öğretiler’de Adem’in meydana getirilişiyle ilgili bir başka ilginç ayrıntı daha verilir. İslam’ın Kitabı Kur’an-ı Kerim’de, Adem’in <span class="ideitalik">“balçıktan”</span> yaratıldığı söylenir. Buna benzer ifadeler diğer dinlerde de vardır. Aynı şekilde Tevrat’ta da Adem’in <span class="ideitalik">“yerin tozundan”</span> yaratılmış olduğu anlatılır. Her iki ifade de birbiriyle aynıdır.</p>

  <p class="normal"><span class="ideitalik">“Balçıktan”</span> ya da <span class="ideitalik">“yerin tozundan”</span> yaratılmak ne demektir? Burada kastedilmek istenen, doğrudan doğruya dünyasal bir molekül yapısıdır. Dünyaya ait moleküler yapının kullanılmış olmasıdır. Bu bizim devremizin Ademi’dir. Diğer Adem’in moleküler yapısı ise tamamen farklıydı. Dünya’ya ait değil “Dünya Dışına” ait bir yapıdan oluşmuştu. Yani “Elohimler’in Dünyası”ndan...</p>

  <p class="normal">Böylelikle değişen yeryüzü şartlarına en uygun Adem soyu meydana getirilmiş oluyordu... Demir Çağı’nın çocuklarının, bedenlerinin ilk örnekleri artık hazırdı... <span class="ideitalik">“Galaktik Uygarlığın”</span> temsilcileri ise, geçmişin anıları arasında eriyip gitti... Ama izlerini ve hatıralalarını Dünya’da bırakarak...</p>
</body>
</html>
