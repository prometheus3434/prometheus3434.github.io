<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_73"><span class="idebold">“ALAMETLER” VE MUHAMMED’İN DOĞUMU</span></h2>

  <p class="normal">Mekke’nin idaresini elinde bulunduran Kureyş Kabilesi’nin başına Abd ül-Muttalib geldiğinde, dürüstlüğü ve adil yönetimi ile kısa bir süre içinde dikkatleri üzerinde topladı. Daha önce hiç görülmeyen bir düzenin Mekke’de sağlanması işte bu döneme rastlar.</p>

  <p class="normal">Abd ül-Muttalib, çeşitli kabilelere mansup birçok kadınla evlenmişti... Bunlardan onu erkek olmak üzere, toplam on altı çocuğu olmuştu. Üçüncü eşi olan Fatıma’dan doğan Abdullah’ın isimli oğlunun doğumu, bazı Yahudi rahiplerince derhal farkedilir. Çünkü kökeni asırlarca öncesine dayanan Yahudiler’in yazılı ve sözlü geleneklerindeki bir kehanete göre; <span class="ideitalik">“Ahir Zaman Peygamberi”</span>nin babası doğduğunda, bazı alametler meydana gelecekti... Bunlardan birisi, <span class="ideitalik">Yahya’nın şehit edildiğinde kanlar içinde kalan ve saklanan cüppesindeki kan izlerinin tazelenmesiydi.</span> Gerçekten de Abdullah’ın doğduğu gece, cüppenin üzerinden kanlar damlamaya başlamıştı... Böylelikle asırlardır beklenen <span class="ideitalik">“kehanetin ilk alametleri”</span> ortaya çıkmasıyla, beklenen son peygamberin gelişine çok az kaldığı bazı Yahudi rahipler tarafından anlaşılmıştı... Zaman yaklaşıyordu...</p>

  <p class="normal">Bu kehanetin gerçekleşmemesi için bazı Yahudi rahipler doğan bu çocuğu bulup, birkaç kez öldürmeye çalışmışlarsa da bunda başarıya ulaşamamışlardır. Belli ki,<span class="ideitalik">“görünmeyen güçler”</span> bu çocuğun yaşaması için her türlü önlemi almışlardı...</p>

  <p class="normal">Aradan yıllar geçti...</p>

  <p class="normal">Abdullah bir gün Mekke’nin dışında deve üzerinde tek başına ava çıkmıştı. Kendisini öldürmek için pusu kuran 60’dan fazla Yahudi bu sırada saldırıya geçerler. Fakat, aniden nereden çıktıkları belli olmayan ve beyaz atlara binmIŞ, <span class="ideitalik">“beyaz giyisili”</span> gizemli kişiler, pusu kuranların tümünü kılıçtan geçirirler. Anlaşılan kimliği hiç bir zaman anlaşılmayan o, <span class="ideitalik">“görünmeyen güçler”</span> yine devredeydi... <a href="../Text/peygamber_split_098.html#footnote-600-14" id="footnote-600-14-backlink">[14]</a></p>

  <p class="normal">Abd ül-Muttalib birgün, Ben-i Zühre kabilesiyle dostluk bağları kurmak düşüncesiyle, kendisine bu kabileden Hale bin Vüheyb’i, oğlu Abdullah’a da Amine bint Vahb’ı aldı.</p>

  <p class="normal">Evlilik sonrasında Amine bint Vahb, kendi köyünde yaşamaya devam etti. Abdullah, evlilik ilişkilerini zaman zaman karısını ziyarete gelerek sürdürüyordu... Aynı köyde Abdullah’ın bir karısı daha vardı. Bir gün onu ziyarete gitmişti. Ancak üstü başı tozlu ve çamurlu olduğu için karısının ret cevabıyla karşılaştı. Bunun üzerine o da gidip yıkandı ve bu kez ona değil, Amine’nin evine doğru yöneldi. O sıra öteki karısı onu çağırmıştı ama o belki de demin reddedildiği için kızmış olacak ki, Amine’nin evine doğru yoluna devam etti. İlişkiden sonra Abdullah diğer karısının yanına gelerek ona da ilişki teklifinde bulundu. Ancak karısının verdiği cevap son derece ilginçti:</p>

  <p class="normal">– <span class="ideitalik">“Hayır... Yıkandıktan sonra yanımdan geçerken gözlerinin arasında beyaz bir ışık vardı ve seni onun için çağırmıştım. Ama sen beni istemedin ve Amine’nin yanına gittin. Böylece o ışığı Amine’ye aktarmış oldun...”</span></p>

  <p class="normal">Muhammed’in ana rahmine düşüşü işte böyle rivayet edilir...</p>

  <p class="normal">Abdullah’ın iki kaşının arasındaki ışık, parapsikoloji ile yakından ilgilenen okuyucularımız için hemen anlaşılacağı üzere, alın şakrası ya da <span class="ideitalik">“üçüncü göz”</span> olarak ifade edilen noktadan çıkan enerjinin tezahürüdür.</p>

  <p class="normal">Ruhsal enerjinin astral bedene, oradan da fizik bedene intikal edebilmesini sağlayan enerji giriş noktaları, bilindiği gibi toplam yedi adettir. Bunlardan biri de iki kaşın arasındaki alın bölgesinde bulunur. Genellikle bu enerji giriş noktalarındaki ışımalar durugörü medyomları tarafından rahatlıkla görülebilir. Bazen bu ışımaların şiddeti o kadar artar ki, herkes tarafından görünür bir hale bile gelebilir.</p>

  <p class="normal">Abdullah’ın üzerine, o anda “Göksel Planlar”<a href="../Text/peygamber_split_098.html#footnote-600-15" id="footnote-600-15-backlink">[15]</a> tarafından, yoğun bir ruhsal enerji yüklemesi yapılmış olabilir. Çünkü o anda bir vazifelinin bedeninin oluşmasında ilk adım atılmak üzeredir. Bu etki, oluşacak bedenin özellikleri üstünde önemli fiziksel sonuçları meydana getirir. Dolayısıyla böylesine bir enerji yüklemesinin sonucunda, Abdullah’ın alın şakrasında meydana gelen bir ışıma, karısı tarafından görülmüş olma ihtimali hayli yüksektir.</p>

  <p class="normal">Bu tamamen bir ihtimaldir... Ancak gerçekliği son derece güçlü olan bir ihtimal olduğunu da özellikle belirtmek istiyorum... “Göksel Planlar”ın Muhammed’in doğumundan itibaren sürekli onun yanı başında olduklarını ve bir an bile olsun O’nu yalnız bırakmadıklarına dair tarihi kanıtlar bir hayli fazladır. O halde O’nu doğmadan önce de yalnız bırakmadıkları ve doğacağı beden gibi son derece önemli bir ayrıntı ile yakından ilgilenmeleri de son derece normaldir.</p>

  <p class="normal">Amine henüz daha hamileyken kocasını kaybeder... Bir gece rüyasında: <span class="ideitalik">“Ya Amine!... Sen alemlere hayır ve rahmet getirecek bir varlığa hamilesin... Çocuğunun adını Muhammed koy...Ve halinden kimseye bahsetme...”</span> diye bir ses duyar.</p>

  <p class="normal">Kocası hayatta olmadığı için Arap geleneklerine göre doğacak bu çocuğa isim koyma işi dedesi Abd ül-Muttalib’e kalacaktır. Bu nedenle gördüğü rüyayı kayınpederine anlatır.</p>

  <p class="normal">Doğum 571 yılında gerçekleşir...</p>

  <p class="normal">İslam tarihçilerinin aynı tarihlere denk gelen günlerde, Mekke ve çevresinde tanımlanamayan bir takım gizemli ışıkların belirdiğini yazmış olmaları da, ilginç bir tesadüfün ötesinde anlamlar taşıdığı kuşkusuzdur...</p>

  <p class="normal">Tarihçiler, o döneme ilişkin ilginç başka kayıtlar daha düşmüştür... İşte onlardan bir tanesi:</p>

  <p class="normal">İranlılar’ın kadısı aynı gece rüyasında, çok sayıda devenin yine çok sayıdaki arap atıyla birlikte Dicle Nehri’ni geçerek iran illerine doğru ilerlediğini görür. Bu rüya, Arabistan’da büyük ve önemli bir şey olacak ve iran’ı da etkileyecektir şeklinde yorumlanarak, büyük heyecana neden olmuştu...</p>

  <p class="normal">Bu rüyayı yorumlayanlar ileride olacakları her halde akıllarına bile getirmemişlerdi...</p>

  <p class="normal">Abd ül-Muttalib Amine’nin gördüğü rüyadan dolayı çocuğa Muhammed adını koyar... Amine ise ayrıca <span class="idebold">Ahmet</span> ismini verir. Amine’nin çocuğa ayrıca <span class="idebold">Ahmet</span> ismini vermesi son derece ilginç bir tesadüf mü bilinmez ama böylelikle, İsa Peygamber’in yüzyıllarca önce dile getirdiği bir kehaneti de gerçekleşmiş oluyordu. Bu kehanet, Kur’an-ı Kerim’de şöyle anlatılmıştır:</p>

  <p class="normal">“Meryem oğlu İsa: ‘Ey israiloğulları... Doğrusu ben, benden önce gelmiş olan Tevrat’ı doğrulayan, benden sonra gelecek ve adı <span class="idebold">Ahmet</span> olacak bir peygamberi müjdeleyen, Allah’ın size göndermiş bir peygamberiyim’ demişti. Ama o elçi, kendilerine belgelerle geldiği zaman: ‘Bu apaçık bir sihirdir’ demişlerdi.” (SAFF, 61/6)</p>
</body>
</html>
