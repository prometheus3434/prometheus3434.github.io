<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_46"><span class="idebold">İSA’NIN YAZICILAR VE FERİSİLER’LE İLK KARŞILAŞMASI</span></h2>

  <p class="normal">İsa çok küçük yaştan itibaren Sinegoglar’a giderek Yazıcılar ile Ferisiler arasındaki tartışmaları izlemeye başlamıştı. Kafasına takılanları eve gelip annesine danışırdı...</p>

  <p class="normal">Yine bir gün eve gelip annesine Sinegog’da geçen tartışmalarla ilgili bir şey sormuştu...</p>

  <p class="normal">Annesinin verdiği cevap son derece ilginçti:</p>

  <p class="normal">– <span class="ideitalik">“Tanrı’nın kelamı sadece peygamberlerde yaşar. Gün gelecek, senin sorunlarına, Karmel Tepesi’nde ve Ölü Deniz civarında yaşayan münzeviler yani Esseniler cevap verecek.”</span></p>

  <p class="normal">Annesinin verdiği bu cevap, Meryem’i tanımamız açısından çok önemlidir. Demek ki, Meryem gelecekte ortaya çıkacak olan İsa ile Eseniler’in irtibatını daha o günlerden biliyordu... Bu gün bile çok az sayıdaki kişinin bildiği bu sırrın, başından beri Meryem tarafından bilinmesi dikkatle incelenmesi gereken önemli bir ayrıntıdır.</p>

  <p class="normal">İsa’nın Yahya ile karşılaşmadan önceki günlerini inciller hep es geçmişlerdir. İnciller’e göre İsa görevi Yahya’dan devralmıştır. Hemen ardından da, peygamberlik güveni ve mesihlik şuuru ile donanmış olarak ve elinde kesin ve sarsılmaz nitelikli bir doktrinle Galile’de ortaya çıkmıştır.</p>

  <p class="normal">Ancak durum hiç de böyle değildir...</p>

  <p class="normal">Onun ortaya çıkışının bir ön hazırlık dönemi olmuştur... Bu, uzun süreli bir inisiyasyonun ürünüydü. Bu inisiyasyon o sıralar peygamberlerle ilgili yegane tradisyonu muhafaza etmekte olan gizli bir toplulukta gerçekleşmişti: Eseniler’de... Elimizdeki tüm ezoterik kaynaklar bunu kesin olarak doğrulamakta ve şüpheye yer vermeyecek derecede İsa’nın vazifesine hazırlanmasında bu gizemli topluluğun büyük bir rol oynadığını kanıtlamaktadır.</p>

  <p class="normal">İsa’nın Öğretisi’yle Eseniler’in Öğretisi yan yana getirilip incelendiğinde büyük bir benzerliğin ötesinde, büyük bir ayniyet görülmektedir. Ancak ne ilginçtir ki, ne İsa, ne de havarileri bu gizemli toplulukla ilgili tek bir söz bile etmemişlerdir. Onların bu suskunluklarını, ünlü ezoterizm araştırmacısı Edouard Schuré, <span class="ideitalik">“Les Grands initiés”</span> adlı kitabında şu satırlarla dile getirmiştir:</p>

  <p class="normal">“Havariler ve incil yazarları onlardan niçin eni konu söz etmemişlerdir? Eseniler’i kendilerinden saydıkları, onlara ‘sırlar yemini’ ile bağlı bulundukları ve onların inanç sistemleriyle kendi sistemleri kaynaşmış durumda olduğu için tabii...”</p>

  <p class="normal">Peki o halde kimdi bu Eseniler? İsa’nın bilinmeyen yönlerini gün ışığına çıkartabilmek ve İsa’nın Öğretisi’nin gizli anlamını anlaşılır kılabilmek için gelin önce Eseniler’i tanımaya çalışalım...</p>
</body>
</html>
