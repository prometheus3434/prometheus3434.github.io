<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_36"><span class="idebold">KABALA EZOTERİZMİ</span></h2>

  <p class="normal">Osiris Rahibi’nin sırları her ne kadar Yahudi ruhban kesiminin çoğunluğu tarafından anlaşılamamış hatta dejenere edilerek hiç olmadık bir hale büründürüldüyse de, çok az sayıdaki gerçek inisiye rahiplerce Musa’nın sırları yine de yaşatılabildi. Musa’nın şifrelendirerek kaleme aldığı Tevrat’ın gerçek sırlarına vakıf olan bu <span class="ideitalik">“bilge rahipler”</span> ellerindeki sırları hiç bir zaman dışarıya sızdırmayarak “Kabala Ezoterizmi”ni oluşturdular.</p>

  <p class="normal"><span class="idebold">Kabala:</span> Musevi Mistikileri’nin yolu anlamına gelir. Bu yol tamamen Musa’nın gizlediği sırları içerir. Bu sırlar o denli gizli tutulmuştur ki, bu sırlardan bu yola girmeyen Musevi halkının bile haberi olamamıştır. Dışarıya tamamen kapalı bir sistem içinde faaliyet gösteren Kabalacı Rahipler tarafından saklanan bu sırlar, çok az sayıda insanın elinde günümüze kadar gelebilmiştir.</p>

  <p class="normal">Kabala bir yoldur demiştik... Bunun ne anlama geldiğini daha iyi anlayabilmek için Sufizmi hatırlatabiliriz. İslamiyet için Sufizm ne ise, Kabala da Musevilik için odur. Yani nasıl ki, Sufiler İslamiyet’in sırlarını içlerinde barındırmışsa, Kabalacılar da Museviliğin sırlarını içlerinde barındırmışlardır... Her ikisi de <span class="ideitalik">“ezoterik”</span> içerikli bir sistemdir. Bu tür ezoterik sistemler hemen hemen her dinin içinde ortaya çıkabilmiştir...</p>

  <p class="normal">Dolayısıyla Kabala Öğretisi’nin içindeki sırlar neydi? Ya da Sufizm’in içerdiği sırlar nedir? gibi sorular, Ezoterizm’in içeriğini bilen bir kişi için anlamını yitirir. Çünkü aynı sırların farklı toplumlar tarafından korunması ve saklanması meselesi vardır. Böylelikle tüm ezoterik çalışmaların içeriği ve sakladığı sırları birbirleriyle büyük bir paralellik gösterir. Sırlar aynıdır... İster Musevi mistiklerinin yolu Kabala da ister, islam Ezoterizmi’nin sırlarını saklayan Sufizim’de... Bir takım şekilsel uygulamaların görünümünden başka asıl sırlar hiç bir zaman değişmemiştir. Değişemez çünkü tüm Ezoterik çalışmalar <span class="ideitalik">“aynı kökten”</span> kaynaklanmıştır. Sadece üslup farklılığı vardır... (Ayrıntılı bilgi için bakınız: G.S.Ö. Sy: 17-74)</p>

  <p class="normal">İnisiyatik bir çalışma olan “Kabala Öğretisi”nin gizli yolu hep sembollerle dış halkalara anlatılmıştır. Kullanılan semboller öğretinin kapalılığını göstermesi bakımından son derece önemlidir.</p>

  <p class="normal">Bir fikir vermesi için konuyu kısaca açalım...</p>

  <p class="normal">Kabala üzerinde çalışmak, muhteşem fakat tehlikeli bir bahçeye girmeye benzetilir. Bu bahçeye giren bir kişinin karşılaşacakları ise şöyle anlatılır:</p>

  <p class="normal">“Giriş kapısını açar açmaz insanın kendisini dev sarmaşıkların, hareket eden çiçeklerin, altın rengi kuşların ve konuşan kelebeklerin arasında bulursunuz. Bu bahçenin birinci kapısıdır... İkinci kapısısından girerseniz sahne değişir. Şimdi üzerinde güneş ışıklarının parlaklığını taşıyan sular sarar çevrenizi. Yakından baktığınızda, bunun büyük bir sarayın mermer girişi olduğunu anlarsınız. Bir kapı daha açtığınızda, şekillerden kurtulmuş seslerin dünyasına girersiniz. Burası meleklerin diyarıdır. Bu bahçenin her kapısı, sizi hayali görüntülerin ve tuzakların içine çekecektir. Buradan da geçerek yolunuza devam etmek zorundasınız... Ruhsal benliğini bütünlük içinde kaynaştırarak açık bir alana ulaşana dek yolunuza devam etmeniz gerekir. Bu alanda ‘Yaşam Ağacı’ ile karşılaşırsınız. Bu son derece önemli bir aşamadır. Dallarının her biri bir ruhsal algılama düzeyini temsil eden bu ağacı keşfeden biri için, ‘büyük tırmanış’ başlamak üzeredir. Bu tırmanış, içinde ‘Kutsal Ağac’ın yetiştiği bahçeye sizi ulaştıracak zorlu bir yolculuktur. ‘Kutsal Ağac’ın yetiştiği bu bahçenin adı ‘Pardes’tir.”</p>

  <p class="normal">Yukarıdaki sembolik anlatım, “Kabala Öğretisi”nin aşamalarını dile getrimektedir. Her bir kapı ve her bir bahçe inisiyasyonun bir üst aşamasını temsil eder. Sonunda ulaşılan bahçe <span class="ideitalik">“cennet”</span> sembolüyle dinlerde halka anlatılmıştır. Nitekim Latince’kökenli ingilizce bir sözcük olan ve cennet anlamında gelen “Paradise” sözcüğü ile Pardes’in aynı anlamı ifade ettiği hemen anlaşılmaktadır. Pardes ibranice bir sözcüktür. Bu sözcüğü oluşturan harfler de de aynen Mısır hiyorogliflerinde olduğu gibi ayrı bir anlam saklı olduğu yine “Kabala Ezoterizm” inde ifade edilmiştir:</p>

  <p class="normal">“<span class="idebold">P</span> a r <span class="idebold">d</span> e <span class="idebold">s</span>” sözcüğünün;</p>

  <p class="normal"><span class="idebold">“P”</span> harfi, Tevrat’ın basit dış anlamı olan <span class="ideitalik">“Peshat”</span>ı,</p>

  <p class="normal"><span class="idebold">“D”</span> harfi benzetimsel sembolik anlamı olan <span class="ideitalik">“Drush”</span>u,</p>

  <p class="normal"><span class="idebold">“S”</span> harfi ise, gizli, en derin anlamı olan <span class="ideitalik">“Sod”</span>u sembolize eder.</p>

  <p class="normal">“Ağaç” sembolizmine gelince...</p>

  <p class="normal">Cenneteki ağaç sembolü, inisiyatik öğretilerin hikayeleştirilimiş anlatımlarından ibaret olan birçok mitolojilerde ve dinlerde geçer. Aynı tema Kur’an’da olduğu gibi, Tevrat’ta da işlenmiştir.</p>

  <p class="normal">Ezoterizm’de <span class="ideitalik">“ağaç”</span> yeryüzüne uzanan kökleri ve gökyüzüne yönelen dalları ile yeryüzü ile gökyüzünün evliliğini yani <span class="ideitalik">“vuslatı”</span> sembolize eder. Daha açık bir ifadeyle gökyüzü ile yeryüzü arasında kurulan irtibatın, sonucu insanların bilgilendirilmelerini ve buna bağlı olarak da insanların şuurlanmalarının sembolü olarak karşımıza çıkar. Aynı zamanda insanın ilahi kökeninin ve bu kökenin insan tarafından farkedilmesinin de sembolüdür.</p>

  <p class="normal">Bu kısa açıklamalar ışığında, az önce aktardığımız Kabala Öğretisi’ni ifade eden sembolik anlatımdaki <span class="ideitalik">“ağacın”</span> ne anlama geldiği daha açık anlaşılabilecektir. (Cennetteki Ağaç Sembolizmi ile ilgili ayrıntılı bilgi için bakınız: G.S.Ö. Sy: 75-85)</p>
</body>
</html>
