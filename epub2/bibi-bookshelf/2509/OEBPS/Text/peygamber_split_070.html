<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_70"><span class="idebold">PAVLUS’UN DİNİ</span></h2>

  <p class="normal">Daha önce de söylemiş olduğumuz gibi, İsa Peygamber hayatının geri kalan kısmını, Hindistan yöresinde geçirmiş ve bir daha da, Ortadoğu’ya hiç dönmemiştir...</p>

  <p class="normal">Pavlus’la mucizevi karşılaşmasından sonra, Pavlus’un kendisini 13. havari ilan ettiğini görüyoruz. İsa’nın 12 havarisi biraz gönülsüz de olsa; Pavlus’u sırf İsa Peygamber ile o mucizevi karşılaşmasından ve ona öğretisini yayma görevi verdiğine inandıkları için onu 13. havari olarak kabul ettiler.</p>

  <p class="normal">Belli bir süre sonra aralarında fikir ayrılıkları baş gösterdiyse de, bir kere ok yaydan çıkmış ve Pavlus kendi düşünceliri ve zanları doğrultusunda, yeni bir din kurmaya çoktan başlamıştı bile...</p>

  <p class="normal">Akıllı bir adam olduğundan kimsenin kuşkusu yoktu. Ancak bu aklını nasıl kullandığı, günümüzde hala tartışma konusudur. Ve tüm tarih ve din araştırmacılarının da hem fikir oldukları gibi eğer Pavlus olmasaydı Hristiyanlık da asla olmayacaktı... Bu doğru... Ancak insanın içinden keşke de olmasaydı demek geliyor... Çünkü Pavlus’un temellerini attığı Hristiyanlık ile İsa’nın gerçek öğretisi o kadar birbirinden farklı yapılarda kendini göstermiştir ki, dönüp de şöyle bir arkanıza baktığınızda, birbirinden tamamen farklı iki ayrı sistemle karşılaşırsınız... Bu nedenle de <span class="ideitalik">“Ezoterizm”</span> ve <span class="ideitalik">“Eski Dinler Tarihi”</span> araştırmacılarının dediği gibi, ortaya çıkartılan dine “Pavlus’un Dini” demek bize de daha uygun geliyor...</p>

  <p class="normal">Doç Dr. Suat Yıldırım, <span class="ideitalik">“Mevcut Kaynaklara Göre Hristiyanlık”</span> adlı kitabında şöyle demektedir: <span class="ideitalik">“Pavlus, misyonuna Kudüs’te başlamadığı gibi on iki havariden bilgi ve icazet de almamıştır. Kendisini onlara tabi saymamıştır. Bizzat “Yüce Efendinin has iradesiyle” kendisini havari tayin ettiğine inanmıştı.”</span> Evet... Görüldüğü gibi ezoterik içerikli olmayan yayınlarında bile konunun bu yönüne değinilmiştir...</p>

  <p class="normal">Pavlus kimdir?... Pavlus Kilikya’nın Tarsus şehri’ne yerleşmiş olan bir Yahudi ailenin çocuğudur. Pavlus, şam dolaylarında İsa Peygamber’le karşılaştıktan ve kendisine yeni bir dinin kurulması ve yayılması görevinin verildiğine inandıktan tam üç yıl sonra Kudüs’e gitmiştir. Kudüs’te Barnabas sayesinde İsa Peygamber’in havarileriyle tanışabildi. Kudüs mabetlerinde ilk konuşmalarına başladıktan kısa bir süre sonra Kudüs’te öyle büyük bir tepki topladı ki, şehri derhal terketmeye mecbur bırakıldı. Oradan şam’a daha sonra da Antakya üzerinden Tarsus’a tekrar geri döndü.</p>

  <p class="normal">O yıllarda Anadolu ile şam bölgeleri arasındaki irtibatı sağlayan ve Kilikya’nın kapısı durdurumunda olan Tarsus; şam, Kapadokya, Kıbrıs, Yunanistan, italya, Fenike, ve Mısır ticaret yollarının kavşak noktasında yer alıyordu. Bu yollar sadece ticaret için değil, farklı kültür ve inançları da Tarsus’ta birbirine bağlıyordu. Bu nedenle yeni bir dinin yayılması için son derece uygun stratejik bir özelliğe sahipti.</p>

  <p class="normal">Pavlus, Tarsus’un bu özelliğini gayet iyi kullandı. Buradaki faaliyetleri kısa bir süre sonra Kudüs’teki Romalılar’ı rahatsız etti ve tüm faaliyetlerini yasakladılar. Bunun üzerine Anadolu’yu ve Yunanistan’ı karış karış gezerek bulabildiği tüm mabetlerde konuşmalar yapmaya başladı. Kendisine yakınlık gösterilen bölgelerde belli bir süre kalıp, tekrar yoluna devam ediyordu.</p>

  <p class="normal">İsa’nın Eski Ahid’i Yeni Ahid’e dönüştürmek ve insanlığı kurtarmak için gelen bir mesih olduğunu anlatırken, Museviliğin birçok kanunlarının artık değiştirildiğini ileri sürüyordu. Ancak bunu yaparken ileri sürdüğü değişiklikler sonunda, gerçeklikten tamamen uzak bir inanç sisteminin ortaya çıkmasına zemin hazırladı...</p>

  <p class="normal">İlk başlarda Museviliğin içinde başlayan hareket, gittikçe Musevilikten kopma ve ayrılma istikametinde gelişmeye başladı. Bu alanda görünür ilk ayrılık sünnet meselesinde başladı. Yunanlılar’ın sünnet olma konusunda isteksiz olduklarını yakinen bildiği için, yeni din hükümlerine göre mesihin bu uygulamayı kaldırdığını ileri sürdü. Bu son derece kurnazca verilen bir karardı. Böylelikle Yunanlılar arasında birden büyük bir ilgi görmesine neden oldu. Zaten İsa Peygamber’in düşüncesi de bu istikametteydi fakat zaman ilerledikçe gelişen şartlara göre sürekli yeni düşünceler ve efsaneler üretmesi; sonunda İsa’yı hiç olmadık bir efsane içinde insanlara sunmasına kadar devam etti.</p>

  <p class="normal">Her yerde artık şunları anlatır olmuştu:</p>

  <p class="normal">– <span class="ideitalik">“İnsanoğlu günah yükü altında ilahi nura yol bulamıyordu... Mesih, onlara yolu göstermek istedi. Azap çekip ölmesiyle onların günahlarını yüklendi, kendisini kefaret olarak sundu. İnsanların da sevgi ve bağlılıkla onda birleşmeleri gerekir ki, kıyametten sonra merhamete uğrayarak kurtuluşa erebilsinler...”</span></p>

  <p class="normal">İleri sürdüğü ve hiç bir dayanağı olmayan bu kendi efsanevi görüşü, ileride Hristiyanlığın temel düsturlarından birini oluşturacaktı...</p>

  <p class="normal">Böylelikle ileride yanlış birçok inancın halk arasında oluşmasına neden olacak, son derece kötü bir adım atılmış oluyordu... Bir kere İsa Peygamber’in çarmıhta öldüğünü ileri sürerek, hem tarihi hem de dinsel büyük bir yanlışın içine düşmüş oluyordu. Ancak yanlışlar ve hatalar bununla kısıtlı kalmamıştır. İsa Peygamber’in <span class="ideitalik">“tüm insanların günahlarını üstlendiği”</span> gibi garip bir inancın yerleşmesine de sebep oluyordu ki, şu anda bu görüş, Hristiyanlar’ın inanç sistemlerinde çok önemli bir yere sahiptir.</p>

  <p class="normal">Görüldüğü gibi ne Musa Peygamber’den, ne de İsa Peygamber’den sonra geriye <span class="ideitalik">“din”</span> olarak doğru dürüst pek fazla bir şey kalamamıştır...</p>

  <p class="normal">Şu anda geriye kalan Matta’ya, Markos’a, Luka’ya ve Yuhanna’ya göre olmak üzere dört farklı incil bulunmaktadır. Bunun haricinde yine Luka’nın <span class="ideitalik">“Resullerin işleri”</span> ve Yuhanna tarafından ilhamla alındığına inanılan <span class="ideitalik">“Vahiy”</span> adı altında incile dahil edilmiş bölümlerin haricindeki diğer bölümler 21 mektuptan oluşmuştur. Bunların da 14’ü Pavlus’a aittir.</p>

  <p class="normal">Şu anda incil olarak elimizde bulunan “Kutsal Kitap”, işte bütün bunların toplamından oluşmuş bir şekilde insanlara sunulmaktadır.</p>

  <p class="normal">İncil kelimesinin aslı, Yunanca’da Euaggelion olup, halk Yunancası’nda <span class="ideitalik">“getirdiği bir haberden ötürü bir şahsa verilen müjdelik mükafat”</span> manasına gelir. Daha sonraki zamanlarda <span class="ideitalik">“haber ve müjde”</span> anlamında kullanılmıştır. Ancak bunun ne kadarı gerçekten bir <span class="ideitalik">“haber” ve “müjde”</span> özelliği taşır işte bunun çok iyi irdelenmesi ve İsa’nın gerçek öğretisiyle ne kadar uyum göstermektedir bunların tespit edilmesi gerekir.</p>

  <p class="normal">Özellikle de hiç bir <span class="ideitalik">“İnisiyatik eğitimden”</span> geçmeyen Pavlus’un mektuplarının, daha da bir iyi incelenmesi gerektiğine şüphe yoktur...</p>
</body>
</html>
