<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_40">Hz. İSA</h2>

  <p class="normal">Menfis, Delf ve Elözis mabetlerinin inisiyatik sırları artık tek bir noktaya hedeflenmiş ve vahdaniyet, yani <span class="ideitalik">“Varlığın Birliği ilkesi”</span>, “Tek Tanrıcılık” adı altında, dile getirilir olmuştu... Her şey “Tek Tanrıcılık” sembolüyle adeta özetlenmeye çalışılıyordu... Zaten bir süre sonra “varoluşun birliği” de “Tek Tanrıcılık” inancının içinde unutulup gidecek, geriye ne olduğu bile anlaşılmayan bir inanç kalacaktı...</p>

  <p class="normal">Musa Peygamber artık dünyadan ayrılmış, yerine önce Yeşu geçmiş ve daha sonra da Samuel, Davut, Süleyman, ilya, Elişa, işaya, Hezekiel, Yeremya gibi gerçek ruhsal tebligata mashar olan çok sayıda kişi bazen kral, bazen peygamber görünümleri altında; Musa’nın bıraktığı mirası götürmeye çalışmışlar ve bunda da başarılı olmuşlardı. Nitekim Musa’nın ölümünden sonra Tevrat’a dahil edilen Bablar’ın büyük bir kısmı söz konusu ettiğimiz bu inisiye Yuhudiler tarafından yazdırılmıştır. Bu bablar bazen kendi isimleriyle anılmış, bazıları ise farklı isimlerle Tevrat’a dahil edilmiştir. Örneğin Mezmurlar’ın çoğu Davut; Meseller, Vaiz ve Neşideler Neşidesi ise Süleyman tarafından yazdırılmıştır.</p>

  <p class="normal">İnsanlığın karşı konulamaz nitelikteki aşağılara doğru inişi tüm hızıyla sürüyordu...</p>

  <p class="normal">İnsanlık, bilinmeyen karanlık bir geleceğe doğru, hızla bir uçurumdan aşağılara yuvarlanırcasına gidiyordu... Bu insanlığın <span class="ideitalik">“aşağıya iniş sürecinin”</span> doğal bir sonucuydu. Ancak bu öyle bir iniş olmalıydı ki, insanlar kafalarını gözlerini yarmadan aşağılara kadar ulaşabilsin... Bu nedenle evrensel bilgilerden tamamen uzaklaşmamaları için, üstü örtülü bir tarzda da olsa, dinler vasıtasıyla ruhsal dünyanın kapıları yine de insanlara tamamen kapatılmamıştı... Vahiy kanalı kapanmamış ve hala çalışmaktaydı... Gökyüzünün sesi hala yeryüzünden işitilebiliyordu... Bu sese tercüman olan çok sayıda kişi olmuştur... Her biri birer medyom olan bu kişilerin yine büyük bir kısmı peygamber olarak nitelendirildiler.</p>

  <p class="normal">Gökyüzünden yeryüzüne bilgi akışı devam etti... Musa Peygamber’den sonra belli bir süre; özellikle yukarıda saydığımız krallar ve peygamberler dönemine kadar <span class="ideitalik">“Elohim’in Sırları”</span>, aslına uygun bir şekilde yaşamaya devam edebildi... Ancak aradan geçen asırlar <span class="ideitalik">“Elohim’in Sırları”</span>nı unutturmaya ve bilgice yeterli olmayan rahiplerin elinde gerçek değerinden uzaklaştırmaya başladı... Böylelikle Mısır’dan Tufan Öncesi Uygarlıklar’a kadar uzanan <span class="ideitalik">“Elohim Sırları”</span>nın kökeni unutulup gidiyordu...</p>

  <p class="normal">Musa ve kendisinden sonraki inisiyelerce kaleme alınan Tevrat’ın içerdiği sırlar geçen yılların karanlıkları arasında tamamen anlaşılmaz bir hale dönüştü... <span class="ideitalik">“Kutsal Emanet Sandığı”</span> düşmanların eline geçti ve halk misyonunu neredeyse tamamen unutacak bir duruma düştü... Sırlar sadece artık çok küçük merkezlerde yaşama imkanı bulabiliyordu...</p>
</body>
</html>
