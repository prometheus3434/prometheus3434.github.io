<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal1" id="calibre_toc_7">GAZETELER, DERGİLER, RADYO ve<br class="chapter" />
  TELEVİZYONLAR...</h1>

  <p class="normal">Nedense insanlarımızın bilinçlenmesi ve bilgilenmesi üzerinde çok fazla durulmamaktadır demiştik. Evet... Bu konuda ülkemiz insanına karşı bir çok sorumlulukları ve görevleri olması gereken Medya da, maalesef bu alandaki umursamaz tutumlarını büyük bir ısrarla sürdürmeye devam ediyor.</p>

  <p class="normal">Özel Radyo ve Televizyonlar’ın çok sesliliğin ve katılımcı demokrasinin bir sonucu olarak ortaya çıkmış olmaları ne kadar sevindiriciyse, bu medyanın <span class="ideitalik">“İzlenme oranları”</span> kaygısıyla insanlarımıza hiç bir şey kazandırmayan programlarla yayınlarını sürdürmeleri de, o denli üzüntü verici... <span class="ideitalik">“Dinleyici ve izleyici bunu istiyor!”</span> düşüncesine biz katılmıyor ve SINIR ÖTESi’nden soruyoruz: <span class="ideitalik">“Farklı bir şey denediniz de ret mi edildiniz?..”</span> Televizyonların bir zamanlar en fazla izlenen programlarının belgeseller olduğu ne çabuk unutuldu... Şu anda kanallarımızda kaç tane belgesel kaldı?.. Ama öyle ya belgesellere niçin masraf edilsin ki!.. Bedavaya N’ayır - N’olamazlı Cüneyt’in bizi çıldırtan filmleri dururken...</p>

  <p class="normal">Söyler misiniz sayın medya patronları:</p>

  <p class="normal">İnsanlara bir şeyler verebilmenin ve insanlarla bir şeyler paylaşabilmiş olmanın huzuru içinde misiniz!?...</p>

  <p class="normal">O her zamanki haber yorumlarınızla... O her zamanki arabesk anlayış ve müziklerinizle insanlara neler verebildiğinizi düşünüyorsunuz, iç sıkıntısı ve karamsarlıktan başka?...</p>

  <p class="normal">Yarışma programlarınızla her gün birkaç kişiye ev ya da araba kazandırmak mıdır yayıncılık?... Yoksa herkezi tabak çanak sahibi yaparak, bisikletlere bindirmek midir gazetecilik?... Kusura bakmayın ama dost acı söyler: Bu halinizle gazetecilere değil daha çok işportacılara benziyorsunuz...</p>

  <p class="normal">Radyolar, Televizyonlar ve Gazeteler... Bunların sahipleri ve çalışanları... Beyler, Bayanlar; bir dakikacık şöyle bir lütfen durun ve arkanıza yaslanın... Yıllardır sizin aranızda çalışan biri olarak ve tüm SINIR ÖTESİ Ailesi adına söylüyorum: Bu işte bir yanlışlık olduğunu sizler de göreceksiniz...</p>
</body>
</html>
