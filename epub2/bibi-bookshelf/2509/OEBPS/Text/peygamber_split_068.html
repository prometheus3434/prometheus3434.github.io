<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_68"><span class="idebold">İSA PEYGAMBER’İN “GİZLİ SÖZLERİ”</span></h2>

  <p class="normal">İsa Peygamber diğer peygamberlerin de yaptığı gibi öğretisini hiç bir zaman halka açık bir şekilde sunmamıştır. Onun <span class="ideitalik">“gizli öğretisi”</span> ile yüz yüze gelenler, sadece ona çok yakın olan birkaç kişi ve havarileri ile kısıtlı kalmıştır. Hatta havarileri arasında bile bir ayrım yapmış ve her sırrı her havarisine söylememiştir. İsa Peygamber’in <span class="ideitalik">“gizli öğretisi”</span> ile tanışabilenler de bu duyduklarını kendilerinden sonra gelen kuşaklara açık olarak değil, üstü örtülü bir şekilde sundukları için, hali hazırda elimizde bulunan tüm belgeler de sembolik bir dil içermektedir. Ezoterik bir lİsanla yazılı bu belgelerin başında havari Thomas’ın kaleme aldığı el yazmaları gelir. <span class="ideitalik">“Thomas’ın incili”</span> olarak yurtdışında yayınlanan bu metinlere, Kilise maalesef yeterli ilgiyi göstermemiştir.</p>

  <p class="normal">İsa Peygamber’in gizli sözleri ve gizli öğretisinin bize anahtarını sunan bu tarihi belgeler, 1945 yılında Yukarı Mısır’daki Nag Hammadi bölgesinde bulunan el yazmalarıdır. İşte şimdi, bu el yazmalarından bazı bölümler aktararak İsa Peygamber’in ezoterik şahsiyetini bir nebze de olsa hissettirmeye çalışacağız...</p>

  <p class="normal"><span class="idebold">(1. Bab)</span></p>

  <p class="normal">Ve O dedi: “Bu sözlerin yorumunu bulan, ölümü tatmayacak...”</p>

  <p class="normal">Thomas’ın aktardığı metinler bu sözlerle başlar. Kendi kaleme aldığı el yazmasının hemen başına, İsa Peygamber’in bu sözünü koyarak, bu ve bundan sonra kaleme alacağı tüm sözlerin üstü örtülü olarak aktarıldığını, bu nedenle de bir yoruma ihtiyaç duyulacağını belirtmesi, bu sözlerin ezoterik bir dille yazılmış olduğunu açıkça ifade eder.</p>

  <p class="normal">Yukarıda geçen <span class="ideitalik">“ölümü tatmama”</span> sembolü, İslamiyet’teki <span class="ideitalik">“Cennet”İ</span>n karşılığı olarak kullanılmış bir semboldür. Dünyadan mezun olmayı ve dünya spatyomunun üst kademelerini ve dünya spatyomundan çıkışı ifade eder. Budizm’de karşılığı Nirvana’ya ulaşmaktır. Nirvana’ya ulaşanların doğum ve ölüm çemberinden kurtulacaklarından sözedilmesi, bu seviyeye ulaşan varlığın artık dünyaya doğma mecburiyetinin kalmadığı yani dünya spatyomundan çıkarak daha üstün imkanlı maddi planlara doğru yoluna devam edeceği anlamındadır.</p>

  <p class="normal"><span class="idebold">(2. Bab)</span></p>

  <p class="normal">İsa dedi: “Arayan aradığını bulana kadar, aramayı bırakmasın ve bulunca, şaşıracak ve şaşkınlıkta kalarak, hayran olacak ve her şey üstünde hüküm sürecek...”</p>

  <p class="normal">İnsanlığın gerçeğin peşinde koşarken aradığı, açık bilgilerdir. İnsanın gerçekle karşılaştığında şaşkınlığa uğraması, mevcut zanları ile ve kulaktan dolma bilgilerle, karşılaşacağı gerçeğin son derece farklı olmasından dolayıdır. <span class="ideitalik">“Her şeyin üzerinde hüküm sürmek”</span> sözü de, insanın <span class="ideitalik">“kozmik gerçeklerle”</span> yaşayacağı realitesini ifade eder. Ancak bu gerçeklerle karşılaşabilmek için insanın büyük bir arayış içinde olması gerektiğinin de altı çizilmiştir.</p>

  <p class="normal"><span class="idebold">(3. Bab)</span></p>

  <p class="normal"><span class="idebold">İ</span>sa dedi: Eğer size yol gösterenler işte, Melekut göktedir, derlerse o zaman, göğün kuşları önünüzde gidecek. Yok eğer Melekut denizdedir, derlerse o zaman, balıklar önünüzde gidecektir. Fakat Melekut hem içinizdedir ve hem dışınızdadır. Kendi kendinizi bilince, o zaman bilineceksiniz, ve siz Diri Baba’nın oğulları olduğunuzu bileceksiniz. Lakin kendinizi bilmezseniz, o zaman fakirliktesiniz ve bu fakirlik sizsiniz.</p>

  <p class="normal">Bu Bab’da son derece ezoterik sembollerle kapatılarak, bir meselenin anlatılmasıyla karşı karşıya gelmekteyiz. Sembolleri teker teker açmaya çalışalım:</p>

  <p class="normal"><span class="ideitalik">“Melekut”</span> sembolü, İsa Peygamber’in öğretisinin, temel unsurlarından biridir. Kendisinin de bağlı bulunduğu <span class="ideitalik">“Evrensel idare Mekanizması”</span>nın hiyerarşik yapısı içindeki belli bir bölümünü ifade eder. Çoğu sözlerinde bu sembolü <span class="ideitalik">“Gökler’in Melekutu”</span> olarak ifade etmiştir. İkisi de aynı anlama gelen sembollerdir. <a href="../Text/peygamber_split_098.html#footnote-600-12" id="footnote-600-12-backlink">[12]</a></p>

  <p class="normal">İsa Peygamber’in “Baba” olarak ifade ettiği sembol de, bu planı yani “Melekut Alemini” ifade eder.</p>

  <p class="normal"><span class="ideitalik">“Melekut göktedir, derlerse o zaman, göğün kuşları önünüzde gidecek yok eğer Melekut denizdedir, derlerse o zaman, balıklar önünüzde gidecektir.”</span> Bu sözler: <span class="ideitalik">“Melekut”</span>un, bu dünyanın maddi sisteminin dışında olan bir “alem” olduğunu anlatabilmek için kullanılan bir ifade şeklidir. Yani siz <span class="ideitalik">“Melekutu”</span> bu dünyada hatta bu dünyanın atmosferinde ya da yerin altlarında falan aramayın sürekli geri kalırsınız ve ona hiç bir zaman ulaşamazsınız demek istemektedir.</p>

  <p class="normal"><span class="ideitalik">“O hem içinizdedir hem de dışınızdadır”</span> sözü ise son derece önemli bir sırrı ortaya koyar. Dışımızda olması Melekut’un sübjektif değil objektif bir <span class="ideitalik">“alem”</span> olduğunu ve bizim dışımızda varolan <span class="ideitalik">“Evrensel Organizasyon”</span>un bir parçası olduğunu söylemektedir. Buna karşılık biz onu fiziki gözlerle değil ancak ruhsal gözlerle farkedebileceğimizi de <span class="ideitalik">“hem içinizdedir”</span> sözüyle son derece manidar bir şekilde anlatmıştır. Nitekim İsa Peygamber bu gerçeklerle siz ancak <span class="ideitalik">“kendinizi bildiğiniz”</span> zaman karşılaşabileceksiniz diyerek, anlatmaya çalıştığımız bu meseleyi de gündeme getirmiş oluyor. <span class="ideitalik">“Kendini bilmek”</span> tüm inisiyatik öğretilerin temelidir. Hatta inisiyatik öğretilerin hedeflediği asıl konudur.</p>

  <p class="normal">İslamiyetteki “kendini bilmeyen Rabbi’ni bilemez” sözü de bu anlamda kullanılmıştır. İnsanın kendini bilmesi; ruhsal kökeninin bilgisine ulaşması ve ruhsal güçlerinin farkına varması demektir. Böylelikle ruhsal gerçeklerin yeniden bu beden içinde farkedilmesinin mümkün olacağı anlatılmak istenmiştir. Bu gerçekleşince de insan ilahilikle olan irtibatını farkedecektir. Yani İsa Peygamber’in üzeri örtülü bir şekilde söylediği <span class="ideitalik">“Diri Baba”</span>nın oğulları olduğunu... <span class="ideitalik">“Diri Baba”</span>nın oğulları olduğunun anlaşılması aslında her insanın köken olarak sahip olduğu ruhsal potansiyalinin mükemmelliyetini ifade eder. Ancak insanların çoğu bu mükemmelliyeti unuttukları için bundan habersiz yaşamaktadırlar. İşte inisiyasyonda insana yeniden hatırlatılan gerçeklerden biri de budur... Yani insan kendisini tanırken varoluşun sırlarını da farketmeye başlayacaktır... Tek bir cümleyle özetleyecek olursak, “uykuda” olan insanın “uyanma” çabasını anlatan sözlerdir diyebiliriz...</p>

  <p class="normal">İşte ancak bu “uyanma” sağlandıktan sonra insan, <span class="idebold">“Evrensel idare Mekanizması”</span>nın nasıl bir organizasyon içinde işlemekte olduğunu ve kendisinin de bu organizasyondaki yerinin ne olduğunu anlayabilecektir. Bütün bu sözlerin özeti budur...</p>

  <p class="normal"><span class="idebold">(Bab: 111)</span></p>

  <p class="normal">İsa dedi: “Gök ile yer önünüzde birbirlerine dolanacaklar ve Diri’den gelen Diri ne ölüm, ne de korku görecek, çünkü İsa: Kendini bilen kimseye dünya ona layık değildir, diyor.”</p>

  <p class="normal">Kendini tanıma ve kendini bilme ile ilgili işte İsa Peygamber’in bir başka sözü daha... Kendini bilen kimseye dünyanın layık olmaması, o varlığın bu Dünya Okulu’ndan mezun olmasını anlatır. Layık değildir çünkü o varlık bu dünyadan öğreneceklerini öğrenmiştir. Artık onu daha üstün imkanlara sahip başka kozmik okullar, yani başka dünyalar beklemektedir. Bu söz bu açıdan yaklaşıldığında insanın <span class="ideitalik">“kozmik bir öğrenci”</span> ve <span class="ideitalik">“kozmik bir gezgin”</span> olduğunu da gözler önüne serer. Gerçekten de insan ölümsüz ruhsal yapısıyla, sonsuzluklardan sonsuzluklara kanat açmış özgür bir kuş gibi evrende varoluşuna devam etmektedir. Ancak ne yazık ki, insan bu Dünya’nın kısıtlı şartlarında bu gerçeği unutmuş bir halde yaşamına devam etmekte, Dünya’dan başka bir Dünya’yı çoğu zaman aklına bile getirememektedir. Hatta bu koskoca evrende, sadece üzerinde yaşadığı Dünya’da yaşamın olabileceğine bile inanabilmekte ve başka Dünyalar’daki kozmik yaşamı sözde bilimsel anlayışına uyarak reddedebilmektedir. Böyle düşünen sözde bilimadamlarına, kargadan başka kuşların da olabileceğini hatırlatmak isteriz...</p>

  <p class="normal">Yer ile gök meselesine gelince...</p>

  <p class="normal"><span class="ideitalik">“Yer ile göğün önümüzde birbirlerine dolanmaları”</span> öncelikle gökyüzü ile yani <span class="ideitalik">“Yukarısı”</span>yla daha da açık söyleyecek olursak, <span class="ideitalik">“Evrensel idare Mekanizması”</span> ile yeryüzünde yaşayan insanların açık olarak irtibata girmesi demektir. Bu irtibat şu anda da vardır ancak kapalı bir şekilde yürütüldüğü için çoğunluk tarafından farkedilmemektedir bile... Sadece özel görevlilerin, peygamberlerin, inisiyelerin ve bazı ileri seviyeli medyomların farkedebildikleri bu irtibatın, herkes tarafından algılanması anlamına gelir.</p>

  <p class="normal">Aynı zamanda, uzun bir süredir insanlardan gizlenen gerçeklerin gün ışığına çıkacağı anlamına da gelen bir sözdür.</p>

  <p class="normal">Bunu eski bir Sufi şöyle özetlemişti: “...Yer ile gök evlidir hiç bir şey gizli kalmaz...”</p>

  <p class="normal"><span class="idebold">(Bab: 67),</span></p>

  <p class="normal">İsa dedi: “Bütünü bilen kimse kendisinden mahrum ise Bütün’den de mahrumdur...”</p>

  <p class="normal">Yukarıda aktarmaya çalıştığımız <span class="ideitalik">“İnsanın kendini bilmesi”</span> meselesi İsa Peygamber’in <span class="ideitalik">“kendisinden mahrum ise”</span> sözüyle tekrar karşımıza çıkmaktadır... Bütünü bilmek, en genel anlamıyla, varoluşun sırlarını bilmek demektir... Demek ki lafzen bazı sırları ve bazı kozmik gerçekleri bilsek de, kendi sırlarımızı keşfedemediğimiz müddetçe bunun bize hiç bir yararı olmayacaktır... Kendini bilmeyen Rabbini bilemez sözüyle, bu söz aynı anlamdadır.</p>

  <p class="normal">Bu konuyla ilintili olarak; “Ağacı yarın, ben oradayım; taşı kaldırın, beni orada bulursunuz” diyerek o <span class="ideitalik">“Bütün”</span>ün bir parçası olduğunu 77. Bab’da ifade ederken halka hiç bir zaman açıklanmayan büyük bir inisiyatik sırrı, üsütü kapalı bir şekilde dile getirmiştir.</p>

  <p class="normal">Binlerce yıldır insanlığa aktarılmayan bu sır neydi?</p>

  <p class="normal">Elimizden geldiğince açmaya çalışalım...</p>

  <p class="normal">Eğer tüm varolmuş olanların dışına çıkabilme imkanı olabilseydi ve her şeye bir an için, dışarıdan bakabilseydik, biz ona “Yaratan” derdik. Yani yaratan ve yaratılan ikilemi değil, varoluşun birliği vardır. <span class="idebold">Teklik tüm varoluşun özüdür.</span> Her şey bir ve aynı şeydir. Farklı olarak gördüğümüz sayısız varlık sistemleri, Tek bir Varlığın çeşitli boyutlardaki tezahürlerinden ibarettir. Merkezi her yerde yüzeyi hiç bir yerde olmayan bu <span class="ideitalik">“bütünsellik”</span> varoluşun özünü oluşturur. Böylesine küresel bir varoluşta, her varlık hem baştır, hem de sondur...</p>

  <p class="normal">Güneş ışığının bir prizmadan geçerek yedi renge ayrılması gibi, Bir olan “Bütünsel Varlık”, çeşitli boyutlarda, o boyuta özgü zaman ve mekan şartlarında farklı form ve yapıda tezahür etmiş ve böylece zahiri bir çokluğa dönüşmüştür. Müslümanlık’ta ifade bulan <span class="ideitalik">“hiç bir yere sığmayan Tanrı, mümin kulunun kalbine sığmıştır”</span> sözü bunu anlatır. Ezoterizm’de ifade bulan <span class="ideitalik">“aşağısı yukarıya, yukarısı aşağıya”</span> benzer sözünün altına da hep bu gerçekler gizlenmiş ancak halka bunlar kesinlikle anlatılmamıştır. Bu bütünselliği farkeden Hallac-ı Mansur bunu birazcık anlatmaya çalışınca, karanlık güçlerce derhal ortadan kaldırılmıştır.</p>

  <p class="normal">Bu bütünsel varoluşun mevcudiyeti ve sürekliliği dört farklı enerji ile sağlanır. Bunlar:</p>

  <p class="normal"><span class="idebold">1- Ruh Enerjisi, 2- Madde Enerjisi, 3- Zaman Enerjisi, 4- Hayat Enerjisi’dir.</span></p>

  <p class="normal"><span class="ideitalik">“Evrensel idare Mekanizması”</span> bölümünde bu konuya tekrar dönüp kaldığımız yerden devam edeceğiz. Şimdilik şu kadarını söyleyelim ki, halka açık dini öğretilerde bu bilgiler insanlığın aşağıya inişini engellememek için, bilerek gizlenmiş ve insanlığa bilerek verilmemiştir. Çünkü dinlerin görevi bunları insanlara öğretmek değil, unutturmaktı... Unutturmasının da tek bir sebebi vardı: <span class="ideitalik">insanlığın aşağıya iniş sürecinin tamamlanmasına yardımcı olmak...</span> Konunun bu yönü çok önemlidir.</p>

  <p class="normal">Örneğin Kur’an-ı Kerim’de “ruh” ile ilgili hiç bir bilginin olmaması buna en açık örneklerden biridir.</p>

  <p class="normal"><span class="idebold">(Bab: 58)</span></p>

  <p class="normal">İsa dedi: “Ne mutlu imtihanı bilen adama. O hayatı buldu...”</p>

  <p class="normal">Tek bir cümleyle yaşama dair büyük bir bilginin bu “Bab”da aktarılmış olduğunu görüyoruz... Eski Doğu Öğretileri’nde <span class="ideitalik">“karma”</span> olarak nitelendirilen bir kavram vardır. En basit tanımıyla Karma: <span class="ideitalik">“İnsanın muhtelif enkarnasyonları boyunca oluşturduğu, bir birikimdir.”</span> Bu birikimin niteliğini, varlığın yaşamları boyunca yaptığı fiillerin sonucu belirler. “Sebep - Sonuç Yasası” gereği her varlık tüm yaşamları boyunca ektiklerini biçmektedir. Her biçme yeni ekimleri, her ekimler de yeni biçimleri beraberinde getirir. İnisiyatik bilgilerde ifade edilen bu durum, dinsel öğretilerde geniş halk kitlelerinin anlayışına uyarlanarak, <span class="ideitalik">“İnsanın bu dünyada imtihan edilmesi”</span> olarak aktarılmıştır.</p>

  <p class="normal">Her insan evrende mevcut olan bu kozmik yasanın sonucuna katlanmak kaderiyle baş başadır. Dolayısıyla çeşitli yaşamları boyunca <span class="ideitalik">“karmasını”</span> olumsuz yönde geliştirmiş olan bir insan, en son yaşamında bu ağırlıklarından kurtulmak için çeşitli zorlu olayların içinden geçirilme kaderiyle baş başa bırakılabilir. İşte bu <span class="ideitalik">“yaşam sınavlarından”</span> başarıyla geçebilenler, söz konusu ettiğimiz <span class="ideitalik">“karmalarını”</span> temizleyebilirler. İsa Peygamber’in yukarıda, tek bir cümleyle anlatmaya çalıştığı meselelerin altında yatan <span class="ideitalik">“İnisiyatik bilgiler”İ</span> bu şekilde özetleyebiliriz.</p>

  <p class="normal"><span class="idebold">(Bab: 12)</span></p>

  <p class="normal">“Şakirtleri İsa’ya dediler: Biliyoruz ki, sen bizi terk edeceksin. Üzerimizde büyük kim olacak? İsa onlara dedi: Bulunduğunuz noktadan adil Yakub’a doğru gideceksiniz. Göğün ve yerin olan ona intikal eder.”</p>

  <p class="normal">İsa Peygamber’in çarmıha gerilmeden önce başına geleceklerden havarilerine bilgiler verdiği; Matta, Markos, Luka ve Yuhanna’nın incilleri’nde de anlatılmıştır. Bu nedenle havariler, bir müddet sonra Peygamberleri’nden ayrılacaklarını biliyorlardı. Bu da İsa Peygamber’in gelecekteki olayları algılayabilmede gösterdiği başarıyı gözler önüne sermektedir. Bunun yanısıra çarmıha gerileceğini bile bile olayların üzerine yürümede gösterdiği kararlılık da, üzerinde ayrıca düşünülmesi gereken gereken bir durumdur.</p>

  <p class="normal">Burada dikkatlerimizi çeken bir diğer nokta da: <span class="ideitalik">“Göğün ve yerin olan ona intikal eder”</span> sözüdür. Bu söz ruhsal irtibatı ve medyomik kanallarla bilgi alınmasını anlatması bakımından önemlidir. <span class="ideitalik">“İntikal etmek”</span> bir yerden bir başka yere olan akışı ifade eder. Bu akış bilgi akışıdır. Yani ruhsal irtibatlarda alınan göksel bilgilerdir. Görüldüğü gibi İsa Peygamber bu sözüyle; peygamberlerin haricinde de bu şekilde bilgilendirilen insanların bulunduğunu açıkça ifade etmiştir. Bu bilgilendirme süreci yani vahiy mekanizması hiç bir zaman kesilmemiş ve günümüze kadar sürmüştür.</p>

  <p class="normal"><span class="idebold">(Bab: 13)</span></p>

  <p class="normal">“İmdi, Thomas arkadaşlarına döndüğünde arkadaşları ona sordular: İsa sana ne dedi? Thomas onlara: Eğer bana dediklerinden birini size söylesem yerden taşları alır, bana atardınız ve o zaman, taşlardan bir ateş çıkar ve sizi yakardı.”</p>

  <p class="normal">İsa Peygamber’in havarileri arasında da, onların algılayış kapasitesi ve ruhsal gelişmişlik düzeylerine göre bir ayırım yaptığından söz etmiştik. Bu tüm inisiyatik çalışmalarda da vardır. İnisiyatik çalışmalarda öğrencinin o anki ruhsal düzeyi göz önünde bulundurulur ve sırlar onun gelişimine paralel bir süreç izlenerek sırasıyla aktarılırdı. Zamanından önce açıklanan bilgilerin öğrenciye yarardan çok zarar getireceği gayet iyi bilindiği için böyle bir süreç izlenme zorunluluğu vardı. Thomas tarafından aktarılan yukarıdaki anektotta da bunu görüyoruz.</p>

  <p class="normal"><span class="idebold">(Bab: 14)</span></p>

  <p class="normal">İsa onlara dedi: Eğer oruç tutarsanız, kendiniz için bir hataya sebep olacaksınız ve eğer dua ederseniz, mahkum olacaksınız, ve eğer sadaka verirseniz, ruhlarınıza zarar vereceksiniz; ve eğer herhangi bir memlekete giderseniz ve etrafı dolaşırsanız ve eğer sizi kabul ederlerse, önünüze konulanları yiyiniz, aralarında hasta olanları iyi ediniz. Zira ağzınıza girecek olan sizi kirletmeyecek, ama ağzınızdan çıkacak olan sizi kirletecektir.”</p>

  <p class="normal">Bu sözlerin anlamları ister Musevi, ister Hristiyan, ister Müslüman olsun, dini sadece ibadetten ibaret gören halk için hiç bir şey ifade etmez. Çünkü bu sözler sadece özel bir eğitimden geçen <span class="ideitalik">“İnisiye adaylarına”</span> söylenebilecek türden bilgileri içinde barındırmaktadır. Hatta inisiyatik bilgilerden habersiz sıradan halk, bu sözleri din dışı ve kafirlerce söylenmiş sözler olarak bile nitelendirebilir. Oysa ki bu sözlerin altında çok önemli bilgiler saklıdır...</p>

  <p class="normal">Biraz açalım...</p>

  <p class="normal">Oruç tutmak, namaz kılmak, zekat ya da sadaka vermek, dua etmek... Bütün bunlar dini içerikli ve ibadete yönelik uygulamalardır. İslam Tasavvufu ve batıni çalışmaları yakından inceleyenlerin bildiği bir gerçek vardır. Eski Sufi çalışmalarında -ki tam anlamıyla inisiyatik kökenli batıni çalışmalardır- öğrenci belli bir seviyeden sonra islam’ın şekilsel uyulamalarından muhafiyet kazanır. Yani onun sıradan halkın yaptığı şekilsel ibadetleri uygulama gibi bir gereksinimi ortadan kalkar.</p>

  <p class="normal">Örneğin oruç tutmayı ele alalım. Sıradan halk ramazan ayında oruç tutarken bunu sadece aç kalarak yerine getirdiğini zanneder. Oysa ki, oruç tutarken maksat sadece aç kalmak değildir. Aynı zamanda zihinsel olarak da oruç tutulması gerekir. Oruç sadece aç kalmak anlamına gelmez. Asıl oruç insanın her türlü negatif duygu ve düşüncelere zihninde yer vermemesi anlamına da gelir. Yani aç kalarak hem bedenine hakim olma çalışmasını yerine getirirken, aynı zamanda zihinsel bir oruç tutarak; negatif düşüncelere set çekerek zihinsel olarak da kendi üzerinde hakimiyet sağlamaya çalışmaktır.</p>

  <p class="normal">Bir başka örnek daha verelim: Namaz kılmak... İşin şekilsel yanı ile uğraşan sıradan bir Müslüman, islam’ın şartlarından biri olan 5 vakit namaz kılmaya aşırı bir özen gösterir.</p>

  <p class="normal">Namaz kılmak temelde bir konsantrasyon ve meditasyon çalışmasıdır. Namaz sırasında okunan dualar, konsantrasyonun sağlanarak insanı meditatif bir hale sokmayı hedefler. Bunun sonucu olarak da asıl hedeflenen insanın iç alemindeki sırları keşfetmesidir. Eğer bunlar yapılamıyorsa birtakım duaları mırıldanmak, eğilmek, bükülmek, alnını seccadeye değdirmek hiç bir şey ifade etmez. Muhammed Peygamber’in sahabelerinden Ali’nin en çok kortuğu şey olarak namaz kılmayı göstermiş olması boş ve anlamsız değildir. Burada da anlatılmak istenen maalesef anlaşılamamıştır. Ali, namazın gerekli şartlarını yerine getirebilip getiremekten endişe duyuyordu. Asıl endişe duyduğu buydu yani gerekli konsantrasyonu sağlayarak kendi iç aleminin derinliklerindeki sırlara nüfuz edip edemeyeceğinden endişe duymaktaydı. Namaz konusuna tekrar döneceğiz...</p>

  <p class="normal">Dua etmeye gelince... Dua etmek özellikle günümüzde tamamen anlamından sapma göstererek yalvarmak ve yakarmaya dönüşmüş durumdadır. Sıradan bir mantık kuralım... Eğer siz Allah’tan bir şeyler istemezseniz, Allah bunu size vermeyecek midir? Ya da soruyu bir başka türlü soralım... Allah, o istediğiniz her ne ise, onu size vermeyecekti de, siz ondan rica ettiğiniz için sizi kırmamak için ya da unutmuş olduğu bir şeyi siz ona hatırlattığınız için mi size verecektir?... Bu nedenle inisiyatik çalışmalarda bu tür dualar asla yapılmaz. Çünkü bu edebe aykırı görülür. Ancak evrende istek yasası denilen bir yasanın varlığı bilindiği için bazı şeyler “İdareci Mekanizmalar”dan ve “Rehber Varlıklar”dan talep edilebilir. Fakat bunun şekli ve uygulaması sıradan bir dua ve ibadet tarzında değildir. Tamamen sessiz ve zihinsel bir yolla düşüncenin konsantre edilmesi ile yapılır. Burada önemli olan düşüncenin konsantre edilmesidir. Oysa ki sıradan dinsel içerikli yapılan bir duada bu yoktur. Daha çok yalvarma ve yakarma ön plandadır. Gerçek inisiyatik bir dua yukarıda sözünü ettiğimiz düşüncenin konsantre edilmesi ile gerçekleştirilen psişik bir uygulamadır. Ve aralarında büyük farklar vardır.</p>

  <p class="normal">İsa Peygamber’in oruç tutmayın, sadaka vermeyin, dua etmeyin demesinin altında aslında bir başka mesele daha vardır...</p>

  <p class="normal">Bunu da biraz açalım...</p>

  <p class="normal">Genellikle dinin şekilsel yanı ile uğraşanlar için iyi bir dindar olabilmek için ibadetlerin yerine getirilmesi yeterlidir. Bu anlayışta olan sıradan halk için, gerçeklere ulaşmak için ibadet etmek yeterlidir. Aslında biraz daha açık söylemek gerekirse sıradan halk için gerçeğe ulaşmak diye bir şey de yoktur. Onlar için Hristiyan olmak ya da Müslüman olmak zaten onları kurtaracak bir ayrıcalık konumundadır. Böyle bir anlayışta olanların bir kısmı ibadetlerini eksiksiz yerine getirirler. Ve böylelikle ölümden sonraki hayatlarını garanti altına aldıklarını zannederler. Çünkü Allah’a karşı ibadetlerini yerine getirdikleri için Allah da onları cennette alacaktır. Evet böyle bir mantık güderek, yani cennete gitmek için ibadetlerini yerine getiren sayısız insan vardır. Bir karşılık beklemek, bu tür ibadetlerin temel dayanak noktasıdır. Onlar için inanmış oldukları kutsal kitaplarını anlayacakları kendi dillerinden okunması ve incelenmesi gibi bir ihtiyaç bile yoktur.</p>

  <p class="normal">İnanmış olduğu Kur’an-ı Kerim’i bir kerecik bile okuma zahmeti göstermeyen, ancak kendisini Kurban Bayramları’nda koyun kuzu keserek ve cumadan cumaya camiye giderek Müslümanlığın koruyucu şemsiyesi altında hisseden insanların sayısı göz ardı edilemeyecek kadar çoktur.</p>

  <p class="normal">Lafı daha fazla uzatmayalım... İşte İsa Peygamber’in sözlerinde bu meselelerin üstü örtülü bir şekilde dile getirildiğini görüyoruz. Tekrar altını çizme gereği hissediyoruz: <span class="idebold">Bu sözler bu konulardan haberi olmayanlara söylenecek sözler değildir...</span></p>

  <p class="normal">Ünlü ezoterizm araştırmacısı Edouard Schuré’nin <span class="ideitalik">“Les Grand initiés”</span> adlı kitabından küçük bir pasaj aktararak bu konuyla ilgili açıklamalarımızı noktalamak istiyorum:</p>

  <p class="normal"><span class="ideitalik">“Yorumsuz din yasası hem kurumsal, hem de içeriği bakımından sona ermiş bulunmaktadır. Sırlar yine ifşa edilecek ve insan, uluhiyeti yine insanlar arasında bulacak ve görecektir. Kendilerini birbirleri vasıtasıyla ispat etmeyi ve canlandırmayı başaramayan dinlerin ve mezheplerin hiç bir yetkisi kalmayacaktır.”</span></p>

  <p class="normal"><span class="idebold">(Bab: 28)</span></p>

  <p class="normal">İsa dedi: “Dünyanın ortasında durdum ve onlara bedende göründüm. Hepsini sarhoş buldum; aralarında susamış olan kimse bulamadım ve ruhum insanoğulları için ıstırap duydu, çünkü onlar yüreklerinde kördüler ve görmüyorlar. Dünyaya boş geldiler ve oradan boş olarak gitmeye çalışıyorlar. Ama işte, şimdi onlar sarhoşturlar. Şaraplarını reddedince o zaman zihniyetleri değişecek.”</p>

  <p class="normal">İnsanların şuursuzluğu, dünyaya teslimiyetleri ve bilgisizce yaşamaları her halde ancak bu kadar şairene bir şekilde anlatılabilirdi. Yukarıdaki metinde geçen “gönüllerin körlüğü”, Kur’an’da “kalplerin mühürlü olması” sembolüyle anlatılmıştır. <span class="ideitalik">“Kalplerin mühürlü olması”</span> ya da yukarıda söylendiği gibi <span class="ideitalik">“yüreklerin kör olması</span>”, şuursuz yaşayan insanların uykuda olmasınını ifade eder.</p>

  <p class="normal"><span class="ideitalik">“Sarhoşluk”</span> sembolü de aynı anlamdadır. Fiziki sarhoşluk kastedilmemektedir. insanlığın bilgisizliği ve bilgisizlikten hiç bir şikayet duyulmadığı, hatta bu durumun normal bir yaşam biçimi olarak benimsenmiş olması anlatılmaya çalışılmıştır... Halihazırda insanlara din diye sunulan birçok şey, dinin gerçekleriyle hiç bir ilgisi olmadığı gibi insanları uyutmaktan ve gerçekleri görmelerine engel olmaktan başka bir işe de yaramamaktadır. Eğer uyanmak isteniyorsa, her şeyde olduğu gibi dinin içindeki gerçekler de aranmalı ve bu gerçeklerle boş bilgileri birbirinden ayırdedilebilmelidir. İnsanlığı uykuda tutan boş bilgiler, zanlar ve kulaktan dolma yanlış bilgiler reddedilmedikçe, insanların uyanamayacağını İsa Peygamber binlerce yıl önce işte böyle anlatmıştı...</p>

  <p class="normal"><span class="idebold">(101. Bab)</span></p>

  <p class="normal">“Benim gibi ana ve babasını reddetmeyen şakirdim olamaz ve benim gibi ana ve babasını sevmeyen şakirdim olamaz, çünkü anam beni doğurdu, ama benim gerçek Anam bana hayat verdi...”</p>

  <p class="normal">Tüm vazifesi boyunca insanlara sevgiyi vaazeden bir Peygamber’in insanlara anne ve babasını kaldırıp bir kenara atmasını söylediği düşünülemez. Anne ve babanın reddedilmesi, çok eski inisiyatik bir semboldür. Türk Mitolojisi de dahil olmak üzere, farklı toplumların mitolojilerinde de kullanılmıştır. Örnegin Oğuz Kağan babasını öldürmüştü. Yine aynı şekilde Manas Han’ın oğlunun doğumunda bir kahin çıkmış ve şöyle demişti: <span class="ideitalik">“ Semetey öyle büyük, öyle korkunç bir bahadır olacak ki, babasını bile öldürecek.”</span></p>

  <p class="normal">Burada anne ve baba’nın reddedilmesi ya da öldürülmesi, inisiyatik bir sembol olarak karşımıza çıkmaktadır. Anlamı ise <span class="ideitalik">“anne”</span> ve <span class="ideitalik">“baba”</span> ile simgeleştirilen eski realiteler ve eski bilgilerdir. <span class="ideitalik">“Anne ve babasını reddetmeyen”</span> demek, <span class="ideitalik">“eski zanlarından kurtulamayan”</span> demektir. Zaten İsa Peygamber benim gibi anne ve babasını sevmeyen benim şakirdim olamaz diyerek sözlerinin farklı anlaşılmamasına çalışmıştır.</p>

  <p class="normal">Bu sözün altında yatan bir başka bilgi daha vardır:</p>

  <p class="normal">İsa Peygamber sadece aile bireyleri ile kısıtlı kalmayan, sınırları çok daha geniş alanları kapsayan bir <span class="ideitalik">“sevgi realitesini” i</span>nsanlara sunmuştur. O’nun bu realitesinde insanın, tüm insanları bir ve aynı görmesi gibi çok üstün bir anlayış vardır. Böyle bir anlayış içinde insanlar sadece kendi ailesini değil, diğer aileleri de aynı sevgi ile bağırlarına basabilecek bir hale girerler. Bu anlayış ülke sınırlarını da aşar ve sadece kendi milletinden olanları sevmek gibi kısıtlı bir sevgi, yerini tüm dünya insanlığını kucaklayan bir sevgiye bırakır. Bu sevgi evrensel bir anlayışın ve evrensel bir kavrayışın sonucunda hissedilebilecek bir realitedir. Bu realitenin içinde <span class="ideitalik">“milliyetçilik”</span> kavramları da yerini <span class="ideitalik">“evrensellik”</span> kavramlarına bırakır.</p>

  <p class="normal"><span class="idebold">(Bab:16)</span></p>

  <p class="normal">“Bir evde beş kişi olacak; üçü ikiye ve ikisi üçe karşı, baba oğula ve oğul babaya karşı olacak ve onlar ayakta münzevi olacaklar.”</p>

  <p class="normal">İsa Peygamber bu sözüyle, insanların eksik bilgilerinden dolayı birbirlerini anlayamamalarını anlatmaktadır. Gerçekten de bu durum aile sınırlarının içine kadar girmiş ve en küçük topluluk olan aile bireyleri arasında bile kendisini gösterir olmuştur. Anne babadan, baba oğuldan, oğul hepsinden şikayetçidir. Çünkü birbirlerini anlayacak bilgiye sahip değillerdir.</p>

  <p class="normal">Ancak birbirlerini anlayan ve ortak bilgilerle hareket edebilen insanlar için bakın İsa Peygamber ne diyor:</p>

  <p class="normal">İsa dedi: “Aynı evde iki kişi birbirleriyle barışık olursa dağa: Uzaklaş derler ve dağ uzaklaşır...” (48. Bab)</p>

  <p class="normal">Başka söze gerek var mı?</p>

  <p class="normal"><span class="idebold">(54. Bab)</span></p>

  <p class="normal">İsa dedi: “Mutlu olun fakirler çünkü göklerin Melekut’u sizindir...”</p>

  <p class="normal">Buradaki <span class="ideitalik">“fakirlik”</span>, mal mülk sahibi olamamak anlamında değil, o mal ve mülkle eş koşmamak, onları putlaştırmamak ve maddi güçlerin yaşamın yegane gayesi yapılmaması anlamındadır. Buradaki <span class="ideitalik">“fakirlik”</span> aynı zamanda; inisiyatik anlamda egosal fakirliktir. Yani insanın kendisini put edinmemesi anlamındadır.</p>

  <p class="normal">Dünyasal anlamda ister zengin, ister fakir olalım, yaşamın gayesini farkedememişsek ve mal mülk edinme hırsının adını, yaşam gayilesi ile özdeşleştirdiğimiz ve buna bağlı olarak da egosal duygu ve düşüncelerimizi hakimiyetimiz altına alamadığımız müddetçe, İsa Peygamber’in söylediği <span class="ideitalik">“fakirliğe”</span> ulaşamamışız demektir.</p>

  <p class="normal">Yine bir başka sözünde insanların maddeye bağımlılıklarını ve kendi egolarını put edinen insanların acınacak hallerini şu cümlelerle dile getirmiştir: İsa dedi: “Ruha bağlı olan vücut merhamete layıktır. Vücuda bağlı olan ruh ise zavallıdır.” (112. Bab)</p>

  <p class="normal"><span class="idebold">(Bab: 68)</span></p>

  <p class="normal">O dedi: “Kuyunun etrafında olan çok, ama kuyuda kimse yok.”</p>

  <p class="normal">Su, kuyunun dibindedir... Eğer suya yani bilgiye ulaşmak isteniyorsa -ki su inisiyatik öğretilerde bilginin sembolü olarak kullanılmıştır- kuyunun çevresinde dolaşmak hiç bir işe yaramayacaktır. Suyun kaynağına ulaşmak gerekir... Bu sözüyle İsa Peygamber bilgiye ulaşan insanların sayıca çok az olduğuna dikkatleri çekmektedir. Bu durum günümüzde hala geçerliliğini korumaktadır. Kuyunun etrafında dolaşıp durdukça da bu böyle gideceğe benziyor... Ta ki, kuyudan aşağıya ininceye ya da bir kova bulup aşağıdan suyu çekinceye kadar.</p>

  <p class="normal">Aynı gerçeği Buda da binlerce yıl önce şöyle dile getirmişti: <span class="ideitalik">“İnsanların büyük bir çoğunluğu, ırmağın kenarında bir aşağı bir yukarı koşuşur dururlar... Ancak ırmağı geçip karşı kıyıya ulaşan için ıstırap yoktur.”</span></p>

  <p class="normal"><span class="idebold">(Bab: 53)</span></p>

  <p class="normal">Şakirtleri O’na dediler: Sünnet faydalı mı, değil mi? Onlara: “Eğer faydalı olsaydı, dedi, Babalar’ı onları analarından sünnetli doğurturdu. Fakat, ruhtaki hakiki sünnet çok faydalı bulundu.”</p>

  <p class="normal">Bilindiği üzere, Museviler’de sünnet geleneği mevcuttu. İsa Peygamber bu geleneğe de karşı çıkarak o dönemler, bir hayli şimşekleri üzerine çekmişti...</p>

  <p class="normal">Bizi burada asıl ilgilendiren İsa Peygamber’in <span class="ideitalik">“ruhtaki sünnetten”</span> bahseden sözleridir. Ruhtaki sünnet, ruhsal yönde gelişmemizi sağlayacak her türlü fazlalıkların terk edilmesi demektir. Bir başka deyişle <span class="ideitalik">“sadeleşmek</span>” ve <span class="ideitalik">“arınmak”</span> demektir.</p>

  <p class="normal"><span class="idebold">(Bab: 82)</span></p>

  <p class="normal">İsa dedi: “Bana yakın olan, ateşe yakındır ve bana uzak olan, Melekut’tan da uzaktır.”</p>

  <p class="normal">Buradaki <span class="ideitalik">“ateş”</span> sembolü iki anlamdadır. Birincisi bilinen mecazi anlamıyla tehlikenin ifadesidir. İkinci anlamı ise tüm inisiyatik öğretilerde kullanılan şekliyle <span class="ideitalik">“arınmanın”</span> sembolüdür.</p>

  <p class="normal"><span class="idebold">(Bab: 108)</span></p>

  <p class="normal">İsa dedi: “Ağzımdan içen, benim gibi olacak; ben de onun gibi olacağım, ve saklı olan ifşa olunacak...”</p>

  <p class="normal">Bu söz daha çok gelecekle ilgili bir kehanet niteliği taşımaktadır. <span class="ideitalik">“Ağzımdan içen”</span> sözü İsa Peygamberin gizli öğretisi ile yüz yüze gelen demektir. Herkese açıklanmayan gizli öğretisini kastetmektedir. Ancak ilerki bir tarihte ezoterik nitelikteki bu bilgilerin insanlara açıklanacağını da, cümlesinin sonunda <span class="ideitalik">“saklı olan ifşa olunacak”</span> diyerek gelecekle ilgili bir kehanette bulunmuştur. Açıklayacağım demediğine göre bu bilgilerin gelecekte açıklanacağı anlaşılmaktadır.</p>

  <p class="normal">“Thomas’ın incili” olarak nitelendirilen ve İsa Peygamber’in gerçek sözlerini içeren bu el yazmalarının sadece küçük bir kısmını açıklamalarıyla birlikte sizlere aktardık. Söz konusu el yazmaları İsa Peygamber’in toplam 114 sözünden oluşmuş durumdadır. Konumuzu daha fazla uzatmamak düşüncesiyle örneklerimizi burada noktalıyoruz...</p>
</body>
</html>
