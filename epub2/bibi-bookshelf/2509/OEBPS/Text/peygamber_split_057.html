<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>peygamber</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal2" id="calibre_toc_57"><span class="idebold">HALKA AÇIK ÖĞRETİVE GİZLİ ÖĞRETİ</span></h2>

  <p class="normal">İlk konuşmalarına Galile’deki Teberiye Gölü çevresindeki yeşillik açık alanlarda başladı. Kendisini bir mesih olarak tanıtmadan sadece görüşlerini ileri sürüyordu. İlk vazları daha çok ruhun ölümsüzlüğü üzerineydi...</p>

  <p class="normal">– <span class="ideitalik">“İnanınız, seviniz ve daima umut içinde bulununuz. Bu dünyanın ötesinde bir ruhlar alemi vardır. Daha mükemmel bir yaşam sizi beklemektedir. Orayı biliyor ve tanıyorum. Çünkü oradan geldim.”</span></p>

  <p class="normal">Bu arada güçlü bir şifacı olarak da, çevresindeki hastaları mucizevi bir şekilde iyileştiriyordu... Geçtiği yerdeki hastalara şifa dağıtması, bir anda tüm dikkatlerin üzerinde toplanmasına neden oldu.</p>

  <p class="normal">“Bütün halk da ona dokunmaya çalışıyorlardı çünkü ondan kuvvet çıkar, hepsini iyi ederdi.” (Luka, 6/19)</p>

  <p class="normal">Çok kısa bir süre içinde peşine büyük insan yığınları takılmıştı. Kendisine yardımcı olabileceğini düşündüğü kişileri de yanına alarak, yoluna devam ediyordu. Bu kişilerin zaten kendisine yardımcı olmak için doğduklarını da gayet iyi biliyordu. Mesele bu vazifeyle doğmuş insanları geniş halk kitlelerinin arasından bulup tespit etmekti... Bu konuda İsa Peygamber’in hiç zorlanmadığını söyleyebiliriz. Karşısındaki kişilere yöneldiğinde, ruhlarının derinliklerini okuyabilmekte ve o kişinin <span class="ideitalik">“ruhsal potansiyalini”</span> anında değerlendirebilmekteydi... Böylelikle o kişinin <span class="ideitalik">“ruhsal kimliği”</span> tüm açıklığıyla kendisi için apaçık görülebiliyordu.</p>

  <p class="normal">İsa Peygamber’in havarisi olma göreviyle bu dünyaya doğduklarından o an için habersiz olan kapalı şuurlu insanları kolaylıkla kendisine bağlayabiliyordu. Bunun için <span class="ideitalik">“takıl peşime”</span> demesi yeterliydi... Sözlerindeki <span class="ideitalik">“manyetik etki alanı”</span> son derece güçlüydü. Ve zaten bu görevle doğan kişiler da kolaylıkla onun etki alanına girmekte gecikmiyorlardı.</p>

  <p class="normal">Güçlü bir telepati yeteneğinin olması da kuşkusuz havarilerini seçerken ona büyük bir kolaylık sağlıyordu. Az sonra İsa Peygamber’in mucizeleri başlığı altında ayrıntılarını göreceğimiz gibi, İsa Peygamber’in Telepati, Durugörü, Telekinezi, Manyetizm gibi parapsişik yetenekleri son derece gelişmiş bir durumdaydı...</p>

  <p class="normal">O, göklerin melekutunun yeryüzünde küçük bir örneğini oluşturmak için kolları sıvamıştı. Bunu ilk önce kedisine bağlı küçük grubunda oluşturmaya başladı... İşin harika yanı, bu melekutun, göğün derinliklerinde değil, orada hazır bulunanların iç alemlerinde açılmış olmasıydı.</p>

  <p class="normal">Zaten O da bunu sözlerinde açıkça ifade ediyordu:</p>

  <p class="normal">– “Gökler’in melekutu sizin içinizdedir...”</p>

  <p class="normal">İsa Peygamber’in halka açık öğretisi ve buna bağlı olarak halk arasındaki hayatı, inciller tarafından yeterince anlatılmış olmakla birlikte, O’nun sadece havarilerine aktardığı gizli sözlerinin büyük bir bölümü inciller’de gündeme getirilmemiştir. Getirilmiş olanların da ne anlama gelebileceği üzerinde yeterince durulmamıştır. Bu yaklaşım, İsa Peygamber’in gerçek yönüyle Hristiyanlar arasında bile anlaşılamamasına neden olmuştur. Oysa ki, İsa Peygamber’in iki türlü öğretisi vardı: Birincisi halka açık olanı, diğeri ise sadece havarilerine aktardığı gizli öğretisi...</p>

  <p class="normal">Halka açık öğretisi sadece sevgi esasına dayanan moral nitelikli bir görünüm sergilemekteydi.</p>

  <p class="normal">Geniş halk kitlelerine şöyle hitabediyordu:</p>

  <p class="normal">– <span class="ideitalik">“Kardeşinin gözündeki saman çöpünü görürsün de, kendi gözündeki merteği görmezsin. Kendi gözündeki merteği çıkartınca kardeşinin gözündeki saman çöpünü atmak için daha iyi görürsün... Kardeşini ruhun gibi sev, gözünün bebiği gibi ona dikkat et....”</span></p>

  <p class="normal">Ancak bu görünürde böyleydi. Havarilerine: “Size gözün görmediği, kulağın işitmediği, elin dokunmadığını ve insanın yüreğine girmeyeni vereceğim” diyordu... Öğretisinin gizli olan kısmını sadece havarileriyle gerçekleştirdiği özel toplantılarda, belirli bir sırayla derece derece açıklamaya başladı.</p>

  <p class="normal">Bir toplantılarında havarileri gelecekle ilgili O’na bazı sorular sormuşlardı. Bu sorularına verdiği şiirsel üsluptaki cevabı şöyleydi:</p>

  <p class="normal">– <span class="ideitalik">“Sonu aradığınıza göre başlangıcın perdesini mi açtınız? Çünkü başlangıç nerede ise, son da orada olacak. Mesut o kimsedir ki başlangıçta duracak ve sonu bilecek ve ölümü tatmayacak.”</span></p>

  <p class="normal">Başlangıçların mükemmelliyeti ve insanlığın aşamalı aşağıya iniş ve sonra tekrar yukarı çıkış süreci, her halde ancak bu kadar kısa ve veciz bir şekilde anlatılabilirdi...</p>

  <p class="normal">Halka açık yaptığı konuşmalarda, ileride açığa çıkacak bazı sırların olduğunu üstü kapalı ve imalı bir yolla da olsa dile getirmekten geri durmuyordu: “Size gizli olanın üstü açılacaktır. Zira ortaya çıkmayacak saklı bir şey yoktur” diyerek bunu açıkça ifade etmiş ve bu sözü Markos (4/22), Luka (8)17) ve Matta’nın (10/26) incilleri’nde de yer almıştır.</p>

  <p class="normal">Halka açık öğretisini uzun bir süre açık alanlarda ve dostlarının özel mekanlarında sunarak çalışmalarını sürdürdü. Henüz daha mabetlerde konuşmalara başlamamıştı. Uygun ortamın oluşmasını bekliyordu... Ancak konuşmalarından ve ileri sürdüğü fikirlerden Ferisiler, Yazıcılar ve Sadukiler ciddi boyutlarda rahatsızlık duymaya başlamışlardı bile... Nasıl duymasınlar ki, bakın neler söylüyordu:</p>

  <p class="normal">– <span class="ideitalik">“Tek bir hayat süresine bakıp da, herhangi bir yargıya varamayız... İnsanların tanımaları gereken bir yasa vardır: Sebep sonuca bağlıdır... İnsanlar tek bir kısa hayatın havası içerisinde uçup duracak ve sonra hiçlik içerisinde kaybolacak toz zerreleri değildirler. Onlar, sadece tanrısal benliklerini geliştirmek üzere yeryüzünün ve Yüce Öte Alem’in havasının içerisine birçok kez gelip giden ‘Ebedi Bütün’ün ölmeyen parçalarıdırlar... Bir sebep, tek bir kısa hayatın bir parçası olabilir; sonuçlar, bir başka hayata kadar dikkate alınmayabilir...”</span></p>

  <p class="normal">İnsanın tek bir hayatla kısıtlı bir ömrü olmadığını ve evrendeki belirli yasalarla tekrar ve tekrar dünyaya doğmakta olduğunu açıkça ifade eden bu sözleri karşısında dini otoriteler nasıl tedirgin olmasınlardı ki!...</p>

  <p class="normal">O devirlerde dini otoriteyi ellerinde bulunduranlar ne yazık ki, Musa Peygamber’in inisiyatik kökenli öğretisini gerçek anlamından tamamen uzaklaştırmış durumdaydılar. Zaten Musa Peygamber de bunun böyle sonuçlanacağını çok önceden söylememiş miydi?...</p>

  <p class="normal">Ancak Nikodimos adındaki bir Ferisi, İsa’nın sözlerinden etkilenmiş ve kendisiyle gizlice görüşmek istediğini bildiren bir haber yollatmıştı... Ferisiler arasında gidip de İsa ile görüştüğü duyulursa kendisi için iyi olmayacağını bildiği için, bu görüşmenin duyulmasını istememişti.</p>

  <p class="normal">İsa, Nikodimos ile görüşmeyi kabul etti. Bu görüşmeden Yuhanna’nın incili’nde de söz edilmiş ve söyle anlatılmıştır:</p>

  <p class="normal">“Nikodimos adlı, Ferisiler’den bir adam, Yahudiler’in reisi vardı. Bu adam geceleyin İsa’nın yanına gelip dedi: Rabbi, senin Tanrı tarafından gelmiş bir muallim olduğunu biliyoruz. Zira Tanrı kendisi ile olmadıkça, kimse senin yaptığın alametleri yapamaz. İsa Cevap verip ona dedi: Doğrusu ve doğrusu sana derim: Bir kimse yeniden doğmadıkça Tanrı’nın melekutunu göremez. Nikodimos ona dedi: Bir adam ihtiyarken, nasıl doğabilir? Anası rahmine ikinci defa girip doğabilir mi? İsa cevap verdi: Doğrusu ve doğrusu sana derim: Bir kimse sudan ve ruhtan doğmadıkça Tanrı’nın melekutuna giremez. Bedenden doğan bedendir, Ruhtan doğan ruhtur. Sana: Yeniden doğmalısınız, dediğime şaşma. Yel istediği yerde eser, onun sesini işitirsin, fakat nereden gelip nereye gittiğini bilmezsin. Ruhtan doğan her adam böyledir. Nikodimos cevap verip ona dedi: Bu şeyler nasıl olabilir? İsa cevap verip ona dedi: Sen israil’in muallimisin de, bunları bilmiyor musun? Doğrusu ve doğrusu sana derim: Bildiğimizi söylüyoruz, gördüğümüze şehadet ediyoruz ve bizim şehadetimizi kabul etmiyorsunuz. Eğer size dünya işlerini söylediğim zaman iman etmezseniz, gök işlerini söylersem, nasıl iman edeceksiniz?” (YUHANNA, Bab: 3(1-12)</p>

  <p class="normal">İsa Peygamber’in Ferisi Nikodimos ile aralarındaki görüşme incil’de işte bu şekilde dile getirilmiştir. Bu görüşmenin; İsa Peygamber’in halka açıklamadığı inisiyatik kökenli gizli öğretisini, sembolik bir anlatımla gözler önüne sermesi bakımından ayrı bir önemi vardır. İsa Peygamber’in sudan ve ruhtan doğmadıkça hiç kimsenin melekuta giremeyeceğini ifade eden sözlerinin ardında, inisiyatik çalışmalarda sembolik olarak anlatılan <span class="ideitalik">“su”</span> ile ve <span class="ideitalik">“ateş”</span> ile vaftiz olma meseleleri yatmaktadır.</p>

  <p class="normal">İnisiyatik eğitimin birinci aşamasını sembolize eden su ile vaftiz olmak ya da <span class="ideitalik">“su sınavı”</span>ndan geçmek: Sırları zihinsel olarak kavramak için gerekli olan astral temizliği ifade eder. Böyle bir sınavdan yani böyle bir arınmadan geçemeyenlerin inisiyasyonda bir üst aşamaya geçebilmeleri mümkün olamamaktaydı. İnisiyasyonun birinci aşamasından sonra öğrenciyi bekleyen bir diğer safha ise, <span class="ideitalik">“ateş sınavı”</span> olarak ifade edilmekteydi ki, bu da daha önce söylemiş olduğumuz gibi Yahya tarafından ateş ile vaftiz edilmek olarak ifade edilmişti. Ruhsal arınmanın son aşamasıdır. Su ile vaftizde manyetik enerjiler kullanılırken ateş ile vaftizde yine daha önce aktarmaya çalıştığımız gibi ruhsal enerjiler yoğun olarak kullanılmaktaydı. Bundan dolayı da İsa Peygamber, ruhsal etkilerin devreye girdiği ve asıl uyanmanın ortaya çıktığı bu aşamayı <span class="ideitalik">“ruhtan doğuş”</span> olarak isimlendirmiştir. Ateş ile vaftiz olmak ruhsal güçlerin ortaya çıkışının da sembolüdür. Ruhtan doğmak, ruhsal gerçeklerin farkına varılması demektir. Yani hakikati sezgisel yoldan görme kanalının açılmasıdır. İsa Peygamber bu hali “Tanrı’nın Melekutuna Giriş” olarak sembolleştirmiştir. Ruhun, bütününün bilgisini taşıdığı hatırlanacak olursa, bu hal aynı zamanda tanrısal bilgi ile de karşılaşmak anlamına gelebilir. Nitekim İsa Peygamber’in kullandığı <span class="ideitalik">“Tanrı’nın Melekutu”</span> sembolü bu yaklaşımımızı doğrulamaktadır.</p>

  <p class="normal">Bu aşama, inisiyatik öğretide “yeniden doğuş” olarak sembolleştirilmiştir. Burada yeniden doğmak; eski realite de ölüp, yeni anlayışlarda doğmaktır. Yani uyanmak, şuurlanmak ya da bir başka ifadeyle, ruhsal kaynağıyla varlığın birleşmesi demektir. İnisiyasyonun çok önemli bir aşamasını ifade eder...</p>

  <p class="normal">Konuyu açarak ilerleyelim...</p>

  <p class="normal">“Su”, ezoterik bilgilerde <span class="ideitalik">“bilginin”</span> sembolü olarak kullanılmış olduğu gibi aynı zamanda <span class="ideitalik">“astral maddenin”</span> sembolü olarak da kullanılmıştır. Buna karşılık “ateş”: Arınmanın ve ruhsallığın sembolü olarak geçer. Bu bilgiler ışığında konuya yaklaşıldığında İsa Peygamber’in <span class="ideitalik">“sudan ve ruhtan yeniden doğmak”</span> olarak nitelendirdiği sözlerinin altında çok önemli bir bilginin yattığı görülür. Bunu da birkaç cümleyle açalım...</p>

  <p class="normal">Bedenini terk eden varlık öte aleme astral bedeniyle intikal eder. Bu dünyadayken astral bedenini varlık ne kadar temizleyebildiyse, spatyomda yani öte alemde o denli yüksek imkanlı bir seviyeye kadar yükselebilir. Astral bedenini temizleyememiş ve kaba maddalerden oluşturmuş bir varlık, bu yükleriyle spatyomda yükselebilmesi mümkün olamamakta ve spatyomun alt seviyelerinde takılıp kalmasına neden olmaktadır. İsa Peygamber’in aslında anlatmak isteği bir diğer bilgi de işte budur...</p>

  <p class="normal">Tek bir cümleyle özetleyecek olursak: İsa Peygamber inisiyatik öğretilerde varlığın geçirdiği gelişim safhalarını bu şekilde sembolleştirerek anlatmıştır diyebiliriz. Aynı zamanda ölümden sonra varlığın spatyomda yüksek seviyeli mekanlara tırmanabilmesi ve yüksek seviyeli varlıklarla irtibata girebilmesi için astral temizliğin gerekliliğini vurgulamıştır. Önemli olan nokta ise, bu safhaları ve bu bilgileri anlatırken yine inisiyatik öğretilerde kullanılan <span class="ideitalik">“ezoterik sembollerle”</span> meseleyi dile getirmiş olmasıdır.</p>

  <p class="normal">Biz dönelim, o konuşmanın hemen ardından Nikodimos neler düşündüğüne...</p>

  <p class="normal">İsa Peygamber’in ezoterik bilgilerle dolu bu sözleri karşısında Nikodimos ne söyleyeceğini şaşırmıştı... Kendisinin o ana kadar edinmiş olduğu yüzeysel bilgisinin ne denli eksik olduğunu farketmekteydi... Sükunet içinde kendisiyle konuşan Peygamber karşısında ona büyük bir hayranlıkla cezbedildiğini hissetmeye başlamıştı. Birara Peygamber’in baş hizasında güçlü bir ışığın yansımaya başladığını gördü... Bunun peygamberlere ve inisiyelere özgü manyetik ışınımlar olduğunun farkındaydı...</p>

  <p class="normal">Heyecan içindeki Nikodimos, gece karanlığında sessizce evine döndü. O günden sonra, kalbindeki o sırrı sürekli muhafaza ederek yine Ferisiler’in arasında yaşamaya devam etti... Ve bundan hiç kimseye söz etmedi...</p>
</body>
</html>
