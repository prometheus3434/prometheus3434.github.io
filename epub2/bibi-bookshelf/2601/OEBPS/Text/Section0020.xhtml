<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h3 class="calibre12">XVIII. DİNÎ ETKİLER</h3>

  <h4 class="3 sigil_not_in_toc" style="text-align: left;"><a id="bookmark3"></a><span class="calibre15">1. Katolikler</span></h4>

  <p class="calibre7">Bir önceki bölümde Floransalı yün tüccarlarına özgü zihniyetin antik çağ dönemine ait yazarların felsefi düşüncelerinin etkisi altında kalmış olduğunu gösterdik. Ancak bu etkiyi gözümüzde çok büyütmememiz lâzım. Dinin, özellikle de Katolik dininin/mezhebinin<a href="Notlar_2.xhtml#nnt9" id="nn9"><sup class="calibre13">9</sup></a> bu insanların düşünceleri ve eylemleri üzerinde çok daha güçlü ve derin izler bırakmış olduğu söylenebilir. Gerçekten de kapitalizmin başlangıç yıllarının, tüm toplumsal yaşamın Kilise’nin talimatlarına boyun eğdiği, yani insanların Kilise yasalarına, dinin ahlâki yaklaşımlarına uygun olmayan tek bir adım bile atmadığı, bunlara göre davrandığı bir dönemle çakıştığı görülmektedir. Katolik Hıristiyanlık anlayışı bu dönemde bütün Batı kültürünün temeli haline gelmişti. Kilise “tek ve bölünmez bir Hıristiyanlık kültürü” (Tröltsch) yaratmıştı. Kilisenin sahip olduğu bu güç XV. yüzyıla kadar zihinsel açıdan belirleyici olmuştu. “Eski” yazarları okuyarak, kendi başlarına “felsefe” yapan ve bu yazarların metinlerinden çıkardıkları öğretilere uygun bir yaşam sürdürmeye çalışanlara (birkaç istisna hariç) Kilise otoritesine karşı geldikleri söylenecek olsaydı çok şaşıracakları ve korkacakları görülürdü. Çünkü bu insanlar her şeyden önce dindar ve dinî kurallara katı bir şekilde uymaya çalışan kişiler olup, başka şeylerden etkilenmeye ancak ait oldukları dinî cemaatin düşünceleri ve dünya görüşü izin verdiği ölçüde karşı çıkmıyorlardı. Örneğin, Alberti gibi bir adam bıkıp usanmadan dindarlığından ve dinî kurallara ne kadar sıkı bir şekilde bağlı olduğundan söz etmekte ve müritlerine önce (Katolik Kilisesi’nin tasarladığı şekliyle) Tanrıya hizmet etmelerini öğütlemektedir. “Tanrıdan korkmayan, ruhunda dine ait bir kırıntı bulunmayan kişiye yaşamın tüm alanlarında kötü insan muamelesi yapılmalıdır. Çocuklar, her şeyden önce, Tanrıya karşı en yüce saygı ve sevgi duyguları besleyecek şekilde yetiştirilmelidir, zira İlahî öğretim kurallarına uymak pek çok kötülüğün yapılmasını engelleyebilecek  bir reçetedir.<a href="Notlar_2.xhtml#nnt10" id="nn10"><sup class="calibre13">10</sup></a> Bu yüzden de Alberti, kendi öğretiminin temeline Tanrının emirlerini yerleştirmektedir. Bir yandan eskilerin düşüncelerini benimserken, bir yandan da bunları dinî bir temel üzerine oturtmaya çalışmaktadır. Tanrı bir insanın aylak bir şekilde yaşamasını istemediği için, insan aylak olmamalıdır.<a href="Notlar_2.xhtml#nnt11" id="nn11"><sup class="calibre13">11</sup></a></p>

  <p class="calibre7">Sözüm ona “özgür” düşünceli beyinler için geçerli olan bu durum, kuşkusuz, ekonomi insanlarının çok büyük bir bölümü için de geçerlidir. XIV. yüzyıla kadar bütün İtalya kesinlikle çok dindar bir ülkeydi, kuşkuculuk ancak XV. yüzyılda ortaya çıkabilmiştir.</p>

  <p class="calibre7">Bizi özellikle ilgilendiren bir konu varsa o da din ve din adamlarına olan bağlılığın hiçbir yerde <span class="calibre4">(Hıristiyan</span> kökenli!) Kapitalist zihniyetin Bethleem’i olan Floransa’daki kadar büyük olmadığı olgusudur. Orta Çağ’ın başlarında, Toscana, Kilise yönetiminin gerçek bir kalesidir. Buradaki değişik kilise ve değişik kent tarihleri arasındaki ilişkiler her yerdekinden çok daha iç içe geçmiş durumdadır. Buradaki rahipler daha fazla olup daha aktiftirler. Başka yerlerde kurulmuş olan tarikatlar Toscana’da yeni bir güç kazanmaktaydılar. Dinî sapkınlığa buranın halkı kadar yabancı, dinine imanına bu kadar bağlı insanlarla başka hiçbir yerde karşılaşılmamaktadır. Floransa tarihinin ilk dönemlerini çok yakından bilen biri Toscana’nın Kilise karşısındaki tavrını şöyle özetlemektedir:</p>

  <blockquote class="calibre10">
    <p class="calibre7"><i>Din ve kilise adamlarının düşünsel eğilimleri ile bir cemaatin sağlam unsurları birleşerek, İtalyan olmayan imparatorlara ve onların emirlerine amâde soylulara karşı bilinçli ve istekli bir şekilde direnmişlerdir. Bu birliğin tüccarlar ve sanayicilerden oluşan bir burjuvaziye dayandığı görülmektedir. Bu, zanaatkârlar ve imalatçılarının namuslu çalışmalarıyla tüccar ve bankacılarının kurnazlığı, hayâsızlığı ve engin deneyimi sayesinde dünyanın en zengin ve güçlü burjuvazilerinden biri haline gelmiştir. Bütün bu olgular Arno kıyılarını kentin bir simgesine dönüştürmüş ve Floransa Avrupa uygarlığının gelişmesinde bir öncü rolü oynadığı sürece de bu simge varlığını sürdürmüştür.<a href="Notlar_2.xhtml#nnt12" id="nn12"><sup class="calibre13">12</sup></a></i></p>
  </blockquote>

  <p class="calibre7">Bu din ağırlıklı zihniyetin, Reform hareketiyle daha da bir güçlenerek, kapitalizmin ilk evresinin sonuna kadar bütün ülkelerde yaşayan Katoliklerin büyük bir çoğunluğu tarafından benimsenmiş olduğu söylenebilir. XVIII. yüzyılda yaşamış olan tüccar ve sanayiciler en az XIV. yüzyıldakiler kadar dindar olup, en az onlar kadar “Tanrıdan korkmaktadırlar”. Dine bağlılıkları iş yaşamlarının her ayrıntısında ortaya çıkmaktadır. Hiç kuşkusuz çok dürüst ve derin bir itikat sahibi olan Alman tüccarlar tarafından yazılmış kitaplarda şu türden öğütlerle karşılaşılmaktadır: “Bir tüccar her şeyden önce namuslu ve erdemli olmalıdır, namuslu bir şekilde edinilmemiş servetin sahibine hayrı dokunmaz. Oysa dindar ve dürüst birinin serveti kök salarak, Tanrının lûtfuyla çocuklara ve torunlara kalır.” Bir başka öğüt de şöyledir: “Kâr da, çocuklarımız gibi Tanrının bir lûtfudur; her şeyi Tanrı verir, girişimlerimizi kutsar ve geliştirir”. Bu sonuncu öğüte XVIII. yüzyılda bir Fransız çarşaf tüccarı tarafından yazılmış <span class="calibre4">Aklın Kitabı</span> başlıklı metinde rastladık. Bu tüccar kitabına: “Baba, Oğul ve Kutsal Ruh adına. Tanrı Kutsal Üçlüyü kutsasın. Kutsal Üçlüye sonsuza dek tapılsın ve şükredilsin”<a href="Notlar_2.xhtml#nnt13" id="nn13"><sup class="calibre13">13</sup></a> sözcükleriyle başlamaktadır. Hiç kuşkusuz bu Tanrıya yakarışı çok ciddiye almaktadır. O günlerde bütün işler Tanrının iradesine teslim edilmekteydi; günümüzde kimi muhasebe defterlerinin başında görülen basit ve insanda daha çok bir küfür çağrışımı yapan “Tanrının yardımıyla” deyimi anlamdan yoksun boş bir cümle değildi.<br class="calibre11"/></p>

  <p class="calibre7">Katolik Kilisesi, müminlerin ruhsal yaşantısıyla birlikte iradeleri ve her türlü davranışları üzerinde doğrudan etkili olan elverişli bir araca sahipti. Bu, 1215 yılında Latran’daki dördüncü din işleri kurulunda alınmış bir karara dayanılarak, o tarihten itibaren her yetişkinin yılda en az bir kez rahip huzurunda yapmakla yükümlü olduğu sesli günah çıkartmaydı. İş adamlarının da günahlarını çıkartan kişilerle işleri hangi ilkelere göre yürütecekleri konusunda anlaşmış (bu iş günah çıkartma anı dışında da yapılabilir) oldukları söylenebilir. Müminlerin kafalarındaki kuşkular ve tedirginlikleri hafifletmeye yönelik bir uygulama olan günah çıkartma sırasında rahiplere yardımcı olabilmek amacıyla <span class="calibre4">Summae theologicae</span> denilen çok sayıda kitap yazılmıştır. Bu kitaplarda Kilisenin öğretisine uygun bir şekilde yaşamda karşılaşılabilecek, işler de dahil olmak üzere, her türlü durumu öngören davranış kuralları geliştirilmiş ve kalıplaştırılmıştı. Bu kitapların, gerek Kilisenin öğütlemek zorunda kaldığı düşünceler gerekse gerçek davranış biçimi konusunda bizi bilgilendiren en önemli kaynaklar oldukları söylenebilir.</p>

  <h4 class="3 sigil_not_in_toc" style="text-align: left;"><span class="calibre15">2. Protestanlar</span></h4>

  <p class="calibre7">“Reform” hareketini izleyen iki yüzyıl boyunca Protestan ülkelerdeki dinî duygularda görülen olağanüstü atılımı herkes kabul ettiği için bu konuda ısrar etmeyeceğiz. Bununla birlikte burada göstermeye çalışacağım şey bu dinî duyguların en üst düzeye (İsviçre deki kimi ıssız bölgeler hariç) ulaşmış olduğu ülkelerde kapitalist zihniyetin XVII. yüzyıl sonunda oldukça hızlı ve büyük kitleleri etkileyen bir gelişme göstermiş olduğudur. İskoçya’dan daha önce söz etmiştik. Ayrıntılara inmeden XVII. yüzyılda İskoçyalıların dinî değerleri neredeyse anormal denilebilecek bir tutkuyla neden savunup sürdürdüklerini anlayabilmek mümkün değildir. İskoçyalıların içinde bulundukları ruhsal durumu birkaç sözcükle açıklayıp, bu insanların yaşamın tüm alanları ve ayrıntıları konusunda Kilisenin öğrettiklerine ne kadar çok önem verdiklerini göstermeye çalışacağım. Bildiğim kadarıyla <span class="calibre4">İngiliz Uygarlık Tarihi</span> (II. Cilt IV. bölüm) başlıklı metninde, Thomas Buckle, İskoçya halkının düşünce yapısı konusunda herkesten daha çok olgu ve veriyi bir araya getirerek okuyucunun dikkatine sunmuştur. Bu olgu ve verilerden birkaçını aktararak okuyucuyu Buckle’ın olağanüstü çalışmasına göndereceğim. Buckle’ın kitabında, belgelere dayanmayan tek bir olgu bile bulunmadığının altını çizmek isterim.</p>

  <blockquote class="calibre10">
    <p class="calibre7"><i>Halkın dinî duygulan kendini öncelikle insanların dinî emirleri uygulama konusundaki titizliklerinde; ikinci olarak da vaizlerin otoriter sözlerine körü körüne boyun eğmelerinde göstermektedir. Rahipler herkesin özel hayatına karışmakta, aile bireylerinin birbirlerine karşı nasıl davranmaları gerektiği konusunda talimatlar verdikten sonra da zaman zaman ziyarete gelerek öğütlerine kulak verilip verilmediğini kontrol etmektedir. Bunların en çok sevdikleri kişiler yaşlılardır. Her semtin Kilisesini yöneten rahibin altında mahallelerin denetiminden sorumlu yaşlılar vardır. Bunların dışında bir de ispiyoncular vardır. İnsanlar yalnızca sokakta değil, evlerinde bile gözetim altındadırlar. Hiç kimsenin İlahî görevini ihmal etmemesi ya da vaazı kaçırmaması için özen gösterilmektedir. Hiç kimse bu denetimlere karşı ses çıkartamamaktadır. Rahiplerin sınırsız bir otoriteye sahip oldukları düşünülmektedir. Bu otoriteye, merdivenlerin yukarısından seslendikleri dinleyicileri söylediklerinin doğrudan Tanrının sözleri olduğuna ikna ederek sahip olmuşlardır. Vaizler kendilerini Tanrının insanlara seçerek gönderdiği oklar şeklinde sunmaktaydılar.</i></p>

    <p class="calibre7"><i>Rahibin yol açtığı kadar etkili olan bir başka korku da cin korkusuydu. Kötü ruhların genellikle yeryüzü ve gökyüzünde salındıklarına ve insanları hem kötülük yapmaya teşvik ettiklerine hem de onlara kötülük yaptıklarına inanılırdı. Bunların sayısı belli değildi. Başlarındaysa insan görünümüne bürünüp rastladığı herkese sarılarak nefesini kesen, korkutmaya çalışarak eğlenen Şeytan vardı. Bu işi yaparken bin bir çeşit görünüme bürünüyordu. Yeryüzünü kimi zaman siyah bir köpek, kimi zaman bir karga, vs. görünümüne bürünerek ziyaret ediyordu. İlahiyatçılara göre 5000 yıllık çalışma sonucunda inanılmaz bir şekilde ustalaştığından, yaşlandıkça daha bir kurnazlaşıyor ve insanlara sayısız kötülükler yapıyordu. Rahipler vaazlarında bir yandan bıkıp usanmadan ondan söz edip; dinleyicilerini bu büyük düşmanla karşılaşmaya hazırlarken, diğer yandan da onları korkudan çıldırtıyorlardı. Vaizlerin, Şeytanın ismini her anışında dinleyiciler iç çekip inliyorlardı. İnsanlar oturdukları sandalye üzerinde çoğunlukla aptallaşmış ve neredeyse kötürümleşmiş varlıklara dönüyorlardı. Ruhları şiddet görüntüleriyle doluyor ve bunlar hiçbir yerde, hiçbir zaman peşlerini bırakmıyordu. İnsanlar her yerde Şeytanla karşılaştıklarını sanıyorlardı.</i></p>

    <p class="calibre7"><i>Vaizlerin dinleyicilerini cehennemde kendilerini bekleyen korkunç cezalarla tehdit etmesiyle korku ve dehşet duygusu giderek büyüyordu. Vaizler onlara ballandıra ballandıra kocaman alevler üzerinde, dillerinden asılacak bedenlerinin nasıl kızaracağını; akrepler tarafından nasıl kamçılanacaklarını ve kızgın yağ ya da erimiş kurşun kazanı içine nasıl atılacaklarını anlatıyorlardı. Cehennemde dünyadan daha büyük bir ateş ve kükürt nehri vardı; günahkârların kemik, akciğer ve karaciğerleri hiç sönmeyecek bir ateş üzerinde haşlanacaklardı. Bedenleri kurtçuklar tarafından kemirilirken, o sırada şeytanlar kendileriyle alay edecekti. Birbiri ardına sıralanmış sonsuz sayıda cehennem vardı. Tanrı insanları yaratır yaratmaz sanki boş zamanlarında bu işkence yerini hazırlamış ve insan soyundan gelecekleri konuk edecek hale getirmişti.</i></p>
  </blockquote>

  <p class="calibre7">Calvin ve John Knox’un Tanrısı dehşet saçan, korkutucu bir Tanrı, eli kanlı bir zorba olup, vaizler, dinleyicilerini sürekli tedirginlik hissedecekleri bir ruhsal durum içinde tutmaya çalışmaktaydılar çünkü böylelikle insanların koşa koşa Kilise’nin talimatlarına uygun bir yaşam sürdüreceklerini umuyorlardı. İşte bizim de ilgilendiğimiz ve ortaya çıkartmaya çalıştığımız şey bu insanların ve dolayısıyla kapitalizmin ilk evrelerine ait ekonomik öznelerin yaşamında dinin ne kadar önemli bir yere sahip olduğudur. Protestan ya da en azından Kalvinist ülkelerin insanları için dinin önemi XVII. yüzyılda kesinlikle daha da artmıştır. Din neredeyse insanlarda gerçek bir saplantı, sabit bir fikir haline gelmişti. Bu olguyla ilgili olarak elimizde ilk bakışta açıklanması olanaksız görünen bir kanıt varsa, o da, alınyazısı doktrininin, Kalvinistlerin, Kilisenin dayattığı zorunluluklara uygun bir yaşam biçimini benimsemeleriyle sonuçlanmış olmasıdır. Sağlıklı bir kafaya sahip, basit mantık kurallarına uyan bir insan, iradem ve davranışlarımın alınyazım üzerinde bir etkisi yoksa, öteki dünyada kurtulmamı sağlamıyor ve cezalandırmamı engelleyemiyorlarsa; o zaman ben de keyfime göre yaşarım demektedir. Oysa bizim ilgilendiğimiz insanların zihinsel dengesi tamamen bozuk olup, deliliğe yakın bir konumda bulundukları söylenebilir.</p>

  <p class="calibre7">Kilise adamlarının, müminlerin sürmek zorunda oldukları yaşam konusundaki düşünceleri, İngiltere’de <span class="calibre4">Directoires</span> adı altında tanınan kocaman kitaplar, vicdani çözümler sunan derlemeler şeklinde olup Katolik <span class="calibre4">Somme'</span>ların eşdeğerlisidir. Bu kitaplarda salt ekonomik ahlâka büyük bir yer ayrılmıştır.</p>

  <h4 class="3 sigil_not_in_toc" style="text-align: left;"><span class="calibre15">3. Yahudiler</span></h4>

  <p class="calibre7">Dinin, kapitalist zihniyetin oluşumundaki etkisini belirlemeye çalıştığımıza göre, bu konuda Yahudi dininin etkisine özel bir bölüm ayırmamızda bir tuhaflık olamaz. Bu dinin de kapitalizmin ilk evrelerinde çok önemli bir rol oynadığı ve insanların yaşamını çok özgün bir şekilde belirlemiş, yönlendirmiş olduğu söylenebilir. Bu açıdan bakıldığında Yahudi dininin, önceki iki bölümde söz edilen dinlerden farklı özellikler taşıdığı söylenemez. Hattâ biz (belki de bu sözlerimizle birilerini teselli etmiş olacağız) Yahudi dininin genelde yaşam,</p>

  <p class="calibre7">özeldeyse ekonomik yaşamı yönlendirme ve örgütleme konusundaki etkisinin diğer dinlere oranla daha da güçlü ve derinlemesine olduğunu söyleyeceğiz. Bu etkiyi çok ayrıntılı bir şekilde bu konuya ayırmış olduğum bir kitapta<a href="Notlar_2.xhtml#nnt14" id="nn14"><sup class="calibre13">14</sup></a> göstermiş olduğum için okuyucuyu o metne gönderiyorum. Burada araştırmalarımın beni sürüklemiş olduğu ve Yahudi eleştirmenlerimin bile itiraz edemedikleri belli başlı sonuçları yinelemekle yetineceğim.</p>

  <p class="calibre7">Yahudilerin dini, bütün yaşamlarını böylesine güçlü ve derinlemesine bir şekilde etkileyebiliyorsa, bunun nedeni, onların dinleriyle olan ilişkilerinin Pazar ve bayram günleriyle sınırlı olmayıp, gündelik yaşamdaki tüm düşünce ve eylemlerini de kapsamasıdır. Yaşamdaki her durumun dinî inançlarla bir şekilde ilişkisi vardır. Herhangi bir iş ya da eyleme girişmeden önce Yahudi kendi kendine girişeceği iş ya da gerçekleştireceği eylemin Tanrı tarafından onaylanıp onaylanmayacağını sorar. Yahudi “Yasası” yalnızca insan ve Tanrı arasındaki ilişkileri düzenlemediği gibi, dinî buyruklar da yalnızca metafizik gereksinimlere yanıt vermez. Kutsal kitaplar insanların kendi aralarındaki ilişkiler ve insanlarla doğa arasındaki ilişkileri belirleyen zorunlu normları da içermektedirler. Bir ahlâk öğretisine benzeyen Yahudi hukuku, dinî sistemin ayrılmaz bir parçasıdır. Bu hukuku yerli yerine oturtan varlık Tanrı olduğuna göre herhalde ahlâki açıdan iyi ve hoş olmayan bir şeye izin vermezdi. Yahudi açısından ahlâk yasası ve İlahî emirler birbirlerinden ayrılmaz nosyonlardır.</p>

  <p class="calibre7">Başka hiçbir halk herhalde Yahudiler kadar dinî talimatlara herkesin uyması konusunda bu kadar titizlenmiyordur. Bir kez her Yahudi çocuğu sistemli bir dinî eğitim almaktadır. İkinci olarak da kutsal metinlerdeki parçaların okunması ve açıklanmasında din adamlarından büyük ölçüde yararlanmanın yanısıra; müminlerin bir yıl içinde bütün Tevrat’ı hatmetmiş olmalarına özen gösterilmektedir. Üçüncü olarak bireye en önemli ve zorunlu görevinin Tevrat incelemesi ve dinî kuralların (<span class="calibre4">Schema</span>) okunması olduğu öğretilmektedir.</p>

  <p class="calibre7">Başka hiçbir halkın Tanrının koyduğu kurallara herhalde bu kadar sıkı sıkıya bağlı olmadığı ve dinî talimatlara uymada bu kadar çok titizlenmediği söylenebilir.</p>

  <p class="calibre7">Dünya halkları arasında en az dindar olanların Yahudiler olduğu söylenmiştir. Burada bu görüşün doğruluk ya da yanlışlığını tartışmayacağım. Ancak kesinlikle emin olduğum bir şey varsa dünya halkları arasmda Tanrıdan en çok “korkanların” onlar olduğudur. Her zaman Tanrının öfkesini, gazabını üstlerine çekme kaygısı, saplantısı içinde yaşamışlardır.</p>

  <p class="calibre7">Tarihsel süreç içinde bu Tanrı korkusuna (sözcüğün dar anlamında) başka unsurlar da eklenerek Yahudilerin biçimsel anlamda neredeyse kendiliklerinden denilebilecek bir şekilde harfiyen dinî talimatlara uymalarına yol açmıştır. Ulusal yazgıları bu unsurların en önemlisidir. Yahudi devletinin yıkılışı Farizîler ve Yahudi vaizlerin, yani Esdra (bir Yahudi Peygamber) geleneğini sürdüren ve insan için en büyük onurun dinî buyruklara harfiyen uymak olduğunu söylemekle birlikte o ana kadar insanları ancak ahlâki açıdan etkileyebilen unsurlar Yahudilik dininin başına geçerek tinsel şefler haline gelmişlerdir. Artık bir Devlete sahip olmayan ve ulusal tapmakları yıkılmış olan Yahudiler, Tevrat’ın gölgesi altında (Heine’nin deyimiyle “portatif vatan”), Farizîlerin yönetimi altında birleşip gruplaşmışlardır. Böylelikle hahamların egemenlik dönemi başlamış ve Orta Çağ boyunca Yahudilerin içinde bulundukları koşullar nedeniyle de giderek güçlenmiş ve Tanrının kayırıp seçtiği çocuklar üzerlerindeki bu boyunduruk sonunda zaman zaman protesto ve isyanlara yol açacak ölçüde zorbalaşmıştır. Kendilerini konuk eden diğer halklar içinde (zorunlu ya da bilinçli bir şekilde) yalnızlaştıkça hahamların etkisi ve otoritesi zamanla artarak kuzularının yasaya harfiyen boyun eğmelerini dayatacak ölçülere ulaşmıştır. Ancak hahamların kafalara yerleştirmeye çalıştıkları bu yasaya, Yahudiler, psikolojik ve duygusal nedenler dolayısıyla daha da büyük bir sadakat gösteriyorlardı. Her yerde uğradıkları zulüm ve aşağılamalar esnasında, bu sadakati, insanca yaşayabilmek ve hayatta kalabilmek için tek araç olarak görüyorlardı. Çok uzun bir süre boyunca din sistemleri Talmud’a bağlıydı. Yahudiler yüzyıllar boyunca Talmud’a bağlı kalmış ve buyruklarının dışına hiç çıkmadan yaşamışlardır.</p>

  <p class="calibre7">Bir dizi dışsal etken de aynı yönde hareket ederek genelde Yahudileri her zaman dinî buyruklara sadık olmaya ve onlara harfiyen uymaya itmiştir.</p>

  <p class="calibre7">Herkesin iyice anlaması gereken bir nokta varsa o da bu katı inanç sisteminin yalnızca Yahudilerin büyük bir kısmı arasında değil, kültür düzeyi yüksek ve zengin sınıflar, yani kapitalist zihniyeti başlatan halk kesimi arasında da yaygın olduğudur.</p>

  <p class="calibre7">Tıpkı Katolik ve Protestan rahipler gibi (dünyevi işler konusunda onlardan daha deneyimli uzmanlar olarak yargılarda bulunan) hahamlar da, namuslu ve dindar bir yaşam konusundaki düşüncelerini ya özel kitaplarda ya da karar ve çözümlerini “Yanıtlar” olarak adlandırılan kitaplarda toplamışlardır. Bu kitaplar arkadan gelen kuşaklara hukuk ilmi konusunda kaynaklık etmişlerdir. Bu edebiyata ait eser bolluğu Yahudi dininin özel yaşamda oynadığı rol konusunda bir kanıt olarak gösterilebilir. Bu din özellikle Yahudilerin zihinsel yönlenmeleri ve biçimlenmeleri konusunda da çok büyük bir etkiye sahip olmuştur.</p>

  <h4 class="3 sigil_not_in_toc"><a id="bookmark4"></a></h4>
</body>
</html>