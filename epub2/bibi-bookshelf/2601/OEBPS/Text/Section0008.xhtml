<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 style="text-align: center;">Birinci Bölüm: GİRİŞİMCİLİK ANLAYIŞI / RUHU</h2>

  <h4 class="3 sigil_not_in_toc"><span class="calibre8"><br class="calibre11" /></span></h4>

  <h4 class="3 sigil_not_in_toc"><span class="calibre8"><br class="calibre11" /></span></h4>

  <h3 class="calibre12" id="sigil_toc_id_3"><a class="calibre2" id="bookmark6"></a><span class="calibre14">III. ALTIN TUTKUSU VE PARA AŞKI</span></h3>

  <p class="calibre7">Tarihsel açıdan Avrupa genelinde geçerli olmayan hiç kuşkusuz kapitalist zihniyet tarihi açısından geçerli olup, kökenleri, pek çok mutsuzluğun nedeni ve kaynağı olan altın denilen uğursuz madene sahip olabilmek için tanrılar ve insanların giriştikleri tarih öncesi amansız mücadeleye kadar gitmektedir.</p>

  <p class="calibre7">Völuspa,<a href="../Text/Notlar.xhtml#nt11" id="n11"><sup class="calibre13">11</sup></a> sular dünyasının sahip olduğu altının, toprağın derinliklerinde yaşayan altın hırsızları ve usta kuyumcular olarak bilinen cüce cinler aracılığıyla Aselların eline geçmesi yüzünden, Wanelara ait olan ilkel sular krallığıyla Aseların ışık krallığının kaynaşmak durumunda kalması sonucunda her türlü kavga, cinayet ve günahın nasıl ortaya çıktığını anlatmaktadır. Toprağın simgesi olan altın gün ışığında şıkır şıkır parıldayan hasat ve ürünlerini göz önüne sererek bütün kıskançlık ve kavgaların kaynağı haline gelmekte ve uğruna her türlü suç ve günahın işlenmesine yol açmaktadır. Altın, bize göre, duyguları okşayan bir güç ve gösteriş aracı olmasının yanısıra karşı konulması zor, sınırsız olanaklar<a href="../Text/Notlar.xhtml#nt12" id="n12"><sup class="calibre13">12</sup></a>sağlama özelliği nedeniyle insanların en çok arzulayıp, peşinden koştukları ve aradıkları şeydir. Derin bir düşünce sürecinin ürünü olan <span class="calibre4">Eddalar</span> altın peşinden koşmayı herhalde bu yüzden evrensel tarihin merkezine yerleştirmektedirler.</p>

  <p class="calibre7">Oysa efsane gerçekliği yansıtmaktan başka bir şey yapmamaktadır. Avrupa’nın genç halklarının, en azından üst tabakaların, çok erken dönemlerden bu yana altın için yanıp tutuşmuş oldukları ve karşı koyamadıkları güçler tarafından bu değerli madenin peşinden koşarak ona sahip olmaya itildikleri söylenebilir. Bu tutkunun kökenleri en karanlık tarih öncesi çağlara kadar gitmektedir. Ancak Avrupa toplumları da dünyanın diğer toplumlarındakine benzer aşamalardan geçmiş olabilir.</p>

  <p class="calibre7">Uygarlığın başlangıç dönemlerinde bir süsleme sevgisiyle karşılaşıyoruz. Soylu madenler o zamanlar gösterişli görünümleri nedeniyle süsleme aracı olarak kullanılmaktaydı.</p>

  <p class="calibre7">Günün birinde insanlar her yeri süslerle donatmaya kalkıştıklarında, yani çok fazla miktarda altına gereksinim duyduklarında, işte o zaman altına karşı ilgisizlik sona erdi ve insanlar yalnızca gözlere verdiği zevkle yetinmeyip altını ele geçirme sevdasına kapıldılar. Her türlü mücevher/kuyum ve süs nesnesi görünümünde elden geldiğince çok altın istemeye başladılar.</p>

  <p class="calibre7">Bu gelişmenin en üst aşaması altının artık mücevher/kuyum ya da süs, yani estetik nedenlerden dolayı ele geçirilmek istenen bir maden olmaktan çıkarak, değerli bir maden haline gelmiş olması nedeniyle biçimine bakılmadan elde edilmek istenilen bir nesneye dönüşmüş olduğu aşamadır.</p>

  <p class="calibre7">Bu, hâzinelerin <span class="calibre4">biriktirildiği</span> dönemdir. Germen halklarının altına (ve gümüşe) karşı takındıkları tavırdan ilk söz eden belgeler tam da bu biriktirme dönemine denk gelenlerdir. Avrupa halkları tarihinde hazine biriktirmek öylesine önemli bir olaydır ki, biraz ayrıntılı bir şekilde ele alınmasında yarar vardır. Bu konuda bir fikir verebilmek amacıyla Gustav Freytag’ın, bu konuda Orta Çağ<a href="../Text/Notlar.xhtml#nt13" id="n13"><sup class="calibre13">13</sup></a> başlarını kapsayan renkli betimlemelerden bir bölüm aktarmaktan daha iyi bir seçenek göremiyorum:</p>

  <blockquote class="calibre10">
    <p class="calibre7"><i>Germenler, Roma İmparatorluğu’nun sınır bölgelerinde akınlara başladıklarında altınları olmayan bir halktı. Üçüncü yüzyıldan sonra Romalıların gümüş paraları giderek kötüleşmeye başlamıştı. Üstü ince bir gümüş tabakasıyla kaplanmış, değersiz bakır parçasından başka bir şey değildi. Bu yüzden altın Germenlerin ilk ele geçirmek istedikleri nesne haline gelmiştir. Bununla birlikte peşinden koştukları, altın para şeklinde dökülmüş metal parçası değil savaşçı süsleri ya da değerli kap kacak şeklindeki altındı. Bu genç halk varlıklarını ve zenginliklerini göstermeyi sevmenin yanısıra gerçek Germenler olarak bu nesneleri yararlılık ve kullanışlılıklarına bakarak idealleştirme nedenleri de buluyorlardı. Üzerinde değerli bir süs eşyası taşımak savaşçıyı onurlandırırken, aynı zamanda bir gurur kaynağı oluyordu. Bu savaşçının bakımından sorumlu olan senyör için değerli nesnelere sahip olmanın önemi çok daha büyüktü. Şef, adamlarına karşı cömert olmakla yükümlüydü, bu yüzden cömertliğini ancak onları süs eşyalarıyla donatarak gösterebilirdi. Bu yükümlülüğü yerine getirebilen şefin birlikte yemek yedikleri masada şarkıcı ve arkadaşları tarafından övülüp yüceltilmesi ve istediği kadar yandaş bulabilmesi kesindi.</i></p>

    <p class="calibre7"><i>Bu yüzden büyük bir hâzineye sahip olmanın büyük bir güce sahip olmak anlamına gelmesi gibi, geleceği gören bir prens de hâzinesini asla boş bırakmayacak önlemler alması gerektiğini biliyordu. Bu hâzineyi emin bir yerde saklamak zorundaydı çünkü düşmanlarının onun peşinde olduklarını ve elinden kaçırmadığı sürece her türlü felâketin üstesinden gelip kendisine sadık yandaşlar bulabileceğinin farkındaydı. Göçler döneminde bütün halklarda her prens ailesinin bir hâzineye sahip olması artık sıradan bir âdet halini almıştı. Leuvigild (568’e doğru) bir hazine oluşturup, kraliyet giysileri diktiren ve bir taç yaptıran son prenslerden biriydi. Ondan önceki Vizigot kralları gerek giyinme gerekse yaşam biçimleri konusunda kendi tebaalarından çok daha kötü durumda olurlardı. Bu tarihten sonra kraliyetin gücü imparatorluk, hazineler ve halk üzerine oturmaya başlamıştır.</i></p>

    <p class="calibre7"><i>Bir prensin hâzinesi mücevherler ve altın kap kacaktan (daha sonralarıysa buna gümüş kap kacak da eklendi) ibaretti. Bir kısmı Roma topraklarında yapılmış, bir kısmı da yerel üretim olan bilezikler, küpeler, alınlıklar, zincirler, kadehler, içki konulan boynuzlar, leğenler, taslar, ibrikler, masa tabaklan, at süslemelerinin yanısıra imparatorluk imalâthanelerinde üretilmiş değerli taş ve inciler, pahalı kumaşlarla bandırılmış ve ince ince işlenmiş çelik kılıçlardan oluşmaktaydı. Kimi zaman prensin altın paraları da olurdu, özellikle çarpıcı boyutlar ve görünümlere sahipseler. Ancak çoğunlukla külçe altınları olurdu.</i></p>

    <p class="calibre7"><i>Kral da işlenmiş ve altınla süslenmiş değerli madenleri tercih ederdi. O göçler döneminde bile değerli taşlarla süslenmiş ve ince bir işçiliğe sahip zarif ve kırılgan nesnelere neredeyse paha biçilemezdi. Nesnelerin boyut ve ağırlıklarının da gösterişli olması istenirdi. Bu nesnelerin kimileri anormal boyutlara sahip olabiliyordu. Örneğin bir masa üzerine ancak vinç türü bir makine aracılığıyla kaldırılıp, konulabilen altından leğenler gibi. Prensler bu değerli eşyalardan bir kısmını ziyaretler, elçiler, barış anlaşmaları nedeniyle kabul ya da armağan ederlerdi. Diğerleri kısmen Romalıların ödemek zorunda oldukları büyük haraçlar (yılda 300 ile 700 altın lira arası), yağma ve haydutluktan; kalan kısmıysa prensin gelirleri ve tebaasının katkılarından oluşurdu. Yeni kurulan Germen imparatorluklarının hâzinelerinde bulunan bol miktardaki altın para çoğu kez işlenmiş eşyaya dönüştürülürdü. Bunların sahipleri değerli eşyaları ve paralarını sakladıkları kasaların büyüklüğünden dem vurarak hava atmaktan hoşlanırlardı.</i></p>

    <p class="calibre7"><i>Bir hazine peşinden yalnızca krallar ve şefler koşmuyorlardı. Yapabilen herkes bir hâzineye sahip olmaya çalışıyordu. 584 yılında Fredegond’un iki yaşındaki oğlu öldüğünde ipekli giysilerin yanısıra o kadar çok altın ve gümüş süslemeleri olan mücevheri vardı ki, bunları taşımak için dört at arabası gerekmişti. Kralların kızları evlendikleri zaman düğünlerinde çeyiz olarak o kadar çok mücevher, kuyum ve başka değerli eşyalar verilirdi ki, balayı seyahati sırasında kendilerini soymak için pusuda bekleyen haydutların saldırısına uğrarlardı. Her dük ve her kraliyet görevlisi krala öykünerek bir hazine sahibi olmaya çalışırdı. Çoğu kez görevlinin zenginliği şefinkine gölge düşürdüğünden bu zenginleşmiş görevlinin bir tür suyla şişen sünger misali ceplerini doldurmasına göz yumulur, sonra da sahip olduğu her şey en son damlasına kadar suyu sıkılarak elinden alınır ve cepleri boşalıp beş kuruşsuz kalan bu kişi hayatta kaldığına şükrederdi. Kral Langobard Agilulph, hâzinesini Komo gölündeki bir adada gizleyen âsi Dük Gai-dolph’u bu servetten mahrum bırakıp “kendisine zarar veremeyecek” bir konuma soktuktan sonra yaşamasına izin vererek ne kadar cömert olduğunu göstermiştir. Şef, vassalının hâzinesini zamanında eline geçiremediği takdirde günün birinde güç ve iktidarıını ona karşı korumak zorunda kalabiliyordu.</i></p>

    <p class="calibre7"><i>Kilise ve manastırlarda da durum farklı değildi. Onlar da gelir ve bağışlarını kadehlere, leğenlere, kutsal kâsenin içinde saklandığı üstleri altın ve değerli taşlarla kaplanmış dolaplara dönüştürüyorlardı. Bir piskopos bir savaş nedeniyle sıkıştığında kilise hâzinesinden altın bir kadeh alarak onu altın paraya dönüştürüp hem kendini affettirmeye hem de çevresindekileri kazanmaya çalışıyordu. Bir azize ait hazine en azılı hırsızlarda bile dinî bir çekingenliğe neden olmaktaydı, zira sahibinin Tanrıya şikâyetlerde bulunarak hâzineyi alana büyük kötülükler yapabileceğine inanılırdı. Ancak yağmacıların açgözlülüğü karşısında kimi zaman saygın bir azizin bile elinden bir şey gelmezdi, vs.</i></p>
  </blockquote>

  <p class="calibre7">Bir hâzinenin değerini belirlemede büyüklük ve miktar kadar nitelik de önemliydi. Büyüklük ve miktarın somut bir şekilde kavrandığını, tartılıp ölçülmesinden anlayabiliyoruz. Hâzinenin çok daha geç, yani ekonominin para üstüne dönmeye başladığı dönemlerde maddi bir değere sahip olduğunu biliyoruz. Geç Orta Çağ yüzyıllarına kadar Avrupalı halkların sürdürdükleri bu hazine biriktirme tutkusunun aşk ve paradan daha önemli olduğu söylenebilir. Bu tutku antik çağda çok yaygın olup günümüz ilkel toplumlarında da varlığını sürdürmektedir.</p>

  <p class="calibre7">X. ve XI. yüzyıllarda gümüş kalıntılarından oluşan hazineler gümüş külçelerin dilimlenmesi ve küçük parçalara bölünmesiyle elde edilmekte ve bu hâzinelerle Avrupa’nın doğusundaki Silezya’dan Kuzey Denizi’ne kadar her yerde karşılaşılmaktaydı. Bu da bize önemli olanın kesilmiş paralar değil maden olduğunu göstermektedir. Aynı dönemde Almanya, Fransa hattâ İtalya’da zenginlerin servetlerinin altın ve gümüş kap kacaktan oluştuğunu, bunların maddi değerlerinden bağımsız bir şekilde beğenildiğini ve elde edilmek istendiklerini biliyoruz.</p>

  <p class="calibre7">Örneğin İspanya gibi kimi ülkelerde hazine biriktirme âdeti modern döneme kadar süregelmiştir. Frias dükü öldüğünde geride üç kız ve 600.000 gümüş ekü bırakmıştı. Bu miktar üç ayrı sandığa pay edilmiş olup her sandık üzerinde bir kızının ismi yazıyordu. En büyük kızı yedi yaşındaydı. Anahtarlar bir vâsiye teslim edilmiş ve sandıklar kızların düğün zamanı açılarak içindeki paralar her birinin kocasına teslim edilmişti. Bu istisnai durumlardan biridir çünkü XVI. ve XVII. yüzyıllarda her yerde olduğu gibi Ispanya’da da insanlar evlerini altın ve gümüşten kap kacakla doldururlardı. Albuquerque dükünün ölümünden sonra miras olarak bıraktığı değerli madenlerden oluşan metal nesnelerin tartılıp envanterinin çıkartılabilmesi için altı hafta gerekmişti. Pek çok şey arasında 1400 düzine tabak, 50 küçük 700 büyük tepsi ve büfelerin üst bölümlerine ulaşmak için 40 gümüş merdiven. Çok zengin bir adam olmadığı söylenen Alba dükü öldüğünde geriye 600 düzine gümüş tabak, 800 adet gümüş tepsi, vs. bırakmıştı.<a href="../Text/#nt14" id="n14"><sup class="calibre13">14</sup></a> İspanya’da hazine biriktirme tutkusu öylesine yaygındı ki, III. Felipe 1600 yılında ülkedeki bütün altın ve gümüş nesnelerin toplanıp paraya dönüştürülmesini emretmişti.</p>

  <p class="calibre7">XVI. yüzyılda her yerde çağdışı hale gelmiş bu tutku İspanya’da hâlâ çok yaygındı. Avrupa’da genel olarak gelişen zihniyet bu aşamayı XII. yüzyılın sonunda geride bırakmıştı. Zira bu dönemde insanların değerli madenlere karşı olan tutumlarında bir değişme görülmektedir. Hattâ değerli madenlerle giderek daha çok ilgilenildiği bile söylenebilir ancak bu kez değerli madenleri nesne olarak toplamak yerine bir değiş tokuş ve ödeme aracı olan ve malın eşdeğerlisi olarak görülen paraya dönüşmüş değerli madenlere doğru bir eğilim görülmektedir.</p>

  <p class="calibre7">Altın tutkusunun yerini bu kez para tutkusu almıştır. Bu konuda seçtiğimiz birkaç önemli örneği aktarmak istiyoruz.</p>

  <blockquote class="calibre10">
    <p class="calibre7">‘<i>Maddi kazanç tutkusu’ (bundan böyle la “lucri rabies” olarak adlandıracağız) ilk kez kiliseye mensup mevki sahibi din adamları arasında görülmüştür (şimdilik Yahudileri bunun dışında tutuyoruz). Elimizdeki oldukça eski, rahiplerin “yüz kızartıcı maddi kazanç tutkusunu” kanıtlayan belgeler var. Daha IX. yüzyıldan başlayarak rahiplerin uyguladıkları faize karşı Konsillerde şikâyetlerin yükseldiği görülmektedir. Öte yandan Geç Orta Çağ’da kilise görevlerine atanmada paranın nasıl bir rol oynadığını biliyoruz. L. B. Alberti gibi soğukkanlı ve tarafsız bir gözlemci bile yaşadığı çağda paraya aşırı tutkun olmayan bir rahip bulmakta zorlanılacağını iddia etmektedir. Örneğin Papa XXII. Jean hakkında şunları söylemektedir: “Pek çok kötü huyu arasında bugün bütün rahiplerde karşılaşılan para tutkusu vardı. Bu öylesine bir tutkuydu ki ona sahip olabilmek için eline ne geçerse satardı.<a href="../Text/Notlar.xhtml#nt15" id="n15"><sup class="calibre13">15</sup></a>”</i></p>
  </blockquote>

  <p class="calibre7">Ancak Alberti’nin bu satırları yazdığı sırada para tutkusu yalnızca (tabii öyle bir şey varsa) rahip ve Yahudilere özgü bir tutku olmaktan çoktan çıkmış, neredeyse bütün toplumsal sınıfları sarıp sarmalamıştı.</p>

  <p class="calibre7">Anlaşıldığı kadarıyla (bu sözcüklerin altını çiziyorum zira bu türden olaylar söz konusu olduğunda tarihte ilk ortaya çıkmış oldukları anı belirleyebilmek son derece zordur) tarihsel dönüm noktası XIII. yüzyıldır. En azından Almanya, Fransa, İtalya gibi ilerlemiş ülkelerde böyle olduğu söylenebilir. Giderek artan para tutkusuna karşı ilk protesto eylemleriyle yine XIII. yüzyılda özellikle Almanya'da karşılaşılmaktadır. “Dünya aşk ve para üzerine kurulmuş ancak çoğu insan parayı aşka tercih ediyor. İnsanlar istedikleri kadar karıları ve çocuklarını sevdiklerini söylesinler. En çok sevdikleri şey kesinlikle paradır. İnsanlar para kazanmaktan başka bir şeyle ilgilenmiyorlar.”</p>

  <p class="calibre7">Freidank, şarkılarında dönüp dolaşıp bu türden şeyler söylüyor. Walter von der Vogelweide’nin metinlerinin birçok yerinde benzer şikâyetlerle karşılaşıyoruz.<a href="../Text/Notlar.xhtml#nt16" id="n16"><sup class="calibre13">16</sup></a> Zamanın din ve ahlâk bilimcileri örneğin (Benediktin rahiplerine atfedilen şarkılardan derlenmiş olan)<a href="../Text/Notlar.xhtml#nt17" id="n17"><sup class="calibre13">17</sup></a> <span class="calibre4">Carmina Burana</span> gibi bir şiirin yazarı ya da popüler bir konuşmacı olan Berthold von Regensburg bu tutkuyu mahkûm edebilmek amacıyla çok daha ağır sözcükler kullanıyorlar.</p>

  <p class="calibre7">Aynı dönemlerde Dante, Trecento boyunca İtalyan kentlerinin paraya doymak bilmeyen yırtıcı soylu ve burjuvalarını aforoz etmekteydi. 1339 yılından kalma “Floransa’nın Betimlenmesi” başlıklı metinde: “İşleri güçleri para, sanki paraya sahip olmaktan başka bir şey düşünemiyor gibiler” sözcükleriyle karşılaşılmaktadır.</p>

  <p class="calibre7">Aynı dönemde Beato Dominici: “Büyükler ve küçükler, rahipler, zenginler ve yoksullar, keşişler ve yüksek rütbeli din adamlarının hepsinin gözü paradan başka bir şey görmüyor. Para her istediğini yaptırıyor. Bu lanet para tutkusu ruhlarda çok çeşitli çöküntülere neden oluyor. Aklı körleştirip vicdanı boğuyor, belleği zayıflatıyor, iradeyi yoldan çıkartıyor. Paraya doymak bilmeyen insanların dostu olmuyor, yakınlarını sevmiyorlar, Tanrıdan korkmuyorlar ve diğer insanlar karşısında utanma gibi bir duygu hissetmiyorlar” demektedir.</p>

  <p class="calibre7">L. B. Alberti’nin aile defterleri XIV. yüzyıl Floransa’sında benmerkezciliğin ne kadar yaygınlaşmış olduğunu gösteren betimleme ve düşüncelerle doludur. Her sayfada zenginliğin herkes tarafından en güzel ve vazgeçilmez bir şey olarak görüldüğü; her sayfada para kazanma aşkının halkın genel ve doğal bir özelliği gibi kabul edildiği ve gösterildiği söylenmektedir: “Herkes para kazanmak ve zenginleşmekten başka bir şey düşünmüyor”; “herkesin kafasını kurcalayan düşüncelerin tek konusu var: kazanç”; “herkesin işi gücü nasıl servet sahibi olurum”, vs. gibi.</p>

  <p class="calibre7">Elimizdeki tanıklıklara bakarak XV. ve XVI. yüzyıllarda paranın Batı Avrupa ülkelerinde egemen bir konuma gelmeye başladığını söyleyebiliriz. Erasmus, bu durumu <span class="calibre4">Pecunioe obediunt omnia</span> sözcükleriyle eleştiriyor; Hans Sachs: “yeryüzünün tanrısı paradır” diyor; Wimpheling, paraya tapılan hüzünlü bir dönemde yaşamaktan şikâyetçi olduğunu söylüyor. Kraliçe lsabelle’e göndermiş olduğu ünlü mektupta Colon, paranın sağladığı avantajları şu sözcüklerle dile getirmektedir: “El oro es excellentimo, con el se hase tesoro y con el tesoro qui en lo teine, hace quanto quiere en el mundo y llega que echa las animasal paraiso.<a href="../Text/Notlar.xhtml#nt18" id="n18"><sup class="calibre13">18</sup></a>”</p>

  <p class="calibre7">Paraya sahip olmak amacıyla giderek çılgınlaşan bir yarışın semptomları, her şeyi en kısa sürede paraya tahvil etme düşüncesinin giderek yaygınlaştığı bir dönem. Resmî ödemeler parayla yaptırılmaya, soylular zengin tefecilere benzemeye başlamış; devletler kasalarına olabildiğince çok para sokacak (merkantilist) politikalara doğru yönlenmiş; para sahibi olma yolları giderek çoğalmış ve daha ince zekâ gerektiren bir hale gelmiştir (bu konuyu bir sonraki bölümde işleyeceğiz).</p>

  <p class="calibre7">Zihnimizde önemli ve uğursuz/kötü bir yüzyıl olarak canlandırdığımız XVII. yüzyılda para kazanma tutkusu azalacağına tam tersine kimi çevrelerde daha da artmıştır. Bu konuda İtalya, Almanya, Hollanda gibi ülkelerde inim inim inleyen insanların şikâyetleriyle karşılaşılmaktadır. XVII. yüzyılın sonuna doğru Hollanda’da çok ilginç bir küçük kitap yayımlanmıştır (kısa bir süre sonra da bir Hamburglu Alman tarafından Almancaya çevrilmiştir). Kitap alaycı özelliğine karşın (belki de bu özelliği nedeniyle) o dönemde tamamen paranın esiri olmuş bir toplum manzarası çizmektedir. Bildiğim kadarıyla ilk kez yararlanılan bu önemli kaynağın başlığı: <span class="calibre4">Para Aşkına Övgü. Satir. Yazar: M. von Decker, Felemenkçeden çevrilmiş olup Hamburg'da Benjamin Schillen ve Leipzig'de Fr. Groschuff yayınevleri tarafından basılmıştır.</span> 1907 yılında basılmış olan bu oldukça uzun ve eğlenceli kitaptan birkaç bölüm aktarmak istiyorum. Kitabın başında ne amaçla yazılmış olduğu şu sözcüklerle dile getirilmiştir: <span class="calibre4">Quid rides? Mutato nomine, de te fabula narratur.</span></p>

  <p class="calibre7">Yazar, içinde yaşadığı dünya ve insanları iyi tanıyan, zamanına özgü ahlâk düşkünlüklerini çok açık ve seçik bir şekilde gören birine benzemektedir. Bu yapıtın Mandeville’in <span class="calibre4">Arılar Masalı'</span>nın bir benzeri olduğu söylenebilir ancak o metne özgü sert mizah anlayışı yerini HollandalIlara özgü hoş bir sözünü sakınmamaya bırakmıştır (ben bu metnin yalnızca Almanca çevirisini gördüm. Bunun uydurulmuş bir çeviri olma, yani Felemenkçesi asla var olmamış bir metin olma olasılığı da vardır. Yazar kitabın çeşitli yerlerinde sözde Felemenkçe metinden aynı dilde alıntılar yapmaktadır). Bu metin, dönemin en sevilen vezniyle yazılmış 4113 mısradan oluşan bir şiirdir. İşte size birkaç örnek:</p>

  <blockquote class="calibre10">
    <p class="calibre7">Açgözlülük konuşuyor:</p>

    <p class="calibre7"><i>Bana küfredenleri yanıtlamak ve onlara: bütün bu düzenbazlıkların kaynağı ben olmadığım gibi, bir mutsuzluk ve ahlâksızlık kuyusu da değilim. Tam tersine ben sizin mutluluk nedeniniz, her türlü zevkin vazgeçilmez refakatçisi, büyük onur kaynağı, sanatların temel taşı, gençlik rehberi ve daha da güzeli en yüce tanrıça, dünyanın en büyük kraliçesiyim demek istiyorum (23-31. mısralar arası).</i></p>
  </blockquote>

  <p class="calibre7">Açgözlülük daha sonra yakınlarını takdim ediyor: Annesi Bayan Tedbir ve babası Gereksiz. Sonra da altına övgü ezgisiyle devam ediyor:</p>

  <blockquote class="calibre10">
    <p class="calibre7"><i>Kırmızı altına övgüler yağdırmayacağım. Hayır, hayır altına tamahkârlık, gözü doymazlık burada bütün güzelliğiyle ortaya çıkıyor. Bu yüzden övgüler düzmek için çok zorlanmayacağım. Para peşinden koşarken bitap düşen, ona erdem, onur ve akıldan daha çok saygı duyan, sanatlar, sağlık, her türlü mal hattâ yaşamdan daha çok değer veren insanların benim övgülerime ihtiyacı yok (145-153. mısralar arası).</i></p>
  </blockquote>

  <p class="calibre7">Sonuç olarak açgözlülük övülmemekten şikâyet etmektedir:</p>

  <blockquote class="calibre10">
    <p class="calibre7"><i>Sizin en iyi yanınız olan kalbiniz bana aittir. Dudaklarınızın da aynı şekilde benim olmasını isterdim (1158-1163. mısralar arası).</i></p>
  </blockquote>

  <p class="calibre7">Bu satırların ardından insanlara sunduğu bütün hizmetleri sıralamaktadır (özünü sunuyoruz):</p>

  <blockquote class="calibre10">
    <p class="calibre7">T<i>oplumları yaratan açgözlülüktür; düğün anlaşmaları yapılmasını, dostluklar kurulmasını sağlayan; birlik ve beraberliklere öncülük eden odur. Devletleri ve kentleri refaha kavuşturan ve refah içinde yaşamalarını, onlara şeref ve saygı duyulmasını...keyif ve zevk alınmasını sağlayan hep odur. Sanat ve bilim ...ticaret, simya, fınans, tıp alanlarını destekleyen odur. Eğer hasta insanlara yardıma gidiliyor ve neler yapmaları gerektiği söyleniyorsa bu insanlık aşkıyla yapılmıyor. Bir Galien/hekimin gelip iyilik olsun diye sizi iyileştireceğini sanmayın. Yattığınız yatağın başına gelmesinin nedeni para aşkı, kazanç umududur (1 158-1 163. mısralar arası).</i></p>
  </blockquote>

  <p class="calibre7">Diğer mesleklerin de yalnızca kazanç umuduyla icra edildiği söylenmektedir. Berber, eczacı, hâkim, rahip, herkes para için çalışmaktadır. Değişik sanatlara özgü mesleklerin ortaya çıkmasını sağlayan; felsefeyi, resmi, gösteri sanatlarını ve her türlü oyunla matbaacılığı kışkırtan hep açgözlülüktür.</p>

  <p class="calibre7">Bu sonuncu meslek konusunda yazar şöyle demektedir:</p>

  <blockquote class="calibre10">
    <p class="calibre7"><i>Bastığınız o yığınla kâğıt için de aynı şey söylenebilir. Onların içlerinde bilgece düşünceler yerine yalnızca bir günde meşhur olan sıradan bir salak yazarın bir işe yaramayan boş sözleri vardır. Yayınevleri bu tür metinleri neden kabul eder ki? Çünkü bunlar üzerinde uzun uzadıya düşünülüp taşınıldıktan sonra yazılmış bilgece bir öze sahip çalışmalardan çok daha fazla kazandırdıkları için basılıyorlar. Size yutturulmaya çalışılan şeyin kaba saba olması gerekiyor. Bilgelik övülürken saçmalıkları okumak yeğleniyor (1544-1553. mısralar arası).</i></p>
  </blockquote>

  <p class="calibre7">Açgözlülük bunlardan başka askerlik sanatını da kayırmaktadır. “Gemiciliğin gelişmesini ve gümüş madenlerinin keşfedilmesini sağlamıştır” (1742. mısra). Kolomb kadar Kraliçe Isabelle ve Kral Ferdinand’da bu keşifleri ona borçludurlar.</p>

  <blockquote class="calibre10">
    <p class="calibre7"><i>Dünyanın daha kusursuz bir şekilde betimlenmesini, sanatların yaygınlaşmasını, kaba saba toplumların uygarlaşmasını, dillerin yaygınlaşmasını, halkların bir araya gelmesini, pek çok efsanenin unutulmasını sağlayan hep odur. Bütün devlet işlerinin başı yine odur.</i></p>

    <p class="calibre7"><i>Neden bu kadar sık büyük toplantılar yapıyorsunuz? Devletin ba<span class="calibre4">-L</span> şanları ve gelirlerinden söz etmek için değilse neden? İmparatorluk hâzinesinin büyümesi için değil mi? Hükümet toplantısının gündeminde yer alan işler arasında hiç kuşkusuz adalet ve haklarla ilgili yararlı konular da varken siz önceliği kâr ve başarıya veriyorsunuz (1915-1968. mısralar arası).</i></p>

    <p class="calibre7"><i>Dürüst Aristides iyi ve doğru olan yerine başarıyı ön plana çıkartan bir toplantıya başkanlık etmeyi reddetmişti. Ancak bugün kimse onun gibi yapmayı düşünmüyor...Doğruyu söylemek gerekirse Devlet sırları hakkındaki merakı yalnızca kazanç hırsıyla açıklayabilirisiniz (1985-1989. mısralar arası).</i></p>
  </blockquote>

  <p class="calibre7">Açgözlülük, “yaşlı ve bilge insanlardan oluşan bir toplumu hor görmemekte; erdemli bir toplum yaratmak, bu toplumun bakılması ve yaşaması, meslekleri desteklemek için çalıştığını söyleyerek övünürken; aynı zamanda ortalıkta çok sayıda eğitim gören insan bulunmasından şikâyet etmektedir”:</p>

  <blockquote class="calibre10">
    <p class="calibre7"><i>İster dinî isterse hukuki bir yükümlülük olsun yük her zaman için, ne yapılır edilir ve patrona en büyük maddi desteği sağlayan kişinin üstüne yıkılır. Eskiden erdemleri ödüllendirmeye yarayan ve böylelikle de adalet duygusunun günümüzde de sürüp gitmesini sağlamaya yönelik yükümlülükler hemen her kentte açık arttırmayla satılır hale gelmiştir. Birinin yalnızca en büyük miktar parayı ödediği için bir günde kilise malları yöneticiliğine getirildiği artık nadiren görülen bir durum değildir.</i></p>
  </blockquote>

  <p class="calibre7">Açgözlülük, tutumluluk ve savurganlıktan da söz etmektedir. Parayı küçümseme tekelini kimi stoist ve kinik filozoflara bırakmaktadır. Cömertliği mahkûm ederken, alçakgönüllü olmayı, cesaret ve sabrı desteklemekte, Hıristiyan doktrinini yaymaya çalışmaktadır zira açgözlülük öteki dünyada sonsuza dek sürecek bir rahata erme/kurtuluş aracıdır. Sapkın değil saf Lutherci olduğundan bir tanrıçaya dönüşmektedir.</p>

  <p class="calibre7">Yazar şiirini coşkulu bir “paraya övgü” bölümüyle sona erdirmektedir (3932. satır ve devamı).</p>

  <p class="calibre7">XVIII. yüzyılın ilk yarısında İngiltere ve Fransa ilk kez, Hollanda’nın 1634 yılına doğru geçirmiş olduğu hastalıklı bir para tutkusu döneminden geçmişlerdir. Daha sonra bu kadar güçlü olmasa bile zaman zaman yine benzer dönemler yaşamış olan bu toplumlarda, sonunda bütün ulus baştan aşağı bu duygu tarafından etkilenmiş ve para tutkusu modern insanın ruhunun ayrılmaz bir parçası haline gelmiştir. Hollanda’nın lâle saplantısı, Fransa’nın Law dönemi, İngiltere’nin (“bubbles”) “sahtekârlar” dönemine denk gelen bu volkanik patlamalara benzeyen para hastalığından daha ileride söz edeceğim. Bu betimleme, para bulmak için en kolay yöntemlerden biri olan borsa oyunlarından söz edeceğim bölüm okunduktan sonra daha iyi anlaşılacaktır. Şimdilik insanların zenginleşmek amacıyla başvurdukları yöntemleri çözümlemek ve aralarından hangilerinin kapitalist ekonominin ortaya çıkmasına katkıda bulunduklarını, hangilerinin kuruyan dallar gibi dökülüp gittiklerini göstermekle yetineceğim.</p>

  <p class="calibre7"></p>
</body>
</html>
