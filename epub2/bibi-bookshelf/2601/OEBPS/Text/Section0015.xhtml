<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre12">VI. İLK GİRİŞİM BİÇİMLERİ</h3>

  <p class="calibre7">Girişimcilik ilk olarak kendini hangi alanlarda göstermiştir. Başka bir deyişle ilk girişim biçimleri hangileridir?</p>

  <p class="calibre7">Avrupa tarihine baktığımda, girişimciliğin temeli olarak kabul edilebilecek ve daha sonraki tüm gelişmeleri etkilemiş olan, dört örgütlenme biçimi görüyorum.</p>

  <p class="calibre7">Bunlar<b class="calibre8">:</b></p>

  <p class="calibre7">1.Askerî seferler</p>

  <p class="calibre7">2.Büyük toprak mülkiyeti</p>

  <p class="calibre7">3.Devlet</p>

  <p class="calibre7">4.Kilise</p>

  <p class="calibre7">Doğal olarak burada bu dört biçimin, bütün yapısal karmaşıklıklarının özetlenmiş bir betimlemesi ya da tarihsel gelişmelerinin kısa bir açıklamasını yapabilmem mümkün değil (ekonomik gelişmenin bütünsel açıdan anlaşılmasını kolaylaştırdıkları için her iki konuyla ilgili açıklamaları <span class="calibre4">Modern Kapitalizm</span> başlıklı çalışmamın yeni baskısında bulabilirsiniz). Şimdilik okuyucunun dikkatini bu örgütlerle girişim düşüncesi arasındaki önemli bağlantılara çekecek birkaç söz söylemekle yetineceğim.</p>

  <h4 class="3 sigil_not_in_toc" style="text-align: left;"><span class="calibre15">1.Askeri Seferler</span></h4>

  <p class="calibre7">Bizim burada sunduğumuz anlamda, askeri seferlerin anlam ve doğasını en iyi şekilde açıklayan sözcük olarak “girişim” kalemin ucuna kendiliğinden gelmektedir. Askerî seferler genel olarak en ilkel girişim biçimlerinden biridir. Hattâ biçimsel açıdan en ilkelidir. Bütün diğer girişim biçimlerinin kendisinden kaçamayacağı bir biçimdir. Bir birey (ya da bir bireyler grubu) askeri bir sefer planladığında bu askerî bir girişim sayılır, zira bu seferin gerçekleştirilmesi için yeterli sayıda yandaş bulmak ve onları yaptığı plana uygun bir şekilde peşinden sürüklemek durumundadır. Örneğin, Germen kabilelerinin Romalıları geri püskürtmek amacıyla güç birliğine gitmeleri askerî bir girişim değildir. Askerî girişimden anlaşılması gereken şey, özellikle de deniz aşırı ülkelere düzenlendiğinde bir yağma seferidir. Çünkü bu sefer (zaten önemli olan da budur) düşünen ve hesap kitap yapabilen bir aklın eseri olup cüretkâr ve girişken bir kişilik tarafından düzenlenmiştir. Öte yandan bir girişim olarak nitelendirilebilmesi için askerî bir seferin zorunlu olarak maddi bir getirisi olması da gerekmemektedir. Efsaneler bize idealist amaçlara uygun bir şekilde gerçekleştirilmiş olan askerî girişimlerden söz etmektedirler. Yukarıda söylemiş olduklarımıza bakarak bu girişimlerin, girişimde bulunma tutkusuyla yanıp tutuşan güçlü kişiliklerin miskin kalabalığın başına geçerek onlara kendi iradelerini dayattıkları “Kahramanlar Çağında” gerçekleşmiş oldukları söylenebilir. Yönetenler ve yönetilenler, şefler ve peşlerinden gidenler, özne ve nesne, zihin ve beden arasındaki bu farklılaşma her türlü girişimin asal unsurudur.</p>

  <p class="calibre7">Savaş amaçlı sefer macera ruhu denilen kişisel özelliğe gönderme yaptığı sürece bir girişim olarak kabul edilebilir. Keza Orta Çağ da karşımıza çıkan silahşorların şefleri de örnek girişimci savaşçı temsilcileri olarak nitelendirilebilirler. Bu şekilde nitelendirilmelerinin nedeni yapılacak seferin çıkar amaçlı olmasından çok <span class="calibre4">(kapitalist</span>sözcüğündeki nüans ona böyle bir anlam yüklenmesine yol açmaktadır) uç aşamalara götürülen bireyselleşme olgusuyla değişik savaşçı ve iktidar gruplarında şefin yine uç sınırlara taşınan güç ve iktidarıdır. Burckhardt’ın haklı olarak dikkati çekmiş olduğu bu şeflerden kimilerinin ilkesiz, her türlü kutsallığı küçümseyen, insanlara karşı acımasız ve iki yüzlü oldukları görülmektedir.</p>

  <blockquote class="calibre10">
    <p class="calibre7"><i>Bunlardan kimilerinin kişilik ve yeteneklerinin çok nadiren de olsa deha düzeyine ulaştığı ve bu özelliklerin askerleri tarafından onaylanıp hayranlık duyulduğu görülmektedir. Bunlar modern tarihin ilk orduları olup, şefin kişisel saygınlığına duyulan sorgusuz sualsiz güven sayesinde ayakta kalmışlardır. François Sforza’nın yaşamında bu olgunun varlığı müthiş bir şekilde göze çarpmaktadır. Örneğin, sınıf ya da kasta dayalı önyargıların hiçbiri onun bütün insanların gözünde inanılmaz bir kişisel popülariteye sahip olmasını engelleyememiştir. Bu popülaritesini bazen en zor anlarda kullanmış ve düşmanların bile onu gördüklerinde silah bırakarak <span class="calibre4"><b>bütün savaşçıların atası</b></span><a href="../Text/Notlar.xhtml#nt31" id="n31"><sup class="calibre13">31</sup></a> olarak selamladıklarına tanık olunmuştur.</i></p>
  </blockquote>

  <p class="calibre7">Bu çete şeflerine bir girişimci özelliği kazandıran şey, daha çok göze aldıkları risktir. Silahşorların işe alınmasından tutun da, bunların silah ve donanımlarına, gündelik beslenme ve muhtemel kaçıp saklanma yerlerine kadar, şef, seferin başarılı olabilmesi adına ordusu için gerekli olan her şeyi tek başına sağlamak zorundaydı.</p>

  <p class="calibre7">İyi bir askerî liderin sahip olması gereken niteliklerle tipik bir girişimcinin sahip olması gereken erdemler arasındaki ilişkiler konusunda daha kapsamlı bilgi sahibi olmak isteyenleri Clausewitz’in <span class="calibre4">Askeri Deha</span> başlıklı metnindeki bu konuyla ilgili bölüme gönderiyoruz.<a href="../Text/Notlar.xhtml#nt32" id="n32"><sup class="calibre13">32</sup></a></p>

  <h4 class="3 sigil_not_in_toc" style="text-align: left;"><span class="calibre4">2. Büyük Toprak Mülkiyeti</span></h4>

  <p class="calibre7">Savaş girişimine koşut bir şekilde ortaya çıkarak zaman içinde gelişen ve çok önemli bir örgütlenme biçimi haline gelen büyük toprak mülkiyeti adlı barışçıl kurumdan söz etmek istiyoruz. Büyük toprak mülkiyeti ya da senyörlük denilen şeyle Orta Çağ boyunca bütün Avrupa ülkelerinde karşılaşılmaktadır. Senyörlük bu halkların gelişme, uygarlaşma süreçlerindeki en etkili kurum olup, sanırız bu olgunun gerçekliğini artık<a href="../Text/Notlar.xhtml#nt33" id="n33"><sup class="calibre13">33</sup></a> kimse yadsımamaktadır. Yapısal ve örgütsel açıdan bu kurum Avrupa’nın her yerinde aynı özelliklere sahiptir. Söz konusu olan ister İtalya’daki Bobbio ya da Farfa manastırları, Grado patrikliği ya da Ravenne başpiskoposluğunun toprakları; ister Fransa’daki Clairvaux, Corby ya da Saint-Remy manastırları; ister İsviçre’deki Saint-Gall manastırı; ister Almanya’daki Prüm ve Weissemburg manastırları ya da Büyük Karl’a (Charlemagne) ya da büyük Reichenau, Fulda, Lorsch manastırına ait topraklar; ister İngiltere’de Ramsay, Malmesbury, Worcester ve Peterborough manastırlarına; isterse Liege yakınındaki Saint-Troud manastırına ait topraklar olsun her yerde genel ya da ayrıntılar düzeyinde aynı manzarayla karşılaşılmaktadır. Bu tek biçimliliğin nedenleri arasında sıralanan Roma’dan devralman miras, tek biçimleşme ve “şeylerin içinde bulundukları durum” konusunda Kilise’nin oynadığı rol şu an için bizi ilgilendirmemektedir. Bunların bütün ülkelerde gelişmenin aynı doğrultuda olmasına eşit düzeyde katkıda bulunmuş oldukları kuşku götürmez bir olgudur. Tacitus zamanında yaşamış olan Germenlerde büyük toprak mülkiyetinin çekirdeğini oluşturan bir örgütlenme biçimiyle karşılaşılmaktadır.</p>

  <p class="calibre7">Burada bizim açımızdan önemli olan konu büyük toprak mülkiyetinin nasıl örgütlenmiş olduğu konusunda derli toplu bir fikir sahibi olabilmektir.</p>

  <p class="calibre7">Büyük toprak mülkiyeti, senyörlük her şeyden önce ekonomik bir yapı demektir. Zengin insanlar, başkalarının emeğinin sırtından geçinen büyük toprak sahipleri, zenginler sınıfının belirlediği ve yönlendirdiği bir ekonomi. Öyleyse bu (büyük toprak mülkiyetinin özü de budur) ortak bir iş yapabilmek amacıyla pek çok kişinin bir araya getirilerek çalışma biçiminin örgütlenmesi demektir. Böylesine büyük ölçekli bir işçi örgütlemesi büyük toprak mülkiyetini birinci sınıf bir girişime dönüştürmekte ve sonraki gelişmeler açısından hayati bir öneme sahip olmaktadır. Ekonomiyi düzenleyen ilke gereksinimlerin karşılanması üzerine oturtulduğundan, başka bir deyişle büyük toprak mülkiyeti ekonomisi sayesinde karınlarını doyuran tüketici sayısı ne kadar büyük olursa olsun, bu toprakların işletilme biçimi ve yöntemi tüketicilerin gereksinimleri tarafından belirlenmekteydi.</p>

  <p class="calibre7">Büyük toprak sahibi yaşama geçirmek istediği ekonomik plan konusunda her zaman yeterli düzeyde bir işgücüne sahip olamayabiliyordu. Dolayısıyla bu sisteme özgü çalışma biçiminin “zorunlu çalışma” şeklinde olduğu söylenebilir. Köylüler bağımlı oldukları senyör için bazı angarya işler yapmak ya da aynî katkılarda bulunmak zorundaydılar. Bu da toprak sahipleriyle işçiler arasında çok değişik ilişki biçimlerine yol açmıştır. Bizim konumuzla ilgili olmadığı için bu ilişkiler mevzusunu ele almayacağız. Bizim için en önemli olgu düzenlilik arz eden belli bir işin ortaklaşa yapılması konusunda büyük toprak sahiplerinin belli sayıda insanı bir araya getirerek, onların büyük bir şefin iradesine boyun eğmelerini sağlıyor olmalarıdır. Bu olgu yalnızca dışsal açıdan ele alındığında bile yüzyıllar boyunca süren çalışma sonunda sahip olunan deneyimin bilgiye dayalı, karmaşık bir örgütlenme biçimine yol açmış olduğu ve bunun istenildiği an gereksinimlerin dışında kalan amaçlar için de kullanılabildiğidir. Bu türden durumlarla nadiren karşılaşamadığı söylenebilir. Bu örgütlenme biçiminin belli bir zihniyetin ürünü olduğu ve kapitalizmin oluşmasına büyük bir katkıda bulunduğu söylenebilir. Özetleyecek olursak, o zamana kadar girişimciliğe yabancı olan bir dünyada ortaya çoğunlukla büyük toprak sahipleri yararına büyük iş hacmine sahip şirketlerin çıktığı ve bunların kapitalizm öncesi, eski yöntemlerin dağılıp gitmesine katkıda bulunmuş oldukları söylenebilir.</p>

  <h4 class="3 sigil_not_in_toc" style="text-align: left;"><span class="calibre15">3. Devlet</span></h4>

  <p class="calibre7">Modern devlet hem bir savaş hem de bir barış girişimi olarak nitelendirilebilir. Bu görüş doğal olarak Orta Çağ sonunda ortaya çıkan Devlet için geçerlidir. Bu devletin girişimcilikle olan ilişkisini anlamak için ortaya çıkmasından önce nasıl bir zihniyetin egemen olduğunu incelemek yeterli olacaktır. Bu evrende karşılaştığımız ilk özellikler şunlardır.</p>

  <p class="calibre7">Bu devletin elle dokunulabilen ve gözle görülebilen ilk özelliği, ki bu bir Prensin Devleti ya da Mutlak yönetime dayalı bir Devlet olup, çok sayıda insanın (yani kentte bir yerel yönetim ya da kırsal bir yerleşim birimi düzeyine ait insan sayısını aşan) bir kişinin (senyör ya da temsilcisinin) iradesine, iktidarı elinde tutanların çıkarlarına boyun eğmek durumunda kalmasıdır.</p>

  <p class="calibre7">Bu çok sayıdaki insanın tek bir insanın irade ve iktidarına boyun eğmesi çok önemli sonuçlara yol açmıştır. İlk olarak mutlak Devlet olabilmek için, ülkenin büyük bir parçasına sahip efendinin toprakları üzerinde yaşayan nüfusun onun çıkarlarına boyun eğmesi gerekmiştir. Bu da insanların alınyazılarını belirleyebilecek, güçler arasında bir uyum sağlayabilecek, onlara kimi eylemleri zorunlu kılıp kimilerini yasaklayacak derecede etkileyici olanaklara sahip bir sistemin varlığını zorunlu kılmıştır. Bu büyük boyutlu bir yönetim mekanizmasıyla içinde yaşanılan dünyada yaşamın hem zamansal hem de mekânsal, hem yüzeysel hem de derinlemesine tüm ayrıntılarına kadar uzanabilen bir örgütlenmeyi de zorunlu kılmıştır. Bu yönetim sistemi kısa bir süre içinde daha küçük boyutlu girişimler için örnek bir örgütlenme biçimine dönüşerek, özerkliğini kazanmış ve tarih içinde karşımıza hem özne hem de nesne şeklinde çıkmıştır.</p>

  <p class="calibre7">İkinci olarak, “tebaanın” yaşama biçimi yani Devletin amaçlarına ulaşmak için yararlandığı olanaklar konusunda önemli bir değişim olmuştur. Devletin iradesi tebaanın yaşantısının en özel alanlarına kadar sızarken, bu arada, her uyuşuk bireyden bir kıvılcımın sıçramasını ve bütün bu tekil kıvılcımların bir araya gelerek aleve dönüşüp çevreye dağılmasını ve iletişim kurmasını sağlamaya çalışmıştır. Politik amaçların peşi sıra gidilirken ortaya çıkan girişimci ruh örnekleri oldukça çok sayıdadır. Bu zihniyetin bireysel örneklerinin Devletin etkisine borçlu olunmadığını kim söyleyebilir ki?</p>

  <p class="calibre7">Kanımca, modern Devlet fikri on üç ve on dördüncü yüzyılda var olmuş zorba İtalyan hükümetleri döneminde ortaya çıkmıştır. Mutlak, modern Devletle ilgili iki temel ilke olan akılcılık ve yaşamın tüm alanlarına müdahale bu dönemde büyük bir gelişme göstermiştir. “Olanakların seçimi hesaplanıp düşünülüp usa vurularak yapılmaktadır. İtalya dışında hiçbir prensin bunlardan haberi yoktur. Bu seçim Devlet içinde mutlak bir iktidarın yolunu açarak özel bir insan türüyle çok özgün yaşam biçimlerinin oluşmasını sağlamıştır.” Bir fikir verme açısından bundan önceki Devleti (sözcüğün mecaz anlamında) prensin şirketi olarak adlandırmak yeterli olacaktır. İktidarı isteyen prens cesur ve cüretkâr bir girişimci olmayı kabul etmek, her an için tepetaklak gidebileceğini öngörüp sürekli yeni olanaklar yaratma peşinde koşmak durumundadır. Bütün bu niteliklere sahip olabildiği takdirde her güçlüğü yenip başarılı olabilecek birinci sınıf bir örgütleyici gibi algılanacaktır. Çünkü yalnızca kendi gözüpekliği, zekâsı, karar verme kapasitesi, sebatkârlığına güvenmek durumundadır. XV. yüzyılda karşılaşılan zorba yönetim biçimiyle ilgili olarak Burckhardt şunları söylemektedir:</p>

  <blockquote class="calibre10">
    <p class="calibre7"><i>İyi düşünüldüğünde büyük küçük herkesin daha dikkatli, daha akılcı ve bilinçli bir şekilde davranmak; insanları isyana teşvik edecek zalimce davranışlardan kaçınmak zorunda oldukları söylenebilir. Kötü bir davranış biçimine, o da bir bahane olarak, ancak gerçekleştiremedikleri projelerde, yani amaçlar zorunlu kıldığında başvuruyorlardı. Batılı yasal yönetimlerin yararlandıkları dindarlık adlı sermayenin burada esamisine bile rastlanmadığı söylenebilir. “Dindarlık olsa olsa başkent surlarını aşmayan bir popülariteye sahip olabilirdi. İtalyan Prens başarısını her şeyden önce kendi yetenek ve soğukkanlılığına borçludur.”<a href="../Text/Notlar.xhtml#nt34" id="n34"><sup class="calibre13">34</sup></a></i></p>
  </blockquote>

  <p class="calibre7">Zaman içinde bütün büyük mutlak monarşilerin bu ilkeleri benimsemiş oldukları söylenebilir.</p>

  <h4 class="3 sigil_not_in_toc" style="text-align: left;"><a id="bookmark4"></a><span class="calibre4">4. Kilise</span></h4>

  <p class="calibre7">Burada Kiliseden söz etmemin nedeni, Devletin yanısıra insan elinden çıkmış en büyük örgüt olmasıdır. Bu örgütün başka bir yerde karşılaşılmayan, girişimlere özgü, akılcı bir eğilimin egemenliği altında bulunduğu söylenebilir. Zaten Kilise adlı bu kurumu ortaya çıkaran ve temsil eden insanların girişimcilik ruhuna sahip olduklarını yadsıyabilmek mümkün değildir. Kiliseyi genelinde bir girişim olarak görmek belki biraz abartılı gelebilir ancak sözcüğün dar ve gerçek anlamında pek çok şirketin onun bağrında doğmuş olduğu söylenebilir. Yeni bir manastır ya da yeni bir piskoposluğun kurulması temelde bir pamuk işletmesi ya da bir banka kurmaktan çok farklı bir şey değildir.</p>

  <h4 class="4 sigil_not_in_toc"><a id="bookmark5"></a></h4>
</body>
</html>
