<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h3 class="calibre12"><span class="calibre14">XXVII. KAPİTALİZM ÖNCESİ MESLEKLER</span><br class="calibre18"/></h3>

  <p class="calibre7">Bu başlık altında işlenecek konu üstünde uzun uzadıya durmam gerekmeyecek, zira çok az insan, kapitalist zihniyetin, kapitalizm öncesi meslekler içinde doğup serpilip geliştiğini yadsımaya kalkışacaktır. Bu gelişme öncelikle doğrudan ekonomik çıkarlar ve gündelik alışkanlıklara bağlı olmakla birlikte, kapitalizm öncesi evrende (sözcüğün Nietzscheci anlamında) “kendinden hoşnut olmama” duygusunun da, kimi durumlarda, kapitalist zihniyete ait bazı özelliklerin oluşmasına önemli katkılarda bulunduğu söylenebilir.</p>

  <p class="calibre7">Bu zihniyete ait ilk tohumlar sözcüğün en geniş anlamında ticaret alanında filizlenmiştir. Ticaret, insana, düşüncesini nicelikten yana yönlendirmek, dikkat ve ilgisini şeylerin niceliksel yanma çekmek gibi bir alışkanlık kazandırmıştır. Oysa kapitalizm öncesinde yaşamış olan üretici ister köylü, isterse zanaatkâr olsun her zaman için öncelikle nitelik kategorisine boyun eğmek durumunda kalmıştır çünkü bu kişi ürettiği tüketim nesnelerinin farklı niteliklere sahip olduklarını düşünürken; mal alıp satan tüccar başlangıç aşamasında bile konunun nitelik yanını önemsememiştir, zira kendisiyle alıp sattığı nesneler ya da mallar arasında herhangi bir organik bağ kuramamıştır. Köylü ya da zanaatkâr belli bir ölçüde ürettiği maldan kopamamakta, onda kendi ruhuna ait bir şeyler olduğunu düşünmekte ve bu şeye derin duygularla bağlanmaktadır. Oysa tüccarın, sattığı mala karşı tamamıyla yabancı ve ilgisiz olduğu söylenebilir. O, satın almış olduğu malın yetiştirme aşamasında gerektirdiği emek, çaba ve zahmeti görmezden gelmektedir. Tüccar satın aldığı malları bir değiş tokuş nesnesi olarak görmektedir. Bu da şeylere tamamıyla niceliksel bir pencereden baktığını göstermekte, dolayısıyla bizim iddiamızı doğrulamaktadır. Tüccar için bir değişim nesnesi demek bir ölçü demektir ve onu ilgilendiren tek şey de bu ölçüdür. O, malların değerini parayla ölçmekte ve bütün niceliklere parasal bir değer atfetmektedir. Daha sonraki yüzyıllarda karşımıza çıkacak kapitalistler gibi, başlangıç aşamasındaki tüccar için de belirleyici unsur paradır ve tüccar tüm düşünce ve görüşlerini para aracılığıyla ifade edecektir. Tüccar işte bu yüzden saymak ve hesaplamak zorundadır. Daha önce göstermiş olduğumuz gibi başlangıç döneminde bu sayma ve hesaplama işi hiç kuşkusuz son derece ilkel bir görünüme sahiptir. Ticaret hesap yapma yeteneğinin gelişmesini sağlayabilecek en elverişli çevre koşullarını oluşturabilecek alandı. Genel anlamda ticaretin insan zihnine niceliksel bir yön verdiği ne kadar doğruysa, değişik alanlarda yoğunlaşmasının, ekonomik insanın psişik örgütlenmesi üzerinde farklı bir etkiye sahip olduğu; ancak bu etkinin her zaman için kapitalizm doğrultusunda olduğu düşüncesi de o denli geçerlidir.</p>

  <p class="calibre7">Anavatan sınırlarını aşmış olan her ticaret ilişkisi, başka bir deyişle yabancı ülkelere hitap eden her ticaret biçiminin, bir ölçüde, göçlerin yaratmış olduklarına benzer sonuçlar, yani vatan değiştirmeye yol açmış oldukları söylenebilir. Bu ticaret, insanları akılcı bir şekilde yaşamaya ve düşünmeye, yabancı örf ve âdetlere uymaya, kolaylıkla yer ve çevre değiştirmeye itmektedir. Yabancı ülkelerle yapılan ticaret yabancı dillerin bilinmesini neredeyse zorunlu kılarken aynı zamanda insanın, yaşamına akılcı bir yön vermesine neden olmaktadır. Merkezi anavatanında olmakla birlikte yabancı ülkelerde pek çok temsilciliğe sahip bir şirket düşünelim. Yabancı ülkelerde yaşamaya başlayan bu temsilciler, yaşantı ve davranışlarına yavaş yavaş akılcı bir yön vererek kendilerine talimat ve bilgi gönderen merkez çalışanlarının da bu alışkanlığı edinmelerini ve zaman zaman kendilerini ziyaret etmelerini sağlamışlardır. Ticaretin, özellikle pek çok dala ayrılıp her birinin ayrı bir ülkeye yerleşmiş olduğu aile üyelerini çok derinden etkileyerek geleneksel yaşantıya bir son vermiş olduğu söylenebilir. Vatan değişiminin neden olduğu şeylerin üzerine bir de bunların eklenmesi çok ağır sonuçlara yol açmıştır. Özellikle de değişik uzmanlıklara sahip pek çok Yahudi tüccar ailenin değişik ticari merkezlere dağılmış oldukları görülmektedir. Pek çok Hıristiyan ailenin de benzer bir süreçten geçmiş olduklarını biliyoruz. Örneğin, Alberti ailesi XV. yüzyıl başında İtalya, İngiltere, Flandr ülkesi, İspanya, Katalunya, Rodos, Berberistan ve Soria’ya (İspanya) yerleşmişti.</p>

  <p class="calibre7">Dış ticaretin, kapitalist zihniyetin oluşum sürecinde oynadığı bir başka önemli rol de daha önce ticarette dürüstlük adı altında görmüş olduğumuz tamamıyla kapitalist bir erdemin insanlara kazandırılması ve geliştirilmesidir. Yine daha önce söylemiş olduğum gibi bu erdem belli bir ölçüde dinî öğretinin bir sonucudur. Oysa araştırmalarımız sırasında pek çok kez oldukça farklı özelliklere sahip nedenlerin kapitalist zihniyetin oluşum ve gelişimine katkıda bulunmuş olduklarını gördük. Ticarette dürüstlük ilkesinin oluşum sürecinde ticari çıkar anlayışının en az ahlâki buyruklar kadar önemli bir yeri vardır. Olguların bilincinde olmakla birlikte, görüşleri ticaret çevreleri lehine görünen Gustave Freytag, tüccar: “yalnızca hizmetinde olanlara değil aynı zamanda yabancılara; yalnızca Hıristiyanlara değil aynı zamanda çok tanrılı inançlara sahip olanlara da içtenlikle güvenmelidir. İki taraf arasında yapılan sözleşmeden doğan bir yükümlülük ve kesinlikle uyulması gereken bir kural olan dürüstlük, büyük bir özveri gerektiren ve ticari gelişmenin bütün evrelerinde sahip olunması zorunlu bir niteliktir. Ticaret bize, ilişkiler ve ikili ticari anlaşmalarda dürüst ve namuslu olmanın çok büyük yarar ve avantajlar sağladığını öğretmiş ve bu hakikati kafamıza sokarak insanlar arası ilişkilere sağlıklı ve kalıcı bir özellik kazandırmıştır”<a href="Notlar_2.xhtml#nnt44" id="nn44"><sup class="calibre13">44</sup></a> dediğinde doğru bir düşünceyi abartılı bir şekilde dile getirmiş olmaktadır.</p>

  <p class="calibre7">Bunun abartılı bir ifade olduğu apaçık, zira ticarette dürüstlük ilkesinin, kapitalist dönemde bile, ne kadar yavaş bir şekilde yerli yerine oturmuş olduğunu daha önce görmüştük. Bu ifadenin doğru olan bir yanı varsa, o da, insanlar arası ilişkilerin, ikili ticari anlaşmaların insanı dürüst olmaya zorladığıdır. Bu anlaşmalar zaman içinde sıklaşıp süreklilik kazandıkça dürüstlük göstergelerinde giderek bir artış olduğu görülmektedir. Tüccar zaman içinde namuslu olmamanın kendi aleyhine olduğunu anlamaktadır, zira bunun neden olduğu örneğin müşteriyi yitirmek, kayba uğramış müşterinin şikâyetlerinin yol açtığı tartışmaların neden olduğu zaman kayıpları, vb. zararların müşteriyi aldatma yöntemiyle elde edilecek kazançtan daha büyük olduğunu görmektedir. Eğer ticaret ahlâkı diye bir şey oluştuysa ve XV. hattâ XVI. yüzyılda yaşamış olan uyanık baharat tüccarları dürüstlüğün en doğru politika” olduğunu ilân etmişlerse, bunun kökeninde tartışmasız bir şekilde kısmen de olsa yabancı ülkelerle yapılan ticaret aracılığıyla gerçek çıkarların nerede olduğunun anlaşılması vardır. Bu gerçeğin anlaşılmasıyla birlikte ahlâk uzmanları yukarıdaki deyişi baş tacı edip bir atasözüne dönüştürerek, uyulması gereken bir ahlâki yükümlülük haline getirmişlerdir.</p>

  <p class="calibre7">Deniz ya da kara ticareti gibi değişik ticaret biçimleri farklı sonuçlara yol açmışlardır. Birincisi uzun süre maceracı bir girişim ve korsanlığa dayalı bir girişim özelliğine sahip olmuş ve tüccarların cesur ve gözü pek insanlar olmalarını zorunlu kılmıştır. Kara ticaretiyse tam tersine soğukkanlı, hesap kitap adamı olmayı, sakin ve yumuşak bir şekilde müzakere etmeyi gerektirmiştir. Çıkarının akılcı bir hesap kitaba ve ustaca müzakere etmeye bağlı olduğunu bilen “büyük/ciddi” tüccar tipinin bu sonuncular içinden çıkmış olduğu görülmektedir. Floransalıları gerçek tüccarlara dönüştüren ve onları dönemlerinin en iyileri yapan şey (bu arada bu işe doğuştan yatkınlıklarını da unutmadan) karadan yaptıkları yün ticaretidir. Erkeklik ve gözünü budaktan sakınmama özelliklerinin ön plana çıktığı deniz ticaretine oranla kara ticaretinin burjuva erdemlerinin ortaya çıkmasında ve gelişmesinde yine çok daha önemli bir rol oynamış olduğunu söyleyebiliriz. Bu yüzden XV. yüzyılda yazılmış olan <span class="calibre4">La sanda masserizia</span> gibi bir kitabın yün sanayii ve ticaretinin merkezi konumunda bulunan Floransa’dan başka bir yerde ortaya çıkabileceğini kabul edebilmem mümkün değildir. Floransalılar, İskoçlar ve Yahudilerin denizle bir ilişkileri yoktu. Doğaları gereği denizden uzaktaydılar. Bu özellik yüzünden temsil ettikleri tüccar tipi giderek yoğunlaşan kara ticareti sayesinde zamanla biçimlenip netleşmiştir ki, bunu da bir neden sonuç ilişkisi örneği olarak gösterebiliriz.</p>

  <p class="calibre7">Ödünç para verme uygulaması kapitalist zihniyet tarihinde özel bir yere sahiptir. Yukarıda skolastik dönemin sonuna denk gelen kapitalizmin başlangıcında, bu okula mensup hareket ve dışadönük yaşamdan hoşlanan düşünürler ödünç para verme uygulamasını (haklı olarak) kapitalizmin baş düşmanı olarak görüyorlar ve ahlâki açıdan mahkûm ediyorlardı. Ancak bir başka açıdan bakıldığında ödünç para verme uygulamasının, kapitalizmin kimi yanlarının gelişmesinde çok önemli bir rol oynamış olduğunu yadsıyabilmek olanaksızdır. Olaya Floransalı Antonin’den farklı bir şekilde bakıldığında, başka bir çalışmamda göstermiş olduğum gibi, Hz. Süleyman döneminden beri yaptıkları en önemli işler arasında ödünç para verme uygulaması bulunan Yahudiler, bütün Orta Çağ boyunca neredeyse yalnızca bu işi yapmış olduklarından başlangıçtan itibaren kapitalizme kolaylıkla uyum sağlamışlardır. Konuyu bu bakış açısı doğrultusunda değerlendirmekte ısrar ediyor ve nitelik kategorisi üstüne oturan doğal ekonomi düzeninin her yere egemen olmayı sürdürdüğü bir dönemde, ödünç para verme uygulamasının, kapitalist zihniyetin gelişmesini sağlayan kaynaklardan biri olduğunu söylemeye devam ediyorum. Kapitalist zihniyetin oluşum sürecinde ödünç para verme uygulamasının neden mal ticaretinden daha yararlı olduğunu soranlaraysa şu yanıtı vermek istiyorum:</p>

  <p class="calibre7">   -Ödünç para verme uygulamasında nitelikle ilgili her şey saf dışı edilmekte ve ekonomik süreç yalnızca niceliksel unsurlar tarafından belirlenmektedir;</p>

  <p class="calibre7">  -Ödünç para verme uygulamasında belirleyici olan, işin sözleşmesel yanıdır. Karşılıklı hizmetlerle ilgili ticari anlaşmalar, gelecekle ve teslimatla ilgili verilen sözler ödünç para verme uygulamasının içeriğini oluşturmaktadırlar;</p>

  <p class="calibre7"> -Geçinme ilkesiyle ilgili bütün her şey ödünç para verme uygulamasının dışına itilmektedir;</p>

  <p class="calibre7"> -Ödünç para verme uygulamasında somut (“teknik”) olan ortadan kaybolmakta ve ekonomik eylem tamamıyla soyut bir görünüme bürünmektedir;</p>

  <p class="calibre7">   -Ödünç para verme uygulamasında, işin ekonomik yanı anlamını tamamen yitirmektedir, zira insan yalnızca ödünç para verme işiyle uğraştığında önce bedensel ve zihinsel anlamda her türlü aktif ve akla dayalı işi bir kenara bırakmaktadır. İşte bu yüzden ödünç para verme işinde anlamlı olan tek şey başarıdır;</p>

  <p class="calibre7">   -Yalnızca ödünç para verme işiyle ilgilenen insanlar hesap kitap yapma yeteneklerini müthiş bir şekilde geliştirme olanağına sahip olmaktadırlar. Adam bütün gününü ve yaşamını masa başında, elinde bir kalemle kâğıda sayılar yazarak geçirmektedir;</p>

  <p class="calibre7">  -Alnının teriyle para kazanmaktan başka bir kazanç biçimiyle ilk kez ödünç para uygulamasında karşılaşılmaktadır ama bu iş kendini ekonomik bir eylem şeklinde göstermektedir çünkü şiddete dayalı zorlayıcı yöntemlere başvurmadan başkalarını çalıştırma olasılığı sunmaktadır.</p>

  <p class="calibre7">Antonin’in haklı olarak dediği gibi profesyonel ödünç para verme işinde "tefeci”: girişimcilik ruhu, cesaret ve risk alma gibi özelliklerden yoksundur. Ancak bir tefeci yanlışlıkla bu özelliklere sahip olduğu takdirde büyük çaplı bir kapitalist girişimci düzeyine yükselebilmektedir. Zira tamamıyla ticari olarak nitelendirilebilecek bir girişimin, daha önce görmüş olduğumuz gibi, ödünç para vermeyle çok yakın ilişkisi vardır çünkü böyle bir şirket bir yandan kapitalist (banka) temele sahip bir ticari işletmeye; öte yandansa kapitalist üretim (komandit) yapan bir şirkete dönüşebilir. Örneğin Floransa aynı zamanda hem yün tüccarlarının hem de bankerlerin yaşadığı bir kentti.</p>

  <p class="calibre7">Ancak Floransa’nın nasıl olup da başlangıç aşamasında kapitalist zihniyetin başkentlerinden biri olduğunu anlamak istiyorsak, üstünde düşünmemiz gereken bir başka olgu vardır ki, o da, buranın tam bir loncalar ve lonca zihniyeti kenti olduğudur. Floransa loncaları XII. yüzyılda imparatorluk yandaşlan ve imparatorluk karşıtları arasındaki mücadele sonrasında tarihsel bir kaza olarak nitelendirilebilecek kent yönetimine katılma hakkına sahip olmuştu. “Zanaatkâr loncaları imparatorluğa destek olmanın karşılığını fazlasıyla ödetmişlerdi, zira <span class="calibre4">podesta</span> ve danışmanlarının ipleri gerçekte ilk kez politik iktidarı ele geçirmiş olan bu yeni toplumsal kesimlerin elindeydi.”<a href="Notlar_2.xhtml#nnt45" id="nn45"><sup class="calibre13">45</sup></a> 1 193 yılından başlayarak kolektivitenin demokratik gelişmesinin önü açılmıştı.</p>

  <p class="calibre7">Floransa tarihine ait bu özelliklerin, kapitalist zihniyetin Floransa’daki erken ancak belirgin gelişmesine katkıda bulunmuş olduklarını iddia ederek sanki bir çelişkiye düşmüş gibi görünebilirim, zira loncaların kapitalizmin ölümcül düşmanları olduklarını biliyoruz. Benim iddialarımda çelişik bir şey yoktur, zira kapitalist zihniyetin burjuva erdemleri tarafından oluşturulmuş en belirgin göstergeleri <span class="calibre4">(“sancta masserizia"</span>nın asıl filizlendiği yerler olan) lonca odalarında ortaya çıkmıştır. Lonca mensupları tutumlu, kanaatkâr, çalışkan ve dürüst olmadıkları takdirde bu kurum içinde kalamazlardı. Bunlar gerçekten de Hıristiyanlığa özgü erdemlerdir. Herhangi bir dış baskı altında kalmadan bu erdemlere sahip olmaya çalışmak sıkı bir disiplin örneği vermek, saygınlık kazanmak anlamına gelmekteydi. Ancak bu erdemlere sahip olmaya çalışan baharat tüccarı ya da yün kumaş üreticisinin başka bir seçeneğe sahip olmadığı da unutulmamalıdır çünkü içinde yaşamakta olduğu çevre öyle bir yapıya sahipti ki, kişi, borçlanarak ya da zamanını eğlenip, oynaşarak geçirmeye kalkıştığı takdirde günün birinde kendisini sokağın ortasında bulmasının kaçınılmaz olduğunu kısa bir süre içinde anlamaktadır. Bütün gözlemciler lonca mensuplarını iyi “burjuvalar” olmaya iten bir zorunluluk bulunduğu konusunda hemfikirdirler. En azından İngiliz ve İskoç kentleri hakkında elimizde açık seçik bir şekilde yazılmış tanıklıklar vardır.</p>

  <p class="calibre7">Orta Çağ İngiltere’sini çok yakından tanıyan kadın bir yazar: “Reform ve Püriten ilkelerin toplumu etkilemesinden çok önce kentlere özgü neşeli günler, iş dünyasından kaynaklanan sıkıntılar yüzünden sona ermişti”<a href="Notlar_2.xhtml#nnt46" id="nn46"><sup class="calibre13">46</sup></a> demektedir. Bir başka yazar İskoç kentleri hakkında aynı şeyleri söylemektedir.<a href="Notlar_2.xhtml#nnt47" id="nn47"><sup class="calibre13">47</sup></a> Bir meslek loncası, yaşamı köylülerden daha dar sınırlar içine hapsediyordu. Gerçek bir köylü küçük bir senyöre benzer, zira hem yaşar hem de yaşatır. Kentte yaşayan zanaatkâr ise duyarlığını yitirip çöken, giderek maddiyatçı bir varlık haline gelen, canlı bir “burjuva zihniyeti” örneğidir.</p>

  <p class="calibre7">Burjuva zihniyetinin, kapitalist zihniyetin temel unsurlarından birine dönüşebilmesi, hiçbir şeyin kendilerini özgür bir yaşam sürdürmekten alıkoyamadığı, esnek bir düşünce yapısı ve bağımsız bir kişiliğe sahip insanların <span class="calibre4">“ industry</span> ve <span class="calibre4">“frugality"</span>yi en yüce ideal olarak benimseyebilmeleri için devreye başka güçlerin girmesi gerekiyordu. Bu güçlerden birinin ahlâk felsefecilerinin doktrinleri ve Kilise tarafından temsil edildiği söylenebilir. Bana göre bir başka güç de: “kendinde hoşnut olmama” duygusudur.</p>

  <p class="calibre7">Uygarlaşma tarihimizde önemli bir rol oynamış ve Nietzsche’nin “kendinden hoşnut olmama” duygusu olarak dile getirdiği psişik süreç konusu üzerinde ısrarla durulmuştur. Nietzsche’ye göre sürü ahlâkının tersine ahlâkın ürettiği karşıt değerlerin dönüşüme uğrama nedeni insanın kendinden hoşnut olmamasıdır. Bence bu süreç de kapitalist zihniyeti çok etkilemiş ve küçük-burjuva davranış biçimine özgü ilkeler böyle bir etki aracılığıyla zorunlu bir baskı unsuruna dönüşüp genel geçer ve evrensel bir değere sahip özdeyişler olarak yüceltilmişlerdir. Böylelikle tamamıyla burjuvaziye ait “erdemler” herkes için geçerli kutsal ve tartışılmaz insani erdemlere dönüşmüşlerdir. Bunlar burjuva kökenli insanlar olup, çoğunlukla ait oldukları soylular topluluğundan dışlanmış kişilerdir. Senyörler ve yaşam biçimlerini kıskanan bu insanlar aslında senyörler gibi yaşamayı sevmekle birlikte, kişisel ya da kolektif nedenlerden dolayı bu yaşam biçiminin dışına itilmiş olduklarından, gittikleri her yerde insanı bu yaşam biçiminden daha çok günaha sokacak bir şey olmadığını vaaz ederek, tam bir Haçlı zihniyetiyle hareket etmişlerdir. Alberti ailesine ait kitapların tamamında bu duyguyu sezinleyebilmek mümkündür. Daha önce birçok kez yazarımızın dışlanmış olduğu “signori” çevresine karşı güttüğü gülünç ve çocuksu kini bol miktarda dile getirmiş olduğu bölümlerden örnekler sunmuştum. Başka metinlerden de çok sayıda örnek verebilirim. Bütün bu metinler senyörlere karşı çekilen bir söylevle bitmektedir. Burada onların günahlarından, avcılıktan aldıkları zevkten, korumaları altında bulunan insanların törelerinden, vs. söz edilmekte ve metin namuslu “burjuvalara” özgü erdemlerin ahlâki açıdan göklere çıkartılmasıyla son bulmaktadır. Hiç kuşkusuz ekonomik çıkarlar, felsefeden etkilenmeler, iç dökme şeklindeki yakınmalar hep birlikte yaşama burjuva penceresinden bakılması ve tasarlanmasına katkıda bulunmuştur. Ancak Alberti’nin “signori”den her söz edişinde bol miktarda küfürbazca sözlere başvurması onlarla arasının bir türlü düzelmemiş olduğunu ve dürüst burjuva dünyasını oluştururken onlara karşı hissettiği duyguların en güçlü etkenler arasında yer aldıklarını göstermektedir.</p>

  <p class="calibre7">Zaten kendinden hoşnut olmama duygusu her zaman burjuva ahlâkının en temel unsurlarından birini oluşturmuştur. Günümüzde bile erdemli “burjuva”, “üzüme koruk demeyi” sürdürerek kendini bu şekilde teselli etmeye çalışmaktadır.</p>

  <p class="calibre7">Loncalarda salt bir zorunluluğun ürünü olan ancak bu zorunluluğu bir erdeme dönüştürmeyi bilen “burjuva” zihniyetinin temsilcileri kendi düşünce ve tasavvur etme biçimlerinin şu ya da bu şekilde saygın ve etkili bir konuma gelmesini sağlamışlardır. Sonunda bu tek geçerli ve herkesin kabullendiği evrensel bakış açısı haline gelmiştir. Özellikle Floransa’da olaylar bu şekilde olup bitmiştir. XV. yüzyılda tamamıyla burjuva zihniyetinin egemenliği altına girmiş olan bu kente karşın Venedik gibi kentlerin daha uzun bir süre senyörlük zihniyetinin etkisi altında kalmış oldukları görülmektedir.</p>

  <h4 class="3 sigil_not_in_toc"><a id="bookmark1"></a></h4>
</body>
</html>