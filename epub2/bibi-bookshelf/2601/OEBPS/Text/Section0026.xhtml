<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h3 class="calibre12">XXVIII. KAPİTALİZMİN ÖZÜ</h3>

  <p class="calibre7">Uzun yıllar önce kapitalist ekonomi sorunuyla ilk kez ilgilendiğim ve sorunun merkezine yerleşmeye çalıştığımda, yani kapitalist gelişmeyi açıklayabilmek amacıyla işe kapitalist zihniyetle başladığımda pek çok kişi tarafından kınanmıştım. Diğerleri arasında “dualiste” (=“ikici”) bir açıklama anlayışına geri dönmüş olmakla ya da nedenle sonucu birbirine karıştırdığım için şeylerin düzenini tersine döndürmüş olmakla kınanmıştım. Bu iddiaya göre kapitalizm, kapitalist zihniyet tarafından üretilmiş bir şey değildir, tam tersine, kapitalist zihniyetin ortaya çıkmasını sağlayan şey kapitalizmdir. Özellikle Bay Simian benim düşüncelerimin ayrıntılı bir çözümlemesini yaparak makalesini şu sözcüklerle noktalamıştır: “Kapitalizmi doğuran şeyin kapitalist zihniyet olduğunu söylemek yerine kapitalist zihniyeti, kapitalizmin doğurmuş olduğunu söylemek daha doğru bir şey değil midir?<a href="Notlar_2.xhtml#nnt48" id="nn48"><sup class="calibre13">48</sup></a>”</p>

  <p class="calibre7">Bu soruyla ortaya atılan sorun son derece karmaşık bir görünüme sahiptir. Burada sorunun bizi ilgilendiren yanı: Kapitalist zihniyeti kapitalizmin doğurmuş olduğunu söylemek daha doğru bir şey değil midir tarafıdır.</p>

  <p class="calibre7">Bu soru bizim açımızdan hayati bir öneme sahiptir. Bu soruya evet yanıtı verilebilseydi bundan önceki bölümleri boşuna yazmış olurduk. Öyleyse konuya biraz daha yakından bakalım.</p>

  <p class="calibre7">Her şeyden önce: “Kapitalist zihniyet mi kapitalizmi doğurmuştur yoksa tersi mi doğrudur” sorusu açık seçik bir soru değildir çünkü kapitalizm ve kapitalist zihniyet arasında indirgenmesi olanaksız salt bir karşıtlık yoktur. Kapitalizm sözcüğüyle ifade etmeye çalıştığımız şey kapitalist ekonomi sistemiyse (onu başka bir şekilde tanımlayabilmek mümkün görünmüyor), bu durumda kapitalist zihniyetin kapitalizmin bir parçası olduğu ortadadır. Kapitalist zihniyetin mi kapitalizmi doğurduğu ya da tersinin mi doğru olduğu türünden bir soru sormak bana göre insan mı ruhu doğurmuştur yoksa ruh mu insanı doğurmuştur türünden bir soru sormakla eşdeğerli bir şeydir.</p>

  <p class="calibre7">Bu soruyu açık seçik bir hale getirmek istiyorsak başka türlü formüle etmemiz gerekir. Sorulacak soru içinde kapitalist “zihniyet” kimi zaman etkin, kimi zaman edilgin bir konuma sahip, özerk bir unsur olarak görülebilmelidir. Soruyu bu şekilde sorabilmek içinse kapitalist “zihniyetle” (bir bütün olarak) kapitalizmi karşı karşıya getirmek yerine, yukarıda sözünü etmiş olduğum kapitalist sistemi oluşturan ve hepsini “zihinsel” kategori içine yerleştirmenin olanaksız olduğu bütün unsurların bir araya gelmeleriyle oluşan “ana kütleyi karşılaştırmak daha doğru bir yaklaşım gibi görünmektedir. Zihinsel unsur, yani kapitalist girişimcilik ruhunun dışında kalan bütün unsurlar, yani örgütlenmeyle ilgili her şey; birbirlerine yabancı insanlar arasındaki ilişkiler; tüm somut, kurumsal yaratılar, fabrikalar, muhasebe sistemleri, ticari ilişkiler, borsa ve işleyiş biçimi, ücret sistemleri, VS.</p>

  <p class="calibre7">Buna karşın zaman ve mekân içinde birbirinden kopuk olaylar göz önünde bulundurulduğunda yaşayan bir insanın sahip olduğu ve açık bir şekilde yaşamına geçirdiği kapitalist “zihniyetin özerk bir varlık gibi göründüğü ve gerçekten de “kapitalizme karşıt bir konumda bulunduğu söylenebilir. Önceki dönemlerden birine ait olan kapitalist zihniyetin günümüze ait kapitalist sistemle sanki bir ilişkisi yok gibidir; tıpkı kapitalist zihniyete sahip bir insanın çağdaşı olan “kapitalizme” karşı çıkması gibi. Bu zihniyet nedense tamamıyla özerk bir şey gibi algılanmaktadır.</p>

  <p class="calibre7">Bu şekilde ele alındığında, kapitalist zihniyet (kuramsal olarak), kapitalizm tarafından temsil edilen bütün olaylara oranla bir neden ya da sonuç olarak kabul edilebilir. Hem biri hem diğeri olabilme şansı nedir? Başka bir deyişle kapitalist zihniyet mi kendisine uygun bir kapitalist örgütlenmenin oluşmasını sağlamıştır yoksa kapitalist örgütlenme mi kapitalist bir zihniyetin oluşmasına yol açmıştır? Bu şekilde sorulduğunda soru yanıtını içermektedir, zira örgütlenmeler insan ürünü olduğundan insan ve insana özgü zihniyet onlardan önce var olmak durumundadırlar. Ürün, üreticiden önce gelemez. Kapitalist bir örgütlenme kapitalist bir zihniyetin oluşumuna yol açamaz. Böyle bir şeyin mümkün olduğunu ileri sürecek olanlara bizim de: Kapitalist örgütlenmenin gerçekleşmesini sağlayan şey nedir sorusunu sorma hakkımız vardır. Bu soruya bizi pek de tatmin etmeyecek olan kapitalizm öncesi zihniyet yanıtı verilecektir, oysa kapitalizm öncesi bir zihniyet ancak kapitalizm öncesi ya da olsa olsa kapitalizmle benzerlikler gösteren bir örgütlenmeye yol açabilir.</p>

  <p class="calibre7">Öte yandan kapitalizm, hiç kuşkusuz, kapitalist zihniyeti kendine özgü alanın dışında oluşturarak, örneğin, atölyesi kapitalist bir şirketin yanı başında bulunan zanaatkârı, bir anlamda, dolaylı bir şekilde etkileyerek onun aracılığıyla da yansıtabilir, zira bu komşuluk ilişkisi kapitalist zihniyet adlı kıvılcımın zanaatkarın ruhunu canlandırmasına ve bir önceki kuşak tarafından oluşturulmuş bulunan kapitalist örgütlenmenin etkisi altında kalmasına yol açabilir. Hattâ belli bir şirket bünyesindeki ekonomik özne, mesleğinin, kendi işlerinin gelişme biçiminin baskısı altında kalarak psişik yapısında kalıcı ya da geçici değişikliklere neden olabilir.</p>

  <p class="calibre7">Kapitalizm ve kapitalist zihniyet ilişkileri, kapitalist zihniyeti üretebilecek bir kaynak olarak kapitalizm konusunda gerçekten neler söylenebilir?</p>

  <p class="calibre7">Bir kez, kapitalizmin, kapitalist zihniyetin üretilmesini sağlayan <span class="calibre4">tek</span> kaynak olduğu düşüncesine karşı okuyucuyu uyarmak isterim. Bu düşünce tamamen yanlıştır. Öncesinde (embriyon halinde bile olsa) kapitalist bir zihniyet olmadan kapitalist bir örgütlenmeden söz edebilmek olanaksızdır. Yukarıdaki mantıksal açıklamalarımız bizi böyle bir sonuca götürmektedir. Yaratıcısız bir yaratıdan söz edilemez. Kapitalist zihniyetin kapitalizmden başka kaynakları olduğuna kuşku yoktur. Ben daha da ileri giderek kapitalizm oluştuktan sonra bile başka güçlerin kapitalist zihniyetin gelişmesine yardımcı olduklarını söyleyeceğim. Bu çalışma boyunca sanırım bu olgunun doğruluğunu gösterdim. Belki de kapitalist zihniyetin oluşmasına katkıda bulunmuş olduklarını gördüğümüz bütün ahlâki güçlerle toplumsal koşulların aslında (kapitalist) ekonomi koşullarının bir “sonucu” ya da “yansıması” olduğu gibi paradoksal bir görüşe geri dönmek isteniyor. Bugün itibariyle sahip olduğumuz bilgi zenginliği/birikimi ve psikolojik çözümlemelerimizin derinliği sayesinde artık çocuksu abartılar içeren (ya da anlamsız inatlarında ısrar edenlere ait) bu tür varsayımların saf dışı kaldıklarını düşünüyorum. Bu tarihsel bağlantılar düğümünü çözebilmek amacıyla on yıllar boyunca süren sabırlı bir çalışmayı bugün yarıda kesemeyiz.</p>

  <p class="calibre7">Kapitalist zihniyetin oluşumunda kapitalizmin hiçbir rol oynamadığını söylemek gibi bir niyetimiz yok. Hiç kuşkusuz, kapitalizm, bu zihniyeti beslemiş önemli kaynaklardan biri olup gelişip ilerledikçe kapitalist zihniyet üzerindeki etkisi artmış ve günü geldiğindeyse diğerlerinden daha baskın bir rol oynamıştır.</p>

  <p class="calibre7">Burada (daha önce kimsenin ciddi bir şekilde ilgilenmediği) kapitalizmin bizzat kapitalist zihniyetin gelişmesi üzerindeki etkisinin ayrıntılı bir çözümlemesini sunuyoruz.</p>

  <p class="calibre7">Kapitalizm gelişip ilerledikçe mal ya da hizmetlerin tersine kaybolup gitmeyen, zaman içinde bir kuşaktan diğerine aktarılan, biriken dolayısıyla bizi zenginleştiren deneyimlere sahip olmamızı sağlamıştır. Kimilerini bildiğimiz çok sayıdaki koşulun bir araya gelmesi sayesinde edinilmiş olan bu deneyimlerin hangi girişimler sonucunda kazanılmış olduğunu tespit ederek onları bir araya getirip koruma altına aldık ve somut bir miras olarak gelecek kuşakların hizmetine sunduk. İşte bu muazzam deneyim bütününden yararlanmış olanların ekonomik akılcılığı, olabilecek en üst düzeye çıkarmış oldukları görülmektedir. Oysa bir yandan kâr elde etme zorunluluğu, diğer yanda rekabet baskısı altında olan ekonomik özne kendinden önceki girişimci kuşakların birikmiş deneyimlerinden yararlanmak durumundadır çünkü sahip olduğu işletmeyi olabildiğince akılcı bir şekilde yönetmek zorundadır.</p>

  <p class="calibre7">Ekonomik örgütlenmenin kusursuz denilebilecek bir düzeye ulaşmasında en büyük rolü kapitalizmin özünde var olan kendini kanıtlama, dayatma eğilimi oynamıştır. Burada, başka alanlarda da gözlemlenen özgün olaylardan biriyle karşı karşıya bulunduğumuz söylenebilir. İnsan elinden çıkmış bir sistemin, belli bir noktadan sonra bağımsız bir yaşam sürdürmeye ve tamamen özerk bir işleyiş biçimine sahip olmaya başladığı hattâ kimi zaman devreye girmeye çalışan insanın engelleme girişimlerini saf dışı bıraktığı gözlemlenmektedir.</p>

  <p class="calibre7">Kapitalizm konusunda bizi ilgilendiren süreç şöyle yaşanmıştır.</p>

  <p class="calibre7">Ekonomiye akılcı bir yön verme zorunluluğu hissedildikçe, bu gereksinimi karşılamaya yönelik araçların keşfi pek çok insan için ya özerk ya temel ya da ikincil bir uğraş alanı haline gelmekteydi. Ticaret eğitimi veren okullarımızda çalışan ve özel/kişisel ticaret ilkelerini öğreten profesörlerden hesap kitap düzeltmenlerine, her türlü otomatik makine üreticilerine kadar binlerce insanın hepsi günümüzde bütün çaba ve zekâlarını işlerin daha iyi bir şekilde gitmesini sağlayacak yöntemler keşfetmeye ve uygulamaya hasretmektedirler. Akılcı ekonominin gelişmesine katkıda bulunmalarını sağlamak amacıyla büyük şirketlerde çalışan memur ve işçiler primlerle ödüllendirilmektedir. Böylelikle işlerin yürüyüşü konusunda uygulanacak yöntemler için muazzam bir çaba harcanmakta ve insanlar bu yönde ilerlemeye teşvik edilmektedirler. Bu alanda çalışmak isteyen insanlar için ekonomik akılcılık yaşamsal bir uğraş biçimi, tek amaç haline gelmektedir. Burada da teknik gelişme alanında gözlemlemiş olduğumuz olayın aynısıyla karşılaşmaktayız. Burada da artık amaç diye bir şey yoktur, insanın yaşamsal gereksinimi ve çıkarları bir kenara bırakılarak yalnızca sistem ön plana çıkartılmakta ve salt kusursuz olma adına kusursuz olunmaya çalışılmaktadır. Böylelikle günümüze özgü ekonomik akılcılık, içsel bir atılım doğrultusunda, ekonomik insanın müdahalesine bile gerek kalmadan her geçen gün kazandığı güç doğrultusunda gelişmekte ve yaygınlaşmaktadır.</p>

  <p class="calibre7">Girişimci, özgün bir yaşantı sürdürebilme gücüne sahip olan bu sistemden, tıpkı bir müdür ya da bir işçiden yararlanır gibi mekanik bir şekilde hiç düşünmeden yararlanmaktadır. Hattâ bu işi tıpkı son model bir makine satın alırcasına çok doğal bir şekilde yaptığı bile söylenebilir. İşlerini yürütebilmek amacıyla en son ve en kusursuz yöntemleri neredeyse otomatik bir şekilde yaşama geçiren girişimcinin, aslında, mevcut sistemin yerini daha kusursuz olan bir başkası aldığında ekonomik akılcılığın zirvesindeki yerini korumak istediği takdirde bu yeni sistemi uygulaması yeterlidir. Sistem, görünmez bir ruh gibi, kapitalist girişim adlı kabuğun içine yerleşmiş olup sayma, defter tutma, hesaplama, ücretlerin miktarını belirleme, tasarruf etme, kaydetme, vs. işlerin yürütülmesini sağlamaktadır. Ekonomik özneye karşı gelerek birtakım isteklerde bulunmakta ve onu zorlamaktadır. Hiç duraksamadan her geçen gün büyüyüp daha bir kusursuzlaşmaktadır. O, kendine özgü bir yaşama sahiptir.</p>

  <p class="calibre7">Bu sayede, yani bu zorlama gücü, nesnelleştirme, mekanikleşme ve otomatikleşme yeteneği sayesinde akılcılık, girişimcinin işlerini yürütme biçimi ve kapitalist zihniyetin son dönemlerdeki gelişme sürecini derinden etkilemiştir. Zira bu sayede girişimci yaşamsal bir yükümlülükten kurtulmaktadır. Bu olgu girişimcinin “hazır satılan” ekonomik akılcılığa başvurması ve bu yöntemi ücret ödediği insanlar sayesinde şirketinde yaşama geçirmesiyle çok belirgin bir hale gelmektedir. Ancak ekonomik akılcılığı şirketine bizzat soktuğu ve yürüttüğü durumlarda da işler aynı şekilde olup bitmektedir, zira bu akılcılığın yararlı ve etkili bir şey olduğu sonucuna kişisel bir düşünme süreci sonunda ulaşmamaktadır. Eskiden ekonomi insanının işlerini akılcı bir şekilde yürütebilmek amacıyla elinden geldiğince yararlanmaya çalıştığı zihinsel zindelik ve uyanıklık günümüzde başka amaçlara hizmet etmektedir. Bu durumda tuhaf bir tersine çevrilme olayıyla karşı karşıya bulunduğumuz söylenebilir. Gelişmesinin son evresinde, akılcılığın, otomatik denilebilecek bir şekilde gelenekselciliğe dönüştüğü görülmektedir.</p>

  <p class="calibre7">Modern ekonomi insanı belli bir noktaya kadar işlerini akılcı bir şekilde yürütme zahmetinden kurtulmuş olduğuna göre, bir girişimci olarak, bütün enerjisini temel amacın peşinden koşmaya, yani sahibi olduğu ticari ya da sınai işletmenin her geçen gün daha çok para kazanabilmesi için onu büyütüp geliştirmeye harcayabilir. Kapitalizmin gelişme sürecinde ortaya çıkan kimi koşulların, modern ekonomi insanının en belirgin ve temel özelliklerinden biri olarak sunduğumuz bu zihinsel uyanıklık, yani psişik, ruhsal (zira “ruh” olmadan “ekonomik bir yaşam” tasavvur edebilmek mümkün müdür?) örgütlenmenin bu konuda kendisine büyük kolaylık sağladığını gösterebiliriz.</p>

  <p class="calibre7">Şeyler aslında şu şekilde olup bitmiştir:</p>

  <p class="calibre7">Daha önce de görmüş olduğumuz gibi modern ekonomi insanının ruhu, kendini sürekli yeni girişimler ve yoğun bir çalışma düzeni içine iten, sonu gelmek bilmeyen bir büyüme özlemi tarafından etkilenmekte, bunalmaktadır. Bu sonsuz büyüme özleminin kökeninde kazanç arayışı bulunmakla birlikte asıl neden bu değildir. Ancak bu arayışın, kapitalist yapıyla olan bağları nedeniyle kendini nesnel bir güç gibi zorla dayattığı ve girişimcinin psişik yaşamını belirleyip yönlendirdiği görülmektedir. Bu durumu <span class="calibre4">kazanç arayışının nesnelleştirilmesi</span> şeklinde dile getirmiş ve bu nesnelleştirmenin, gelişmek isteyen her kapitalist ekonominin gereksinimlerin ötesine geçen bir çalışma anlayışına sahip olmasıyla mümkün olduğunu göstermiştim. Kişisel amacı ne olursa olsun, yani önceliği ister para kazanmaya isterse gücünü artırmaya versin ya da gücünü yalnızca topluma yararı olacak bir şekilde kullansın, girişimci her durumda sahip olduğu şirketi belli bir kazanç düzeyinde tutmak durumundadır.</p>

  <p class="calibre7">Kapitalist etkinliğin bu şekilde zorla yönlendirilmesine sonsuzluk özlemi olarak adlandırdığımız psikolojik olasılık neden olmaktadır ki, bunun gerçekleşebilmesi ancak modern tekniğin gelişmesiyle mümkündür. Ancak belli sayıda koşul bir araya gelmeden tekniğin sonsuzluk özlemini yaşama geçirebilmesi olanaksızdır. Bu koşullardan biri de zenginliğin insanı daha zengin olmaya iten psikolojik bir yasa olduğudur.</p>

  <p class="calibre7">Bizden beklenen görevlerin sayısı artıkça hareket yeteneğimiz ve arzumuzda da bir artış görülmesi (bu da doğal olarak asgari miktarda da olsa psişik bir enerjinin varlığını gerektiriyor) bizi ilgilendiren süreci etkileyen bir başka psikolojik yasadır. Kapitalizme övgüler düzen insanlar başlangıçtan itibaren bu durumun farkına varmışlardır. Zaten Alberti’ye işlerin büyümesiyle birlikte çalışma ve meslek aşkının arttığını söyleten şey de budur çünkü bu enerji kârların otomatik bir şekilde artmasına<a href="Notlar_2.xhtml#nnt49" id="nn49"><sup class="calibre13">49</sup></a> yol açmaktadır.</p>

  <p class="calibre7">Burada karşımıza bir nesnelleştirme sürecine benzeyen bir başka süreç çıkmaktadır. Şeylerin gücü sayesinde kazancını sonsuza değin arttırmaya zorlanan girişimci, koşulların dayatmasıyla yaptığı işe tüm zamanını ve enerjisini harcasa bile bu asla yeterli olmamaktadır. Modern insanın psişik yapısının çözümlemesi, işle ilgili kararların bir tür psişik zorlamaya boyun eğdiğini göstermiştir. Biz bu zorlamanın kaynağındaki nedenin izini tespit etmiş olup, bunun bir yandan teknik diğer yandan da ekonomik örgütlenmenin ürünü olduğunu söylüyoruz.</p>

  <p class="calibre7">Modern tekniğin bilinen belirgin özelliklerinden biri de doğal sınırları, doğal ölçüleri tamamen dışlamasıdır. Girişimci, teknik buluşlardan kopmak istemediği takdirde (rekabet ve kârlarda görülen artış yasasının zorlamasıyla böyle bir şeyi arzulaması zaten söz konusu değildir) şirketinin üretim hacmini sonsuza dek büyütmekten başka seçeneğe sahip değildir. Modern tekniğe özgü yasalardan biri de her yeniliğin belli bir amaca hizmet eden üretim araçlarının artışına neden olmasıdır ki, bu da doğal olarak şirketin büyümesine yol açmaktadır. Elimizde örneğin, (kapladığı alan itibariyle) en büyüklerden biri olarak bildiğimiz Pittsburg çelik işletmeleri kurucusunun yazılı itirafı var. Bu kişi teknik gelişmelerin bir tür karşı konulması güç bir zorlamaya yol açarak, bir şirketi sonsuza dek büyüme konusunda nasıl bir dayatmayla karşı karşıya bıraktığından söz etmektedir:</p>

  <p class="calibre7">Carnegie, <span class="calibre4">“her seferinde bu büyüyüşe bir son vermeyi umuyorduk </span>(daha önce de aktarmış olduğumuz bu sözler az önce söylemiş olduklarımızın ışığı altında daha anlamlı hale gelmektedir) <span class="calibre4">ancak yine her seferinde bir duraklama ya da yavaşlamanın şirket açısından bir gerileme anlamına geleceğini kabul etmek durumunda kalıyorduk. Birbirini izleyen gelişme ve buluşların hızına bakıldığında, bize düşen görevin daha önce başarmış olduklarımız kadar müthiş bir iş başarmak olduğunu anlıyorduk</span>’<a href="Notlar_2.xhtml#nnt50" id="nn50"><sup class="calibre13">50</sup></a> demektedir.<br class="calibre11"/></p>

  <p class="calibre7">Teknik zorlamanın tanıdığı özgürlük marjı son derece kısıtlı olup, ekonomik zorlamanın baskısı altında ortadan kaybolmaktadır. Şu ya da bu şekilde, girişimci, koşulların zorlamasıyla sınır tanımayan bir büyüme özlemi duymaya doğru itilmektedir. Bu konuyu, “yoğunlaşma eğiliminin” (kırsal ekonomi dışında kalan) ekonomik yaşamın tüm alanlarını egemenliği altına almış olduğu günümüz dünyasına bakarak daha fazla uzatmaya gerek görmüyoruz. Ben yalnızca günümüzde çok karşılaşılan bu olgunun kökeninde de psikolojik nedenlerin bulunduğunu göstermeye çalıştım. Girişimcinin karşı karşıya kaldığı bu salt ekonomik zorlama, büyük bir Alman şirketinin gerçeği olduğu gibi yansıtmaya çalışan nadir dürüstlükteki sahibi tarafından çok etkileyici bir şekilde betimlenmiştir. Özyaşamöyküsü bol miktarda değerli bilgi ihtiva eden ve modern ekonomi insanının nasıl yetiştiğini gösteren büyük Alman kapitalizminin önemli isimlerinden Dr. Strousberg’den daha önce de söz etmiştim:</p>

  <blockquote class="calibre10">
    <p class="calibre7"><i>"Demiryolları inşaatı işine başladığımda tek amacım büyük bir toprak parçası alabilmek için yeterince para kazanmak ve iş dünyasından elimi eteğimi çekerek milletvekilliğine adaylığımı koyup, yaşamımı bir parlamenter olarak sürdürebilmekti. Bu arada koşullar beni demiryolu inşaatı işinde aktif bir rol oynamaya itti ve o andan itibaren yepyeni koşullarla boğuşmam gerekti. Bir demiryolu inşaatı hiç kuşkusuz uzun yıllar alıyor. Bu arada tek bir şirketin bu işten para kazanıp kazanamayacağını bilebilmek mümkün olmadığından, birçok şirketi aynı anda yürüterek kayıp-kazanç konusunda belli bir denge kurmak gerekiyor. Bir demir yolu inşa edebilmek için çok önemli bir teknik yatırımın yapılması gerekiyor. Küçük bir ek yatırımla pek çok şirketin yönetim, büro, teknik büro, muhasebe ve denetim hizmetlerinden ortaklaşa yararlanabilmesini sağlamak mümkün. Bu alanlarda çalışan insanlardan demiryolları inşaatı sonrasında da yararlanmak gerekmektedir, zira sizin için üretim yapan büyük şirketler ve yan hizmetleri verenlerle son kez hesaplaşabilmek ve kesin bir maliyet çıkarabilmek için bu zorunludur. Yönetici konumundaki teknisyenlerin işe devam etmeleri de zorunludur, zira onların yardımı olmadan pek çok sorunun yanıtını verebilmeniz mümkün değildir. Kısa bir süreliğine işe almış olduğunuz bir memurun gayret ve çalışkanlığına güvenmekte zorlanabilirsiniz. Bütün bu koşulların kendiliğinden denilebilecek bir şekilde göz önünde bulundurulması gerekmektedir. Daha önce de öngörmüş olduğum gibi Berlin-Görlitz girişimi bana göre bir kayıpla sonuçlanacağı için önerilen yeni iş tekliflerini kabul etmiştim, zira bu şekilde davranmakla ülkeme çok önemli bir hizmette bulunacağımdan kesinlikle emindim. Bilindiği gibi genellikle iş işi kovalar. Büyük demiryolu inşaatında da durum böyledir. Bu inşaat işi sırtıma durmadan yeni yükler bindiriyordu. Bunların altından kalkabilmek için iş alanımın sınırlarını giderek büyütmek zorunda kalıyor ve ilk başta çizmiş olduğum rotamdan giderek uzaklaşıyordum. Sonunda çalışanların iyiliği için bütün zamanımı işlere hasretme kararını vererek yalnızca düşüncelerimi gerçekleştirmek amacıyla çalışmaya başladım."<a href="Notlar_2.xhtml#nnt51" id="nn51"><sup class="calibre13">51</sup></a></i></p>
  </blockquote>

  <p class="calibre7">Daha önce de söylemiş olduğumuz gibi modern ekonomi insanı bir yandan işini sonsuza dek büyütme özlemi içindeyken bir yandan da olabildiğince küçültme özlemi duymaktadır. Şöyle ki: iş yoğunluğundaki artış nedeniyle en küçük zaman birimini bile değerlendirmeye çalışmakta ve daha önce betimlemiş olduğumuz günümüz ekonomik yaşantısına özgü ritmin çılgın boyutlara ulaşmasına yol açmaktadır.</p>

  <p class="calibre7">Zamanı bu kadar değerli kılan ve ekonomik yaşama böylesine hızlı bir ritm kazandıran şeyin teknik olduğunu biliyoruz. Bugünlerde Vatikan’da telefonun, Türkiye’de telgrafın bu kadar yaygın bir şekilde kullanılması, İspanya’nın bir baştan bir başa demiryolları ağıyla kaplanması, Vatikan, Türkiye ve İspanya’daki yaşamın bu hızlı bir ritme boyun eğdiği anlamına gelemez. Zira teknik, bu yaşam ritmini ancak kapitalizmin şekillendirmiş olduğu insan ruhu aracılığıyla oluşturabilmiştir. Ekonomik özneyi durup dinlenmeden istemeye zorlayan odur. Tekniğin insanları zorlama konusunda başvurduğu yöntem, onun herkesçe bilinen olağanüstü dünyasına ait pek çok ürünün ortaya çıkmasını sağlamış olan paranın dolanımını, sermayenin dönüş hızını arttırma arzusu adlı gizemli güçtür. Eşit koşullarda kâr ve fiyat düzeylerindeki artış, sermayenin dolanım ve yenilenme hızına bağlıdır. Sermaye ne kadar hızlı bir şekilde dönerse ürün o kadar ucuza mâl olmakta ve sonuç olarak kâr oranı o kadar yüksek olmaktadır.</p>

  <p class="calibre7">Sermayelerin dolanım hızı makineler, ulaşım araçları ve alım satım kuruluşlarının gelişme hızına bağlıdır. Pek çok alanda karşılaşılan bu hız eğiliminin önümüze her gün ekonomik süreci birkaç saniyeliğine bile olsa kısaltmaya yönelik yeni yöntemlerle çıkan teknik tarafından kışkırtıldığı ve beslendiği görülmektedir. Tekniğin de desteğiyle yine kapitalizm, canı istemediği halde acele etmek zorunda kalan modern ekonomi insanının tinsel yaşam ritmini belirlemektedir.</p>

  <p class="calibre7">Sonsuza dek büyüyecek bir iş hacmi arzulayan kapitalizm bu ritmi de belirlemeye çalışmaktadır. Girişimci kendi yaşamından bir dakika bile yitirmeden her geçen gün daha büyük bir iş hacmine sahip olmak istemektedir. Bu sonuncu gözlemle birlikte açıklamamızın son halkasını oluşturan modern insana özgü ruhsal süreçlerin açıklanmasını tamamlamış oluyoruz. Bununla birlikte bu konunun tamamıyla açıklanmış olduğu söylenemez.</p>

  <p class="calibre7">Sağlıklı bir şekilde düşünebilen, aklı başında, çoğu kez üstün yetenek sahibi insanlar bir görev duygusu ya da düzeltilmesi gereken kötü bir durum nedeniyle değil de yalnızca kendi arzuları ve istekleriyle nasıl oluyor da yaşamlarını iş dünyasına hasrediyorlar ve kalben ve ruhen kendilerini yalnızca bu işlere adayabiliyorlar?</p>

  <p class="calibre7">Bu bir bilmeceyi andıran olayı açıklayabilmek için koloni insanına özgü ruh durumunu betimlerken söylediklerimizi anımsatmak istiyorum. Bu ruhsal duruma egemen olan duygunun yalnızlık ve terk edilmişlik duygusu olduğu, bunun bir tür psikolojik zorlamayla insanda girişimcilik tutkusuna, iş dünyasına katılma arzusunun doğmasına yol açtığı söylenebilir. Ancak yukarıda da söylemiş olduğumuz gibi, dışsal koşullar sonucunda oluşan koloni insanına özgü bu ruhsal durumla uzun vadeli zorlamalara boyun eğmek durumunda kalan kapitalist girişimcide de karşılaşıldığı görülmektedir. Yaşamını tamamıyla işlerine adayan bir adam sonunda ruhsal açıdan giderek duygusuzlaşmaya mahkûmdur. Dolayısıyla bu kişinin çevresindeki her şeyin içi kurumaya, sararıp solmaya başlamakta, bütün değerler yok olmaya yüz tutmakta ve bu kişi çevresinde koloni insanınınkine benzer bir çevre yaratmaktadır. Bu girişimci için vatan yabancı bir toprak, bir tür sürgün yerine dönüşmektedir. Açıklanması olanaksız bir gizem perdesi gerisinde, doğa, sanat, edebiyat, Devlet, dostlar ortadan kaybolmakta, girişimi bütün bunlarla uğraşacak “zaman” bulamamaktadır. Koloni insanı için aile yaşamı ruhunu dinlendirebileceği bir tür çöl ortasındaki vahaya benzerken; şirket sahibinin iş tutkusu içini yakıp tutuşturmakta ve sonuçta girişimcimizin o vaha da dahil olmak üzere çevresindeki her şeyi yıkıp yok etmesine neden olmaktadır.</p>

  <p class="calibre7">Kendini büyük bir yalnızlığa mahkûm eden ve mevcut hiçbir değere önem vermeyen bu insanın hayatta kalmasını sağlayacak bir şey kalmamış gibidir. Oysa bu insan yaşamak <span class="calibre4">istemektedir,</span> zira yaşama dört elle sarılabilen biridir. Bu yüzden kendini yeni değerler yaratmaya zorlamakta ve bu değerleri içinden çıkmadığı iş dünyasından çekip almaktadır. Toprağın ayağının altından kayıp gitmesini engellemek ve son bir yaşama nedeninden yoksun kalmamak amacıyla kendisini yaptığı işin anlamlı ve değerli olduğuna inandırmaya çalışmak zorunda kalmaktadır. Doymak nedir bilmeyen bu adam tuhaf denilebilecek bir şekilde her gün içinde yaşadığı bu çölleşmiş evrende aniden yeni kaynaklar keşfetmekte, azla yetinmeyi öğrenmiş olduğu için de giderek daha büyük kâr oranlarına ulaşmış olmaktan, işlerinin giderek kusursuz ve büyüyen bir görünüm sunmasından zevk almaya başlamaktadır. Bir eksiklik duygusuna kapıldığı takdirde, bu eksiklik duygusu, tekniğin elde ettiği zaferlerin yol açtığı coşku ve teknik gelişmenin organik sonuçları olan çağımıza özgü şaşırtıcı ilerlemelerin esinlettiği gurur duygusuyla çabucak giderilmekte ve bu kişi zamanla yararlı işler yaptığını düşünerek, sonunda kendi kendine “herkesin başını ağrıtan çağının mesleğine” ilgi duyduğunu söylemektedir. Hiç kuşkusuz ekonomik etkinlik teknik fikirlerin gerçekleştirilmesine yarayan bir araçtır. Çağımıza egemen olan yasa niteliğindeki kurallara uygun bir şekilde bu çelişki de aynı yöntemle ortadan kaldırılmakta ve araca özgün bir değer atfedilerek yaşayan insanlık adlı nihai amaç tamamen unutulmaktadır. İçinden çıkılması neredeyse olanaksız bir ruhsal durum sonucunda günümüzde ulaşmış olduğumuz noktada, işlerin salt iş olarak yüceltilmesini doğal karşılarken; modern ekonomi insanı da bütün bu alt üst edilmiş değerleri gücünü gösterebilmek amacıyla keyfini çıkarta çıkarta kullanmaktadır.</p>

  <p class="calibre7">Girişimciyi iş dünyası adlı bu girdaba itmiş olan şey püritanizm değildir. Bu sonucu kapitalizme borçluyuz. O da bu sonuca girişimciyi ahlâksız bir duruma düşmekten koruyan din duygusu adlı son engelin yitirilmesinden sonra ulaşabilmiştir. “İşlerinin” yaşamına anlam veren tek şey olabilmesi için girişimcinin görev duygusuna sahip olmasına gerek yoktur çünkü zamanla çölde bile yeni değerler keşfedebileceğini öğrenmiş ve yaptığı işi çekici kılacak niteliklerle donatmayı bilmiştir.</p>

  <p class="calibre7">Bu son biçimsel dönüşümle birlikte ekonomik yaşam ahlâki açıdan en çelişkili aşamasına ulaşmıştır. Girişimci artık reddedemeyeceği şeyleri istemekle yetinmeyerek o andan itibaren derin bir sevgiyle bağlı olduğu şirketinin üstüne titremeye ve ona şefkat göstermeye başlamıştır. Bu yeni duygunun da etkisiyle, sürecin, baştan çıkardığı ekonomi insanını ruhsal açıdan tüm gücünü harcayıp kendi kendini aşmaya iterek hızla ve güçlü bir şekilde yaygınlaştığı görülmektedir.</p>

  <p class="calibre7">Böylelikle modern ekonomi insanına özgü karanlıkta kalmış olan ruhsal evreni yeterince aydınlatmış ve onu sarıp sarmalayan her türlü gizemi açıklamış olduğumu düşünüyorum.</p>
</body>
</html>