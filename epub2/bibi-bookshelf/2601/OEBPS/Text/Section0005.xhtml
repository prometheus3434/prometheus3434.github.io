<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 style="text-align: center;">GİRİŞ</h2>

  <h4 class="3 sigil_not_in_toc"><br class="calibre11" /></h4>

  <h3 class="calibre12" id="sigil_toc_id_1">I. EKONOMİK YAŞAMIN ZİHİNSEL UNSURLARI</h3>

  <p class="calibre7">Tinsel ve ruhsal unsurların ekonomik yaşama müdahaleleri o kadar açık ve seçiktir ki, bu olguyu yadsımak neredeyse bütün insanlarda ortaklaşa bulunan ruhsal bir özü reddetmek anlamına gelecektir. Tüm diğer insani etkinlik biçimleri gibi ekonomik etkinlik de yalnızca insan zihni dış dünyayla bağlantı kurup onu dönüştürdüğünde somutlaşmaktadır. Her türlü üretim, her türlü ulaşım doğanın değişmesini zorunlu kılarken, en anlamlısından en anlamsızına her türlü çalışmanın gerisinde insana özgü ruhsal bir boyutla karşılaşılmaktadır. Bunun nasıl bir şey olduğunu anlayabilmek için ekonomik yaşamı kafamızda bir beden ve bir ruhtan oluşan bir şey gibi canlandırabiliriz. İçinde her türlü örgütlenmenin yer aldığı ve insanın bunlar aracılığıyla ekonomik gereksinimlerini karşıladığı, aralarında dış çevre koşullarının da yer aldığı ekonomik yaşamı oluşturan biçimlerle üretim ve dağıtım biçimleri ekonomi adlı bütünü oluşturmaktadırlar. Bu bütünle ekonomik yaşamı belirleyen ve içinde zekâ, karakter özellikleri, amaç ve eğilimler, değer yargıları, ekonomik bir sisteme ait insanının davranışını belirleyen ve düzenleyen bütün insani yetenekler ve ruhsal etkinliklerin yer aldığı ekonomik zihniyet adlı şey zıtlaşmaktadır.</p>

  <p class="calibre7">Çok sık yapıldığı üzere bu terimin uygulama alanını ekonomik etikle kısıtlamak yani ekonomik yaşamda geçerli olan ahlâki normların tamamını belirleme amacıyla kullanmak yerine, olabilecek en geniş anlamda ele alıyorum. Bu ahlâki normlar benim ekonomik yaşamın tinsel unsurları dediğim şeyin yalnızca bir bölümünü oluşturmaktadırlar.</p>

  <p class="calibre7">Tinsel unsurlar iki türlüdür. Bir yanda belli bir meslekî alanla sınırlı dikkat ya da çalışkanlık, namuslu ya da dürüst olma gibi konularda önemli sayılabilecek ruhsal özellikler ya da genel geçer deyişler varken; diğer yanda yalnızca ekonomik girişimler esnasında ortaya çıkan hesabı kuvvetli olma, belli bir muhasebe yöntemi uygulama, vs gibi ruhsal davranış biçimleri (bunlar genel yetenekler ya da genel ilkeler arasında da yer alabilirler) vardır.</p>

  <p class="calibre7">Bütün bu saptamalar bizi çok yakından ilgilendiren bir soruyla karşı karşıya getirmektedir. Bu soruyu ortaya atış biçimim pek çok yanıtlama girişimi ve dolayısıyla çok değişik bakış açılarının ortaya çıkmasına neden olmuştur. Soru şöyledir: Ekonomik yaşam her zaman <span class="calibre4">aynı</span> düşünce biçimi tarafından mı yönlendirilmektedir, daha doğrusu insanlar ekonomik bir yaşantı mı sürdürmek istemektedirler? Yoksa düşünce biçimi bireyler, meslekler, ülkeler, dönemler, vs.ye göre değişen bir şey midir?</p>

  <p class="calibre7">Sonuç olarak oldukça ilginç bir durumla karşı karşıya kalmış olduğumuz söylenebilir.</p>

  <p class="calibre7">Çünkü bu soruyu nedense önce usta tarihçiler yanıtlamış ve ekonomik ilişkiler konusunda ısrarla ta başlangıçtan bugüne insanın hep aynı düşünce biçimi tarafından yönlendirilmiş olduğunu iddia etmişlerdir. Ben bu yaklaşım biçiminde bir tuhaflık olduğunu düşünüyorum çünkü tarihçilerin (haklı olarak!) "gelişmenin genel ilkelerini" oluşturmak gibi tarihsel genellemelere başvurmaktan kesinlikle kaçındıklarını biliyoruz. Windelband gibi tarihçiler gerçekten de tarihin akışının soyut genel önermelere indirgenerek, bunlardan bir dizi basit formüller üretilebileceğini düşünmektedirler. Oysa aynı tarihçilerin bütün güçleriyle benim ekonomik yaşamı belirleyen düşünce biçiminin geçmişten bu yana hep değiştiği ve her zaman değişebileceği savıma karşı çıktıkları görülmektedir. Ekonomik yaşamla fırsat düştükçe ilgilenenlerin (iktisatçıların çok uzun bir süre önce yanlış olduğunu söyledikleri) insanın "ekonomik doğası" denilen, o bir türlü kendisinden kurtulamadıkları, eski düşünce biçimine uygun bir şekilde düşündükleri söylenebilir. Bu klasik düşünürler <span class="calibre4">economical man</span> yaklaşımından yola çıkarak insanı genel bir ekonomi anlayışının içine yerleştirmektedirler. Oysa bu yaklaşımın uzun bir süre önce kapitalist ekonomi biçimine ait insanla ilgili olduğu ortaya konulmuş bulunmaktadır. Ekonomik süreçler konusunda doğru bir kavramsallaştırma için kesinlikle ekonomik yaşama (tinsel ve ruhsal unsurlar anlamında demek istiyoruz) ait düşünce biçiminin içine derinlemesine dalmak ve bunun sonsuz değişkenlerden oluşabileceğini görmek gerekmektedir. Bir başka deyişle ekonomik eylemlerin gerçekleşmesini sağlayan ruhsal nitelikler tıpkı ekonomik yaşamın bütününü belirleyen belirleyici düşünceler ve genel ilkeler gibi bir durumdan diğerine değişebilmektedir. Bana göre eskiden bir esnafı yönlendiren düşünce ile bugün modern bir Amerikalı girişimciyi yönlendiren düşünce birbirlerinden tamamen farklı olduğu gibi; günümüzde bile ekonomik yaşam konusunda bir küçük dükkân sahibiyle bir büyük sanayici ve bir bankacının tavırları arasında muazzam bir fark vardır.</p>

  <p class="calibre7">Tarafsız bir okuyucu bu türden basit şeylerin altını bando mızıkayla çizerek "doğrulama" girişimimi çocukça bulup itiraz edebilir. Ancak benim "ekonomik yaşamın tinsel unsurları" kuramım hakkında yazılmış olanlardan haberdar olanlar bu kuramın herkes tarafından kabul görmemiş olduğunu ve pek çok eleştirmenimizin hiç duraksamadan onu "yanlışlarla dolu" olarak nitelendirdiğini bilmektedirler. Bu kurama karşı takınılan tavrın nedenlerini anlayabilmek için bu konuda yapılan itirazları bilmek gerekiyor. Bu çok önemli bir konu olup bu itirazların belli başlı olanlarını sıralayıp bana neden dayanaktan yoksun göründüklerini açıklamaya çalışacağım. Bu arada umarım bu isimleri açıklamadığım için okuyucu bana kızmaz.</p>

  <p class="calibre7">Hiç taviz vermeyenler ekonomik yaşamın her zaman tek ve aynı bir zihniyet tarafından yönlendirildiğini; yaşamlarını herhangi bir ekonomik alana adamış olan insanların her zaman için tek bir amaç yani kazanç ve çıkar peşinde olduklarını ve gelecekte de bunun böyle olacağını iddia etmektedirler. Bu eleştirilere bakılacak olursa Orta Çağ’da hesabını bilen bir köylüyle modern bir bankacı, gündelik kazancın peşinde koşan bir esnaf ve bir Amerikan tröstünün iş peşinde koşması arasında bir derece farkından başka bir şey yoktur.</p>

  <p class="calibre7">Bunlara vereceğim yanıtlar (bu çalışma sayfaları boyunca yavaş yavaş ortaya çıkacak olup):</p>

  <p class="calibre7">1.Bu her zaman ve yalnızca "derece farkıyla" sınırlı olmaktan uzak bir durumdur;</p>

  <p class="calibre7">2.Örneğin, temelinde ampirik olan bir ekonomik etkinlik ve temelinde akılcı olan bir ekonomik etkinlik arasında yalnızca bir derece farkı" yoktur. Ekonomik girişimleri tamamen duygusallığa dayanan bir insanla katı mantık kurallarına uygun bir şekilde davranan insan arasında da bir " derece farkından" başka şeyler vardır;</p>

  <p class="calibre7">3. Bütün ekonomik özneler arasındaki farkları " derece farklarına" indirgediğimizi varsaysak bile bunların kimi durumlarda insan doğasındaki farklılıklardan" kaynaklandığını kabul etmek durumunda kalabiliriz. Burada mantıksal ve psikolojik unsurların varlığını hatırlatmak durumundayız. Bir devle bir cüce, sıcakla soğuk, yaşlılıkla çocukluk, yoğun bir nüfusla seyrek bir nüfus, başkentle bir taşra kenti, güçlü bir sesle yumuşak bir ses arasındaki "derece farklarının aslında "onların doğaları arasındaki farklar" anlamına geldiğini yadsıyabilmek mümkün müdür?</p>

  <p class="calibre7">Başka eleştirmenler ekonomik etkinliği yönlendiren zihniyetin bir kişiden diğerine, bir meslekten diğerine, bir dönemden diğerine değişebileceğini kabul etmekle birlikte, her şeye rağmen, insan doğasının "hiç değişmediğinin" yalnızca dışavurum biçimlerinin, içinde bulunulan koşullara göre değişebileceğinin altını çizmektedirler. Bütün insanlık tarihinin "bir ve aynı" olan insan doğasının değişik görünümlerinden oluştuğunu söylemektedirler ki, bu olguyu kimse tartışmadığı gibi insan olmadan herhangi bir tarihsel süreklilikten de söz edebilmenin mümkün olmayacağı söylenebilir. İnsan yaşamını oluşturan: doğum ve ölüm, aşk ve nefret, sadakat ve ihanet, yalan ve hakikat, acıkma ve susama, yoksulluk ve zenginlik gibi temel olaylarla başlangıçtan bugüne karşılaşılmaktadır. Ekonomik bir etkinlik girişiminde bulunma gereksiniminde de bir değişiklik olmadığı gibi ekonomik sürecin ulaştığı nokta konusunda da aynı şey söylenebilir. İnsanlık tarihinin sabit ve değişmeyen özünü ortaya çıkarmak ve betimlemek çok çekici bir konu olabilir ancak tarihçinin görevi bu değildir, zira tarih yazmak demek, ister kabul edin ister etmeyin, değişen olguları sunmak ve farklılıkları ortaya çıkartmak demektir. Son yıllarda yapılan çok sayıda çalışma yadsınması olanaksız bir şekilde ekonomik yaşamın "farklılıklardan" oluştuğunu göstermekle kalmayıp bu durumun maddi unsurlar kadar zihinsel unsurlar için de geçerli olduklarını göstermiştir. Bunlar oldukça önemli ve derinlere inen farklılıklar olup incelenmeye değer konulardır. Eğer istenirse bunların bir ve aynı olan "insan doğasının" farklı görünümleri oldukları ancak bu farklı "görünümlerin" incelenip betimlenmesi gerektiğinden söz edilebilir.</p>

  <p class="calibre7">Ancak tarihçilerle benim aramdaki görüş ayrılıkları bununla sınırlı değildir. Asıl itiraz ettikleri ve bütün bilgi birikimlerini üstüne oturttukları nokta şudur: ekonomik zihniyet gerçekten de bir kişiden diğerine ve bir dönemden diğerine değişiyorsa, bu durumda belli bir döneme ait zihniyetten ve çeşitli dönemlere özgü ekonomik zihniyetlerin tarihsel dönemlerle sınırlandırılmasından söz edebilmek mümkün müdür? O zaman da her dönemde farklı bir şekilde yönlendirilmiş birbirlerinden farklı ve ayrı zihniyetlere sahip ekonomik öznelerin varlığından söz etmek daha doğru olmaz mı?</p>

  <p class="calibre7">Bu sözler karşısında bir açıklama yapmak zorunda olduğumu hissediyorum. Ekonomik dönemler arasında oluşturduğum farklılıklar kimi zihinsel unsurların <span class="calibre4">egemenliği</span> üstüne oturuyor. Kimi zihinsel unsurların egemenliği belli bir dönemin bütünüyle açıklanması konusunda yetersiz kalabilir zira bu işi başarabilmek için bu döneme özgü ekonomik yaşamın dış yapısının da bilinmesi gerekmektedir. Hiç kuşkusuz bir ekonomik yapının biçimi ve onu oluşturan zihniyet arasında belli bir ilişki, bir bağlantı vardır ancak Max Weber’in, Benjamin Franklin konusunda göstermiş olduğu gibi bu ilişki ve bu bağlantı kesin ve değişmez olmayıp, şu biçimin zorunlu olarak bu zihniyete ait olduğunun ya da tersinin iddia edilmesini sağlayamaz. Max Weber: "Herhangi bir zanaatkar atölyesinden bir farkı olmayan bir basımevine sahip olan Benjamin Franklin, kapitalist bir zihniyete sahipti" demektedir. Bu olguyu benim kullandığım terimlerle ifade etmek gerekirse: Bir ekonomik dönemi belirleyen şey onu egemenliği altına almış olan ekonomik sistemdir. Bu tümcenin tam olarak ne anlama geldiğini bilmek istediğimiz takdirde "belli bir zihniyet" deyimi ile "egemen olmak" sözcüğünü yakından incelemek durumundayız.</p>

  <p class="calibre7">Kuramsal ve uygulamaya/deneye dayalı bakış açılarını birbirinden ayırmak gerekiyor. Birinci bakış açısına dayanarak:</p>

  <p class="calibre7">1 - Ekonomik yaşama özgü bir meslekle iştigal eden kişilerin sahip oldukları belirli özellikleri çözümleyebilir ve kavramsal açıdan çok açık ve seçik bir şekilde ifade edebiliriz. Örneğin beslenme fikri, kazanç tutkusu, ekonomik akılcılık, gelenekçilik, vs.;</p>

  <p class="calibre7">2 - Zihnimizde biçimlendirdiğimiz düşünceye dayanarak belli bir ekonomik tipi temsil eden bu özellikleri uyumlu bir bütün haline getirebiliriz;</p>

  <p class="calibre7">3 - Bu özellikleri önceden tespit etme koşuluyla bir kısmını ya da tamamını, kendisine bunlarla doğru orantılı psişik özellikler atfetmiş olduğumuz belli bir ekonomik özne tipine mâl edebiliriz.</p>

  <p class="calibre7">Az sayıdaki belli belirsiz özellikler veya kendileriyle sık sık karşılaşılan diğer özelliklerin oluşturduğu bütünler veya bilincin bu özelliklere dayanarak oluşturduğu içerikleri birbirlerinden ayırabildiğimiz ölçüde, bu zihniyetin içinde oluşmasını sağlayan pratik yaşam biçimi konusunda herhangi bir açıklama yapmadan "ekonomik yaşama ait belli bir zihniyetten" söz edebiliriz. Ancak şu ya da bu zihniyet "egemen oldu", "belirleyici oldu" dediğimiz an bu zihniyetle o insan arasında bir ilişki kurmuş ve o gerçeklik evreninde bu zihniyetin yaygınlığı konusunda bir yargıda bulunmuş oluyoruz. Daha doğrusu bu zihniyetin geçici ya da kalıcılığı ya da yüzeysel bir şekilde mi yoksa insanların içine işleyerek mi yaygınlaştığı konusunda bir değerlendirme yapmış oluyoruz.</p>

  <p class="calibre7">Bu gelişme bir yandan ekonomik zihniyetin şu ya da bu özelliklerinin birey tarafından hangi düzeyde içselleştirilmiş olduğuyla ilgiliyken; diğer yandan herkeste sık sık karşılaşılanların hangi özellikler olduğuyla ilgilidir. Bir başka deyişle, örneğin, ekonomik akılcılıkla belli bir ekonomik özne tipinde daha çok karşılaşabilir ve bunu abartılı bir kazanç tutkusuna veya gevşek ya da katı bir ticari dürüstlük anlayışına bağlayabiliriz, vs.</p>

  <p class="calibre7">Belli bir ekonomik zihniyetin ne kadar yaygın olduğu bu zihniyetten esinlenen insan sayısıyla ölçülebilir. Bir ekonomik zihniyet çok fazla yaygınlaşmadan da kimi ekonomik özneleri derinden etkilemiş olabileceği gibi, çok yaygın belli bir zihniyetin özelliklerinin bireylerin bilincinde yüzeysel bir şekilde yer edebileceği ancak aralarından birkaçının derinlemesine etkili olabileceği söylenebilir.</p>

  <p class="calibre7">Belli bir ekonomik zihniyet, belli bir dönemde sözcüğün genel anlamında çok yaygınlaşmışsa "egemen" bir konuma sahip olduğunu ve ekonomik öznelerin pek çoğu ekonomik girişimlerinde bu zihniyetten esinlendikleri takdirde o zaman da "belirleyici" olduğunu söylüyoruz. Bu "egemen" ve "belirleyici" zihniyet anlayışına yalnızca paradoks meraklıları ya da kafası karışık olanların aynı dönemde farklı şekilde yönlendirilmiş, başka bir ekonomik zihniyete sahip bireylerin varlığından söz ederek karşı çıkabilecekleri söylenebilir.</p>

  <p class="calibre7">Bu ayrıntılı açıklamalar bizim Avrupa Uygarlığı ve Amerika tarafından temsil edilen tarihsel döneme ait ekonomik zihniyet değişiklikleriyle ilgili betimlemelerimizi biraz kuşkuyla karşılayan okuyucuların, özellikle de günümüzde egemen olan kapitalist zihniyetin doğuşunu göstermeyi amaçlayan çalışmamızı izlemelerini kolaylaştırmak açısından zorunluydu.</p>

  <p class="calibre7">Biz, Germano-Slavo-Kelt halkların tarih sahnesine çıkışlarından bu yana ekonomik zihniyetin radikal bir dönüşüme uğramış olduğu, geçici olarak kapitalizm öncesi olarak adlandırdığımız zihniyetin yerini kapitalist zihniyete bırakmış olduğu savını destekliyoruz. Başlangıcı Orta Çağ’ın ilk yüzyıllarına kadar uzanan bu modern kapitalist zihniyetin bizim Avrupalı dünyamız açısından yepyeni bir olgu olduğu söylenebilir ancak bu olgu benzer bir zihniyetin eski dünya uygarlıkları arasında bulunmadığı ve belli bir ölçüde modern kapitalist zihniyetin doğuşuna katkıda bulunmadığı anlamına gelmez. Daha ileriki bölümlerde bu olası etkilerden söz edeceğiz ancak şimdilik bu etkileri göz önünde bulundurmadan, Avrupa uygarlığı bünyesinde, ekonomik zihniyetin bağımsız bir olay olarak gelişimini betimlemeye ve ortaya koymaya çalışacağız. Öte yandan modern kapitalist zihniyeti anlayabilmek için Orta Çağ’a kadar uzanmak gerektiğini göstermeye çalışacağım.</p>

  <p class="calibre7">Bana sık sık ekonomik zihniyetin mi ekonomik bir yaşamın oluşmasına yol açtığı yoksa tam tersine ekonomik yaşamın mı ekonomik bir zihniyetin oluşmasına yol açtığı sorusu soruluyor. Bu sorunun yanıtını bu kitabı okumayı bitirdiğinizde alacağınızı umuyorum. Kökenlere inen bu çalışmanın amacı kapitalist zihniyetle sınırlıdır. İşe önce, (kökenlerine inemeden) kapitalizm öncesi zihniyeti, kapitalist zihniyetin gelişmesinde başlangıç görevi yapmış bir olgu olarak betimlemekle başlayacağım. İkinci bölümde işte bunun açıklamasını yapmaya çalışacağız.</p>

  <p class="calibre7"></p>

  <h3 class="calibre12" id="sigil_toc_id_2">II. KAPİTALİZM ÖNCESİ EKONOMİK ZİHNİYET</h3>

  <p class="calibre7">Kapitalizm öncesine ait insanı doğal insan olarak nitelendirebiliriz. Tanrının yarattığı haliyle sağlam bir kafa ve sağlam bacaklara sahip, bugün bizim yaptığımız gibi, dünyanın bir yerinden bir yerine çılgınca koşturmayan, yavaş hareket eden, acelesi olmayan bir insan. Böyle bir insanın ekonomik zihniyetini açıklamak zor olmasa gerek. Bu zihniyeti o insanın doğası sanki kendiliğinden oluşturmuştur.</p>

  <p class="calibre7">Bütün çabaların ve meşguliyetlerin merkezinde etiyle kemiğiyle insanın bulunduğunu unutmamak gerekiyor. Her şeyin başı ve her şeyin ölçüsü insandır: <span class="calibre4">mensura omnium rerum homo.</span> İnsanın ekonomiye <sup class="calibre13"><a href="../Text/Notlar.xhtml#nt1d">1</a> </sup>  karşı tutumunun kökeninde de bu ölçü bulunup, ekonomi de, insan üretimi her şey gibi insani amaçlara hizmet etmek durumundadır. Bu anlayışa dayanarak her türlü ekonomik etkinliğin başlangıç noktasının insani ve doğal maddi gereksinimler olduğu söylenebilir. Maddi tüketim ne kadar çok olursa o kadar çok üretmek gerekir. Ne kadar çok harcanırsa o kadar çok kazanılması gerekir. Kazanılan miktarla harcanan miktar arasında belli bir denge vardır. Ben bu ekonomik örgütlenmeyi harcama ekonomisi olarak adlandırıyorum. Kapitalizm ve burjuvazi öncesi her türlü ekonominin harcamaya dayalı bir ekonomi olduğu söylenebilir.</p>

  <p class="calibre7">Gereksinimler kişi tarafından keyfî bir şekilde belirlenemez. Bunlar çeşitli toplumsal grupların bünyesinde zaman içinde belli bir biçim ve yaygınlığa sahip olduktan sonra sabit ve değiştirilemez hale gelmişlerdir. <span class="calibre4">Bu, insanın kendi gereksinimlerini toplumsal konumuna uygun bir şekilde karşılama düşüncesidir.</span> Bu, kapitalizm öncesi ekonomi anlayışını belirleyen bir düşüncedir. Yaşamın uzun ve yavaş bir gelişme süreci sonucunda üretmiş olduğu şeyler konusunda hak ve ahlâk konusunda öncülük yapan otoriteler bir kısım insanın başka bir kısım insana hizmet etmesini resmen sürekli hale getirmişlerdir. Toplumsal konuma uygun bir gereksinimleri karşılama düşüncesi Aziz Thomas’nın felsefesinin temel taşlarından biridir. İnsanın dış dünya ile olan ilişkileri sınırlandırılmalı ve bunun bir ölçüsü olmalıdır. Bu ölçü ise gereksinimleri toplumsal konuma<sup class="calibre13"><a href="../Text/Notlar.xhtml#nt2d" id="nt2">2</a></sup> uygun bir şekilde karşılamadan ibarettir.</p>

  <p class="calibre7">Gereksinimler kişilerin konumuna uygun bir şekilde karşılanmak, yani bir toplumsal kategoriden diğerine değişik olmak durumundadır. Kapitalizm öncesi döneme ait iki belirgin yaşam biçimi ve iki kesimle karşılaşılmaktadır: Efendiler ve halk kitlesi, zenginler ve yoksullar, senyörler ve köylüler, zanaatkârlar ve dükkân sahipleri, özgür ve bağımsız bir şekilde yaşayıp herhangi bir ekonomik getirisi olan iş yapmayanlar ve alınlarının teriyle geçinerek ekonomik üretimde bulunan insanlar.</p>

  <p class="calibre7">Bir <span class="calibre4">senyör gibi yaşamak demek</span> dolu dolu ve bolluk içinde yaşayıp çevresinde pek çok insan beslemek; günlerini savaşarak ya da avlanarak, gecelerini ise arkadaş ve dost çevresiyle birlikte zar atıp, güzel kadınların kolları arasında eğlenerek geçirmek; şatolar ve kiliseler inşa ettirmek; turnuvalar ve benzeri etkinlikler sırasında şatafat ve gösterişe önem vermek; çoğu kez sahip olunan olanakların üstünde lüks bir yaşantı sürdürmek demektir. Bu yaşam biçiminde giderler her zaman gelirlerden çok olduğundan hiç durmadan gelirleri yükseltmenin yolları aranmaktadır. Kâhya sürekli olarak köylülerden toplanan vergileri; senyöre vekalet eden yönetici ise kiralanan toprakların kirasını artırmaya ya da (daha ileride göreceğimiz gibi), açıkça, normal sayılamayacak yollardan kapatmaya çalışmaktadırlar. Senyör parayı küçümsemektedir. Ona göre para ve bütün para kazanma yolları ahlâksızcadır. Aziz Thomas<a href="../Text/Notlar.xhtml#nt3d" id="nt3"><sup class="calibre13">3</sup></a>, para, harcanmak içindir der.</p>

  <p class="calibre7">Laik senyörler hattâ uzun bir süre boyunca Kilise senyörleri bile bu şekilde yaşamışlardır. L. B Alberti, Floransa’da 1400’lü yıllarda yaşamış olan Kilise senyörlerinin yaşam biçimleri konusunda güzel bir tablo sunmaktadır ki, bu tablonun kapitalizm öncesi dönemin tamamı için geçerli olduğu söylenebilir: "Rahipler şatafat ve gösteriş konusunda herkesi geçmek istiyorlar. İyi bakılan ve çok güzel donatılmış atlara sahip olmak, halkın arasına peşlerine pek çok insanı takarak çıkmak ve her geçen gün daha keyif verici ve alenen daha günahkâr bir yaşantı sürdürmek istiyorlar. Talihin kendilerine sunmuş olduğu sayısız olanakları küçümsüyor ve ne kenara para koymaya ne de yararlı bir şeyler yapmaya çalışıyorlar. Aç gözleri doymak bilmiyor ve isteklerini gerçekleştirmeye çalışmaktan başka bir şey yapmıyorlar. Gelirleri asla abartılı masraflarını karşılamıyor bu yüzden aradaki farkı kapatmanın bir yolunu bulmaya çalışıyorlar", vs.<a href="../Text/Notlar.xhtml#nt4d" id="nt4"><sup class="calibre13">4</sup></a></p>

  <p class="calibre7">Böyle bir yaşantının ekonomik bir çöküşe yol açması kaçınılmazdı. Tarih bize birçok ülkede bolluk içinde, yarını düşünmeden ve saçıp savurarak yaşayan çok sayıda eski soylu ailenin yok olup gittiğini söylüyor.</p>

  <p class="calibre7">Kapitalizm öncesi dönemin kısıtlı olanakları nedeniyle halkın büyük çoğunluğu geliriyle gideri ve gereksinimleriyle üretilen mallar arasındaki orantının bozulmamasına dikkat etmek zorundaydı. Hiç kuşkusuz burada ilk sırayı alan gereksinimler gelenekler tarafından belirlenmiş olup, karşılanması gerekenler de bunlardı. Kapitalizm öncesi ekonomi oluşumuna damgasını vurmuş olan <span class="calibre4">geçim düşüncesinin de</span> bu şekilde ortaya çıkmış olduğu söylenebilir.<br class="calibre11" /></p>

  <p class="calibre7">Geçim düşüncesi Avrupa’nın ortasındaki ormanlarda yaşayan ve göçebelikten yerleşik yaşama geçen genç halklar döneminde ortaya çıkmıştır. Bu düşünceye göre her köylü ailesi gereksinimleriyle orantılı bir parça toprak, bir parça otlak ve ormanın bir bölümüne sahip olabiliyordu. Bu üretim araçları ve olanaklarına eski Almancada "saban" denilmekteydi ki, Germencedeki en kusursuz karşılığı G<span class="calibre4">ewanndorf'</span>tur. Bu ekonominin temel özelliklerine aşağı yukarı bütün Slav ve Kelt halklarının yaşadıkları bölgelerde rastlanmaktadır. Bireysel gereksinimlerin karşılanmasının resmen kabul edilip onaylandığı bir biçim zamanla yaygınlaşarak belirleyici hale gelmiştir. Burada ekonominin tek bir amacı vardır: gereksinimlerin karşılanması. Bu ekonomi anlayışı gereksinimlerin karşılanması ilkesine boyun eğmekteydi.</p>

  <p class="calibre7">Geçim düşüncesi köylülerin dünyasından manifaktür, ticaret ve diğer değiş tokuş alanlarına doğru yayılmış ve zanaat ilkesi bu ekonomik dalları belirlediği sürece de egemenliğini sürdürmüştür.</p>

  <p class="calibre7">Bu dönemin düşünce ve isteklerine egemen olmuş temel fikri anlayabilmek için, el emeğine dayalı üretim sistemini az önce betimlemiş olduğumuz kırsal kesime özgü örgütlenme biçiminin, ticaret ve sanayi alanlarının koşullarına uygun bir şekilde genişletilmesi olarak düşünmemiz gerekir. Temeli "sabana" dayanan bir kırsal cemaat ile bir meslek birliği şeklinde örgütlenmiş olan zanaat loncası arasındaki benzerlik en küçük ayrıntılara kadar fark edilebilmektedir. Her ikisinin de başlangıç noktası, belli bir düzeydeki gereksinimlerin karşılanması ve bu gereksinimlerin karşılanması için gerekli olan çalışma miktarıdır. Gerçek zanaatkâr kadar, zanaatkâr dostlarının da paylaştığı ve herkes için geçerli olan düşünce şudur: yaptığı meslek insanın karnını "doyurmalıdır". Zanaatkâr kendi geçimini sağlayacak kadar çalışmak istemektedir; tıpkı Goethe’nin sözünü ettiği İenalı zanaatkâr gibi: "Kendisine keyifli bir yaşam sağlayacak kadarından fazlasını istemeyecek kadar sağduyu sahibidir." Sigismund’un ünlü <span class="calibre4">Reforma</span><span class="calibre4">tion</span> düşüncesi her türlü mesleki örgütlenmenin temel çalışma felsefesini klasik bir şekilde dile getirmektedir: "Aptal oldukları söylenemeyecek atalarımızın şu güzel sözlerini dinleyin: Meslek, herkesin çalışarak ekmeğini kazanması ve başkasının mesleğine el atmaması için vardır. Herkes mesleği sayesinde gereksinimlerini sağlar ve karnını doyurur.<a href="../Text/Notlar.xhtml#ntd5" id="nt5"><sup class="calibre13">5</sup></a>"</p>

  <p class="calibre7">Kişiler ve geçim kaynakları arasındaki fark nedeniyle "geçim koşulları" kavramının köylü ve esnaf için aynı anlama sahip olamayacağı söylenebilir. Köylü bir avuç da olsa bir toprak parçasının sahibi olup başkalarıyla ilgilenmeden kendi geçimini sağlamaya çalışır. Oysa esnaf, tam tersine, geçimini sattığı ürünlerle sağladığından yaşamı bu ürünlerin diğerleri tarafından beğenilmesine bağlıdır. O hem bir üretim hem de değiş tokuş örgütlenmesinin bir parçasıdır. Köylü için toprağının büyüklüğü neyse, esnaf için gerçekleştirdiği gündelik değiş tokuş hacmi de odur. Her iki durumda da temel düşünce aynıdır.</p>

  <p class="calibre7">Daha önce aynı düşünceleri bir başka çalışmamda sunma fırsatı bulmuş ve insanların tarihin herhangi bir döneminde yalnızca geçinmeye yani yalnızca karınlarını doyurmaya, temel geleneksel ihtiyaçlarını karşılamaya çalıştıklarını söylemenin çok büyük bir yanılgı olduğu itirazıyla karşılaşmıştım. İnsan doğasının her zaman daha çok kazanmak ve elden geldiğince zenginleşmek gibi bir özelliğe sahip olduğunu kabul etmemizi engelleyen bir şey yok denilmektedir. Ben bu sonuncu iddiaya karşı daha önceki kadar kati ve kararlı bir şekilde karşı çıkıyor ve kapitalizm öncesi dönemde ekonomik yaşamın gereksinimlerin karşılanması ilkesine bağımlı olduğunu; köylüler ve esnafın olağan ekonomik çabalarının amacının yalnızca geçinmeye yönelik olduğunu söylüyorum. Benim şeyleri açıklayış biçimime karşı yapılan birbirinden tutarsız itirazları özünde iki başlık altında toplayabiliriz:</p>

  <p class="calibre7">1. Tarihte "geçinecek kadarıyla" yetinmemiş ve daha çok kazanabilmek amacıyla işleri büyüterek yoğun bir ekonomik yaşantıya sahip olmuş esnafla her zaman karşılaşılmıştır. Kesinlikle doğru. Ancak bu iddia olsa olsa istisnalar bulunduğunu ve bunların kaideyi bozmadıklarını gösterir. Bu konuda okuyucudan belli bir zihniyetin "egemenliği" konusunda söylediklerimi anımsamasını rica ediyorum. Hiçbir zihniyet tek başına insanlara egemen olamamıştır.</p>

  <p class="calibre7">2. Avrupa’nın Orta Çağ tarihi bize her zaman ve her dönemde ekonomik yaşamda aktif bir yere sahip olan insanlar arasında para tutkusuyla yanıp tutuşan kişiler bulunduğunu göstermektedir. Bu olguyu da tartışmayı düşünmüyorum. Ben de ilerideki sayfalarda giderek artan para tutkusu konusuyla ilgileneceğim. Benim sözünü ettiğim şey bu insanların varlığının, özünde, kapitalizm öncesi ekonomik yaşama ait zihniyette herhangi bir kıpırdanmaya yol açamamış olduklarıdır. Bu da salt kazanç anlayışının kapitalizm öncesi ekonomik düzeni belirleyemediğini kanıtlamaktadır. <span class="calibre4">Her türlü kazanç tutkusuyla her türlü açgözlülüğün üretim, ulaşım ve mal ticareti alanlarının sınırları dışında aranması daha doğrudur.</span> İnsanların hazine bulmak amacıyla madenlere koşması, her tarafı kazması, simya ve başka sihir yöntemlerine başvurmasının nedeni, gündelik yaşam ekonomisi sınırları içinde istedikleri kadar para kazanamıyor olmalarıdır. Kapitalizm öncesi ekonominin doğasını herkesten daha iyi kavramış olan Aristo, doğal gereksinimlerin ötesine geçen bir sermaye sahibi olmanın ekonomik etkinlikle uyuşmadığını düşünmektedir. Parasal zenginlik kesinlikle ekonomik amaçlara hizmet etmez (Tanrı Orkos gereksinimlerin karşılanmasına nezaret etmektedir), bu yalnızca "ahlâk ve ekonomi dışı" alanlarda kullanılan bir şeydir. Her ekonominin sınırları ve bir ölçüsü vardır. Servet edinmek bu ikisinin de dışında kalan bir şeydir (<span class="calibre4">Politika,</span> Kitap 1).</p>

  <p class="calibre7">Bu düşüncelerin doğruluğuna güvenerek köylüler ve esnafın ekonomik yaşantılarını nasıl bir zihniyetle sürdürdüklerini gerçekten öğrenmek istediğimiz takdirde; yönetim, örgütleme, işbölümü, çalışma gibi görevleri tek başlarına ya da çalışanlarıyla birlikte yerine getiren ekonomik öznelerin niteliklerini mercek altına almakta yarar vardır. Bu insan içtepilerinin egemenliği altında olan, kolaylıkla etkilenen, çok gelişkin bir duygusal yapıya sahip, entelektüel açıdan hiç gelişmemiş bir insandır. Zekâ sorunları olan, zihinsel bir enerji ve disiplinden yoksun bir varlıktır. Yalnızca kırsal kesimde değil, çok uzun yüzyıllar boyunca tamamen organik bir şekilde gelişmiş büyük bir köyü andıran kentlerde de durum aynıdır.</p>

  <p class="calibre7">Bu insanlara özgü ortalama zekâyla başka alanlarda da karşılaşılmaktadır. Orta Çağ hukuk anlayışının oluşumu konusunda, Kentgen, bu durumu çok net bir şekilde ortaya koymaktadır:</p>

  <blockquote class="calibre10">
    <p class="calibre7"><i>En eski hukuki çözümlerdeki zihinsel enerji eksikliği derhal hissedilmekte; bunların entelektüel çalışma alışkanlığına sahip olmayan kişiler tarafından yazıldığı görülmektedir...Bu konuda yalnızca eski belediye yönetmeliklerindeki çarpıcı boşlukları dile getirmekle yetineceğim. Bunlarda bazen hukuki yaşantının en önemli yanlarıyla ilgili çok büyük boşluk ve unutkanlıklarla karşılaşıyoruz.<a href="../Text/Notlar.xhtml#nt6" id="n6"><sup class="calibre13">6</sup></a></i></p>
  </blockquote>

  <p class="calibre7">Ekonomi alanında bu entelektüel yetersizlik kendini hesaplama, ölçme ve rakamların doğru kullanımı konusundaki beceriksizlikte göstermektedir. Bu beceriksizlikle tüccarda bile karşılaşılmaktadır. Aslında bu insanların hiçbir şeyi gözden kaçırmama gibi bir sorunları yoktur. Hesapların hatasız olma zorunluluğu tamamıyla modern bir düşüncedir. Kapitalizm öncesi döneme ait sayısal tahmin ve sayılar aracılığıyla ifade etme çok yeni bir şey olduğundan, insanlar, miktar ilişkilerini yaklaşık veriler aracılığıyla dile getirmekteydiler. Orta Çağ’da yapılmış hesaplarla ilgilenmiş olan herkes deftere yazılı olan rakamlarla bunların sonuçlarının birbirlerinden tamamıyla farklı olduklarını görmüştür. Hesap hatalarıyla dolu olan bu defterlerdeki yanlışlıkların dikkatsizlikten kaynaklandığı çok açıktır. Bu hesaplama hatalarının bulunmadığı bir defter, bir kayıt bulabilmek neredeyse imkânsız gibidir. Eski insanların tıpkı çocuklar gibi az çok karışık sayılabilecek rakamları çok kısa bir süreliğine bile olsa akıllarında tutma konusunda zorluk çekmiş oldukları kesindir.</p>

  <p class="calibre7">Hesap konusundaki bu aldırmazlık ve beceriksizlik hiçbir alanda Orta Çağ muhasebesindeki kadar açık ve seçik değildir. Tölner, Viko von Geldersen, Wittenberg, Otto Ruhland gibi kişilerin tuttuklara notlara bakıldığında insan bunların birinci sınıf tüccarlar olduklarına inanmakta zorluk çekiyor. Muhasebeleri düzensiz bir şekilde tuttukları notlardan ibaret olup yalnızca aldıkları ve sattıkları şeylerle ilgili rakamlardan oluşmaktadır. Günümüzde, kırsal kesimde dükkânı olan bir kimse çok daha düzenli ve akıllıca bir muhasebe düzenine sahiptir. Sözü edilen belgeler sözcüğün gerçek anlamında günlükler ve anı defterleridir. Bu defterlerin kent pazarına giden köylünün mendiline attığı düğümlerin yerini tuttuğu söylenebilir. Bu notlar hesap hatalarıyla dolu olup verecek ya da alacakla ilgili rakamlar sanki öylesine yazılmış gibidir.</p>

  <p class="calibre7">Hesaplama konusundaki bu beceriksizliğin doğası tamamıyla ekonomik özne ve ticari mal evreni arasındaki ilişkilerin niteliğine bağlıdır. Sözünü ettiğimiz dönemde (modern bir terim kullanmak gerekirse) henüz değişim değeri diye bir şey üretilmemektedir. Bu evrende yalnızca tüketime yönelik yani birbirlerinden nitelikleri aracılığıyla ayrılabilen nesneler vardır.<br class="calibre11" /></p>

  <p class="calibre7">Gerçek bir köylüyle gerçek bir zanaatkârın çalışma düzeni tekil üretime dayalı olup her ikisi de kendi köşelerinde yalnızca çalışabilmek amacıyla yaşamaktadırlar. Ressam gibi köylü ve zanaatkâr da ürettikleri şeyleri kendilerinden bir parça olarak saymakta ve üretmiş oldukları o nesneden ayrılmak istememektedirler. Köylü en sevdiği ineğinin mezbahaya götürülmesini nemli gözlerle izlemekte ve yaşlı Bourras’da tüccarın satın almak istediği pipo başlığını satma konusunda direnmektedir. Bir şey satılacağı zaman (değiş tokuş üzerine oturan bir ekonomik evrende) bu işlem en azından üreticisinin şanına layık bir şekilde gerçekleştirilmelidir. Köylü ve zanaatkâr sonuna kadar ürünlerinin arkasında durmakta ne kadar nitelikli olduklarını göstermekten gurur duymaktadırlar. Zanaatkâr ve köylünün hile hurda, kötü ve kusurlu ürüne karşı neredeyse içgüdüsel denilebilecek bir tiksinti duydukları söylenebilir.</p>

  <p class="calibre7">Kapitalizm öncesi insanında zihinsel enerji yetersizliğinin yanısıra bir de irade yetersizliği olduğu söylenebilir. Ekonomik yaşantıdaki inanılmaz yavaşlığın nedeni de budur. Amaç, her şeyden önce rahat yaşamaktır. Bu insanlar hiçbir şölen, eğlence fırsatını kaçırmamaktadırlar. Çocuklar okula gitmeyi ne kadar seviyorsa onlar da işe gitmekten o kadar hoşlanmaktadırlar. Başka türlü yaşamak mümkün olmadığı zaman, gerçekten paraya ihtiyaç duydukları zaman çalışmaktadırlar. Hakikaten para kazanma aşkıyla yanıp tutuşan insanlarla karşılaşmak mümkün görünmemektedir. Bu tutum ve zihniyetle ilgili olarak söylediklerimizin gerçekliği konusunda kapitalizm öncesi bayram günlerinin çokluğu sanırız bir fikir verebilir. H. Poetz,<a href="../Text/Notlar.xhtml#nt7" id="n7"><sup class="calibre13">7</sup></a> XVI. yüzyılda madencilerin izin kullandıkları günler konusunda ilginç bir liste sunmaktadır. Bu günlerin duruma göre değiştikleri görülmektedir:</p>

  <blockquote class="calibre10">
    <p class="calibre7"><i>203 günlük bir süre içinde çalışılan gün sayısı: 123 gün</i></p>

    <p class="calibre7"><i>161 günlük bir süre içinde çalışılan gün sayısı: 99 gün</i></p>

    <p class="calibre7"><i>287 günlük bir süre içinde çalışılan gün sayısı: 193 gün</i></p>

    <p class="calibre7"><i>366 günlük bir süre içinde çalışılan gün sayısı: 260 gün</i></p>

    <p class="calibre7"><i>366 günlük bir süre içinde çalışılan gün sayısı: 263 gün</i></p>
  </blockquote><!--EndFragment--><!--EndFragment-->

  <p class="calibre7">Çalışıldığı zaman bile bu iş hiç acele edilmeden yapılmaktadır. Belli ya da en kısa süre içinde olabilecek en yüksek miktarda üretmek için bir neden yoktur. Üretim dönemiyle ilgili süreyi belirleyen iki unsur vardır: olabildiğince iyi ve sağlam bir nesne üretebilmek için yeterince zaman ve çalışanın doğal gereksinimleri. Ekonomik üretim yaşayan, canlı kanlı insanların eseri olup ortaya koydukları ürünlerde onun izlerini görebilmek mümkündür. Bu üretim biçimi o canlı kanlı insanların yaşamlarını yönlendiren yasalara uygun olmak durumundadır; tıpkı bir ağacın büyümesinin ya da bir hayvanın üreme biçiminin kendi amaç ve ölçüleri doğrultusunda bu canlıların kendi iç gereksinimlerine uygun olması gibi.</p>

  <p class="calibre7">Çalışma ritmiyle ilgili sözler bir meslekte ilerlemek için gerekli olan aşamalar konusunda da geçerlidir. Bu konuda da belirleyici olan insan doğasıdır: <span class="calibre4">mensura omnium rerum homo.</span></p>

  <p class="calibre7">Oldukça yaygın olduğu söylenebilecek bu kişisel ekonomik tutumu <span class="calibre4">ampirizm ya da</span> daha modern bir terim kullanarak <span class="calibre4">gelenekçilik</span> olarak adlandırabiliriz. Ampirik ya da gelenekçi ekonomi demek yalnızca size verilmiş olandan yararlanmak, öğrenilmiş olanı uygulamak, alışık olunanı yapmak demektir. Kendilerine bir proje, bir kural sunulduğunda bu insanların önce geleceğe yönelik bir şekilde bu projenin neyi amaçladığı, nasıl bir yarar sağlayacağı gibi sorular sormak yerine geçmişte bu projenin benzerleri, örnekleri ve deneyim sahibi olunup olunmadığıyla ilgilendikleri görülmektedir.</p>

  <p class="calibre7">Bu gelenekçi tavırla bütün doğal insanlarda karşılaşılmaktadır. Önceki dönemlerde bütün alanlar, bütün meslekler ve insanın varoluşuyla ilgili bütün etkinliklerde bu tavırla karşılaşılmaktadır. Bunun insan doğasıyla ilişkili bir şey olduğu ve son çözümlemede insan ruhuna özgü güçlü bir atalet duygusundan kaynaklandığı söylenebilir.</p>

  <p class="calibre7">Doğduğumuz gün hattâ doğmadan önce çevremiz, içinde bulunduğumuz ortam karşımıza dikilmekte ve bizim yapmak istediklerimizi ve gerçekleştirme gücümüzü karşı konulmaz bir otoriter tavırla istediği şekilde yönlendirmektedir. Örneğin hiç sorgulamadan, itiraz etmeden ve eleştirmeden yakınlarımız ve ustalarımızın söylediklerini kabul ediyoruz. "Bir insan ne kadar az gelişmişse model, gelenek, otorite ve imâ gücüne o ölçüde boyun eğer.<a href="../Text/Notlar.xhtml#nt8" id="n8"><sup class="calibre13">8</sup></a>"</p>

  <p class="calibre7">İnsan yaşamının ilerleyen yıllarında geleneğin bu etkisine, en az onun kadar güçlü bir başkası eklenmektedir. Bu, insanı daha önce yapmış olduğunu, bildiğini tekrarlamaya ve kendi bildiğinden şaşmamaya iten alışkanlık adlı şeydir.</p>

  <p class="calibre7">Tönnies,<a href="../Text/Notlar.xhtml#nt9" id="n9"><sup class="calibre13">9</sup></a> alışkanlık konusunda çok zekice bir tanımlama yapmakta ve bunun: Deneyimden kaynaklanan istek ya da arzu olduğunu söylemektedir. Başlangıçta insana anlamsız ya da ters gelen fikirler zaman içinde kendisine hoş görünen ilkel fikirlerle kaynaşıp iç içe geçerek sonunda insana hoş görünmeye başlamakta ve yaşamının akışı deyim yerindeyse insanın kanma karışmaktadır. Deneyim demek tekrarlar demektir ve burada tekrar demek yaratıcı/üretici etkinlik demektir. Başlangıçta insana zor gelen şey zamanla tekrarlana tekrarlana kolaylaşmakta, insan o başlangıçtaki beceriksizliklerinden zaman içinde kurtulmakta ve kendine güvenmeye başlamakta, bu iş için kimi organlarını geliştirmekte ve gücünü idareli bir şekilde kullanmayı öğrenmektedir. Ancak bütün bunlar hareketli bir varlık olan insanı kendine kolay gelen hareketleri tekrarlamaya, bir başka deyişle öğrendiğiyle yetinmeye ve her türlü yeniliğe karşı duyarsız kalmaya hattâ düşmanlık beslemeye kısaca gelenekçi olmaya itmektedir.</p>

  <p class="calibre7">Bütün bunlara Vierkandt'ın haklı olarak üzerinde durduğu bir olgu yani bir grubun üyesi olan bireyin bu gruba layık olmaya çalışması gelip eklenmektedir. Birey bu işi özellikle ve yalnızca ait olduğu grubun ötekilerden ayrılmasını sağlayan zihinsel ve diğer etkinlikleri yaşatarak yapmaktadır. Bunun sonucundaysa, birey, yenilik peşinde koşturmak yerine var olan biçimi daha da kusursuz hale getirmeye çalışmaktadır.</p>

  <p class="calibre7">Öyleyse insan kendine rağmen, doğum anından başlayarak psikolojik gelişmesini yönlendiren belli bir uygarlık tarafından koşullandırılmaktadır. "Pek fazla karşılaşılmayan doğallık, girişimcilik ruhu ve bağımsızlık duygusu gibi şeyler yeteneklerin ancak uygun koşullar altında gelişebileceği düşüncesine bağlı olarak kullanılmamaları nedeniyle sönüp gitmektedirler.<a href="../Text/Notlar.xhtml#nt10" id="n10"><sup class="calibre13">10</sup></a>"</p>

  <p class="calibre7">Kapitalizm öncesi uygarlık ve ekonomik yaşama ait bütün bu belirgin özellikler topluma özgü temel bir anlayış biçiminin içinde sentezlenmiş bir haldedirler. Buna göre toplum yan yana dizili, belli bir mekânda toplanmış bireyler daha doğrusu tekil ruhlardan oluşurken bu arada her birey kendi çapında kusursuz olmaya çalışmaktadır. Bu Aziz Thomas’nın dünyaya bakış sisteminin en kusursuz halidir. Yaşamın dayattığı tüm zorunluluk biçimleri bu ideal bakış açısına boyun eğmek durumundadır. Bu ideal bakış açısı insanları bütüne oranla eşdeğer kabul ederek sınıflara ve loncalara bölmekte; bireylere kendilerini geliştirip kusursuzluk aşamasına çıkartabilecekleri, sınırları belli çerçeveler sunmaktadır. Ekonomik yaşamı belirleyen düşünceler de aynı ideale boyun eğmektedirler. Gereksinimlerin karşılanması ve gelenekçilik ilkeleri gibi. Her ikisi de daha genel bir ilke olan ataletin ifadesidirler. Kapitalizm öncesi yaşamın temel özelliği genelde hiçbir şeyin gelip bozamayacağı bir dinlenme halini andıran organik yaşamınkiyle aynıdır. Bize düşense bu dinlenme halinin nasıl olup da tedirgin bir çırpınışa dönüştüğünü, çok uzun bir süre yerinde saymış olan toplumun birdenbire bütünüyle nasıl dinamik bir görünüme kavuştuğunu açıklamaktır.</p>

  <p class="calibre7">Bu dönüşümün gerçekleşmesini sağlayan ve eski dünyayı paramparça eden şey kapitalist zihniyettir (belirlediği ekonomik sisteme bakarak onu bu şekilde adlandırıyoruz). Bu günümüzde geçerli olan, dolar zenginlerinden seyyar satıcıya kadar herkesin düşünce yapısı ve eylemlerini yönlendirmeye çalışan ve dünyanın yazgısını etkileyen bir zihniyettir. Biz bu çalışma boyunca iki ayrı şekilde, başlangıcından günümüze hattâ geleceğe kapitalist zihniyetin gelişimini göstermeye çalışacağız. Kitabın birinci bölümünde tarihsel verilere dayanarak kapitalist zihniyetin kökenlerini araştıracağız. Bu görevi yerine getirirken kapitalist zihniyetle kaynaşarak onun oluşmasına yol açan unsurları ortaya koymaya gayret edeceğiz. Özellikle iki nokta üstünde durarak onların oluşum ve gelişmesini izleyeceğiz. Bunlar: girişimcilik ruhu ve burjuva zihniyetidir. Zira bunlar olmasaydı kapitalist zihniyet diye bir şey var olamazdı. Ancak bu iki unsurun da doğaları çok karmaşıktır. Örneğin girişimcilik ruhu para tutkusu, serüven aşkı, yaratıcılık ruhu, vs. gibi şeylerin bir sentezidir. Oysa burjuva zihniyeti düşünceye dayalı bir dikkat, sözlerini tartarak söyleme, akılcı bir ölçülülük, düzen ve idareli olma gibi niteliklere sahiptir.</p>

  <p class="calibre7">Rengârenk bir kapitalist zihniyet kumaşı üzerinde burjuva zihniyeti değişken bir yün atkı ipine benzerken, girişimcilik ruhu da ipek çözgü ipine benzemektedir.</p>

  <p class="calibre7">Kitabın ikinci bölümünde kapitalist zihniyeti doğuran ve gelişmesine yol açan neden ve koşulları sistematik bir şekilde sergilemeye çalışacağız.</p>

  <p class="calibre7">Başka bir deyişle kitabın birinci bölümü şeylerin nasıl ortaya çıkmış olduklarını göstermeye çalışırken; ikinci bölüm neden ortaya çıktıklarını ve onları neden alışkın olduğumuz şekilde algılayıp, başka bir şekilde algılamadığımızı gösterecektir.</p>

  <p class="calibre7">Kitabın başından itibaren bilinçli olarak "kapitalist zihniyet" ile "Burjuva zihniyetinin" kesin bir tanımı ve çözümlemesini yapmaktan kaçınıyorum çünkü İkincisi birincisine can veren varlıktır. Böyle bir çalışma bizi çok sayıda can sıkıcı tekrarlara götürebilir. Ben herkesin kafasındaki belirsiz imgeden yola çıkarak, tarihsel çözümlemenin de yardımıyla "kapitalist zihniyeti" oluşturan çeşitli unsurların oluşumunu izledikten sonra dördüncü bölümde bunlara bütünsel ve geçerli bir görünüm kazandırıp sunmak ve "kapitalist zihniyet" ile "Burjuva zihniyetinin" kendiliğinden ortaya çıkmasını istiyorum. İlk bakışta biraz abartılı görünen bu yöntemin zaman içinde bereketli ve etkili olduğunun anlaşılacağını umarım.</p>

  <h4 class="3 sigil_not_in_toc"><a id="bookmark4"></a></h4>
</body>
</html>
