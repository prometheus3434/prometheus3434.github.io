<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 style="text-align: center;"><a class="calibre2" id="bookmark0"></a> Dördüncü Bölüm: GEÇMİŞTE VE GÜNÜMÜZDE BURJUVA</h2>

  <h3 class="calibre12 sigil_not_in_toc"><br class="calibre18" /></h3>

  <h3 class="calibre12" id="sigil_toc_id_6"><a class="calibre2" id="bookmark1"></a>XII. ESKİ MODA BURJUVA</h3>

  <p class="calibre7">Önceki bölümlerde kusursuz bir kapitalist girişimci ruhun sahip olması gereken unsurları çözümledik. Bu unsurların beli başlı olanları: kazanç aşkı ve girişimcilik ruhu, burjuva erdemleri ve hesap yapma yeteneği olup bizi ilgilendiren toplumsal kategorinin değişik temsilcilerinde değişik düzey ve değişik şekillere sahiptirler. Kapitalist zihniyetin tarihsel gelişim süreci içinde pek çok girişimci grupla karşılaşmış olduğumuz söylenebilir. Bunların dışında, bu gelişmenin bir ülkeden diğerine değişik biçimlere sahip olabileceğini gördük. Şimdi yanıtlamamız gereken soruysa şudur: Genelleşmiş özelliklere sahip bir kapitalist zihniyetle genel anlamda bir burjuvaziden söz edebilmek mümkün müdür? Başka bir deyişle tek ve aynı ülke içindeki değişik tiplerle değişik ulusal tipler içinde bize genel anlamda bir burjuva tipi oluşturma olanağı tanıyacak ortak özellikler bulabilmek mümkün müdür?</p>

  <p class="calibre7">Bize göre bu soruya belli bir kısıtlama getirme koşuluyla olumlu yanıt verebilmek mümkündür. Evet genel bir burjuva tipinin varlığından söz edilebilir ancak bunu bütün kapitalist gelişme sürecine yaymamak, her bir evre için ayrı ayrı değerlendirmek gerekmektedir.</p>

  <p class="calibre7">Başka bir deyişle kapitalizme özgü dönemler ya da aşamaların her birinin kendine özgü bir <span class="calibre4">burjuva tipine</span> sahip olduğu söylenebilir. Kapitalizmin başlangıcından XVIII. yüzyıla uzanan ve kapitalist gelişmenin ilk evreleri olarak nitelendirilebilecek süre içinde zamansal ve mekânsal farklılıklara karşın, kapitalist girişimcinin, <span class="calibre4">modern</span> girişimciden belirgin bir şekilde farklı bazı ortak özelliklere sahip olduğu söylenebilir. Son yüzyıl boyunca ortaya çıkmış olan kapitalistin hangi temel özelliklere sahip olduğunu söylemeden önce, işte bu eski moda burjuvanın portresini çizmeye çalışacağım.</p>

  <p class="calibre7">Bu eski moda burjuva hiç kuşkusuz kapitalist bir girişimci olup para kazanmak amacıyla şirket kuran biridir. Borsa aracılığıyla para kazanmayı bilen, hesap yapmayı öğrenmiş ve sonuç olarak burjuva erdemlerini özümsemiş biridir. Ancak bu kişide genel anlamda gerçekten eski moda burjuva özelliği olarak adlandırılabilecek şey şudur: Bu insanın bütün eylem ve düşünceleriyle bütün girişim ve ürettiği projelerde ön planda tuttuğu iyilik ve kötülük düşüncesi yaşayan canlı kanlı insanla doğru orantılıdır. Prekapitalist döneme özgü düzenleyici ilke: <span class="calibre4">omnium rerum mensura homo</span> yani her şeyin insani boyutlarıyla değerlendirilmesi, yaşama özgü doğal kuralları insanın oluşturması ve değiştirmesidir. Burjuva iki ayağı üzerinde yere sağlam bir şekilde basmakta ve ilerlemek için ellerine gereksinim duymamaktadır.</p>

  <p class="calibre7">Defoe ve Benjamin Franklin döneminde, Cenovalı ‘ tüccarların şatolar inşa ettirdikleri ve Sir Walter Raleigh’in Eldorado peşinde koşturduğu sırada kapitalizmin ilk evrelerinde karşımıza çıkan prekapitalist insana ait çok az özellikle karşılaşılmaktadır. Sağlıklı doğal içgüdülere sahip kusursuz insan neredeyse ortadan kaybolmaya yüz tutarak burjuva olmanın zorunlu kıldığı kuralları kabul etmek, sayı saymayı öğrenmek durumunda kalmıştır. Tırnakları körelmiş, vahşi dişleri sivrilik ve parçalayıcılıklarını yitirmiş, deriyle kaplı boynuzları zararsız hale gelmiştir.</p>

  <p class="calibre7">Ancak kapitalizmin hizmetinde olan büyük toprak sahibi, büyük tüccar, bankacı ve spekülatör, fabrika sahibi ve yün tüccarlarının hiçbiri sürdürdüğü ekonomik etkinliğin kutsal insanlığın taleplerinin dışına çıkmasına izin vermemiştir. Kapitalizmin şafağında yer almış bütün bu insanlar için işlerin en yüce amacı insanın yaşamasına hizmet etmektir. Etkinliklerini belirleyen ve yönlendiren ölçüt kendisinin ve diğer insanların çıkarlarına hayati bir önem atfediyor olmalarıdır.</p>

  <p class="calibre7">Eski moda burjuvanın böylesine güzel bir şekilde düşündüğüne ve aklında başka bir düşünce olmadığına dair elimizde kanıt olarak şu türden olgular var:</p>

  <p class="calibre7">1. Zenginlik hoşlanılan ve peşinde koşulan bir şeydi ancak yaşamın tek amacı bu değildi. Zenginlik yaşamla doğrudan ilişkili değerlerin yaratılmasına ve korunmasına hizmet ettiği ölçüde bir anlama sahipti. Alberti’den Defoe ve Franklin’e bu kitapta kendilerinden tekrar tekrar alıntı yapmış olduğumuz bütün yazarların zenginlik konusunda yazmış olduklarının hep aynı zihniyete ait olduğu görülmektedir.</p>

  <p class="calibre7">Alberti, insanın, zenginliğin ne kadar değerli bir şey olduğunu anlayabilmesi için hayatında bir kez olsun bir başkasına “özgür düşünceli insanların acı verici ve tiksindirici bulduğu: lütfen”<a href="../Text/Notlar.xhtml#nt104" id="n104"><sup class="calibre13">104</sup></a>sözcüğünü söylemek zorunda kalması yeterlidir demektedir. Zenginlik insanı özgürleştirir ve bağımsız kılar, dostlar edinmemizi, saygı duyulan, şan şeref sahibi bir insan olmamızı sağlar. Ancak “kendisinden yararlanılmayan şey insanın sırtında ağır bir yük oluşturur.”</p>

  <p class="calibre7">Kapitalizmin çocukluk döneminden kalan bu aforizmaları gençlik döneminden kalan bazı aforizmalarla karşılaştırmak iki bakış açısı arasındaki büyük benzerliği anlamamız için yeterli olacaktır. Benjamin Franklin ve müritlerinin insanlara neler öğrettikleri konusunda örnekler verelim:</p>

  <blockquote class="calibre10">
    <p class="calibre7"><i>"Tanrının, yararlanması için kendisine bir ruh ve zenginlikler bahşettiği insan, dolayısıyla onun lütuf ve desteğine sahip biridir."</i></p>
  </blockquote>

  <p class="calibre7">Bu sözlerin hemen arkasından zenginliği en iyi şekilde değerlendirmeyle ilgili bilgiler vardır.<a href="../Text/Notlar.xhtml#nt105" id="n105"><sup class="calibre13">105</sup></a></p>

  <blockquote class="calibre10">
    <p class="calibre7"><i>"Sahip olunan zenginliği sürekli çalışarak ve yeteneklerini kullanarak artırmanın yollarını bulmak gerekmektedir. Zenginlik artırılmak içindir. Buna sahip olan insanlar devamlı bir şekilde onu artırmak ve çevrelerine ellerinden geldiğince mutluluk dağıtmakla yükümlüdürler...</i></p>

    <p class="calibre7"><i>Zenginliği arttırmak için çalışmamak insanın yalnızca kendi alın yazısına karşı çıkması değil aynı zamanda insanlığa karşı olan görevini de yerine getirmemesi demektir...</i></p>

    <p class="calibre7"><i>Para ve mal biriktirmek mantıksız bir şey değildir ancak önemli olan bunlardan akılcı bir şekilde yararlanabilmektir. İnsanın mutlu olmasını sağlayan şey kendi başına zengin olmak değil bundan bilgece yararlanmayı bilmektir. Eğer bir insan iyilik yapmayı bilmiyorsa bütün dünyanın sahibi de olsa bunun ona bir yararı olmayacaktır.<a href="../Text/Notlar.xhtml#nt106" id="n106"><sup class="calibre13">106</sup></a></i></p>

    <p class="calibre7"><i>Zenginlik insana saygı duyulmasını, insanın kendine güvenmesini; yararlı ve şerefli işler gerçekleştirmesini sağlar...</i></p>

    <p class="calibre7"><i>Zenginlik gece gündüz beynimizi kemiren ve bize yaşamı zehir eden sıkıntılara bir son verir. Zenginlik sayesinde geleceğe daha bir güvenle bakabiliriz ancak zengin olmanın yanısıra vicdanen de huzurlu olmamız gerekir. Eğer insan vicdanen rahat değilse zaten zengin olabilmesi mümkün değildir.</i></p>

    <p class="calibre7"><i>Kimseye karşı haksızlık yapma; Tanrıdan korktuğun ve insanlara saygı duyduğun için iyilik yap, böyle davranırsan giriştiğin her işte başarılı olursun. Yaptığın her işte Tanrıyı yanında ve kalbinde hisset, çalışırken aklını kullan. Bunlar zenginleşme sanatının ilk kurallarıdır. Sürekli Tanrının bizi cezalandırmasından korkarak yaşayacaksak zengin olmanın bir anlamı olabilir mi? Göğsümüzü gere gere gökyüzüne bakamadıktan sonra dünyanın en zengin adamı olmanın bir anlamı olabilir mi?"<a href="../Text/Notlar.xhtml#nt107" id="n107"><sup class="calibre13">107</sup></a></i></p>
  </blockquote>

  <p class="calibre7">Daha önce de görmüş olduğumuz gibi bu son uyarılar, eski moda burjuvalar arasında çok yaygın olan şeylere bir başka şekilde bakmayı içermektedir. Bu bakış açısı onların ekonomik etkinliklerine damgasını vurmuş olup insanı yalnızca namusuyla “onestamente”, “honestly” elde ettiği servetin mutlu edebileceğine olan inançla ilgilidir.</p>

  <blockquote class="calibre10">
    <p class="calibre7"><i>Bir şey satarken vicdanının sesini dinle ve az kârla yetinmeyi bil. Alıcının bilgisizliğinden ya da deneyimsizliğinden yararlanmaya kalkışma.</i></p>
  </blockquote>

  <p class="calibre7">Deyim yerindeyse bunlar bilgece doktrinlerin basite indirgenmiş ifadeleridir. Belki de bir çalışma odasının sakin atmosferinde vicdanın sesine dayanılarak söylenmiş, içinde yaşanılan dünyaya ait olmayan bir düşüncenin ürünü olup gündelik yaşam ve iş dünyasının hay huyu içinde pek de kulak verilmeyen türden sözlerdir. Başka bir deyişle bu doktrinlerin hiçbir şeyi kanıtlamayacağı söylenebilir. Bu konuda şunları anımsatmakta yarar var:<br class="calibre11" /></p>

  <p class="calibre7">2. İş adamı olarak tavırları, iş yaşamı karşısındaki tutumları, işleri yönetiş biçimleri, kısaca iş yapma stillerinde yukarıdaki özdeyiş ve aforizmalardakine benzer bir zihniyetle karşılaşılmaktadır.</p>

  <p class="calibre7">Ekonomik etkinliklerinin ritmi oldukça düşük olup davranışlarında hiçbir acelecilik ve telaşa yer yoktu.</p>

  <p class="calibre7">Franklin’in zamanını elinden geldiğince yararlı bir şekilde kullanmaya çalıştığından ve kendini işe adamayı en yüce erdem gibi gördüğünden daha önce söz etmiştik. Gündelik yaşamını şu şekilde programlamış ve günün altı saatini işe, yedi saatini uyumaya, geriye kalan zamanıysa dua etme, okuma ve diğer dünyevi işlere ayırmıştı. Üstelik o hırslı bir girişimci tipiydi. Oysa zamanı değerlendirme konusunda kendi döneminde yayımlamış olduğu kitaplardaki ortalamanın üstüne çıkmadığı görülmektedir.</p>

  <p class="calibre7">Zamanını nasıl değerlendirdiğiyle ilgili olarak bizzat oluşturduğu erdemler şemasında yer alan öğretici bilgileri okuyucuya aktaralım:</p>

  <p class="calibre7">“ Yaşamın her alanıyla ilgili uğraşlarıma belli bir zaman ayırabilmem için düzen ve disiplin her şeyden önce gelmek durumunda olduğundan not defterime bir günün yirmi dört saatini nasıl değerlendirdiğimi yazdım. İşte çizelge:</p>

  <p class="calibre1">Kendine: Bugün iyilik adına ne yapacağım sorusunu sor.</p>

  <p class="calibre1">SABAH saat 5’te yataktan kalk. Tuvaletini yap. Tanrıya dua et.</p>

  <p class="calibre1">saat 6’da gündelik işlerini planla, gerekli kararları al, yaptığın</p>

  <p class="calibre1">saat 7’de okumaları sürdür ve kahvaltı et.</p>

  <p class="calibre1">saat 8’de</p>

  <p class="calibre1">saat 9’da</p>

  <p class="calibre1">saat 10’da çalış</p>

  <p class="calibre1">saat 11 ’de</p>

  <p class="calibre1">ÖĞLE VAKTİ saat 12’de Ticaretle ilgili kitaplarını oku ya da yeniden gözden saat 1 ’de geçir. Öğlende yemek ye.</p>

  <p class="calibre1">saat 2’de</p>

  <p class="calibre1">saat 3’te</p>

  <p class="calibre1">saat 4’te çalış saat 5’te</p>

  <p class="calibre1">saat 6’da her şeyi yerli yerine koy. Yemeğini ye. Müzik dinleyerek,</p>

  <p class="calibre1">saat 7’de kitap okuyarak, sohbet ederek, vs. dinlen. AKŞAM saat 8’de O gün yaptıklarını/yaşadıklarını gözden geçir.</p>

  <p class="calibre1"></p>

  <p class="calibre1">saat 9’da</p>

  <p class="calibre1">saat 10’da</p>

  <p class="calibre1">saat 11 ’de</p>

  <p class="calibre1">saat 12’de</p>

  <p class="calibre1">GECE saat 1’de uyu</p>

  <p class="calibre1">saat 2’de</p>

  <p class="calibre1">saat 3’te</p>

  <p class="calibre1">saat 4’te</p><!--EndFragment-->

  <p class="calibre7">Bozen’de yaşayan ve toptan ticaretle uğraşan tüccarlar yaz boyunca dükkânlarını kapatarak Ober-Bozen’deki yazlıklarına giderlerdi. Yıl boyunca olduğu gibi gün boyunca eğlenmenin yolları aranır ve genel anlamda sürmenaj asgari düzeye indirilmeye çalışılırdı. Belli bir servet sahibi olan genellikle kanaatkâr insanların güçleri kuvvetleri yerinde olsa bile ticaret ve üretim alanından çekilmeleri âdettendi. Bunlar kırda bir ev satın alarak yaşamlarının son dönemini dinlenerek ve dünyayı gözlemleyerek geçirirlerdi. Bir Otto Fugger’in: “Olabildiğince uzun süre para kazanmaya çalışacağım” (zirveye ulaşmış bir kapitalist zihniyetin belirgin özellikleri arasında saydığım bu sözleri modern kapitalizmin oluşması başlıklı çalışmamın başına koymuştum) sözleri zamanının çok ötesindedir. Böyle olduğunu kardeşi Anton Fugger’in onu normal bir insan olarak görmemesi ve o şekilde davranmamasından anlıyoruz. O dönemde normal olarak nitelendirilenler yaşam felsefelerinde rantiye olma idealine yer veren insanlardır.</p>

  <p class="calibre7">İtalyan tüccarların kitaplarını okuyunuz. Her sayfada kırsal, sakin ve dertlerden uzak bir yaşama duyulan özlemi ifade edecek türden sözlerle karşılaşacaksınız. Aynı feodal eğilimle Alman Rönesans dönemi tüccarları hattâ XVIII. yüzyıl İngiliz tüccarlarında da karşılaşılmaktadır. Kapitalizmin ilk evrelerine ait belirgin bir ideale benzeyen rantiye yaşantısının bu döneme ait zihniyetin ayrılmaz bir parçası olduğu görülmektedir (daha ileride bu idealin bir başka anlama sahip olup önceden belirlenmiş başka nedenlerle ilişkili olabileceğini göreceğiz) .</p>

  <p class="calibre7">Özellikle İngiltere’de rantiye idealinin varlığını XVIII. yüzyılın ilk yarısına kadar korumuş olduğu Defoe’nun, İngiliz tüccarların erken yaşta kendilerini emekliye ayırma gibi genel bir eğilime sahip oldukları konusunda yapmış olduğu yorumlardan anlaşılmaktadır <span class="calibre4">(Compl Engl. Tradesman,</span> 5. Basım, Blm. XL1).</p>

  <p class="calibre7">Bir kenara 20.000 İngiliz lirası koymayı başaran kişinin iş dünyasından çekilmesinde yarar var. Bu parayla kendisine iyi bir arazi satın alabilir ve “gentry”nin arasına giden yolda emin adımlarla ilerleyebilir. Yazarımız iş dünyasından yeni kopmuş bu taze centilmene şu öğütleri vermektedir: 1. Tutumlu olmayı bırakmamak. Yılda 1000 liralık bir ranta sahipse bunun yalnızca 500 lirasını harcamak ve böylelikle birikmiş parasını artırmak. 2. Spekülasyon işlerine girmemek ve şirket kuruluşlarında yer almamak. İşten çekilmek demek, sahip olduğuyla dünyadan keyif almak demektir (“retired to enjoy what they had got”) yoksa sahip olduğunu, sonucu belirsiz işlere kaptırmak değil. Bütün bir yaşam çalıştıktan sonra hak edilmiş bir dinlenme dönemi yerine yeni maceralara atılmak için insanın büyük bir enerjiye sahip olması gerekir. Eskiden servet sahibi olabilmek için insan çalışkan ve aktif olmak zorundaydı oysa iş dünyasından koptuktan sonra sakin ve pasif bir yaşam sürmek gerekmektedir. Devletten gelen rantlar ve büyük toprak sahipliği insanın parasını yatırabileceği en verimli alanlardır.</p>

  <p class="calibre7">Bu eski moda burjuvalar çalıştıkları zaman bile bunu belli bir zaman dilimi içinde, yapılan işle doğru orantılı olarak, olabilecek en az sayıda hareketle gerçekleştirirlerdi. Ticari yaşantıları çok büyük bir alanı kapsamakla birlikte derinlik ve yoğunluktan yoksun bir yaşantıydı. İşleri yürütme biçimiyle ilgili en belirgin özellikse, dönemin ticari bilgeliğini ortaya koyan, istenebilecek en yüksek fiyatı istemeyle sınırlı olan bir uygulamaydı. Bundan amaç en az harcamayla en yüksek kârın elde edilmesidir. O dönemin girişimcilerinin ticari ilkesi küçük bir çıktıyla büyük kârlar elde edebilmektir. Bu ilke yalnızca küçük esnaf için değil büyük işletme şeklindeki şirketler için de geçerlidir. Örneğin, Doğu Hindistan Hollanda Kumpanyası’nın ilkesi “küçük işler yaparak olabilecek en büyük paraları kazanmaktır”. Bu amaçla baharat bitkilerini yok etmekte, bol ürün veren tarlalardaki mahsulü yakma politikasını gütmektedir, vs. Böyle davranılmasına yol açan bir başka neden daha vardır. Yoksulları, kolonilerden gelen ürünlerin zararlı tüketiminden korumak.</p>

  <p class="calibre7">Özellikle zenginlere mal satılmaya çalışılırdı, zira büyük kitlelerle uğraşmaktan daha kolaydı. Ticarete bu gözle bakılmış olduğunu XVII. ve XVIII. yüzyılda yüksek fiyatlardan yana bir tavır takınmış olan iktisadi kuramlardan anlıyoruz.</p>

  <p class="calibre7">Eski moda burjuvanın bu saygınlık üstüne oturan düşünce biçimi, biraz katı ve ukalaca görünümü, içsel denge ve sükûnetin dışsal bir ifadesinden başka bir şey değildir. Rönesans döneminde moda olan topuklara kadar inen uzun kürk palto ve daha sonraki yüzyıllarda ortaya çıkan kısa pantolon ve peruk hiç kuşkusuz acelesi olan insanlara ait nesneler değillerdi. Dönemin güvenilir yazarları tüccarı aklı başında ve ölçülü, asla acele etmeyen <span class="calibre4">çünkü</span> yapacak işi olan bir adam olarak betimlemektedirler. XV. yüzyılda yaşamış Floransalı Messer Alberto, iş güç sahibi bir adam olup sık sık yalnızca meşgul adamların yavaş yürüdüklerine tanık olduğunu söylemektedir.<a href="../Text/Notlar.xhtml#nt108" id="n108"><sup class="calibre13">108</sup></a> Sağlam bir tanık da Lyon kenti hakkında şunları söylemektedir: “Paris’te insanlar aktif oldukları için koşup acele ediyorlar; buradaysa (Lyon’daysa) insanlar iş güç sahibi olduklarından yavaş yürüyorlar.<a href="../Text/Notlar.xhtml#nt109" id="n109"><sup class="calibre13">109</sup></a>” Bir başka yazarsa bize XVIII. yüzyıl Glasgow’undan büyük tüccarlarla ilgili çok canlı bir betimleme sunmaktadır: “Kırmızı renkli giysileri, üç köşeli şapkaları ve pudralanmış peruklarıyla Glasgow kenti surları önünde 300-400 metre uzunluğunda taş döşeli tek yol olan Planistane’da bir aşağı bir yukarı dolanırken birbirleriyle saygılı bir şekilde sohbet etmekte ve zaman zaman da kendilerine yaklaşarak saygılarını sunan küçük insanlara lütfen selam vermektedirler."<a href="../Text/Notlar.xhtml#nt110" id="n110"><sup class="calibre13">110</sup></a> 3. Rekabet ve müşteriler konusundaki tavrı da az Önce betimlediğimiz işlerin yürütülüş biçiminden yola çıkarak hissedebilmek mümkün. Bu insanlar için en önemli şey sükûnet ve dinlenmeydi. Prekapitalist ekonomik yaşantının temelini oluşturan bu “statik ilke” kapitalizmin ilk evrelerinde yaşamış olan insanların davranış biçimini belirleyen zihniyetin oluşmasında çok önemli bir role sahip olmuştur. “Müşteriler” konusunda geçerli olan düşünceyse rakibinizin sizin müşterilerinizden uzak durması, bunun bir tür özel alan, bir tür <span class="calibre4">fief</span> gibi kabul edilmesiydi. Tıpkı deniz aşırı bir toprak parçasının işletmesinin tek bir ticari şirkete verilerek diğerlerinin bunun dışında tutulması gibi.</p>

  <p class="calibre7">Başka bir çalışmamızda kapitalizmin ilk evrelerine ait ekonomik zihniyetin bu özellikleri üzerinde daha önce durmuş olduğumuzdan<a href="../Text/Notlar.xhtml#nt111" id="n111"><sup class="calibre13">111</sup></a> burada birkaç not iletmekle yetineceğim. Özellikle de ekonominin bu statik örgütlenmesinin yol açtığı, eski moda burjuvanın ekonomik davranış biçimini belirlemiş olan önemli kurallar ve görüşleri anımsatmaya çalışacağım.</p>

  <p class="calibre7">Başkalarının “müşterilerinin peşinden koşmak” kesinlikle yasaklanmıştı. Böyle bir davranış Hıristiyanlık karşıtı, ahlâksızca bir yöntem olarak kabul ediliyordu. “Mal ticareti yapan tüccarların uyduğu kurallar” arasında “meslektaşlarının müşterilerini ya da onlara mal satanları sözlü ya da yazılı bir şekilde baştan çıkarma(!); sana yapılmasını istemediğin bir şeyi başkalarına yapma(!) kuralı vardır. Ticaretle ilgili bütün kararlar bu ilke üstünde ısrarla durmaktadırlar. Örneğin <span class="calibre4">Mayence kenti Polis kararnamesinde:</span> “Hiç kimse bir başkasının daha yüksek fiyattan bir mal satın almasını engelleyemez aksi takdirde bu hileli yani ucuz fiyattan elde edilmiş olan mala el konulur; hiç kimse bir başkasının ticaretine engel olamaz ya da kendi çıkarları lehine bir başkasının ya da vatandaşların kazançlarını tehlikeye düşüremez” maddesi yer alıyordu. 1672, 1682, 1692 yıllarında Saksonya’da yayımlanmış olan kararnâmelerin hepsinde yer almış olan 18. maddeye göre: “Hiçbir dükkân sahibi müşterileri kendi çıkarına, diğerleri aleyhine olacak şekilde kandıramaz ya da çeşitli işaret ve el kol hareketleriyle alıcıları bir başkasının dükkânına göndermeye ya da başkalarından mal alması için yönlendirmeye kalkışamaz. Hele alıcıların kendisine borçlu olması durumunda onları bu yönde etkileyemez.”</p>

  <p class="calibre7">Belli bir tüccarın müşterilerini arttırmaya yönelik bütün yöntemler yasaklanmıştı, zira bir tüccarın işlerinin iyiye gidebilmesi ancak bir diğerinin işlerinin kötüye gitmesiyle mümkün olabilirdi.</p>

  <p class="calibre7">XIX. yüzyılın başına kadar pek çok büyük şirket ısrarla en basitinden bir ticari ilân vermekten bile titizlikle kaçınmışlardı. Kimi New Yorklu ticari firmaların XIX. yüzyılın ortasına kadar reklamdan tiksindikleri görülmektedir.</p>

  <p class="calibre7">Ticari ilân verme hakkına kavuşulduktan uzun bir süre sonrasına kadar, ticari amaçlı <span class="calibre4">reklama</span> başvurulması, yani belli bir firmanın övülmesi, üstünlüğünün ortaya konulması, benzer diğer firmaların bütününe oranla sunduğu avantajların ön plana çıkartılması ayıplanacak bir yöntem olarak görülmüştür.<br class="calibre11" /></p>

  <p class="calibre7">“Underselling”, “indirim yapmak” tamamen saçma bir yöntemdi. “Meslektaşlarının aleyhine satış yapmanın, herkesin hakkını gasbetmenin kime ne yararı olabilirdi?”</p>

  <p class="calibre7">Ancak aleni bir şekilde halka duyurularak yapılan “indirim” en büyük ayıplardan biri olarak kabul ediliyordu. <span class="calibre4">Complet English Tradesman'</span>in (1745 yılında yapılmış) beşinci baskısında yayıncı şöyle bir not düşmüştür: “Yazarımızın bu kitabı yazmış olduğu günden bu yana (Defoe 1731 yılında ölmüştür) indirimli satış yapma işi öyle hayâsızca boyutlara ulaştı ki, kimi tüccarlar alenen mallarını diğer tüccarlardan daha ucuza sattıklarını ilân etmeye başladılar.”</p>

  <p class="calibre7">Fransa’da olan bitenler konusundaysa XVIII. yüzyılın ikinci yarısına ait oldukça değerli bir belgeye sahibiz. Bu belgeden anlaşıldığı kadarıyla indirimli satış yapmak ve bunu halka duyurmak sık sık karşılaşılan bir uygulamaydı. Bu belgeye (1761 tarihli kararname) göre bu türden numaralara başvurmak yalnızca umutsuz durumda bulunan tüccarlara mahsus bir olaydı. Kararname Paris ve banliyösünde bulunan bütün toptancı ya da perakendeci tüccarlara mallarını satabilmek amacıyla “birbirlerinin peşinden koşmayı” ve özellikle de bu konuya dikkat çekmek amacıyla dağıtılan el ilânlarını yasaklıyordu.</p>

  <p class="calibre7">Başkasının aleyhine zenginleşme, başka ekonomik öznelerin etkinlik alanı içine girmeyle ilgili başka yasaklama yöntemleri de vardı. <span class="calibre4">Complet English Tradesman’</span>ın yazarı indirimli satışın ne kadar yakışıksız ve yararsız olduğu konusunda sunduğu öğretici bilgilerle bir yandan o dönemde ekonomiye egemen olan ilkeler konusunda bir fikir sahibi olmamızı sağlarken; diğer yandan nasıl tamamen statik, gelenek yanlısı görüşlerin etkisi altında kalmış ve onlar tarafından yönlendirilmiş olduğunu göstermektedir. Bu ünlü kitabın yazarının, dönemi hakkında oldukça bilgi sahibi ve çok gelişmiş bir kapitalist zihniyete sahip bir iş adamı olduğunu unutmamak gerekiyor.</p>

  <p class="calibre7">Bu yazar bize örneğin şöyle bir olay aktarmaktadır:<a href="../Text/Notlar.xhtml#nt112" id="n112"><sup class="calibre13">112</sup></a> Wiltshire’-da üretilen çarşafın Northampton’daki perakendeciye ulaşması için şu kişilerin devreye girmesi gerekmektedir:</p>

  <p class="calibre7">1.Çarşafları Warminster’den Londra’ya taşıyan nakliyeci;</p>

  <p class="calibre7">2.Çarşafların Blackwell-Hall’de satılması için komisyonculuk ya da aracılık yapan Bay A.;</p>

  <p class="calibre7">3.Northampton’da perakende satış yapan Bay C’ye “woolen-draper” satan toptancı Bay B.;</p>

  <p class="calibre7">4.Çarşafları Northampton’a taşıyan nakliyeci.</p>

  <p class="calibre7">Ancak Northampton’da komşularından daha zengin ve krediyle mal almaya ihtiyacı olmayan Bay G. adında bir başka perakendeci vardır. Bu kişi malın nerede üretildiğini öğrendikten sonra doğrudan Warminster’deki imalatçılarla ilişkiye geçmekte ve malı doğrudan üreticiden aldıktan sonra kendisine ait atların çektiği araçlarla Northampton’a naklettirmektedir. Parası olduğu için malın bedelini tabii ki peşin para vererek ödemekte, o zaman da imalatçı her 120 cm’lik kumaş parçasını Londra’daki toptancıya verdiği fiyatın bir peni altına satmayı kabul etmektedir.</p>

  <p class="calibre7">Bu son anlaşma nasıl bir sonuca yol açar sorusuna verilecek karşılık Northamptonlı zengin tüccar şu türden avantajlara sahip olacağı şeklinde olabilir:</p>

  <p class="calibre7">Daha az nakliye ücreti ödeyecektir. Warminster’den Northampton’a mal taşıtmak belki biraz daha pahalıya gelecektir zira bu mesafe Warminster-Londra arasındaki mesafeden biraz daha uzun olup genelde kullanılan yolun biraz dışındadır. Ancak bir kerede üç-dört yük hayvanının çekebileceği kadar yük taşınacağından bu durumda nakliye masrafı biraz daha ucuza gelecektir. Bu arada Warminster’deki çarşaf imalâthanesine gitmek üzere yola çıkan araca üreticiye teslim edilmek üzere yün yüklendiği takdirde çarşafların taşınma işi bedavaya gelecektir. Böylelikle bizim Northamptonlı perakendeci tüccarımız bütün harcamalar dahil olmak üzere çarşaflarını komşusundan 1/3 oranında daha ucuza mâl edecektir. Bunları D. C. ve keza diğer müşterilerine daha ucuza satacağından onun kadar parası olmayan rakibi yalnızca kendisine borçlu olan müşterilerine satış yapabilecek ve bu durumda çok zarar edecektir.</p>

  <p class="calibre7">Dahası var. Üreticiyle doğrudan ilişki kuran bu Northamptonlı Bay G. Warminsterli nakliyeci ile Northamptonlı nakliyeci ve Blackwell-Hall’deki komisyoncuyu da tamamıyla saf dışı etmiş olacaktır. Büyük bir aileye sahip olan ve dükkânı için yüksek bir kira ödeyen toptancı Bay B. aracıların devre dışı bırakılması durumunda iflâs edecektir. Ticaretin gidişatında yapılan bu değişiklik, aracılık sayesinde yaşamlarını idame ettirebilen pek çok ailenin ekmeksiz kalarak çaresiz bir şekilde yeni bir iş bulma peşinde koşmaya başlamalarına neden olmuş ancak bir çoğunun eli boş kalmıştır.<br class="calibre11" /></p>

  <p class="calibre7">Bu kadar insanın saf dışı edilmesinden bu sistemin ne gibi bir kârı olmuştur? Acımasız bir adamın daha da zenginleşmesinin dışında hiçbir kârı yoktur. Kimileri belki de bu sistem sayesinde Northamptonshirelı D. C’nin kumaşları biraz daha ucuza alabileceğini söyleyebilirler. Hiç kuşkusuz Bay D. C. bu sayede çok da önemli bir miktar sayılamayacak birkaç kuruşluk ek kazanç elde edebilecektir ancak bu sisteme başvurulması çok sayıda insanın acı çekmesini engellemeyecektir.</p>

  <p class="calibre7">Yazarımız Northamptonlı Bay G. gibi davranmanın malların dolanım düzeninde engellerin oluşmasına ve daha az insanla ticaret yapılmasına yol açacağını ve bu uygulamanın sıradan bir âdet görünümünü aldığı gün İngiltere’de ticaret alanında çalışan kesimden bir milyon insanın işsiz kalacağını ve uzun vadede bunların ailelerinin sefalet ve dilenciliğe mahkûm edilmiş olacağını söylemektedir.</p>

  <p class="calibre7">Bu sonuç hakkında ciltler dolusu kitap yazılabileceğini düşünüyorum. Günümüz modern iş adamının böyle bir bakış açısıyla pek bir ilişkisi yok gibidir.</p>

  <p class="calibre7">Ancak üretici ve tüccar, tüketicinin varlığını unutturmamalıdır. Belli bir noktaya kadar tüketici asal kahramandır, zira mal üretim ve ticaretinin tek amacının tüketim olduğu düşünülmektedir. Doğal olarak nitelendirilebilecek bu yönelim her zaman geçerlidir çünkü her türlü ekonomik etkinliğin tek amacı tüketime yönelik malların üretimidir. Yalnızca ve yalnızca mal üretmiş olmak için mal üretmek o dönemde henüz bilinmeyen bir olgudur. Bu yüzden kapitalizmin ilk evrelerinde <span class="calibre4">iyi</span> mallar üretilmeye çalışılmakta, malların göründükleri kadar nitelikli, gerçek, hiçbir hile hurda karıştırılmamış olmasına çalışılmaktadır. En çok XVII. ve XVIII. yüzyıllarda karşılaşılan mal üretimiyle ilgili yönetmeliklerde iyi mal üretmeye yönelik çabalar desteklenmekte ve kişiler yüreklendirilmektedir. Altı çizilmesi gereken bir başka olgu varsa o da bu dönemde üretim ve denetimin Devletin bu amaçla görevlendirmiş olduğu memurlar tarafından gerçekleştiriliyor olmasıdır.</p>

  <p class="calibre7">Devletin mal üretimini denetlemesi dönemin ekonomik zihniyetinin bir yeniden düzenlenmeye ihtiyaç duyduğunun ve malların niteliğinde bir düşüşün görüldüğünün kanıtı olarak gösterilemez mi? Böyle bir sonuca ulaşmak bizi yanlış yöne götürür. Zira Devletin yaptığı denetimin amacı kıyıda köşede kalmış kimi bilinçsiz üreticilerin yasakları çiğnemelerini engellemekti. Oysa üreticilerin büyük bir kısmı nitelikli, aslına uygun mal üreten ve kapitalizm öncesi zanaat geleneklerine sadık olan insanlardı.</p>

  <p class="calibre7">Özünde kapitalist olan ve girişimci açısından önemli olanın, malların ya da tüketim nesnelerinin niteliği değil yalnızca malların değişim değeri olduğunu söyleyen ilke ancak çok uzun bir süre sonra kendini dayatarak ekonomik etkinliğin temel yönlendiricisi haline gelebilmiştir. Bu konudaki somut kanıtların bazılarına XVIII. yüzyıl İngiltere’sinde yapılmış olan tartışmalarda rastlıyoruz. Bu ve daha pek çok konuda J. Child’ın çağdaşları ve meslektaşlarıyla taban taban zıt şeyler söyledikleri görülmektedir. Örneğin, müşterilere sunulacak malın türü ve niteliği konusundaki tek karar merciinin girişimci olduğunu söylediğinde. Yine imalâtçının pazarı “işporta malıyla” doldurma hakkına sahip olduğunu söylediğinde günümüze oranla ne kadar utangaç olduğu görülmektedir. “Dünya pazarını fethetmek istiyorsak en kötü mallarla en iyi malları aynı anda üreten Hollandalılar gibi davranmalıyız. Yalnızca bu koşulla bütün pazarlara ve zevklere yanıt verebiliriz.”<a href="../Text/Notlar.xhtml#nt113" id="n113"><sup class="calibre13">113</sup></a></p>

  <p class="calibre7">Eski moda burjuva zihniyetinin bana göre son bir özelliği de:</p>

  <p class="calibre7">4. <span class="calibre4">Teknik karşısında takındığı tavırdır.</span> Bu tavır konusunda hemen herkesin aynı şeyleri tekrarladığına tanık olmaktayız. Teknik gelişmeler yalnızca insanın mutluluğunu bozmadıkları sürece arzulanabilirler. Mal üretiminde birkaç kuruşluk indirim sağlamaları işsiz kalan ailelerin çektikleri acıların karşılığı olarak kabul edilemez. Bu ya da herhangi bir başka açıdan bakıldığında önce ücretli bir işçi olan insana önem verildiği görülmektedir. İnsanla ilgilenme nedenleri kişisel çıkarlar olabilir ancak yine de ilgilenmiş oldukları yadsınamaz.</p>

  <p class="calibre7">“Emek gücünden tasarruf’ yapmaya yönelik makinelerin devreye sokulmasını hiç de hoş karşılamayan çok sayıda tanıklığa sahibiz. Bu tiksinti duygusunun çok açık ve seçik bir şekilde görüldüğü öğretici birkaç olay aktarabiliriz.<br class="calibre11" /></p>

  <p class="calibre7">İngiltere Kraliçesi Elisabeth’in tahta çıkmasından iki yıl sonra Venedikli bir “mucit” (bu kişiyi daha önce tanıtmıştık) büyük ölçüde kapitalist ilkeler doğrultusunda örgütlenmiş bulunan çarşaf imalâtçıları loncasının yönetimine, geniş çarşafları çırpma görevini yerine getiren bir makine önerisi sunar. Yönetim uzun bir süre düşündükten sonra makinenin devreye sokulmasının pek çok işçinin işsiz kalarak sefaletine yol açacağı bahanesiyle öneriyi reddeder.</p>

  <p class="calibre7">Fransa’da (kapitalist bir şekilde örgütlenmiş bulunan sanayi dallarında bile) dokuma makinesinin kullanılması 1684 yılına kadar yasaklanmıştı çünkü bu makinenin devreye sokulmasının pek çok yoksul insanın işsiz kalmasına yol açacağından korkuluyordu.</p>

  <p class="calibre7">J. Joach Becher adlı profesyonel bir mucit ve proje üreticisinin konuyla ilgili görüşüyse şöyle: “İnsan emeğinin yerini alacak araçların icat edilmesini önermekten özellikle kaçınırım, zira böyle bir şey pek çok insanın ekmeğini elinden almak anlamına gelecektir. Buna karşın özellikle yapılacak iş konusunda işçi bulmakta zorlanılan bölgelerde kârlı ve yararlı araçların kullanılmasını öneririm.”<a href="../Text/Notlar.xhtml#nt114" id="n114"><sup class="calibre13">114</sup></a></p>

  <p class="calibre7">Colbert makine mucitlerini “emeğin düşmanı” olarak görmektedir. Friedrich M.: “Dokuma makinesi kullanımının yaygınlaşmasını sağlamak gibi bir niyetim yok...Bu kullanım genelleştiği takdirde dokuma sayesinde hayatını kazanan pek çok insan ekmeksiz kalacaktır. Ben böyle bir şey yapamam” gibi bir itirafta bulunmaktadır.</p>

  <p class="calibre7">Montesquieu gibi son derece zeki ve ince düşünen bir insanın her türlü teknik gelişmenin karşısında olduğunu, makinelerin hattâ su değirmeninin kullanılmasında yararlı bir taraf göremediğini söylediğinde insan kendini şaşırmaktan alıkoyamıyor.<a href="../Text/Notlar.xhtml#nt115" id="n115"><sup class="calibre13">115</sup></a></p>

  <p class="calibre7">Tam bir “business-man” olan Postlethwaight’ın da yeni buluşlar karşısında pek az heyecanlandığı görülmektedir. Ona göre insan emeğinin yerini almaya yönelik makinelerin ihracat yapmayan Devletlerin yanısıra ihracat yapan Devletlerde de iç pazarın tüketimine sunulmak üzere üretilen malların imalâtında kullanılan makinelerin de yasaklanması gerekmektedir. Bu konuda: “Üretimi hızlandıralım derken üretim gücümüzü yitiriyoruz” demektedir.</p>

  <p class="calibre7">Bu bakış açısının oluşmasında belirleyici olan düşüncenin kimi zaman ekmek parası, kimi zaman gelenekçilik, kimi zaman da ahlâki görüşler olduğu; kazanç tutkusu, girişimcilik ruhu ve ekonomik akılcılığın özgürce gelişmesini her seferinde bu unsurlardan birinin engellemiş olduğu görülmektedir.</p>

  <p class="calibre7">XIX. yüzyılın sonunda bu konuda kesin bir değişiklik olduğu; önce ağır ağır ilerleyen bu değişimin daha sonra aniden hızlandığı görülmektedir. Bir sonraki bölümde bu değişimin belli başlı evrelerinin açıklamasını yapmaya çalışacağız.</p>

  <h3 class="calibre12 sigil_not_in_toc"><a class="calibre2" id="bookmark2"></a></h3>
</body>
</html>
