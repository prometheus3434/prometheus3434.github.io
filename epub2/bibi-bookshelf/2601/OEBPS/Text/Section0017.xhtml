<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre12">XI. ÇEŞİTLİ ÜLKELERDE KAPİTALİST ZİHNİYETİN GELİŞİMİ</h3>

  <h4 class="3 sigil_not_in_toc" style="text-align: left;"><a id="bookmark4"></a><span class="calibre15">1. İtalya</span></h4>

  <p class="calibre7">Kapitalist zihniyetin ilk ortaya çıkıp yaygınlaştığı ülkenin İtalya olduğu söylenebilir.</p>

  <p class="calibre7">XIII. yüzyıldan başlayarak Yukarı-İtalya’nın tüccar cumhuriyetlerinde öylesine bir gelişme göstermiştir ki, sonraki yüzyılda neredeyse bir salgın hastalığa dönüşmüş olduğu söylenebilir. Orta Çağ boyunca bu ülkede kapitalizmin ulaşmış olduğu düzey ve yoğunluğun bir benzeriyle başka bir ülkede karşılaşmak olanaksızdır. Bu döneme ait kapitalizmin durumu, görünümü, özellikleri ve ifadeleriyle ilgili bilgilerin büyük çoğunluğunun kaynağı İtalya<span class="calibre4">’</span>dır. “Burjuva zihniyeti” olarak adlandırdığım psikolojik niteliklerin tamamıyla ilgili ilk somut belirtilere yine İtalyan kentlerinde rastlanmaktadır. Özellikle de Toscana bölgesindeki kentlerde varlığı oldukça yoğun ve güçlü bir şekilde hissedilmektedir.</p>

  <p class="calibre7">Çeşitli İtalyan kentlerinde, özellikle de Venedik ve Cenova gibi iki büyük liman kentinde kapitalist zihniyetin hangi yönlerde ilerlemiş olduğundan söz etmiştim. Ancak bir kez daha Floransa’nın burjuva zihniyetinin gelişmesinde en önemli yere sahip olduğu gerçeğinin altını çiziyorum. XIV. yüzyılda Floransalılar öylesine bir kazanç ateşi (insanın içinden Amerika’daki gibi demek geliyor) ve öylesine gayret dolu bir çalışma aşkıyla yanıp tutuşuyorlardı ki, Floransa, “babaların, ölmeden önce çocuklarını düzenli bir işe sahip olmadıkları takdirde bin florinlik bir ceza ödemekle yükümlü kılan vasiyetnameler bıraktığı”<a href="../Text/Notlar.xhtml#nt93" id="n93"><sup class="calibre13">93</sup></a> bir kente benziyordu. Daha önce görmüş olduğumuz gibi Alberti gibi insanların öğrettikleri ve geliştirdikleri burjuva erdemlerine dayalı ticaret anlayışı geniş çapta ilk kez Floransa’da yaygınlaşmıştır. Fibonaccio ve Paciuoli gibi insanların o ana kadar ulaşılmamış bir düzeye çıkardıkları hesaplama yöntemleri de yine bu kentte kullanılmıştır. Söz etmeye değer bir başka konu da istatistik yöntemin Floransa’da geliştirilmesi ve uygulanmasıdır. Bu iş örneğin bir Floransalının 1442 yılında oluşturmuş olduğu bir istatistikle aynı ya da yakın tarihlerde Venedik’te oluşturulmuş bir istatistiğin karşılaştırılması şeklinde yapılmıştır. Burckhardt, çok sayıda ve geniş kapsamlı somut veriler üzerine oturan bu karşılaştırmanın daha büyük bir zenginliğin varlığına işaret ettiğini ve dolayısıyla Floransa’ya ait tablonun “şeyleri daha düzeyli ve anlaşılır bir şekilde sunduğunu” kabul etmek gerektiğini söylemektedir. Burckhardt bu konuda, “Floransalı dış dünyayı sayısallaştırma konusunda doğuştan bir yeteneğe sahiptir” demektedir.</p>

  <p class="calibre7">Ne var ki, Floransa’nın bu üstünlüğü uzun sürmemiştir. Hiç kuşkusuz hesap aşkı ve yeteneğiyle örgütleme yeteneğinden bir şey yitirmedikleri hattâ kimi tanıklıklara bakılırsa XVI. ve XVII. yüzyılda bu yeteneklerini geliştirmiş oldukları söylenebilir. Ancak girişimcilik ruhunda bir gevşeme olmuştur. Emin kaynaklardan elde etmiş olduğumuz bilgilere göre XV. yüzyıldan itibaren güney İtalya’da ve XVI. yüzyıldan itibaren ülkenin geri kalan bölgelerinde çok sayıda burjuvanın kazanç aşkı, risk ve yöneticiliğe boş vererek her türlü çaba ve kaygıdan muaf, kolay bir yaşam biçimini yani rantiye ya da senyörler gibi yaşamayı seçmiş oldukları söylenebilir.<br class="calibre11" /></p>

  <p class="calibre7">İşte size güney İtalya’da bulunan Kava adlı kent hakkında elimize geçmiş olan birkaç veri. Yalnızca duvar ustaları ve çarşaf dokumacılarının yaşadığı dönemde kent atasözlerindekine benzer bir zenginliğe sahipti. Ancak duvarcıların âletleriyle çarşaf dokumacılarını tezgâhları ortadan kaybolduktan sonra ortalığı mahmuzlu, üzengili ve altın kemerli insanların yanısıra hukuk ve tıp doktorlarıyla subay ve şövalyeler kapladı. Kent tam bir sefalet içine gömüldü (1500 yılından kalmış olan bir tanıklık).</p>

  <p class="calibre7">Floransa’da da bu feodalleşme eğilimi ya da dönemin deyimiyle yaşamın İspanyollaştırılmasıyla karşılaşılmıştır. Bu eğilimin temel özelliği: “çalışmanın küçümsenmesi ve soyluluk unvanlarının peşinden koşulmasıdır”. Bu eğilimin ilk semptomlarıyla ilk büyük Kozma dükü döneminde karşılaşılmaktadır. Onun etkisiyle pek çok genç insan ticaret ve sanayiye aşağılayıcı bir gözle bakmaya başlamış, Saint-Etienne tarikatının şövalyeleri arasında yer almaya çalışmışlardır. Şövalyelerin saygınlığına sahip olmak isteyen zenginlerle özellikle Floransa’da karşılaşılmaktadır çünkü o dönemde Floransa’da çok yaygın olan turnuvalara yalnızca bu saygınlığa sahip olan insanlar katılabilmektedir. Burjuva ve sıradan bir görünüm kazandırılan bu turnuvalar elden geldiğince önemsiz ve zararsız hale getirilmiştir. Büyük bir tutkuyla katılıp, oynamalarına karşın bu burjuva ve feodal unsurlar karışımının ne kadar komik olduğunu fark edememişlerdir. İlk Medici ailesinin üyeleri bu turnuvalara “büyük bir tutkuyla katılıyor ve soylu bir aileden gelmemelerine karşın sanki izleyenlere eski senyörler gibi gerçek bir saray halkına sahip olduklarını göstermeye çalışıyorlardı.”<a href="../Text/Notlar.xhtml#nt94" id="n94"><sup class="calibre13">94</sup></a></p>

  <p class="calibre7">XVI. yüzyıldan başlayarak Yukarı-İtalya’da bulunan pek çok kentte benzer bir dönüşüm yaşandığına tanık olunmaktadır. Zengin burjuva şövalye olmaya çalışırken, orta halli burjuva olabildiğince kırsal kesimde, sakin bir rantiye yaşamını tercih ediyordu: “una vita temperata”, “uno stato pacifıco” ideal konumlar gibi algılanıyordu. Daha önce de kendilerinden bazı bölümler aktarmış olduğumuz, kırsal kesimde yaşayan centilmenlere yönelik kitaplardan edinilen izlenim bu yöndedir.<br class="calibre11" /></p>

  <h4 class="3 sigil_not_in_toc" style="text-align: left;"><a id="bookmark5"></a><span class="calibre15">2.İspanya Yarımadası</span></h4>

  <p class="calibre7">Kapitalizm, İberya yarımadasının bazı kentlerinde oldukça erken bir tarihte ortaya çıkıp gelişmiştir. Orta Çağ’daki durumu, ticaret ve deniz hukuku hakkında pek az bilgiye sahip olmakla birlikte, Barselona’da oluşan iş dünyasının yerleşik hale gelmiş olduğunu ve XIV. yüzyılda burada kapitalist bir zihniyetin var olduğunu söyleyebiliriz. Ancak Portekiz ve İspanya’da olaylar XV. yüzyıl başından itibaren istisnai, yani aynı yüzyıl sonunda iki büyük coğrafi keşifle sonuçlanmış olan, keşif seyahatlerinin başlamasıyla birlikte büyük bir öneme sahip olmuşlardır. Görünüşe göre denize açılan liman kentlerinde bir türlü bastırılmayan altın tutkusu ve gözü pek bir girişimcilik anlayışı nüfusun büyük bir bölümünü etkisi altına alarak XVI. yüzyıl boyunca Amerika’ya düzenlenen seferler ve yeni kıtanın kolonizasyonu bu kentlerin zenginleşmesine ve güçlenmesine yol açmıştır. Ancak kolonizasyona yönelik bu sefer ve girişimler Portekiz ve İspanya’da karşılaşılan yegâne girişimcilik zihniyeti örnekleri değildirler. Örneğin, Lizbonlu tüccarların Batı’nın ve Doğu'nun yeni keşfedilmiş olan bölgeleriyle kurdukları ilişkiler sonucunda İtalya’dan daha büyük bir ticaret hacmine ulaştıkları ve Sevilla’ya ait gemilerin anavatana değerli madenler getirdikten sonra buradan mallar yükleyerek yeniden yola çıktıkları görülmektedir. XVI. yüzyılda yaygın bir sanayi, kapitalist zihniyetin gelişmesine oldukça önemli katkılarda bulunmuştur. Sevilla’daki 1600 dokuma tezgâhında 130.000 işçi çalışmaktadır. Toledo’da üretilen 215.000 kilo ipek 38.484 kişiye iş olanağı sağlamaktaydı. Segovya’da önemli ipek ve tekstil fabrikaları vardı, vs.<a href="../Text/Notlar.xhtml#nt95" id="n95"><sup class="calibre13">95</sup></a></p>

  <p class="calibre7">XVII. yüzyılda İberya yarımadası aniden, sık sık betimlenmiş bir durgunluk dönemine girmiştir. Girişimcilik ruhu zayıflamış, iş dünyasına duyulan ilgi sönmeye yüz tutmuştur. Ulus ekonomiyle ilgili her şeye sırtını dönerek Kilise, saray ve şövalyelikle ilgilenmeye başlamıştır. Ticaretin (çok uzun bir süre önce ziraata karşı da aynı tavır takınılmıştı) iyi aileden bir erkek için uygun bir meslek olmadığı düşünülmeye başlanmıştır. İtalyan, Hollandalı, Fransız ve İngiliz gözlemcilerin inanmakta zorluk çektikleri bu tavrı alaycı bir dille “İspanyol tembelliği” deyimiyle tarihe mâl ettikleri görülmektedir. Guicciardini: “Akıllarını soylulukla bozmuşlar” demektedir. Cortesler 1523 yılında sundukları bir dilekçeyle kraldan bütün İspanyolları kılıç kuşanmaya zorlamasını istemişler; iki yıl sonraysa dillerinin altındaki baklayı çıkartıp Hidalgoların vergi ödeyenlerden daha üstün bir soydan geldiklerini ilân etmişlerdir”. “Hidalgolar ulusun çekirdeğini oluşturdukları için kamusal görevlerin de tekeline sahip olmaları gerektiği düşünülmekteydi. Kentler bir sanayicinin “corregidor” olarak atanmasına pek iyi bir gözle bakmıyorlardı.” Aragonlu Cortesler aralarından birinin ticaretle ilgilenmesine asla tahammül edemezlerdi. Özetle bütün kamuoyu Hidalgolardan yanaydı. Herkes onlara öykünüp onları örnek almaya çalışıyor ve çalışıp çabalamadan şan, şeref dolu rahat bir hayat sürmek istiyordu. Çok sayıda gerçek ya da düşsel hak sahibi bu “hidalquia” haklarının peşinden koşmaya başlamıştı. Bu iddialar çok sayıda dava ve hilekârlığa yol açtığından mahkemeler Pazar günleri özel olarak bu davalara bakmaya başlamışlardı ancak çoğunlukla davaların çözümü için bir gün yetmiyordu. El emeği ve ticaretle sanayi ve çaba harcamaya karşı duyulan tiksintinin genel bir görünüm almış olduğunu söylemeye gerek yok. Bu ayrıntıları kendisinden ödünç almış olduğum Ranke: “İnsanın yaşamını yalnızca para kazanmak gibi başkalarının zararına sayılabilecek, tamamen anlamsız meşguliyetlerle harcamasını hoş görebilmek ve saygı duyabilmek mümkün müdür? Bizim hoşça vakit geçirmemizi sağlayacak bunlardan daha temiz ve soylu uğraşlar yok mudur?” diyerek devam etmekte<a href="../Text/Notlar.xhtml#nt96" id="n96"><sup class="calibre13">96</sup></a> ve “maddi çıkarlar kadar önemli başka insani şeyler vardır. Bir ulusun zihninde canlı kalıp yaşamayan şeylerin gelişmesi asla mümkün değildir. Katolik kültünün üretmiş olduğu bu düşünce herkesi egemenliği altına almış olup, insanlar bu düşünceyi sonuna kadar savunmaktan başka bir şey yapmıyorlardı. Konunun onurlarını korumayla ilgili olduğuna inandıkları için bu görevi yerine getirmede ayak diretiyorlardı. Geriye kalan zamanda yaşamın bütün nimetlerinden hiçbir çaba sarf etmeden, sakin bir şekilde yararlanmaya bakıyorlardı” demektedir.</p>

  <p class="calibre7">Daha önce de bu insanların kapitalist yaşam ve zihniyet konusundaki düşüncelerinde karşılaşılan tutarsızlıktan söz etmiştim. Bu tutarsızlıkla kısa bir süre sonra İspanyol ve Portekiz kolonilerinde de karşılaşılmaya başlanmıştır.</p>

  <h4 class="3 sigil_not_in_toc" style="text-align: left;"><a id="bookmark6"></a><span class="calibre15">3.Fransa</span></h4>

  <p class="calibre7">Fransa’da, spekülatif bir düşünce yapısına sahip, kısa sürede devasa projeler üreterek, koydukları hedefe doğru ilerleyebilen çok yaratıcı, bir parça uçuk ancak aynı zamanda çok atılgan ve hızla ilerleyen büyük dâhi girişimcilerle her dönemde bol miktarda karşılaşılmaktadır. Fiziksel yorgunluk ve güçsüzlük genç yaşta ölüp gitmelerine neden olmadığı zaman çoğunlukla tepetaklak gitmekte ya da hapse düşmekteydiler. XV. yüzyılda yaşamış olan Jacques Coeur böyle bir tip olup sahip olduğu dâhi kişilik sayesinde Fransa’da büyük çaplı ticareti başlatarak büyük yankılar uyandırmayı başarmıştır. Yedi kadırga sahibi olup üç yüz aracı tüccarla bağlantısı olan ve dünyanın bütün önemli liman kentleriyle ticari ilişkiler kurmuş biridir. “VII. Charles’ın mali işleriyle ilgilenmiş ve kralın kendisine lütfetmiş olduğu bu konumundan ticari girişimlerini geliştirmek amacıyla yararlanmayı çok iyi bilmiş ve bu yüzden başka hiçbir Fransız tüccar kendisine rakip olamamıştır. Bu adamın kurmuş olduğu acentelik sisteminin Venedik, Cenova ve Katalanların kurmuş oldukları dünya çapındaki ticari güçlerle rekabet ettiği söylenebilir. Bu ticaret ve kimi karanlık mali işlemler sayesinde kazandığı paranın pek çok saray mensubunu borçlandırarak, kendine bağlamasına ve sonuçta düşmanları haline gelmesine yol açtığı söylenebilir. Sonu malumdur. Devlete ihanet ve sahte para basmak, vs. ile suçlanarak bütün malı, mülkü elinden alınarak hapsedilmiş ve küreğe mahkum edilmiştir.</p>

  <p class="calibre7">XIV. Louis döneminde aynı türe ait bir başka tip de Büyük Fouquet’dir. Bu spekülatörler ırkı, bu büyük çaplı maceraperestler günümüze kadar sürüp gelmiştir. Lesseps, Boncour, Rochefort ve bunlar kadar önemli olmayan daha pek çoğu bu geleneği sürdürmüşlerdir.</p>

  <p class="calibre7">Yurttaşlarındaki bu serüvenci ruhu Montaigne, nahoş ancak doğru sözcüklerle ifade etmeyi bilmiştir: “Korkarım gözlerimiz göbeğimizden daha büyük; yetenekli olmaktan çok meraklıyız; her şeyle ilgileniyor ama hiçbir işe sıkı sıkıya sarılmıyoruz.”<a href="../Text/Notlar.xhtml#nt97" id="n97"><sup class="calibre13">97</sup></a></p>

  <p class="calibre7">Fransa’da, Colbert döneminden günümüze işitilegelen şikâyetler ve Fransız iş adamlarında karşılaşılan, bizim altını çizmiş olduğumuz “girişimcilik ruhundan yoksunluk” olgusu arasında herhangi bir uyuşmazlık yoktur. Bu şikâyetler hiç kuşkusuz orta büyüklükteki tüccar ve sanayicilerin büyük çoğunluğu, yani varlıklarını uzun süre korumuş olan “sağlam” şirketler için geçerlidir. Colbert, “Tüccarlarımız, bilmedikleri iş alanlarına girme konusunda tereddüt ediyorlar”<a href="../Text/Notlar.xhtml#nt98" id="n98"><sup class="calibre13">98</sup></a> diye yakınmaktaydı. “Compagnie des Indes Orientales” (Doğu Hindistan Kumpanyası) kurma projesini oluşturduğunda, sözcüğün gerçek anlamında bir “girişimci” olan bu Devlet adamının yurttaşlarını harekete geçirebilmek için ne büyük güçlükleri alt etmek zorunda kalmış olduğunu biliyoruz. Zengin ve güçlü tüccar ve sanayicilere hisse senetleri satabilmek amacıyla konferans üzerine konferans (21 Mayıs ve 26 Mayıs 1664 tarihleri arasında üç tane) verilmiştir.</p>

  <p class="calibre7">Fransa’daki ekonomik yaşamı yakından tanıyan Sayous, Blondel ve diğerlerinin kitaplarını okuduğunuzda hemen hemen hepsinin Colbert’in söylemiş olduklarını yinelediklerini görüyorsunuz.</p>

  <p class="calibre7">Eskiden Fransız iş adamları uyuşuk hattâ tembel olarak bilinirlerdi. Daha önce sözünü etmiş olduğumuz <span class="calibre4">Le negociantpatriote</span><a href="../Text/Notlar.xhtml#nt99" id="n99"><sup class="calibre13">99</sup></a> (Vatansever Tüccar) adlı metinde XVIII. yüzyıl ortalarında Fransızların işe pek az zaman ayırdıklarından şikâyet edilmektedir: “Oğlunu gece gündüz çalışırken görmek istiyordu yoksa Fransa’da olduğu gibi günde iki saat değil”. Bu kitap Franklin’e özgü zihniyetin bütün Fransız tüccarları etkisi altına almış olmaktan uzak olduğunu göstermektedir. Yazarının Amerikan yöntem ve araçlarına karşı büyük bir sempati duymasına karşın şövalyevari pek çok romantik, belli belirsiz düşünce, atılım fikirleriyle doludur.</p>

  <p class="calibre7">Kapitalist zihniyetin yeterince gelişememesine karşın (zira Fransa ulusu son yüzyıllarda bu açıdan pek az değişmiştir) Fransa halkının pozitif ideallere sahip olduğu görülmektedir. Öte yandan bu halkın (en azından XVIII. yüzyılın ortasına kadar) senyörlüğe olan eğiliminin oldukça belirgin olduğu görülmektedir. Bizim “Vatansever Tüccar”ın, Fransızların servetlerini kapitalist şirketler için sarf etmek yerine gereksiz harcamalar ve israfa dayalı lüks bir yaşam sürdürmek için tüketmelerinden şikâyet ettiği görülmektedir. Sonuç olarak Fransa’da tüccar ve sanayiciler sermaye bulabilmek için <span class="calibre4">%</span> 5-6 aralığında faiz ödemek durumunda kalırlarken, İngiltere ve Hollanda da bu oran % 2.5-3 aralığında değişmektedir. “Vatansever Tüccar” “bir gelir sağlamayan güzel topraklar satın almak yerine” iş adamlarından % 3 faizle borç almanın daha kârlı ve akılcı bir iş olacağını söylemektedir.</p>

  <p class="calibre7">Fransa ekonomi tarihinin incelemesi kapitalist zihniyetin gelişmesini engelleyen bir başka durumun da ortaya çıkmasını sağlamaktadır. Bu, Fransız’ın emin, sürekli (ve onursal) özellikler taşıyan bir kariyeri tercih etme yönündeki tavrıdır. Fransa'daki ticaret anlayışı konusunda yetkili bir tarihçiye dayanarak bunun iyileşmek bilmeyen “memur zihniyeti” adlı bir yara; bu konuda bilgisi olan bir başka yazara dayanarak da “Fransızların düzenli bir işe sahip olma çılgınlığı olduğunu ve XVI. yüzyılda “sanayi ve ticaretin küçümsenmesiyle” aynı döneme denk gelen bu çılgınlığın varlığını günümüze dek sürdürmüş olduğunu söyleyebiliriz. Bu da Fransızların kapitalist zihniyetle bütünleşme konusunda ne kadar isteksiz olduklarının bir göstergesidir. Yapabilenler iş hayatından çekilmekte hattâ iş hayatına girmekten kaçınmakta ve servetlerini resmî bir görev ya da vergi toplayıcılığı gibi bir yükümlülüğü (XVIII. yüzyıla kadar böyle bir olanak vardı) satın almak için harcamaktaydılar. Fransa tarihi bu zihniyetin halkın bütün katmanlarını etkisi altına almış olduğunu gösteren bol miktarda örnek sunmaktadır.</p>

  <p class="calibre7">Bu eğilimlere (onların aynı zamanda hem nedenleri hem de sonuçları olarak) sıkı sıkıya bağlı bir başka neden de, Fransa da, en azından Temmuz monarşisine kadar ticaret ve sanayinin hiçbir zaman saygın bir yere sahip olamamasıdır. Bunu söylerken yalnızca zenginlerin soyluluk unvanları satın almaya çalışmalarından, soyluların XVIII. yüzyılın sonuna kadar süren ayrıcalıklı konumlarından söz etmiyorum. Bu tarihe kadar yasa bile ticaretten insanı “küçük düşüren” bir meşguliyet olarak söz etmektedir. Bu tamamıyla Fransızlara özgü bir durum değildir. Aynı eğilimler ve önyargılar İngiltere için de geçerlidir (hattâ günümüze kadar kısmen de olsa varlıklarını sürdürmüşlerdir). Burada göstermeye çalıştığım şey yalnızca sınai ve ticari etkinliğe karşı duyulan küçümseme; bunların sahip oldukları toplumsal değerleri horlamaya yönelik görüştür. İspanya’yı bir kenara bırakacak olursak Fransa’da bu yaklaşımın XVIII. yüzyılın neredeyse sonuna kadar bütün hızıyla sürüp gitmiş olduğu söylenebilir.</p>

  <p class="calibre7">XVI. yüzyılda yaşadığı dönemi iyi tanıyan biri, Fransa halkının üst katmanlarına ait insanların zihniyetinden söz ederken şunları söylemektedir: “Dünyada küçümsenecek biri varsa o da tüccardır.”<a href="../Text/Notlar.xhtml#nt100" id="n100"><sup class="calibre13">100</sup></a> Bu dönemde Almanya, bu açıdan Fransa’yla benzer bir durumdaydı. İngiltere ise bu evreyi belli bir süre önce aşmış bulunuyordu. Montesquieu’nün XVIII. yüzyıl ortalarında söyledikleri (söyleyen tek kişi o değildir) dönemin Almanya’sı için bile geçerli değildir: “Mültezimlik, kazanılan servet nedeniyle saygın bir meslek olmayı sürdürdükçe yapacak hiçbir şey yoktur...Bütün diğer mesleklere karşı hissedilen tiksinti devam etmekte, onurlu insana hiçbir şekilde saygı duyulmamakta, diğerlerinden farklı olmaya yarayan yavaş ve doğal araçlar kimseyi etkilememekte ve hükümetin var oluş ilkesi tehlikeye girmektedir...”<a href="../Text/Notlar.xhtml#nt101" id="n101"><sup class="calibre13">101</sup></a></p>

  <h4 class="3 sigil_not_in_toc" style="text-align: left;"><a id="bookmark7"></a><span class="calibre15">4.Almanya</span></h4>

  <p class="calibre7">Almanya'da kapitalist zihniyetin “Fuggerler döneminde” başlamış olduğu (belki de sağda solda biraz daha önce başlamış olabilir) olgusunu sanırız kimse yadsımaz. Bu dönemin belirgin bir özelliği varsa o da tuhaf bir cesaret ve tedbirlilik karışımıdır. Biri sizi iş kurmaya teşvik ederken diğerinin yalnızca ticari sayılabilecek işleri yürütme sırasında ortaya çıktığı görülmektedir.</p>

  <p class="calibre7">Çok fazla abartmadan hemen, XVI. yüzyılda Almanya'da karşılaşılan kapitalizmin XVI. yüzyıldaki İtalyan kentlerinin kapitalist atılımıyla hiçbir benzerlik taşımadığını söylemeliyim.'</p>

  <p class="calibre7">XVI. yüzyılda (başka bir deyişle herkesin gelişiminin zirvesine tırmandığını kabul ettiği gibi bir dönemde) Almanya’daki kapitalist zihniyetin düzeyi konusunda doğru dürüst bir fikir edinebilmek için şu olguların göz önünde bulundurulması gerekmektedir:</p>

  <p class="calibre7">A.Kapitalizme özgü hareketler birbirinden bağımsız ve tekil olmak durumundaydılar “Kamuoyu”, entelektüel yargılamalar, yöneticilerin sahip oldukları zihniyet topyekün kapitalizme karşı hattâ düşmancaydı. Gerek Luther’in “Fuggerei” hakkındaki yargısı, gerekse Ulrich von Hutten ya da Rotterdamlı Erasmus’un görüşlerinde bu durum çok açık ve seçik bir şekilde görülmektedir. Bu görüşlerin yalnızca soylular ve bilginler değil büyük halk kitleleri tarafından da paylaşıldıkları söylenebilir. Erasmus’un kitabının Sebastien Franck tarafından yapılmış olan çevirisi büyük bir başarı elde etmişti. Cicero’nun, ticaretten küçümsercesine (ya da eğer istenirse mal değişimi şeklinde) söz ettiği <span class="calibre4">Görevler Hakkında</span> başlıklı kitabı çok sayıda çevrilip dağıtıldığından bütün evlerde karşılaşılan gerçek bir dua kitabına dönüşmüştü. Bütün bu olgular bizi, ilgilendiğimiz dönemde kapitalizmin henüz Almanya'da derinlemesine kök salmamış olduğunu söylemeye itmektedir.<br class="calibre11" /></p>

  <p class="calibre7">B.Ancak kimileri bu yargıya itiraz ederek, o dönemde yaşamış olan eleştirmenlerin kapitalizme yönelttikleri bu ağır eleştirilerin, tam tersine, kapitalizmin aynı dönemde sahip olduğu gücün bir kanıtı olarak kabul edilmesi gerektiğini göstermez mi diye soracaklardır. Bu itiraz bir noktaya kadar geçerli olabilir. Yalnızca şirketlerin boyutlarına, fiyat rekabetine, tekelci eğilimlere bakılarak konuşulduğunda kapitalizmin görece oldukça gelişmiş olduğu söylenebilir. Bununla birlikte kapitalist zihniyetin başka unsurları da içerdiğini ve bu unsurların Almanya'da henüz şekillenmemiş olduğunu unutmamak gerekir. Örneğin “hesaplama yeteneği” başlığı altında toplamış olduğum özellikler gibi. XVI. yüzyılda bu yeteneğin Almanya da çok az gelişmiş olduğunu göstermiştim. Bu konuda Otto Ruland’ın (XV. yüzyıldaki) hesap defterlerine ya da Lucas Rem’in (XVI. yüzyılda) yazmış olduğu ticari raporlara bakılabilir ki, bunların XIV. ve XV. yüzyıl İtalya’sının miras bırakmış olduklarıyla uzaktan yakından bir benzerlik taşımadıkları söylenebilir. Daha önce XVIII. yüzyıl Almanya’sında bile hesaplama yönteminden yararlanma oranının rutinleşmiş İngiliz ve Hollanda ticaretine oranla ne kadar geri kalmış olduğundan söz etmiştim.</p>

  <p class="calibre7">C. Ne olursa olsun kapitalist zihniyetin XVI. yüzyıldaki bu sözde “parlak gelişmesi” kısa sürmüştür. Bu dönem Almanya’sında daha önce ilk somut belirtilerini İtalya’da gözlemlemiş olduğumuz ve girişimci aileleri yavaş yavaş egemenliği altına almaya başlayan feodalleşme sürecine özgü ilk semptomlarla karşılaşıldığı söylenebilir. Öte yandan burjuva sayısındaki artış çok yavaş bir şekilde olmuş ve iki yüzyıl boyunca önemli bir gelişme olmamıştır. XVIII. yüzyılda sanayi ve ticaret yaşamında görülen atılım XIX. yüzyıl başında hızla yukarı tırmanmıştır. Hiç abartmadan Almanya’daki kapitalist zihniyetin ancak 1850 yılında, sözcüğün gerçek anlamında, yeniden doğmuş olduğunu söyleyebiliriz.</p>

  <p class="calibre7">Almanya ve Birleşik Devletler’in, günümüzde, kapitalist zihniyeti olabilecek en üst düzeyde ve kusursuz bir şekilde yaşama geçirebilmek amacıyla rekabet ettikleri söylenebilir. Modern Almanya’daki girişimci zihniyetin belli başlı özelliklerini öğrenmek isteyenler ileriki sayfalarda (13. Bölüm) sözcüğün genel anlamında modern ekonomik öznenin ayrımlayıcı özellikleriyle ilgili yazmış olduklarıma bakabilirler. Günümüzde Alman girişimciler, Amerikalı girişimcilerle birlikte bu insan türünün en saf tipini temsil etmektedirler. Bu, diğer modern tiplerde karşılaşılmayan şu dört niteliğe sahiptir:</p>

  <p class="calibre7">a) Zeki gözlemcilerin fark etmiş oldukları <span class="calibre4">zihinsel esneklik.</span> Dünya pazarında elde etmiş olduğumuz bu üstünlüğü müşterinin arzu ve taleplerini göz önünde bulundurmanın yanısıra belli bir anda karşı karşıya bulunduğumuz durum ve koşulları çok kolay bir şekilde algılamamıza ve bunlara çok hızlı bir şekilde uyum sağlamamıza borçluyuz (örneğin yabancı ülkelerde ticari ve sınai şubelerin açılması).</p>

  <p class="calibre7">b) Büyük bir <span class="calibre4">örgütleme yeteneği.</span> Bu yetenekle kurmuş olduğumuz büyük deniz ulaşım şirketlerinde, büyük bankalarımızın yönetiliş biçimlerinde, büyük elektrik şirketlerinde karşılaşabilmek mümkündür. Bu açıdan ele alındığında Amerika dahil olmak üzere diğer bütün ulusları geride bıraktığımız söylenebilir.</p>

  <p class="calibre7">c) <span class="calibre4">Bilime karşı takındığı tavır.</span> Günümüzde büyük sanayi dallarımızın, özellikle de elektrik ve kimya sanayilerimizin diğer ülkelerin benzer sanayileri karşısında sahip oldukları üstünlüğün üretim süreçlerimizi bilimsel bir temele oturtma konusundaki titizliğimizden kaynaklandığı evrensel düzeyde kabul görmüş bir olgudur.</p>

  <p class="calibre7">Alman girişimcilerin bir başka bilimsel alana, özellikle de ekonomi bilimine karşı nasıl bir tavır takınmaları gerektiği konusunda bir karar vermeleri gerekmektedir. Daha şimdiden tüccar ve sanayici çevrelerde işlerin iyi yürütülebilmesinin ekonomi biliminin veri ve sonuçlarının derinlemesine bilinmesine bağlı olduğu gibi bir görüşün oluşmakta olduğu söylenebilir. Örgütlenme ve idare etme yöntemlerinin öğretilmesi, başka bir deyişle sözcüğün en geniş anlamında hesaba kitaba başvurma geleceğin girişimcilerini yetiştiren okul programlarında en çok önem verilen konular arasında yer almaktadır.</p>

  <h4 class="3 sigil_not_in_toc" style="text-align: left;"><a id="bookmark8"></a><span class="calibre15">5. Hollanda</span></h4>

  <p class="calibre7">Hollanda, belki de kapitalist zihniyetin kendini her alanda ve kusursuz bir şekilde gösterdiği, nüfusun bütün katmanlarına aynı anda sızarak, her alanda düzenli sonuçlar elde etmiş olduğu ilk ülkedir.</p>

  <p class="calibre7">XVII. yüzyılda, Hollanda, kapitalizmin en kusursuz örneğini oluşturmaktadır. Bütün diğer ulusların kıskandığı, onunla rekabet edebilmek için bütün güçleriyle çalıştıkları, kapitalizm konusunda model olarak alman bir ülkedir. Ticaret sanatının öğretildiği bir okul, burjuva erdemlerinin üretildiği ana kaynaktır. Savaşçı ve denizci olmakla birlikte ticaretin bütün kurnazlık ve numaralarından haberdar, zaman zaman bir spekülasyon ateşiyle sarsılan ancak sonuç olarak ülkesini bütün dünyanın borsa işlemleri merkezi haline getirmeyi başarmış olan bir halk. Bu özelliklerin es geçilmemesi gerekir.</p>

  <p class="calibre7">Bu konuda okuyucunun keyifli bir okuma yapabilmesi amacıyla aşağıda Ranke’nin, XVII. yüzyılda Hollanda’nın ticari gelişmesi konusunda betimlemesini yaptığı kısa ve öz portreyi sunmak istiyorum:</p>

  <blockquote class="calibre10">
    <p class="calibre7"><i>"Hollanda, dünyada üretilen bütün ürünlerin değiş tokuş merkezi haline gelmeyi başardı. Önce yakınında, doğusunda ve batısında bulunan deniz ülkelerinin gereksinimlerini karşılamakla uğraştı. Bunların ürettiği odun ve tohumu alarak karşılığında şarap ve tuz verdi. Gemilerini Kuzey Denizi’ne göndererek orada ringa balığı avladıktan sonra bunları Seine’den Vistül’e, Ren, Meuse ve Escaut’nun aktığı yol boyunca güneyden gelen bütün nehirlerin deniz girişlerine taşıtıyordu. Gemileri yün almak üzere Kıbrıs a, ipek almak üzere Napoli’ye gidiyorlardı. Bu yüzden eski Fenikelilere ait sahillerde oturan halklar bu uzakta yaşayan Germen özelliklerine sahip, ülkelerine ulaşmanın mümkün olmadığı halka haraç ödemek durumunda kalmışlardı. Ticaret hacimleri sayesinde Hollandalılar her türden muazzam miktarlarda mal depolayabiliyorlardı. 1610 yılında Contarini, depolarında 100.000 çuval tahıl ve bir o kadar da çavdar bulmuştur. Raleigh ise bir kenarda her zaman 700.000 ölçü çavdar bulundurduklarını, böylelikle hasadın yetersiz olduğu yıllarda komşu ülkelere yardım edebilme olanağına sahip olduklarını söylemektedir. Bunu karşılıksız yapmadıklarını söylemeye gerek yok dedikten sonra, bir yıllık yokluk karşılığında yedi yıla bedel kâr yaptıklarını eklemektedir. Aldıkları ürünleri başkalarına asla olduğu gibi değil birincilerin emeğine muhakkak bir şeyler ekleyerek satmaktaydılar. Örneğin, İngiltere’den her yıl 80.000 parça ham çarşaf alıp kendileri boyadıktan sonra satmaktaydılar.</i></p>

    <p class="calibre7"><i>Avrupa ticaretinin büyük bir bölümünü ellerine geçirmiş olmalarına karşılık elde ettikleri kâr ve şöhretin büyük bir çoğunluğunu Doğu Hindistan’la olan ilişkilerine borçluydular. İspanya’ya karşı yürüttükleri düşmanca eylemler arasında kralı ve ulusu en çok korkutanı Hindistan’daki girişimleriydi. Bu doğru girişim sayesinde Hollandalıların ticari etkinlikleri müthiş bir artış göstermiştir. Contarini, büyük bir hayranlıkla her yıl düzenli bir şekilde Hindistan’a 10 ila 14 gemi gönderdiklerini söylemektedir. Bu hizmeti örgütleyen Şirketin sermayesinin tahminen 6.600.000 florin olduğunu söylemektedir. Ancak daha sonra bilinmedik ve daha uzak başka ülkelere doğru yönlenmişlerdir. Kuzey’de bir geçit bulma çabaları, gemicilerinin keşif seyahatleri diğer ulusların deniz araştırmalarını kısa süre içinde çok gerilerde bırakmıştır.</i></p>

    <p class="calibre7"><i>Hollanda limanları, körfezleri, denizin kara içlerine kadar ilerlediği yerler; kara içlerindeki bütün kanallar tıka basa gemilerle doluydu. Hollanda’da şakayla karışık bir şekilde su üzerinde, karadaki kadar çok insan yaşadığı söylenmekteydi. Amsterdam limanına kayıtlı 200 büyük 300 orta büyüklükte gemi vardı. Kalın ve karanlık bir direk ormanı kentin içlerine kadar ilerliyordu.</i></p>

    <p class="calibre7"><i>Bu koşullarda, Amsterdam, gerçekten de olağanüstü bir öneme sahip olmuştu. Otuz yıl gibi bir süre içinde kent iki kez büyütülme işleminden geçirilmiş ve bu iş için muazzam bir çaba harcanmıştı. Yalnızca 1601 yılında altı yüz yeni ev inşa edilmişti. Contarini, bir ayaklık araziye bir ekü ödeniyordu demektedir. Yazar 1610 yılında Amsterdam’ın tahmini nüfusunun 60.000 olduğunu söylemektedir.</i></p>

    <p class="calibre7"><i>Çeşitli sanayi dallarında önemli gelişmeler oluyor, kolaylıkla güzel işler bulunuyordu. Zenginler kanaatkâr, ölçülü ve tutumlu bir tavır sergiliyorlardı. Örneğin en güzel çarşaflık kumaş satıcısı kaba saba kumaştan giysiler giyiyordu. Yoksullar aç kalmıyor, aylaklık cezalandırılıyordu. Hindistan’a gitmek sıradan bir olaydı. Her türlü rüzgâr altında gemicilik yapmayı öğrenmişlerdi. Her ev bir gemicilik okulu gibiydi. İnsanların yaşadığı her yerde bir deniz haritası vardı. Denizin efendileri olan Hollandalıların düşmandan kaçmaları söz konusu olamazdı. Düşmanlarının kendilerinden kat kat üstün olmaları durumunda bile teslim olmaktansa gemilerini yakmayı yeğliyorlardı."</i></p>
  </blockquote>

  <p class="calibre7">Bu sıra dışı açıklamaya ben yalnızca o dönemde Hollandalıların daha pek çok açıdan, özellikle de burjuva erdemleri ve hesaplama yeteneği gibi konularda birinci sırayı işgal ettiklerini ekleyeceğim.</p>

  <p class="calibre7">Kapitalist zihniyetin bu hayranlık uyandıran gelişmesinin başına daha sonraları ne geldi? Temel unsurlarından bazıları, özellikle de son dile getirdiklerimiz varlıklarını korudular ancak diğerleri ya dejenere oldular ya da tamamen kaybolup gittiler. Örneğin, XVII. yüzyıl boyunca daha önceleri deniz aşırı girişimlere damgasını vurmuş olan savaşçı eğilimlerde bir zayıflama gözlemlenmektedir. XVIII. yüzyıldaysa bizzat girişimcilik zihniyetinde belirgin bir zayıflamadan söz edilebilir. “Burjuva”, öteki ülkelerdeki gibi “feodalleşmek” yerine giderek daha zenginleşmiş ve büyümüş gibidir. Kolonilerden elde ettiği gelirler ya da borç vermiş olduğu sermayelerin faiziyle geçinmektedir. Hollanda’nın XVIII. yüzyılda bütün Avrupa’ya borç veren bir ülke olduğu bilinmektedir. Ne türden olursa olsun kapitalist girişimlerle giderek daha az ilgilenilmiştir. Luzac: Hollandalılar ticaretten vazgeçtikten sonra, önce komisyonculuğa sonra da tefeciliğe başladılar” demektedir. Ayrım yapmadan Devlet ya da özel kişilere borç verdiler. Tefecilik burjuvazinin temel meşguliyetine dönüştüğünde girişimci zihniyette bir kopukluk olduğu söylenebilir.</p>

  <h4 class="3 sigil_not_in_toc" style="text-align: left;"><span class="calibre15"><a id="bookmark9"></a>6.Büyük Britanya</span></h4>

  <p class="calibre7">Birleşik Krallık’ta kapitalist zihniyetin gelişimi üç ayrı bölgede üç farklı yönde gerçekleşmiştir. Bu bölgeler: İrlanda, İskoçya ve İngiltere’dir.</p>

  <p class="calibre7">İrlanda neredeyse tamamıyla kapitalist kültürün dışında kalmış olan bir ülkedir. Bugüne kadar başka hiçbir ülke kapitalist zihniyete İrlanda kadar yabancı kalmamıştır. O yüzden bu ülkeyle ilgilenmeyip onu bir kenara bırakacağız. Zira yapacağımız açıklamalara hiçbir yararı ya da zararı dokunmayacaktır.</p>

  <p class="calibre7">İngiltere’ye gelince, bu kitap boyunca pek çok kez bu ülkeden söz etme şansına sahip olduk. XVI. yüzyılda bu ülkede karşılaşılan serüven aşkı ve fetihler yapma arzusu güçlü bir girişimcilik ruhunun oluşmasına yol açarak İngiliz kapitalizminin kahramanlık çağını başlatmıştır. Bu dönemde feodal senyörün kapitalist bir girişimciye dönüşmüş olduğunu görmüştük. XVII. yüzyıl sonu XVIII. yüzyıl başından itibaren İngiltere, spekülasyonun bin bir çeşit girişimci kuruluş sayesinde başrolü oynayıp, ortalığı sarstığı bir döneme girmiştir.</p>

  <p class="calibre7">XVIII. yüzyıl sonunda burjuva erdemleri ve hesaplama yeteneği öylesine gelişmişti ki, Fransa ve Almanya gibi geri kalmış ülkeler İngiliz burjuvazisini örnek alınması gereken bir model gibi görüyorlardı. İngiltere’nin modern sanayileşmenin beşiği olduğunu biliyoruz.</p>

  <p class="calibre7">XVII. yüzyıl sonundan ve özellikle de iki krallığın birleşmesinden sonra, İngiltere’de kapitalist gelişme olarak adlandırılan şey kapitalizmin İskoçya’daki gelişmesinin etkisi altında kalmıştır.</p>

  <p class="calibre7">Oysa başka hiçbir ülkede kapitalizm İskoçya’daki kadar önemli bir gelişme göstermemiştir. Kapitalist düzenin oluşumu incelendiğinde kapitalist zihniyetin bu ülkede, bir gecede ortaya çıkan <span class="calibre4">Victoria regia</span> çiçekleri gibi, neredeyse şimşek hızıyla denilebilecek kadar âni ve sert bir şekilde ortaya çıkarak, böylesine müthiş bir gelişme göstermesi karşısında büyük bir şaşkınlığa düşmemek elde değildir.</p>

  <p class="calibre7">XVII. yüzyıla kadar İskoçyalılar, daha önce de görmüş olduğumuz gibi, komşu ülkelerle önemli bir ticaret hacmine sahip değillerdi. Kapitalist zihniyet onları pek etkilememişti. XVII. yüzyılda ekonomik yaşantılarında bu açıdan önemli bir değişiklik olmamıştı. Buna karşılık reform sonrasında çok güçlü bir dinî atılım gerçekleştirmişlerdi. Ancak XVII. yüzyılın sonunda bu girişimci zihniyette birdenbire bir patlama olmuştur. Daha önce de sözünü etmiş olduğumuz çok şiddetli bir para kazanma ve zengin olma arzusunun herkesi sarıp sarmaladığı görülmektedir. Elimizde bu olgunun gerçekliğinden bir anlığına bile olsa kuşku duymamamızı sağlayacak pek çok tanıklık bulunduğunu söyleyebiliriz. İşte bunlardan birkaçı.<a href="../Text/Notlar.xhtml#nt102" id="n102"><sup class="calibre13">102</sup></a></p>

  <blockquote class="calibre10">
    <p class="calibre7"><i>Burton: “Devrimin hemen ardından İskoç halkının ateşli duygularının dinî tartışmalar ve çıkar kavgalarından elini eteğini çekerek ticari girişimlere doğru yönlendiği görülmektedir” demektedir. Burnett, <span class="calibre4"><b>Yaşadığım Dönemin Tarihi</b></span> başlıklı çalışmasında, 1699 yılıyla ilgili olarak şunları söylemektedir: “İskoçya’da büyük küçük herkesin tek bir arzusu vardı: iş yapmak”. Fletcher of Saltoun ise 1698’de: “Hiçbir dış baskı olmadan, daha çok ulusun dehasında öngörülememiş ve beklenmedik olduğu söylenebilecek bir dönüşüm nedeniyle İskoçların bütün fikir ve eğilimleri sanki üstün bir güç tarafından bir araya getirilip yönlendirilerek iş dünyası üzerine yoğunlaştırılmıştı”. Püriten kilise adamları çok üzgündü. Yüzmeye giden yavrularını bir köşeden izleyen ana ördek gibi onlar da çaresiz bir durumda bir köşeden olan biteni izliyorlardı. 1709 yılında vaiz Robert Wodrow mektuplarında konuyla ilgili görüşlerini “Bizim için çok büyük bir değere sahip şeyleri bir kenara itip ekonomiyle ilgili şeylere aşırı önem vermemizin günahını kıyamet gününde ödeyeceğiz” sözcükleriyle dile getirmektedir. Aynı yıl içinde Glasgowluların pek çok teknesi kaçırıldığındaysa, vatandaşlarını bu talihsiz olayları Tanrının bir uyarısı olarak görmeye davet etmiştir. “Dinin yerini almış olduğu günden bu yana, Tanrımızın, ticaret yapmamızı istemediğine eminim.”</i></p>
  </blockquote>

  <p class="calibre7">Aniden ortaya çıkmış olan bu zihniyetin nasıl bir şey olduğunu daha önce ayrıntılı bir şekilde göstermiştik. XVIII. yüzyılın ortasından başlayarak özünde İngiltere ve İskoçya’da kapitalizmin gelişmesine katkıda bulunmuş olduğu yadsınamaz.</p>

  <p class="calibre7">Bu ülkelerde kapitalist zihniyet daha sonra nasıl bir gelişme göstermiştir? Günümüzde bu ülkelerde nasıl bir kapitalizm vardır ve diğer ülkelerde karşılaşılan kapitalizmden hangi açıdan farklıdır?</p>

  <p class="calibre7">Uzman ve yetkili kişilerin ortak kanısı, İngiltere’nin günümüzde “uyuşuk bir kapitalist” süreç içinde yaşamakta olduğu şeklindedir. Bu sürecin belli başlı semptomlarıysa şunlardır:</p>

  <p class="calibre7">A. Ödün vermeyen ve zorunlu bir ekonomik akılcılığa dayalı yönetim biçimi sona ermiştir. İngiliz girişimci tekniğe dayalı bilimin kullanılması konusunda Alman girişimciyi örnek almamıştır. İngiltere’de en son bilimsel yöntemlerin uygulanmasının çoğu kez olanaksız olduğu düşünülmüştür. İngiliz sanayici, kendisine ham madde sağlayan firmaların namına güvenerek bu ham maddeleri laboratuar analizlerine tâbi tutmayı ihmal etmiştir. Aslında hurdaya çıkması gereken eski model makineleriyle gurur duymaktadır.</p>

  <p class="calibre7">1907 yılı Temmuz’unda yayımlanmış olan <span class="calibre4">Mavi Kitap"</span>ta İngiliz ticaretinin geleneksel, akıl dışı (irrasyonel) özelliği ifşa edilmiştir. “Almanlar mallarını yüklenip müşteri aramaya çıkarken, İngiliz tüccar müşterinin ayağına gelmesini beklemektedir”. İngiliz ticaretinin dış temsilcileri ve seyyahlar büyük paralar harcamaktadırlar. İngiliz ambalajları çok ağır ve sağlamken yabancılarınki hafif ve zariftir. İngiliz özellikle ucuz ve ikinci sınıf mallar konusunda niteliğe dikkat etse bile zarafete önem vermemektedir. Deniz aşırı ülkelerde yaşayan müşterilerin vadeli satış taleplerini dikkate almamakta ve peşin para istemektedir. Reklama önem vermemektedir. İngiliz malları genellikle çok nitelikli ancak çok pahalıdır. İngiliz, kendi zevkini müşterisine dayatmaya çalışmaktadır. Müşterisine ya iyi olduğunu düşündüğü malı, kendi bildiği şekilde göndermekte ya da hiçbir şey satmamaktadır. Aynı belgede banka işlemlerindeki katılığın sıkıntı yarattığından da söz edilmektedir.</p>

  <p class="calibre7">B. Girişimcilik ruhu, işlere duyulan ilgi, çalışma aşkında bir gerileme vardır. Eski “business” ideali ortadan kaybolmuş ve yerini yeni bir yaşam tarzına bırakmıştır. Senyörlerinkine benzeyen bir lüks tutkusu ve özellikle de spor etkinlikleri, ekonomik enerjinin aleyhine gelişme göstermiştir.</p>

  <blockquote class="calibre10">
    <p class="calibre7"><i>"M.I.R.C (“members of the idle, rich class” yani zengin ve aylak sınıfın üyeleri) çevrelerinde hep kitaplar üstüne eğilmiş vaziyette görülen Alman, olsa olsa kayınpeder olmaya lâyık Amerikan dolar milyoneri kadar alay konusu oluyordu. Aralarındaki farklara karşın belli bir açıdan birbirlerine benziyorlardı. Her ikisi de çalışan salaklar kategorisine aittiler. İngiliz burjuvazisinin yüksek katmanlarına ait insanlara özgü feodal yaklaşım böyleydi. Halkın en sevdiği sporlarda belirgin bir plütokratik iz olduğu da göz ardı edilmemeli. Bunlar Zenci, Çinli ve Hintlilerin sırtından geçinen aristokrat kesimin varlığını zorunlu kılmaktadır. Büyük arazi parçaları satan ve dünyanın her yerinden gelen, hisselerine düşen paralarla yaşayan ve kendi anavatanlarına ait toprakların en çok lüks spor yapmaya uygun olduğunu düşünen insanlar."<a href="../Text/Notlar.xhtml#nt103" id="n103"><sup class="calibre13">103</sup></a></i></p>
  </blockquote>

  <h4 class="3 sigil_not_in_toc" style="text-align: left;"><a id="bookmark10"></a><span class="calibre8">7.</span><span class="calibre15">Amerika Birleşik Devletleri</span></h4>

  <p class="calibre7">Kapitalizmin genel anlamdaki gelişmesi konusunda en önemli rolü Amerika Birleşik Devletleri oynamış olmasına karşın bu konuda onların adına söyleyebileceğim pek az şey var. Yalnızca birkaç noktayı anımsatmakla yetineceğim: <sup class="calibre13">,</sup></p>

  <p class="calibre7">A. Kapitalist zihniyetin unsurları, kolonilerin oluşmasıyla birlikte yani bu zihniyete uygun başka hiçbir ekonomik örgütlenmenin bulunmadığı bir dönemde, Amerikan halkında derinlemesine kök salmıştır.<br class="calibre11" /></p>

  <p class="calibre7">B. Kapitalizm en gelişmiş ve belirgin evrelerine en hızlı ve kesin şekilde ulaşmış olduğu ülke Birleşik Devletler’dir. Elimizdeki pek çok belge modern Amerikancılık fikirlerinin XIX. yüzyılın başında ortaya çıkmış olduklarını ve o tarihten başlayarak yaşam stili üzerinde çok önemli bir etkiye sahip olduklarını söylememize olanak tanımaktadır. Bu çok derinlere kök salarak önce Birleşik Devletler’de yaygınlaşıp daha sonra Batı dünyasının ortak malı haline gelen kapitalist zihniyeti ilerideki sayfalarda çözümlemeye çalışıyorum.</p>

  <p class="calibre7">C. Kapitalizmin istediği her yönde gelişmesine olanak tanınan ilk ülke Birleşik Devletler’dir. Kapitalizmin en güçlü olduğu ve bu gücü hiç yitirmediği ülke Birleşik Devletler olup halen fıkır fıkır kaynayan ve hareket eden bir ülke görünümündedir.</p>

  <p class="calibre7"><br class="calibre11" /></p>
</body>
</html>
