<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 style="text-align: center;"><a class="calibre2" id="bookmark0"></a>İkinci Bölüm: <span class="calibre9">AHLAKİ ÖZELLİKLER</span></h2>

  <h3 class="calibre12 sigil_not_in_toc"><br class="calibre18"/></h3>

  <h3 class="calibre12" id="sigil_toc_id_9"><a class="calibre2" id="bookmark1"></a>XVII. FELSEFE</h3>

  <p class="calibre7">Ahlâki güçler dediğimizde yalnızca bu sözcüklerin herkes tarafından bilinen anlamlarından değil aynı zamanda (eylemlerimizin yönü ve amacı “âdetler” tarafından belirlenmediği ölçüde) felsefe ve dinden de söz ediyoruz. Şimdi yapacağımız açıklamada ekonomik öznenin ruhsal yapısının biçimlenmesinde bir şekilde rol oynayan felsefe ve dinin, kapitalist zihniyetin oluşumunu nasıl etkilemiş olduklarını göstermeye çalışacağız. İşe önce felsefeden başlayacağız.</p>

  <p class="calibre7">Modern ekonomi dönemine ait insanın zihinsel tarihinden söz ettiğimiz bir sırada, kapitalist zihniyeti besleyen kaynaklardan birinin felsefe olduğunu söyleyerek ciddiye alınmama gibi bir durumla karşılaşabiliriz. Oysa felsefenin bu zihniyetin oluşum sürecine doğrudan ya da dolaylı ancak sürekli bir şekilde katkıda bulunmuş olduğu görülmektedir. Dolaylı katkılarından biri “insanın sağduyusu”, “burjuva” dünya görüşünden başka bir şey olmayan sözcüğün tüm anlamlarındaki yararcılıktır. Yararcılık, bizim daha önce fikir ve görüşlerini öğrenmiş olduğumuz tüm yazarlar tarafından bir sistem haline getirilerek öğretilmiştir. Kapitalist erdemler ve kapitalist ekonomi kurallarının önemli bir bölümü yararcılık üzerine oturmaktadır. Birinci kapitalist dönemi açan Leon Battista Alberti ve bu dönemi kapatan</p>

  <p class="calibre7">Benjamin Franklin’i yazdıklarına bakarak safkan yararcılar olarak nitelendirebiliriz. “Erdemli ol ki, mutlu olasın” yaşamlarını yönlendirmiş olan temel düşüncedir. Erdemli olmak işleri iyi yönetmek anlamına gelirken, erdemli bir yaşam kendi evini iyi yönetmek anlamına gelmektedir. Alberti, öncelikle “kanaatkâr” olmayı öğütlemektedir. Franklin, için kanaatkârlık (frugality) sahip olunması gereken niteliklerin başında gelmektedir. Kendi kendine her zaman senin için neyin yararlı olduğunu sorarsan erdemli, yani mutlu olursun. Sana neyin yararlı olduğunu öğrenmenin yolu aklının sesini dinlemekten geçer. Yaşamı belirleyen tek şey akıldır. Aklın yardımı ve kendine hâkim olmayı öğrenerek bütün projelerimizi gerçekleştirebilir iz. Bilgenin amacı yaşamı tamamıyla aklın ve ekonominin egemenliği altına alabilmektir.</p>

  <p class="calibre7">Bu insanlar bu davranış kurallarını nereden bulup benimsemişlerdir? Alberti bir yün tüccarı, Franklin ise bir matbaacıydı. Bu pratik felsefenin unsurlarını herhalde kendi birikimleri sayesinde keşfetmediler. Benjamin Franklin üzerinde İngiltere’de uzun bir süreden beri tanınan pek çok empiriko-natüralist filozofun etkisi hissedilmektedir.</p>

  <p class="calibre7">XIV. yüzyıl insanları üzerindeyse hiç kuşkusuz antik çağ düşünürlerinin bir etkisi olmuştur. Alberti ve bu döneme ait başka insanların metinlerinin, kapitalist yaşam anlayışını sistemli bir şekilde dile getiren ilk açıklamalar olarak kabul edilmesi durumunda, antik çağ zihniyeti daha doğrusu geç antik çağı, kapitalist zihniyetin kaynaklarından biri olarak kabul edebiliriz.</p>

  <p class="calibre7">İtalyan kapitalizminin ilk evrelerine ait ekonomik düşünceler ve eski zihniyetler arasında yakın bir ilişki bulunduğunu kanıtlamak çok kolaydır (bu sözlerimle kesinlikle Kilise’ye ait doktrinleri kast etmiyorum). Kendine saygısı olan her Rönesans dönemi insanının düzenli bir şekilde antik çağ yazarlarını okuduğunu ve kendi yazılarında onların düşüncelerinden esinlenmeye çalıştığını anımsatmak sanırım yeterlidir.</p>

  <p class="calibre7">Ancak bu olasılık izi taşıyan kanıtla yetinmemiz söz konusu değil, zira İtalya’da ekonomik sorunlar konusunda yazan ve ilk kez sistemli bir şekilde kapitalist düşünceler geliştirmiş olan insanların antik çağ edebiyatıyla yakından haşır neşir olduklarını gösteren yeteri sayıda belgeye de sahibiz. Alberti ailesinin kitapları antik çağ yazarlarına -Homeros, Demostenos, Ksenefon, Virgilius, Cicero, Titus-Livus,</p>

  <p class="calibre7">Plutarkos, Platon, Aristo, Varon, Kolumela, Katon, Plinius- yapılan atıflarla doludur, özellikle de Plutarkos, Cicero ve Kolumela’ya.</p>

  <p class="calibre7">XIV. yüzyılda yaşamış bir başka Floransalı yazar olan Giovanni Ruccellai kendi davranış kurallarına dayanarak Seneca, Ovidius, Aristo, Cicero, Salomon, Katon ve Platon’dan alıntılar yapmaktadır.</p>

  <p class="calibre7">XV. ve XVI. yüzyıllarda yaşamış, sık sık sözünü etmiş olduğumuz kırsal kesim yazarlarıysa istisnasız Romalılara ait <span class="calibre4">Scriptores rei rusticae'</span>den esinlenmişlerdir.</p>

  <p class="calibre7">Antik çağ yazarlarına çok sık yapılan bu göndermeler olsa olsa eski ekonomi insanları ve bizim Floransalı yazarlarımız arasında düşünce ve doktrinler konusundaki uyumu göstermektedir. Söylemeye çalıştığım şey Floransak yazarların antik çağ felsefe sistemlerini kendi hesaplarına geçirerek, kişisel düşüncelerinin kuramsal temeline dönüştürdükleri türünden bir şey değildir. Bizim Floransalılarımız filozof değillerdi. Bunlar çok okumuş eylem adamlarıydı. Okudukları ve kişisel deneyimlerine dayanarak yaptıkları karşılaştırmalar aracılığıyla gündelik yaşamla ilgili kurallar oluşturmuşlardı.</p>

  <p class="calibre7">Erken dönem antik çağa ait bütün fikirler arasından, bu yazarlar, özellikle içtepiler ve doğal içgüdüleri aklın denetim ve yönetimi altına sokan doğal bir ahlâk yasasıyla ilgilenmişlerdir. Bu yasa yaşamın tüm alanlarını aklın denetimi altına alma düşüncesine dayanıyordu. İnsanı çok derin bir bilgi evrenine sürükleyebilecek bir başlangıç noktası gibi görünen bu düşünceyi ele alan Stoacılar onu dünyayı algılama ve yorumlama konusunda müthiş bir sistem haline getirmişlerdir. Bizim Floransalı yazarlarımızsa bu düşünceye salt yararcı bir anlam yükleyip çok dar bir alana hapsederek en büyük mutluluğun özellikle yaşamın akılcı bir şekilde örgütlenmesi, bir amaç kazandırılmasına bağlı olduğunu öğretmeye çalışmışlardır. Kapitalizmin çok işine yarayan yaşamın “disiplin altına alınması” ve “yöntemli hale getirilmesi”ne yönelik bu ahlâki zorunluluk, Ruccellai doktrinlerini yönlendiren temel düşünceyi oluşturmaktadır. İçgüdüler ve içtepilerin baskı altına alınması gerektiğini vazettiğinde ve bu amacın ancak ahlâki bir disiplin aracılığıyla gerçekleşebileceğini ilân ettiğinde aslında kendi düşüncelerini antik çağ yazarlarının otoritesine dayanarak öne sürmeye çalışmaktan başka bir şey yapmamaktadır. Örnek olarak, Seneca’dan ödünç almış olduğu şu düşünceyi aktaralım: “Hiçbir şeye hâkim olamasak bile, yaşadığımız zamana egemen olabiliriz.”</p>

  <p class="calibre7">İstenildiği takdirde, yani sistemin bütününü göz önünde bulundurmadan bölük pörçük düşüncelerden yola çıkılarak Stoa felsefesiyle ilgili her türlü metne yararcı ve akılcı bir anlam yüklenebilir. Bizim yün tüccarlarımız da zaten bu yüzden içli dışlı oldukları Stoa felsefesinden bol bol esinlenerek, kendilerine pay çıkarmışlardır. Şahsen bir Alberti ya da bir Ruccellai’yi, Markus Aurelius’un <span class="calibre4">Düşüncelerini</span> okudukları sırada şu bölümlerin altını çizerken düşünebiliyorum:</p>

  <blockquote class="calibre10">
    <p class="calibre7"><i>Büyüklerin sıradan lüksünden kaçarak basit ve sade bir şekilde ...yaşamaya gayret ediyordum (I, 3).</i></p>

    <p class="calibre7"><i>Apollonius’tan düşünme ve kararlarımdan dönmemenin yanısıra yalnızca sağlıklı bir aklın emirlerine uymayı da öğrendim (I, 8).</i></p>

    <p class="calibre7"><i>Öte yandan benim tamamen zıvanadan çıkmama yol açabilecek konuşma sanatı, şiir sanatı ve benzer bilimlerde ilerleme konusunda bana destek olmayan tanrılara minnettarım (I, 17).</i></p>

    <p class="calibre7"><i>Kitaplardan ve eğlencelerden kaç, senin bunlara ayıracak zamanın yok (II, 2).</i></p>

    <p class="calibre7"><i>Eylem ve özlemleri amaçsız olduğunda, düşünmeden ve gelişigüzel bir şekilde davrandığında insanın ruhu...onurunu yitirir; oysa en anlamsız şeylere bile bir amaç kazandırmak bizim görevimizdir (II, 16).</i></p>

    <p class="calibre7"><i>İnsanda iyi bir yan kalmışsa, o da, kendisine bütün görevlerini gösterme konusunda rehberlik yapan aklıdır (III, 16).</i></p>

    <p class="calibre7"><i>Doğaya bakarsanız yararcı bir yapıya sahip olduğunu görürsünüz (IV, 9).</i></p>

    <p class="calibre7"><i>Senin de bir aklın var mı? Yanıt evetse neden aklından yararlanmıyorsun? Bırak seni aklın yönetsin o zaman her şeye sahip olursun (IV, 13).</i></p>

    <p class="calibre7"><i>Sabahları kalkmaya üşeniyorsan, o zaman, bir insan gibi davranabilmek için kalkman gerektiğini düşün. Yaratılma ve bu dünyaya gönderilme nedenime uygun bir şekilde yaşamam gerekmez mi? Yoksa ben sıcak yataktan çıkmamak için mi gönderildim? —Böyle düşünmek insanın hoşuna gider.— Öyleyse sen hareket etmek, çalışmak için değil keyif yapmak için bu dünyaya geldin. Yoksa sen görevlerini güle oynaya yerine getiren ve dünyanın uyum içinde yaşamasına katkıda bulunan bitkiler, serçeler, karın-çalar, örümcekler ve arıları görmüyor musun? Bir de kalkmış insanlık görevini yerine getirmen gerekip gerekmediği konusunda düşünüyor ve payına düşen doğal görevden kaytarmanın yollarını arıyorsun. -Evet, insanın dinlenmesi de gerekiyor - Hiç kuşkusuz öyle. Ancak doğa içme ve yeme gereksinimi gibi buna da doğal bir sınır koymuş. Sen bir yandan bu sınırı aşarak, gereksinimin ötesine geçmek ancak öte yandan da herkesten daha az çalışmak istiyorsun öyle mi? Öyleyse sen kendini sevmiyorsun, zira kendini sevseydin bedenini ve senden beklediklerini de severdin. Mesleklerini seven insanlar yeri geldiğinde banyo yapmayı ve yemeyi bile unutacak kadar çok çalışıyorlar. Öyleyse sen kendine bir bronz döküm ustasının dökmüş olduğu heykellere, bir dansçının dansına, bir pintinin paralarına, hırslı birinin o uyduruk şanına, şöhretine duyduğu saygıdan daha az saygı duyuyorsun. Bu insanların hepsi işlerini yemeyi ve uyumayı unutabilecek kadar çok seviyorlar. Onları bu kadar çok sevdikleri işten vazgeçirebilmenin hiçbir yolu yok (V, 1).</i></p>

    <p class="calibre7"><i>İnsan konuşurken kullandığı deyimlere, çalışırken de başarıya odaklanmalıdır. Eylemler konusunda önemli olan bunları hangi amaçla gerçekleştirdiğimizdir. Sözler konusundaysa önemli olan anlamlarıdır (VII, 7).</i></p>

    <p class="calibre7"><i>Herkes kendine yararlı olanın peşinden koşturuyor oysa yararlı olan doğanın yasalarına uygun olandır. Öyleyse sana yararı dokunacak olan şeyi hiç üşenmeden araştırmaya devam et (VII, 74).</i></p>

    <p class="calibre7"><i>Hem yaşamına hem de bütün davranışlarına bir çekidüzen ver (VIII, 32).</i></p>

    <p class="calibre7"><i>Düş gücünü dizginle, tutkularını frenle, arzularında ölçülü ol, o üstün aklın sana hâkim olsun (IX, 7).</i></p>

    <p class="calibre7"><i>Şu kısa ömrünü neden sana yaraşır bir şekilde geçirmiyorsun? Neden zamanını yitiriyor ve karşına çıkan fırsatları elinden kaçırıyorsun? (X, 31).</i></p>

    <p class="calibre7"><i>Gelişigüzel ve amaçsız bir şekilde yaşama (XII, 20)</i>.</p>
  </blockquote>

  <p class="calibre7">Filozofa ait gerçekten de yüce öğütlerin pek çoğu Alberti ailesine ait kitaplardaki kimi bölümlerin çevirisi gibidir. Onların dışında bu öğütlerle William Penn’in <span class="calibre4">Yalnızlığın Meyveleri</span> ve Benjamin Franklin’in “Erdem” konusundaki yazılarında da karşılaşmak hiç de şaşırtıcı olmayacaktır.</p>

  <p class="calibre7">Bizim Floransalılarımızın eskilerin özellikle uygulamaya dayanan felsefesini beğenmelerinin bir başka nedeniyse kazanç aşklarını doğrulamaya yönelik kusursuz kanıtlar sunmalarıdır. Örneğin, Alberti, Seneca’dan zenginlik ve kazancın anlamı ve önemi konusundaki değerli gözlemlerini olduğu gibi ödünç almıştır. Bu gözlemlerin en önemlileri şunlardır <span class="calibre4">{De tranquil. An.</span> 21, 22, 23).</p>

  <blockquote class="calibre10">
    <p class="calibre7"><i>"Bilge de mutluluğa layık olduğunu düşünür. Servetten hoşlanmaz ama onu geri de çevirmez. Zengin olursa bunu evinde göstermeyi sever yoksa gönlünde değil. Zenginliği küçümsemez ama idareli kullanır.</i></p>

    <p class="calibre7"><i>Bir bilge zengin olduğunda hiç kuşkusuz kendini zihinsel açıdan yoksul olduğu günlerdekinden daha kolay bir şekilde geliştirebilir... Zenginlik insana ölçülü, cömert, katılımcı, göze batan ve işe yarar olma gibi sonsuz sayıda olasılık sunar."</i></p>
  </blockquote>

  <p class="calibre7">Biraz pinti olduğu söylenebilecek Alberti’nin, bu sonuncu öneri konusunda bazı çekinceleri vardır: “bir amaca yönelik cömertlik övgüye değer bir davranıştır”; yabancılara karşı bile cömert olmak gerekir; “bunu yapmanın nedeni cömert bir insan olarak isim yapmak olabileceği gibi [per farti conoscere non avaro], yeni dostlar kazanmak da olabilir” (<span class="calibre4">Della Famiglia,</span> s. 237). “Zenginlik, denizde yelkenleri rüzgârla şişmiş bir tekne gezintisi; güzel bir gün ya da güneşli bir kış günü kadar keyif verici bir şeydir...İnsan kimi şeylerden az hoşlanır, kimilerinden çok, zenginlik hiç kuşkusuz bu sonuncular arasındadır... Bu durumda filozofa para gerekmez sözlerine bir son ver; bilgeliği parasızlığa mahkûm etmiş olan birini tanıyor musun? Bir filozof kimseden bir kuruş almadan, kan akıtmadan, haksızlık yapmadan ya da yasa dışı yollara başvurmadan çok zengin olabilir” (Aslında Seneca’nın, örneğin Britleri, çok yüksek faiz karşılığında 40 milyon ses-terlik bir borç almaya zorladığını ve bu borcun hemen ve cebren tahsiline başvurulmasının M.S. 60 yılında kırsal bölgelerin başkaldırmasına yol açmış olduğunu biliyoruz. Cicero bu olaydan eserlerinde hiç söz etmemektedir. Buna karşın Alberti ve ardıllarının koşulsuz bir şekilde: “İstediğin kadar büyük bir servete sahip olmak senin hakkındır”, vs. gibi öğütlere kulak verdikleri görülmektedir.</p>

  <p class="calibre7">Antik çağın bütün ahlâkçıları istisnasız bu düşünceleri paylaşmaktadırlar.</p>

  <p class="calibre7">Örneğin, Cicero, (2, <span class="calibre4">De Inv.’de):</span> “İnsan parayı sırf para ya da bir çekim gücüne sahip olduğu için değil sağlayabileceği avantajlar yüzünden sever.” Bu düşüncelerin kapitalizmin ilk ortaya çıktığı dönemde de geçerli olduğu görülmektedir. İstediğin kadar zengin olabilirsin ama dürüst olma koşuluyla (“onestamente”, “honestly”), zenginliği bir amaç değil bir araç olarak görürsen ona boyun eğmezsin.</p>

  <p class="calibre7">Kapitalizmin başlangıç döneminde ortaya çıkardığı ekonomik özneler düzenli bir ekonomiye ait uygulanması kolay kurallarla karşılaşmış olduklarından, özellikle antik çağa ait metinleri çok sevmiş olmalılar. Kendi işlerinde noktasına virgülüne dokunmadan bu kurallara uyabilmekteydiler. Gerçek anlamda “felsefi” metin özellikleri taşımayan bu kitaplar konusunda birkaç şey söylemek isterim. Bana göre kapitalist zihniyetin oluşmasında çok etkili olmuş iki yazar vardır. Bunların biri Ksenefon (özellikle <span class="calibre4">Oeconomicus</span> başlıklı çalışması, henüz bir kapitalist gibi düşünmeyen, eğilimleri daha çok zanaatkârlık dönemine yakın görünen Aristo’nun benzer çalışmalarından çok daha fazla okunmuş ve beğenilmiştir), diğeri ise Kolumela’dır.</p>

  <p class="calibre7">Şimdi aktaracağımız <span class="calibre4">Oeconomicus'</span>a ait bölümlerin özellikle Floransalı okuyucuları etkilemiş olduğunu düşünüyorum:</p>

  <blockquote class="calibre10">
    <p class="calibre7"><i>Doğru ve iyi olduğuna inandığım düşüncelere uygun bir şekilde davranıyorum; sağlıklı, güçlü, toplumun gözünde saygın olmak, kendime iyilik yapmak, dostlarımı görmek, savaştan sağ salim bir şekilde dönmek ve yasal yollardan zenginleşmek istiyorum. -İşomak, demek ki sen zengin ve büyük bir servet sahibi olabilmek için büyük çaba sarf etmeye hazırsın.- Evet, hazırım Sokrates, zira insanın dostlarını ve tanrıları hak ettikleri şekilde onurlandırmasının, bir şeye ihtiyaç duyduklarında onların yardımına koşmanın ve kentteki gösteriş ve şaşaaya elimden geldiğince katkıda bulunmanın çok keyifli bir şey olduğunu düşünüyorum...”</i></p>

    <p class="calibre7"><i>Sağlıklı, güçlü kuvvetli olmaya çalışmak; bir yandan savaşa hazırlanırken bir yandan da servetini nasıl artıracağını düşünmek. Bundan daha hayranlık verici ve önemli ne olabilir ki?</i></p>
  </blockquote>

  <p class="calibre7">Alberti, savaşla ilgili kısmı almayı unutarak, bu bölümü olduğu gibi, aynen kaydetmiştir.</p>

  <blockquote class="calibre10">
    <p class="calibre7"><i>İnsan avuç avuç para harcadığında, kazancı giderinden az olduğunda, bolluğun yerini mahrumiyetin almasına şaşırmamak gerekir.</i></p>
  </blockquote>

  <p class="calibre7">Bu bölümün ardından bir evin iç yönetimiyle ilgili bölümler gelmektedir: “Sevgili karıcığım, dünyada düzenden daha yararlı ve daha güzel bir şey yoktur” (<span class="calibre4">op.cit.</span> s. 38) türünden sözlerle kadınları anlamsız lüks harcamalar yapmaktan, flört ve boş şeylerle (iyi bir ev kadını allık sürmez) uğraşmaktan alıkoymaya; emri altında çalışanlara “en akılcı şekilde” tutumlu olmayı öğretmeye çalışmaktadır. Sözcüğü sözcüğüne bütün bu bölümlerle Alberti’nin metinlerinde karşılaşılmaktadır. Daha sonra <span class="calibre4">Sancta Masserizid</span>da en gelişmiş haliyle karşılaşacağımız düşüncelerin tohumlarını burada bulabilmek mümkündür.</p>

  <p class="calibre7">Ksenefon konusunda geçerli olan düşünceler, diğer Romalı kırsal kesim düşünürleri için de geçerlidir. “Katon ve diğer <span class="calibre4">scriptores rei rustica</span> yazarlarının metinleri belli açılardan Thaer’in <span class="calibre4">Akılcı Tarım</span> başlıklı kitabında yazdıklarına benzemektedir. Bunlar köyde bir arazi satın almanın çok önemli bir yatırım olduğunu düşündüklerinden, birtakım öğütler vermekte ve uyanık bir ziraatçının bir <span class="calibre4">villicus'</span>u<a href="Notlar_2.xhtml#nnt8" id="nn8"><sup class="calibre13">8</sup></a> (yönetici/kâhya) yakından izlemek ve denetleyebilmek için neler bilmesi ve öğrenmesi gerektiğini söylemektedirler. Kazanç aşkı ve ekonomik akılcılığın bu metinlerde, olabilecek en üst düzeye ulaştırılmış olduğu, bu yazarların özellikle zamandan tasarruf etme üzerinde ısrarla durdukları görülmektedir: <span class="calibre4">Time is Money!</span></p>

  <p class="calibre7">Son olarak eski metinleri inceleyenler, şair ve yazarların çalışmalarında pek çok “burjuva” erdeminin övüldüğü bölümlere rastlamışlardır, özellikle de çalışma aşkı ve tutumlu olma düşüncesine. Bu sözlerin en azından bir bölümünün ağızdan ağza aforizmalar ve özdeyişler şeklinde geçerek oldukça etkileyici ve yol gösterici oldukları söylenebilir. Alberti’ye göre “tembellik bütün kötülüklerin anasıdır” gibi eski bir atasözü yaşadığı dönemde herkesin ağzında dolaşmaktadır (“antiquo detto e molto frequentato da nostri”). “Yeni bir şey sahibi olmak ne kadar erdemli olmayı gerektiriyorsa, elindekini tutmak da o kadar erdem gerektirir” (Ovidius). “En büyük zenginlik tasarruf etme sanatını bilmektir” (Lucretius). Tutumlu olmayı öven daha pek çok özdeyiş var. Daha önce bazı örnekler aktarmış olduğum <span class="calibre4">Pa</span><span class="calibre4">ra Aşkı</span> başlığını taşıyan XVIII. yüzyıla ait bir kitapta tutumlu olmayla ilgili çok sayıda özdeyiş buldum.</p>

  <h4 class="3 sigil_not_in_toc"><a id="bookmark2"></a></h4>
</body>
</html>