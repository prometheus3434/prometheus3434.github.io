<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h4 class="3 sigil_not_in_toc" style="text-align: left;">XVI. ETNİK ÖZELLİKLER</h4>

  <p class="calibre7">Bir önceki bölümde sunulan düşüncelerden yola çıkarak kapitalist zihniyet belirtisi olarak gösterilebilecek her şeyin doğal, kalıtımsal bir özellikle ilişkili olduğu sonucunu çıkartabiliriz.</p>

  <p class="calibre7">Avrupa tarihi boyunca kapitalist zihniyetin gerçek anlamdaki gelişmesine bir göz attığımızda; bu gelişmeyle bütün halklarda karşılaşılmakla birlikte hızının her yerde aynı olmadığı, hem gelişmenin yoğunluğu konusunda derece farklılıkları, hem de kapitalist zihniyeti oluşturan her bir unsurun farklı bir ağırlığa sahip olduğu görülmektedir.</p>

  <p class="calibre7">Sonuç olarak:</p>

  <p class="calibre7">1.Avrupa’daki bütün halkların kapitalizme uygun özelliklere sahip oldukları;</p>

  <p class="calibre7">2.Bu özelliklerin bir halktan diğerine değiştiği söylenebilir.</p>

  <p class="calibre7">Daha açık bir şekilde ifade etmek gerekirse, bir halkın uygun özelliklere sahip olduğunu söylediğimizde, bu, adı geçen halk içindeki bazı insan tiplerinin söz konusu özelliklerden yararlanma konusunda daha yetenekli oldukları anlamına gelmektedir.</p>

  <p class="calibre7">Öyleyse yukarıda sunduğumuz iki sonucu şöyle özetleyebiliriz:</p>

  <p class="calibre7">1.Bütün halkların kapitalizme uygun özelliklere sahip oldukları söylenebilir dediğimizde, bu, kimi Avrupa halklarının tarihsel gelişme süreci içinde kapitalizmin gelişmesine katkıda bulunabilecek yeterli sayıda tipe sahiptir anlamına gelmektedir.</p>

  <p class="calibre7">2.“Kapitalizmle ilgili özellikler bir halktan diğerine değişebilmektedir.” Bununla söylenmeye çalışılan şey: a) her halkın bünyesinde, belli sayıda insandan oluşan bir kitle ele alındığında, kapitalist insan tipi oranının bir halktan diğerine değişebildiği ya da kapitalist özelliklerin aynı halka ait bir bireyden diğerine farklı bir yoğunluğa sahip olduğudur. Her iki durumda da niceliksel değişkenlerle karşı karşıya bulunduğumuz söylenebilir; b) özelliğin doğası da bir halktan diğerine (ki, mevcut durumda bunun niceliksel farklar olduğu görülmektedir) değişebilmektedir. Şöyle ki, belli bir ulusa ait şu halklar ya da şu bireyler kapitalist zihniyetin şu ya da bu yönünü uygulama konusunda diğer halklar ya da bireylere oranla çok daha yetenekli olabilirler.</p>

  <p class="calibre7">Tamamen biyolojik bir bakış açısından yola çıkarak, kimilerinde eşit kimilerindeyse eşit olmayan bir şekilde dağılmış ve bir karşılık bulmuş bu kapitalist değişkenlerin ortaya çıkışı ya da oluşumunu nasıl açıklayabiliriz?</p>

  <p class="calibre7">Her şeyden önce kapitalist özelliklerin tarihsel bir süreç sonunda “edinilmiş” olduğu, yani kapitalist uygulamaların zaman içinde sonsuz bir şekilde yinelenerek bir alışkanlığa dönüşebileceği ve insanın “kanına işleyerek” neredeyse organik bir değişikliğe yol açabileceği gibi bir düşünceden kurtulmak gerekir. Çünkü böyle bir görüş şöyle bir itiraza yol açmaktadır: Belli bir uygulamanın sürdürülebilmesi ve etkili olabilmesi bu süreci kolaylaştıran ya da elverişli hale getiren önceden mevcut bir özellik ya da eğilimin varlığına bağlıdır. Yapılan ilk tarihî girişimde bu özellikle hiçbir şekilde karşılaşamadığı iddiasına karşın, mevcut psikoloji bilgilerimiz çerçevesinde bir ya da birkaç girişimde bulunmakla da belli bir özellik ya da eğilime sahip olunamadığını söyleyebiliriz. Belli bir özelliğe sahip olmadan, tüm incelik ve karmaşıklıklarıyla süreklilik taşıyacak bir uygulama olasılığından söz edebilmek, sahip olduğumuz tüm yerleşik ve doğruluğu kanıtlanmış bilgilerimize karşı çıkmak anlamına gelecektir.</p>

  <p class="calibre7">Bu bilgiler doğrultusunda özgün bir etnik özellik varsayımını ortaya atmak durumundayız. Bütün toplumların bu özelliğe sahip olabileceklerini düşünebileceğimiz gibi; bir toplumdan diğerine değişebileceğini de düşünebiliriz. Birinci durumda tarihsel süreç içinde oluşmuş tüm farklılıkları özgün özelliklerin az çok yoğun, eşit olmayan bir şekilde kullanılması ve buna uygun bir seçim yapılmış olmasına atfetmek zorundayız. İkinci durumdaysa sonuncu varsayım anlamını yitirmektedir. Kuramsal olarak iki örnek de geçerlidir. Ancak bizi ilgilendiren dönemle ilgili güvenilir kaynaklara dayanan ilk tanıklıklara göre tarihsel gerçeklik bu özelliğin Avrupa halklarında eşit olmayan, farklı bir dağılım gösterdiği şeklindedir. Bu farklılıkların onaylanması ilginç bir şekilde olayların tarihsel gidişatının açıklamasını kolaylaştırmakta ve çok sayıda tarihsel ilişki ve karşılıklı bağıntıyı anlamamızı sağlamaktadır Ortaya kesinleşmiş bir karşı görüş çıkmadığı takdirde ben konuya bu açıdan yaklaşacağım.</p>

  <p class="calibre7">Bir kez özellik farklılıkları kabul edildiğinde karşımıza şöyle bir tablo çıkmaktadır:</p>

  <p class="calibre7">Avrupa nüfusunu oluşturan aşiret ya da halklarda kapitalist özelliklerle ya hiç karşılaşılmamakta ya da abartılı bir biçimiyle karşılaşılmaktadır. Bu özelliklere ortalamanın altı sayılabilecek bir düzeyde sahip olanlarda da kimi kapitalist değişkenlerle karşılaşılmakta (kapitalist zihniyetle hiçbir şekilde karşılaşılmayan bir halkın varlığından söz edebilmek mümkün değildir) ancak bu değişken sayısı çok az olup, bu özelliğin çok az gelişmiş olması nedeniyle bu halklarda, kapitalizmin gelişme düzeyi genellikle ilk evrelerin ötesine geçememektedir. Buna karşın bu özelliklere ortalamanın üstü sayılabilecek bir düzeyde sahip olan halklardaysa yeterli sayıda ve yeterli düzeyde kapitalist değişkenle karşılaşılabilmekte ve eşit koşullar altında kapitalizmin çok daha hızlı ve eksiksiz bir şekilde gerçekleştiğine tanık olunmaktadır. İşte size özellik farklarını kabul etmek için bir neden daha, zira bu varsayım olmadan eşit hattâ birebir aynı koşullar altında yaşayan halklarda kapitalist zihniyetin neden aynı düzeyde gelişmediğini açıklayabilmek mümkün değildir. Örneğin, İspanya ve İtalya, Fransa ve Almanya, İskoçya ve İrlanda tarihsel açıdan farklı yönlerde geliştilerse bunun nedeni bu halkların gelişme koşullarının farklı olmasıdır. Böyle olduğuna kuşku yok ancak bu koşulların farklı olmasının nedenini başlangıçta sahip olunan özellik farkına bağlamayacak birileri var mı? Her halkın hak ettiği, yani doğasına, karakterine uygun bir Devlete, bir dine sahip olduğunu bilmeyen var mı?</p>

  <p class="calibre7">Bizim başlangıçta sahip olunan özellik farklılıkları varsayımımızı destekleyen bir başka şey de eğilimleri ne olursa olsun (yani ortalamanın ister üstünde isterlerse altında olsunlar), farklı dışsal koşullar altında yaşayan halkların genellikle ve özellikle de ekonomik açıdan aynı tarihsel gelişme çizgisini izlemeleridir.</p>

  <p class="calibre7">Ortalamanın altında kapitalist özellikler taşıyan halklar arasında ilk sıraya Keltler ve Gotlar gibi bazı Germen (bütün Germen halklarında bu özelliğin eşit şekilde paylaşıldığı gibi bir düşünce tamamıyla yanlıştır. Sahip oldukları kimi özellikler, Yahudiler gibi bu özelliği taşıdıkları tasdik edilmiş bir toplumunkinden farklı olmakla birlikte kendi aralarında karşılaştırıldıklarında bile, taşıdıkları ekonomik özellikler arasında belirgin farklar vardır. Bu açıdan bakıldığında Gotlar, Langobardlar ve Frisonlar arasında uçurumların varlığından söz edilebilir) aşiretlerini yerleştiriyorum.</p>

  <p class="calibre7">Keltlerin nüfus çoğunluğuna sahip oldukları yerlerde, kapitalist gelişme belli bir düzeyin ötesine geçememektedir. Soylulardan oluşan üst tabaka şaşalı bir yaşam sürdürür, tutumlu ve burjuva erdemlerine sahip olma konusunda hiç tasalanmazken; orta sınıflar geleneklerine bağlı bir şekilde yaşamayı sürdürmekte ve açıkça büyük umutlar vaat eden hareketli bir yaşam yerine yarınlarından emin olabilecekleri bir yaşam biçimini yeğlemektedirler. Keltler, İskoç dağlılar ve özellikle de soylularından oluşan şövalye ruhlu, dövüşçü ve biraz da Don Kişotvari bir ırk olup, günümüzde bile hâlâ eski kabile geleneklerine bağlı kaldıklarından, kapitalist zihniyet henüz kendilerini etkileyememektedir. <span class="calibre4">Chief of the Clan</span> günümüzde hâlâ eskilerin feodal senyörü gibi davranmakta ve tefecilerin ev eşyalarını çoktan teker teker götürmeye başlamış oldukları bir dönemde aile servetinin yok olmasını engellemeye çalışmaktadır.</p>

  <p class="calibre7">Yine Keltlere ait bir ırk olan İrlandalıların ekonomi alanındaki yeteneksizlikleri kapitalist eğilimli yazarlar tarafından her zaman dile getirilmiş olup, İrlandalılar Amerika’da sürdürülen yaşam mücadelesinde de geldikleri topraklara ait özellikleri koruyarak gürültü patırtıdan uzak bir limanda kamu ya da özel sektörün sunduğu emin bir işte çalışmayı yeğlemişlerdir.</p>

  <p class="calibre7">Fransa halkının oluşumunda da Keltler önemli bir yere sahiptirler. Fransız ruhunun belirgin bir özelliği olarak görülen rantiye yaşama eğiliminin, “iş peşinden koşma derdi/belası”nın nereden kaynaklandığı böylelikle anlaşılmış olmaktadır. Başka ülkelere oranla Fransız girişimcilerde çok daha sıklıkla karşılaşılan “atılımcılık” özelliğini de yine Fransız kanına karışmış Kelt unsurlarda mı aramak gerekir? Fransa’nın, John Law’un düşüncelerini anlayan ve özümseyen tek ülke olmasının nedeni acaba Law’un mizacının bir parçasını oluşturan o Keltik özellik midir? Zira Law, atalarının baba tarafı Hollanda’dan (Yahudi?) gelirken, anne tarafının Highlands’ın soylu ailelerinden geldiğini iddia etmektedir.</p>

  <p class="calibre7">Son olarak, Vizigotların, İberya yarımadasını işgali sırasında karşılaştıkları toprağa bağlı Keltlerin, diğer yarısı İberyalılarla (özünde kapitalizme boyun eğmeyen ve altının bütün toplumlar üzerindeki o çekici etkisi altında kalmayan) Romalılardan oluşan bir halkın temel unsurlarından biri olduğunu görüyoruz. Bütün güçlerini kahramanca ve maceraperest bir dizi yağmacılık hareketi gerçekleştirdikleri sırada harcayarak kapitalist zihniyetin gelişmesini durduranlar Keltler ve Gotlardır. İspanya ve Portekiz’de kapitalizmin yayılmasına katkıda bulunanlar Kekler ya da Gotlar değil Yahudiler ve Moriskolor ya da damarlarında Yahudi ve Morisko kanı taşıyan insanlardır.</p>

  <p class="calibre7">Ortalamanın üstünde kapitalist özellikler taşıyan Avrupa halkları bizi yukarıda söz etmiş olduklarımızdan daha çok ilgilendirmektedir. Kapitalizm konusunda özel yeteneklere sahip olanları da ikiye bölmek mümkündür. Eşkıyalık ve korsanlık gibi şiddete dayalı büyük çaplı girişimler konusunda özel yeteneklere sahip olanlar ve barışçıl bir ticari etkinlik yürüten ve belirgin bir şekilde burjuva yaşam biçimine eğilimli olanlar. Birinci gruba ait olan halkları kahramanları seven halklar; İkinciye ait olanlarıysa tüccar halklar olarak adlandıracağım. Bu konuda bizimle aynı çevreye ait (yakın bir gelecekte gerçekleşeceğini umdukları eşitlik idealine gölge düşürmemek için kan ayrımı diye bir şey kabul etmeyen) fanatik kuramcıların düşündüklerinin tersine, söz konusu olan şeyin yalnızca “toplumsal” özellikler taşıyan bir karşıtlıktan ibaret olmadığını anlamak için her iki gruba ait halkların tarihine hızlı bir göz atılması yeterli olacaktır. Gerçekten de tarih bize, zihinsel yönlenme farklılıklarını açıklama konusunda toplumsal sınıflandırmanın yetersiz kaldığını göstermektedir çünkü bu sınıflandırmanın çoğunlukla birlikte yaşayan iki gruba ait temsilcilerin sahip oldukları değişik özelliklerin bir sonucu olduğunu göstermenin yanısıra, tüccar bir halkın hiçbir katmanında (sözcüğün en geniş anlamında ve özellikle daha başlangıçtan itibaren kesin bir şekilde oluşmuş ve değişmeyen özelliklere sahip değişik Batı Avrupa halkları tarihi bağlamında) neden bir kahramanla karşılaşılmadığını da açıklamaktadır.</p>

  <p class="calibre7"><span class="calibre4">Kahraman toplumlar</span>, yani kapitalizmin ilk ortaya çıkmaya başladığı dönemde çok sayıda savaşçı eğilimli girişimci yetiştirmiş halklar arasında ilk sıraya konulması gerekenler İtalya nüfusunu oluşturan en önemli unsurlardan biri olan; İspanya, Fransa ve Batı Almanya nüfusunun da bir bölümünü oluşturan Romalılardır. İşleri yürütme biçimlerinin şiddete dayalı olduğunu ve ekonomik başarının ancak kılıçla sağlanabileceği türünden bir düşünceye sahip olduklarını biliyoruz.</p>

  <p class="calibre7">Bir tarihçiye inanmak gerekirse, “Afrika ve Numidya ile Yunanistan ve Doğu’nun en önemli yerlerine dağılmış bulunan Romalı tüccarlar ve İtalyan tüccarlar arasında hem çok yakın hem de çok geniş bir alana yayılmış ilişkiler vardı. Yabancı bir ülkeye yerleşmiş olan İtalyan tüccarlar ayrıcalıklı şirketler oluşturarak hem yaşadıkları ülkenin hem de asıl yerlisi oldukları ülkenin ekonomisi üzerinde etkili oluyorlardı. Roma Cumhuriyeti yabancı ülkelerde haksızlığa uğrayan vatandaşlarının, bu haksızlıkları hak etmiş bile olsalar, intikamını almak amacıyla seferler düzenlerdi.”</p>

  <p class="calibre7">Eskilerin farklı girişim çeşitleri konusunda o bilinen görüşlerini yinelemenin tam da yeri ve zamanı olduğunu düşünüyorum. Bu görüşle daha sonra İngiliz ve Fransızlarda da karşılaşılmaktadır. <span class="calibre4">Shipping-merchant'</span>ın toplumsal bir yaşam sürdürebileceği düşünülürdü çünkü o tüccardan çok bir savaşçıydı; oysa tüccar olarak adlandırılan <span class="calibre4">tradesman’</span>ın toplum içinde bir yeri olmadığı düşünülürdü. Birinin sahip olduğu, diğerinin sahip olamadığı itibar konusundaki metninde Cicero’nun bu iki girişim çeşidi arasındaki içsel karşıtlığı olağanüstü bir şekilde açıkladığı görülmektedir: “Pek çok ülkeye yayılmış ve bütün dünya pazarlarına ait malları o ülkelerin insanlarına yalancı söylevler çekerek kandırıp aldatmadan satan büyük tüccarları katı ve tek yanlı bir şekilde dışlamamak gerekir.” Başka bir deyişle kendi terimlerimden yararlanarak bu durumu şu şekilde açıklayacağım: fatih-girişimci olmak demek zurnanın son deliği anlamına gelseniz bile yine de az çok bir meslek sahibisiniz demektir; oysa kendine saygısı olan biri asla girişimci-tüccar olamaz.</p>

  <p class="calibre7">Aynı zihniyete sahip kimi Germen aşiretlerini de Romalılarla aynı kategoriye yerleştiriyorum. Bunlar öncelikle Normandiyalılar, Lombardiyalılar, Saksonyalılar ve Franklardır. Gerek korsan gerekse büyük toprak sahip olarak Venedikliler, Cenovalılar, İngilizler ve Almanlar girişimcilik anlayışlarını Romalılar kadar bunlara da borçludurlar.</p>

  <p class="calibre7">Bu aşiretlerin belli özellikleri konusunda doğru bir fikir sahibi olabilmek amacıyla onları, kapitalizmin gelişmesine başka bir yoldan geçerek çok önemli katkılarda bulunmuş olan diğer halklar, dostane bir şekilde yürüttükleri müzakereler, kurnazlığa dayalı uzlaşmalar ve olağanüstü bir hesap kitap yapma yetenekleri, yani her şeyden önce doğuştan sahip oldukları özellik sayesinde kârlı işler yapan tüccar halklarla karşılaştıracağız. Avrupalı halklar arasında Floransalılar, İskoçyalılar ve Yahudilerin yalnızca bu barışçıl yöntemlere başvurarak kapitalist zihniyetin gelişmesine en büyük katkıyı yapmış olduklarını gördük. Şu anda söz konusu olan şeyse, bizim araştırmalarımızı üstüne oturtmuş olduğumuz tarihî dönemlerde bu halkların yaygınlaştırdıkları özel etkinlik biçiminin (zira elimizdeki malzemeler yalnızca olasılıklardan söz etmemize izin vermektedirler) <span class="calibre4">muhtemelen</span> özgün belli bir özellik sayesinde gerçekleştiğini göstermektir. Başka bir deyişle amacımız söz konusu toplumların tarih içindeki yerlerini aldıkları sırada, sonuçlarına bakarak varlıklarından söz edebildiğimiz özelliklere zaten sahip olduklarını gösterebilmektir.</p>

  <p class="calibre7">Floransalılar damarlarında akan Etrüsk ve (Doğulu) Yunan kanı sayesinde tüccar olmuşlardır hattâ daha da ileri giderek Orta Çağ’ın tek tüccar halkı olmuşlardır diyeceğim.</p>

  <p class="calibre7">Roma döneminden sonra Toskana halkında Etrüsklere ait özelliklerle ne ölçüde karşılaşılmaktadır. Bunu kesin bir şekilde söyleyebilmek olanaksızdır. Başka uzman yazarlara göre, Toskana, sahip olduğu Etrüsk özelliklerini en az yitirmiş olan Floransa kentidir. Gerçekten de Etrüsk kanının, Floransalı kanının önemli bir bölümünü oluşturduğu yadsınamaz. Etrüskler (Fenikeliler ve Kartacalıların yanısıra) antik çağın “tüccar halklarından” biri olup, bildiğimiz kadarıyla, işleri yürütüş biçimleri daha sonra Floransalılara ait olduğunu gördüğümüz özellikler taşıyordu. V. ya da VI. yüzyıldan itibaren özellikle de ülkelerinin kuzeyindeki halklarla barışçıl bir ticaret süreci başlatmışlardı. Ticareti küçümsedikleri için uzun bir süre yerli halka hiçbir şekilde müdahale etmemiş olan Romalıların kolonisi haline geldikleri zaman bile ticaret yapmayı sürdürmüşlerdir.</p>

  <p class="calibre7">Konunun uzmanları Etrüsklerin “pratik zekâlı” ve “akılcı bir ticaret anlayışına sahip bir toplum olduğu konusunda hemfikirdirler.</p>

  <blockquote class="calibre10">
    <p class="calibre7"><i>"En eski çağlardan beri dinî inançları, düş güçlerini büyük ölçüde sınırlayan bu pratik zekânın etkisi altındaydı. Böylelikle ortaya bütün parçalan arasında bir uyum olan ve birlikte mantıklı bir bütün oluşturdukları bir sistem çıkmaktadır...Tanrılar ve insanlar birlikte bir Devlet oluşturarak, bir sözleşmeyle birbirlerine bağlanmışlar ve bu sözleşme çerçevesinde Tanrılar insanları hem koruyup hem de rehberlik ederek onlarla sürekli ilişki içinde olmak hattâ kimi zaman insanların iradelerine boyun eğmek durumunda kalmışlardır. Bu ilişkiler her gün yinelenen kamusal bir yaşamın oluşmasına yol açarak, görünüşe göre en önemsiz konularda bile bu çok akılcı halka özgü her şeyin başının kurallar olduğu ilkesini hayranlık uyandıracak bir şekilde ifade etmişlerdir."<a href="Notlar_2.xhtml#nnt6" id="nn6"><sup class="calibre13">6</sup></a></i></p>
  </blockquote>

  <p class="calibre7">Etrüsklerin dinlerine çok bağlı bir halk oldukları ve yaşamlarındaki en önemli şeyin bu kült olduğunu bilmekte yarar var; tıpkı daha sonra ortaya çıkacak olan Floransalılar ve örnek tüccar halklardan ikisi olan İskoçyalılar ve Yahudiler gibi.</p>

  <p class="calibre7">Roma döneminde Etrüsklerin sahip oldukları akılcı düşünce yapısının, İtalya’ya tüccar olarak gelen Asyalılar tarafından daha da güçlendirildiği görülmektedir.</p>

  <blockquote class="calibre10">
    <p class="calibre7"><i>"Floransa’da çok sayıda Yunanlı ve Anadolu kökenli insan vardı. Çok tanrılı dönemden kalma 115 mezar taşından 21 tanesinin üzerinde 26 Yunanlı ismi vardı. Birinci yüzyılda yaşamış Floransalı Hıristiyanlardan kalma 48 mezar taşı yazıtından 9’u Yunanca yazılmıştır. Yalnızca bir bölümü okunabilen bir mezar taşı yazıtı üzerinde kalmış olan tek Latince sözcükte bir Yunanca harf vardır. Yine bir başka mezar taşındaki yazıt ölmüş kişinin Küçük Asya kökenli olduğunu söylemektedir...Bütün bu yazıtlar hiç kuşkusuz bu bölgenin yerlileri olan tüccarlar ve ailelerinin üyelerine aittir. Floransa’daki Hıristiyan cemaat içinde Yunanlıların önemli bir yere sahip olduklarını gösteren başka kanıtlar da vardır...Yine XI. yüzyılda vaftiz töreni sırasında din değiştiren kişiye rahip hangi dilde İsa’nın dinine geçmek istediğini sorardı çünkü bu tören biri kollarında bir erkek çocuğu tutan ve simgeyi Latince söyleyen, diğeri ise bir kız çocuğu tutan ve Yunanca söyleyen iki rahip yamağının tanıklığında yapılırdı."<a href="Notlar_2.xhtml#nnt7" id="nn7"><sup class="calibre13">7</sup></a></i></p>
  </blockquote>

  <p class="calibre7">Frisonların, İskoçya sahillerine yerleşmiş oldukları varsayımı doğruysa, İskoçyalıların sahip oldukları özelliğin kökeni de doğrulanmış olacaktır. Gerçekten de Frisonların çok eski çağlardan beri “zeki ve kurnaz tüccarlar” oldukları bilinmektedir. Bu durumda İngiltere’de Romalı - Sakson-Norman kökenli etnik unsurun etkisiyle Aşağı İskoçya’da Frisonların etkisinden söz edebilmek ve Büyük Britanya’nın bu iki bölgesi arasındaki mevcut özellik farklarınıysa doğal olarak kan farklılıklarıyla açıklayabilmek mümkün hale gelmektedir.</p>

  <p class="calibre7">Yine Frisonlar, çok erken bir tarihte ticarete atılarak hesap kitap ve akılcı düşünceye dayalı burjuva yaşam biçimini ilk benimseyen toplumlar arasında yer almış, Hollandalılar olarak adlandırdığımız bir toplumun karakterinin şekillenmesine de katkıda bulunmuşlardır. Germen aşiretlerinden biri olan Frisonlar, Almanlar ve onların bir uzantısı olan İsviçre halkıyla birlikte belirgin bir şekilde tüccar özelliklerine sahip bir halktır.</p>

  <p class="calibre7">Başka bir çalışmamda aşağı yukarı XVII. yüzyıldan itibaren kapitalizmin gelişmesinde belirgin bir etkiye sahip olan Yahudilerin taşıdıkları özelliklere başlangıçtan itibaren sahip olduklarını ya da en azından (bizi burada asıl ilgilendiren konu da zaten budur) bu özelliklerin Yahudilerin Batı Avrupa tarihinde yer almaya başladıkları sırada hiçbir değişikliğe uğramamış olduklarını göstermiştim. Bu konuda daha fazla bilgi sahibi olmak isteyen okuyucuyu, orada ulaşmış olduğum sonucu burada yinelemekten, yani Yahudiler tüccar doğarlar demekten başka bir şey yapamadığım <span class="calibre4">Yahudiler ve Ekonomik Yaşam</span> başlıklı çalışmama göndermek durumundayım.</p>

  <p class="calibre7">Bu bilgiler çerçevesinde çok önemli bir olguyu yerli yerine oturtmak durumundayız: Avrupa’da, kapitalist zihniyet, değişik özelliklere sahip belli sayıda halkın katılımıyla gerçekleşmiş olup özellikle tüccarlık yeteneğine sahip (“kahramanları seven halklar” dediklerimizden farklı) olanlar şunlardır: Etrüskler, Frisonlar ve Yahudiler.</p>

  <p class="calibre7">İlk baştan itibaren sahip olunan bir özellik bize olsa olsa biyolojik oluşum sürecinin başlangıç noktasını vermektedir çünkü bir halkın özelliklerinin her kuşakla birlikte değiştiği ve bunun kökeninde seçme/ayıklama ve kanların karışması gibi iki gücün bulunduğu bilinmektedir. Bizi ilgilendiren özel durumla ilgili olarak bu iki gücün etkisi konusunda söyleyebileceklerimiz bununla sınırlıdır. Tüccar halklar kendi içlerinde yaşama en bağlı, yani ticaret konusunda en yetenekli olan değişkenlerin / insanların seçimini çok hızlı ve çok radikal bir şekilde gerçekleştirmektedirler.</p>

  <p class="calibre7">İlk günden bu yana safkan tüccar bir halk olan Yahudilerde bir seçim yapılması yersiz bir şeydi.</p>

  <p class="calibre7">Özellikle soylu Floransalılar önemli oranda Germen kanı taşımaktadırlar. Bu kan belirleyici olduğu sürece Floransa savaşçı bir kent görünümünü korumuştur. Bir ulusun bedeninden, belki de başka hiçbir yerde, egemen tipe hasım unsurlar bu kadar hızlı ve kesin bir şekilde saf dışı edilmemişlerdir. Soylu ailelerin büyük bir bölümü herhangi bir dışsal şiddete maruz kalmadan yok olup gitmişlerdir. Dante’nin pek çok soylu ailenin ortadan kaybolmasına hayıflandığını biliyoruz. Soyluların geri kalan kısmıysa öldürülmüştür. Daha 1292 yılında <span class="calibre4">Popolani</span> yani halkın tüccar kesiminin temsilcileri, belediye meclisinden büyük soyluları tasfiye etmişlerdir. Alınan önlemler soylular üzerinde ikili bir etkiye yol açmıştır. En esnek düşünce yapısına sahip olanlar sahip oldukları statülerden vazgeçerek <span class="calibre4">Arti</span> listelerine yazılmışlardır. Diğerleri, yani saf kan senyör kanı taşıyanlarsa göç etmişlerdir. Floransa’nın daha sonraki tarihine bakıldığında kamusal yaşamın derinden derine giderek demokratikleştiği, XIX. yüzyıldan itibarense bu cumhuriyetin yalnızca burjuvalardan oluştuğu görülmektedir.</p>

  <p class="calibre7">Aşağı İskoçya’daki Kelt soylularının ortadan kaldırılması da benzer bir şekilde olmuştur. “Sürekli parasızlıktan şikayet eden ve düşüncesizce para harcayan” bu kesimin nüfusu XV. yüzyıldan itibaren hızlı bir şekilde erimeye başlamıştır. Yok olup gitmek istemeyen soylular erkenden dağlara çekilip orada yaşamaya başlamışlardır. Frison tüccarların Aşağı İskoçya’nın kamusal yaşamındaki belirgin etkileriyle bu dönemde karşılaşılmaktadır.</p>

  <p class="calibre7">Diğer halklardaki kapitalist değişkenlerin kendilerini dayatması daha yavaş olmakla birlikte daha yumuşak olmamıştır. Bu süreci ikiye bölebilmek mümkündür. Birinci aşamada: kapitalist olmayan unsurlar tasfiye edilerek, ticarete uygun değişkenler seçilmiştir. Bu seçim sürecinin gerçekleşmesiyse halkın alt tabakalarına ait “en yetenekli” temsilcilerin daha üst tabakalara yükselmeyi başarıp kapitalist girişimcilere dönüşmeleriyle mümkün olmuştur. Bu başarının kökenindeyse ticari özelliklere sahip, evlerini/şirketlerini iyi yöneten ve hesap kitap yapmayı bilen, öngörü sahibi insanlar olmaları vardır.</p>

  <p class="calibre7">Orta Çağ’la birlikte başlayan kanların birbirine karışma işi, Fransa ve İngiltere gibi ülkelerde XVI. yüzyıldan itibaren giderek daha önemli bir rol oynamaya başlamış ve bir tür seçim süreci haline gelmiştir. Senyör kanı ile burjuva kanı birbirine karıştığında, burjuva kanının baskın çıkması zamanla bir tür yasa haline gelecektir. Böyle bir yasa oluşmasaydı Leon Battista Alberti gibi bir insanın varlığını açıklayabilmek olanaksız hale gelecekti. Albertiler Toscana’nın en seçkin ve soylu Germen asıllı ailelerinden biri olup, yüzyıllar boyunca savaşarak yaşamışlardı. Bu ailenin birçok kolu olup, en ünlüsü Contalberti’ydi. Leon Battista’nın ait olduğu da gururlu ve güçlü bir kol olup, Valdano’nun Castello di Catenaia bölgesinin yerlilerindendi. Aile şatosundan başka Talla, Montegiovi, Bagena ve Pena şatolarının da sahibi olup, pek çok soylu Germen ailesiyle akrabaydılar. Sivil savaş sırasında yenilince, (XIII. yüzyılda) Albertiler ilk Alberti’nin yaşamış olduğu ve <i class="calibre4">Giudic</i><span class="calibre4">i</span> loncasında hâlâ kaydının bulunduğu kente göç ederler. Bu tarihten itibaren en iyi yün tüccarları haline gelirler. Bu ailenin torunlarından birinin yazmış olduğu baştan sona burjuva ya da küçük burjuva zihniyetini anlatan kitabın bir eşi benzeri yoktur. XIV. yüzyıldan kalma bu kitabı sanki Benjamin Franklin yazdırmış gibidir. Bu soylu ailenin böylesine bir dönüşüm yaşayabilmesi için kim bilir ne kadar çok tüccar kanıyla karışması gerekmiştir. Leon Battista’nın kanının burjuvalaşması konusunda “belgesel” denilebilecek kanıtlara sahibiz. Venedik’te doğmuş olan yasal bir çocuktur. Annesinin, damarlarında hangi aileye ait olduğunu bilemediğimiz, tüccar kanı dolaşan bir “burjuva kadını” olduğunu söyleyebiliriz.</p>

  <p class="calibre7">Çalışmamızın biyolojiyle ilgili bu bölümüne bir son vermeden önce, kapitalist değişkenlerin çoğalmasının öncelikle kapitalist zihniyetin gelişmesine yönelik olduğuna dikkat çekmek isteriz. Bu yalnızca yatay değil aynı zamanda dikey bir gelişmedir çünkü bu çoğalma kapitalist uygulamaların ortaya çıkmasını kolaylaştırarak, kapitalizmin zorunlu kıldığı özelliklerin giderek gelişmesini sağlayacak koşulları da yaratmıştır.</p>

  <p class="calibre7">Şimdi sıra tamamıyla tarihsel olarak nitelendirilebilecek bir sorunun yanıtlanmasına gelmiştir. Kapitalist zihniyetin oluşumunu, daha</p>

  <p class="calibre7">doğrusu kapitalist özelliklerin gelişmesini etkileyen unsurların neler olduğuyla birlikte az önce sözünü etmiş olduğumuz seçme sürecini de açıklamak durumundayız. Okuyucunun da metnin içindekiler bölümünü açtığında fark edebileceği gibi bu etkileri iki başlık altında toplamış bulunuyorum. Dış etkiler ve iç etkiler başlıklarını koymuş olmakla birlikte bu bölümlemenin biraz yapay ve gelişigüzel olduğunu söylemek durumundayım. Çünkü iç etkilerin çoğu kez dış etkilerin yardımıyla bir sonuca ulaşabildiğini ve dış etkilerin de iç özelliklere sahip olunmaması durumunda hiçbir anlam ifade etmediklerini söyleyebiliriz. Bununla birlikte “ahlâki güçlerin” içten dışa doğru ilerleyen bir devinim doğrultusunda, “toplumsal koşullarınsa” tersine dıştan içe doğru giden bir devinim doğrultusunda etkili oldukları söylenebilir.</p>

  <p class="calibre7">“Doğal koşulları” yani ülke, iklim, coğrafi konum, toprak zenginliği gibi etkileri bir kenara bırakıyorum. Koşulları göz önünde bulundurmak durumunda kaldığımızdaysa bunları coğrafi koşulların bir sonucu olan “toplumsal koşullar” çerçevesinde ele alacağız. Zira coğrafi koşulların bir halkın iştigal alanlarını, ürettiği özgün teknikleri ve zenginlik düzeyini belirlediğini biliyoruz.</p>

  <p class="calibre7">“Biyolojik temellerle” ilgili bu pek de çekici sayılamayacak soruna bir son vermeden önce kuşkucu okuyucuyu rahatlatmak ve sakinleştirmek amacıyla şunları söyleyeceğiz. Bundan sonra yapacağımız tarihsel sunumun, biyolojik düzeydeki açıklamalara hiçbir önem atfetmeyenler için bile belli bir değeri olabilir. Bu çevreye ait ve her şeyin her şeyle ilişkili olduğunu, her şeyin diğer şeylerin sonucu olduğunu düşünen bir kuramcı bile, bir ödün vermesine gerek kalmadan, tarihsel değerlendirmelerimize katılabilecektir. Buna karşın bizim gibi doğuştan sahip olunan özelliklerden yana tavır koyanlarsa tarihsel koşulların (etkiler) mevcut özelliklerin gelişmesinde belirleyici bir role sahip olduklarını ve bu koşullara uymayı başaracak değişkenlerin seçimine öncülük ettiklerini düşünüyorlar. Bu açıdan bilimsel çevrelere ait insanlar sıralayacağımız kapitalist zihniyetin (sıfır noktasından başlayarak) ortaya çıkmasına yol açmış tarihsel olguları kabul edip etmemekte özgürdürler. Onlar da ben de tarih belli bir yolu izlememiş olsaydı kapitalist zihniyet diye bir şeyin var olamayacağını biliyoruz. Hepimiz tarihsel koşulların açıklanmasına aynı önemi atfediyor ve kapitalist zihniyetin oluşması ve gelişmesiyle ilgili tarihsel koşulların açıklanmasıyla yakından ilgileniyoruz.</p>

  <p class="calibre7"><br class="calibre11"/></p>
</body>
</html>