<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h3 class="calibre12"><a class="calibre2" id="bookmark0"></a><span class="calibre14">XXI. YAHUDİ İNANCI</span></h3>

  <p class="calibre7">Yahudi dininin ekonomik yaşamın gelişmesi ve özellikle de kapitalist zihniyetin oluşması konusunda oynadığı rol konusunda <span class="calibre4">Yahudiler ve Ekonomik Yaşam</span> başlıklı kitabımda yeterince bilgi vermiş olduğumdan ayrıntılı açıklamalar isteyen okuyucuyu bu çalışmama gönderiyorum.</p>

  <p class="calibre7">Yol açmış oldukları ateşli eleştirilere, özellikle de pek çok hahamın bir yabancının dinlerinin “geri planda” kalan noktalarını açıklamış olmasından kaynaklanan eleştirilerine karşın, o kitapta geliştirmiş olduğum düşüncelerin hepsinin bugün hâlâ geçerli olduğunu düşünüyorum. Yahudi dininin kimi yönlerini ve özellikle de önemli bir yere sahip olan mistisizmi fark etmediğimi ileri süren eleştirilere karşı amacımın Yahudi dininin <span class="calibre4">bütününde</span> din yasası dışında mistisizm gibi başka unsurlardan oluşup oluşmadığını araştırmak değil, Yahudilik ve Kapitalizm arasındaki ilişkileri keşfetmek olduğu yanıtını vereceğim. Zaten yine aynı nedenler yüzünden Thomascı ahlâktan söz ederken Pavlusçu ve Agostinosçu aşk ve lütuf öğretisini tamamıyla bir kenara bırakmıştım. Oysa bu öğreti <span class="calibre4">resmî</span> Katolik dininin bir parçasıyken resmî Yahudilik, Esdra Peygamber döneminden bu yana yalnızca dinî yasanın bakış açısının geçerli olduğunu söylemektedir.</p>

  <p class="calibre7">Öyleyse bu türden eleştiriler benim muhatabım olamaz. Ancak bu arada bakış açımda eksik kalmış olan bir noktayı elimden geldiğince tamamlamaya çalıştığımı söyleyebilirim.</p>

  <p class="calibre7"><span class="calibre4">Yahudiler</span> üzerine yazdığım sırada Thomascı etik konusunda yeterli bir bilgi birikimine sahip değildim. Bu yüzden diğerleri arasında yaşamın irrasyonel ilkelere boyun eğmesinin ve zenginliğin koşul tanınmadan kabul edilmesi gibi Yahudi dinine ait kimi özel koşulları (Püritanizm öncesi) Hıristiyanlık din anlayışlarıyla karşılaştırdığımda bunları yalnızca Yahudilere özgü şeyler olarak değerlendirdim. Bu konuda yanılmışım. Yahudi din sistemine, özellikle de Yahudi ahlâk teolojisine ait bu çok önemli unsurlarla daha önceki sayfalarda göstermiş olduğumuz gibi ilkel Hıristiyanlığa ait Thomascılıkta da karşılaşılmaktadır. Bunda şaşıracak bir durum yoktur çünkü Thomascılığın belirgin özelliği Yahudi ahlâk yasasının, İlahî doğal yasanın çekirdeği olduğunu kesinlikle kabul etmiş olmasıdır. Püritanizm gibi Yahudilik de temel noktalarda Thomascılıktan farklı bir anlayışa sahip değildir.</p>

  <p class="calibre7">Yahudi din sistemini Katolik ve Protestan (burada söz konusu olan özellikle bizim ilgi alanımıza giren ahlâki unsurlardır) dinlerinden ayıran kimi özellikler ona bir özgünlük kazandırmaktadırlar. Yahudiliğin belirgin bir özelliği varsa o da kapitalizmi destekleyen bütün öğretileri gidebilecekleri en uç noktaya kadar gitmeye zorlamasıdır.</p>

  <p class="calibre7">Görüldüğü üzere Yahudi din öğretilerinin zenginliği değerlendirme biçimi Katolik dininin bu konudaki değerlendirmesinden çok daha elverişlidir. Bunda şaşıracak bir yan yoktur çünkü Yahudilerin değerlendirmelerini üstüne kurdukları otoriteler Eski Ahit’in bilgeleri olup bunların zenginlik ve refaha bakış açıları yüzde doksan dokuz olumludur. Oysa Hıristiyan ilahiyatçı-ahlâkçıları bu konuyu Incil’de dile getirilmiş olan yoksulluk idealiyle birlikte ele almak zorundaydılar. Yahudi diniyse yoksulluğu hiçbir zaman açık seçik bir şekilde dile getirip, tartışmamıştır.</p>

  <p class="calibre7">Bununla birlikte Yahudi dininin elinden geçmiş bir akılcı düşüncenin Katolik dinindekine oranla tartışmasız bir şekilde daha bir kesinlik kazanmış olduğu, ayrıntılara inebildiği görülmektedir. Özellikle Thomascı ahlâkın cinsel yaşama dayattığını bildiğimiz önemli kısıtlamalar; Püritanizmde bunun korkunç bir karikatürüne benzeyen bir disiplin anlayışına boyun eğmiştir.</p>

  <p class="calibre7">Yahudilik ve Püritanizmin hâlâ ortaklaşa sahip oldukları bir özellik varsa o da yaşamın sanatsal yanının tamamıyla küçümsenmesidir. Oysa Thomascılıkta bu önemli bir yere sahiptir. Thomascıların önemsemedikleri “On Emir”in İkincisi Yahudiliğin dünya görüşü üzerinde çok önemli bir rol oynamışa benzemektedir.</p>

  <p class="calibre7">Modern zihniyetin gelişme tarihinde Yahudi ahlâkının özel bir yere sahip olmasının nedeni, Hıristiyanlığın bambaşka bir yönde ilerlediği bir dönemde oluşmasıdır. Yahudiler zenginliğin avantajlarından yararlanmayı bilirken, Hıristiyanlar hala başlangıç (İsa) dönemi yoksulluk idealine bağlı bir şekilde yaşıyorlardı. Yahudi ahlâk teolojisinin aşırı uçlarda, ölçüsü kaçmış bir akılcılık öğretimi verdiği sırada Hıristiyanlar arasında hâlâ Aziz Pavlus ve Aziz Agostino'nun aşk dini geçerliydi. Yahudilerde kapitalizmin gelişmesine elverişli ahlâki unsurlar bin yıl önce oluşmuştu. Tarihsel anlamda uzun sayılabilecek bir zaman dilimi boyunca deneye deneye sonunda kapitalizme tamamen uyum sağladıklarındaysa Hıristiyanlık dini konuyla ilgili derslere henüz yeni başlamıştı. Bu durum Yahudiler lehine çok önemli bir avantaj oluşturmaktaydı çünkü kapitalist özellikler konusunda bütün Hıristiyan halklara oranla üstün bir konuma geçmelerini sağlıyordu.</p>

  <p class="calibre7">Ancak Yahudi dininin en önemli etkisini, yabancılara karşı takındığı özel tavırda aramak gerekir. Yahudi ahlakı iki ayrı yüzü olan bir ahlâktı. Bu yasalar kişinin Yahudi olup olmamasına göre farklılık gösterebiliyordu. Hiç kuşkusuz bütün halklar tarihlerinin başlangıç aşamasında ikili bir ahlâk anlayışına sahip olmuşlardır ancak Yahudi halkının tarihine özgü değişiklikler göz önünde bulundurulduğunda ikili ahlâkın uzun yüzyıllar boyunca değişmeden kalmış olduğu ve son dönemlere kadar Yahudilerin iş ilişkilerinde hâlâ uydukları ilkeler arasında yer aldıkları söylenebilir.</p>

  <p class="calibre7">Görüldüğü üzere Yahudi dini yabancılara uygulanan ve <span class="calibre4">Yahudiler</span> üzerine yazmış olduğum kitapta asıl kaynaklara inerek eksiksiz bir çözümlemesini sunmuş olduğum özel bir kod olarak adlandırdığım şeye sahiptir. Burada bunun temel özelliklerini anımsatmakla yetineceğim.</p>

  <p class="calibre7">Bu kodun en çok sözü edilen, en önemli özelliği faiz isteme yasağı ya da izniyle ilgili olandır. Eski Yahudi cemaatinde, uygarlığın ilk evrelerine ulaşan bütün diğer halklarda olduğu gibi (güncel hukuk terminolojisinden yararlanarak söylemek gerekirse) faizsiz ödünç verme kabul edilen ya da doğal sayılan tek yardımlaşma biçimiydi. Ancak en eski Yahudi <span class="calibre4">yasasında</span> bile (bunun genelde yaygın bir âdet olduğu söylenebilir) “yabancının” faizsiz ödünç alma uygulamasından yararlanamayacağı yazılıdır.</p>

  <p class="calibre7">Bu kısıtlamayla ilgili en önemli metin <span class="calibre4">Deuteronome'</span>un (Devarim, Tesniye, Yasanın Tekrarı) 23, 20. bölümünde yer almaktadır. Tevrat’ta faizle ödünç verme konusunda yer alan diğer bölümler <span class="calibre4">Exode</span> (Huruç), 22, 25; <span class="calibre4">Levit., 25,</span> 37’dir. Tevrat’ın bu bölümleri Tanaimler döneminden bugüne süregelen çok hararetli bir tartışmaya yol açmış olup merkezinde <span class="calibre4">Bava metsia</span> (fol, 70b.) tarafından formülleştirilmiş ünlü düşünceler yer almaktadır. Bence bu tartışmanın temel amacı her türlü (Sofizme) yanıltmacaya başvurarak Tevrat’a gönderme yapmış olduğum bölümlerde çok açık ve seçik olan bir durumu (keza <span class="calibre4">Mişna’da</span> bu durum hiçbir şekilde değiştirilmeden olduğu gibi yinelenmektedir) anlaşılmaz hale getirmektir. <span class="calibre4">Deuteronomd</span> da (23, 20) şöyle denilmektedir: “Yurttaşına faiz karşılığı ödünç para vermeyeceksin ama bir yabancıya vermek zorundasın”. Hiç kuşkusuz bu ilkel metni İbrani dilindeki gelecek zaman ve emir kiplerinin belirlenme biçimi açısından iki şekilde yorumlayabilmek mümkün. O yüzden (yabancıya ödünç vermeyle ilgili olarak) “vermek zorundasın”ı “verebilirsin” şeklinde okuyabilmek de mümkün.</p>

  <p class="calibre7">Bizi ilgilendiren soru konusundaysa müminin Kutsal Yazılarda faiz karşılığında <span class="calibre4">(“goyim’e)</span> ödünç para vermesine <span class="calibre4">izin veren</span> bölümler bulunduğunu bilmek yeterlidir. Dolayısıyla bütün Orta Çağ boyunca Yahudi, Hıristiyanlara dayatılan tefecilik yasağı engeline takılmadan yaşamıştır. Bildiğim kadarıyla hahamlar hukuken tefecilik uygulamasının varlığını asla sorgulamamışlardır. Ancak yabancılarla ilişkilerde faiz uygulamasına başvurma izninin gerçek bir görev gibi yorumlandığı dönemler olduğu kesindir.</p>

  <p class="calibre7">Gündelik yaşamda bu dönemler özellikle de geç Orta Çağ’da çok büyük bir öneme sahiptir. <span class="calibre4">Deuteronome’un</span> (23, 20) yabancılarla ilgili bölümünde işlenen bu konu İsraillilerin gündelik yaşamlarını düzenleyen ve <span class="calibre4">geleneğin</span> yabancılara faizle para verilmesi gerektiğini öğreten emirler arasına sokulmuş olduğu günümüz yazarlarının gözünden kaçmış gibidir. Sözü edilen emir (198.) <span class="calibre4">Şulhan Aruh"</span>ta (Yahudi yasası) bu haliyle yer almıştır. Yahudi hukukunun yabancılarla ilgili çok açık seçik olan bu özellikleri, modern hahamları (niçin?) rahatsız etmektedir. Bu yüzden bu emir ve benzerlerinin anlamını “yabancılar” sözcüğünü genelde Yahudi-olmayanlar şeklinde değil “paganlar”, “putlara tapanlar” şeklinde anlamak gerektiğini iddia ederek hafifletmeye çalışmaktadırlar. Ancak “Yahudi-olmayanlar” ve “paganlar” arasındaki sınırlar asla açık ve seçik bir şekilde ortaya konulmamıştır. Örneğin 198. maddeyi kafasına yazmış bir mümin bilgin hahamların bu ince ayrımlarını takmayacak; faiz karşılığı ödünç para vereceği kişinin Yahudi, yoldaş, yakın akraba değil basit bir “Goi” olduğunu bilmek ona yetecektir.</p>

  <p class="calibre7">O halde din Orta Çağ boyunca Yahudileri (bu konuda Hıristiyanlığın da desteğini alarak) tefeciliğe teşvik ederek kendine düşeni yapmıştır. Dolayısıyla faiz karşılığı ödünç para verme kapitalist zihniyetin gelişmesine katkıda bulunurken, yabancılarla ilgili Yahudi hukukunun da bu gelişmede önemli bir rol oynamış olduğu söylenebilir. Tefeciliğin etkilerinden birinin girişimcilik ruhunu zayıflatmak olduğunu biliyoruz. Ancak ileriki sayfalarda kapitalist zihniyetin gelişmesi üzerinde olumsuz bir etki yapmış olduğunu da göreceğiz. Bütün diğer açılardan “yabancının” Yahudi hukukunda da istisnai bir yere sahip olduğunu ve ona karşı olan yükümlülüklerin yerine getirilmesinin asla “yakınlara” karşı olanlar kadar katı ve kesin olmadığını yadsımak için ya cahil ya da kötü niyetli olmak lazımdır. Hiç kuşkusuz yabancıya karşı nasıl davranılacağı konusundaki hukuki anlayışlar (ve özellikle de âdetler) yüzyıllar boyunca birçok kez değişmiş olabilir. Ancak bir yabancıya, dindaşlarına karşı duyduğundan daha az saygı duyması gerektiği gibi temel bir düşünce Tevrat döneminden bugüne hiç değişmemiştir. Kutsal Yazılarda (ve özellikle de Tevrat’ta), Talmud da ve Kodlarda yabancılarla ilgili hukuk tarafsız bir gözle incelendiğinde insan böyle bir izlenime sahip olmaktadır. Günümüzde dini savunan kitaplarda bile Tevrat’ın ünlü bölümleri (<span class="calibre4">Exode,</span> 12, 49, 23, 9; <span class="calibre4">Levit.,</span> 19, 33, 34; 25, 44, 46; <span class="calibre4">Deuteronome,</span> 10, 18, 19) Yahudi dininin yabancılara özgü bu “dostane” uygulamasının kanıtları olarak gösterilmektedir. Ancak bu bölümlerden söz edilirken öncelikle “sözlü” gelenek biraz fazla ihmal edilmekte; ikinci olarak da söz konusu bölümler yabancıya<a href="Notlar_2.xhtml#nnt24" id="nn24"><sup class="calibre13">24</sup></a> karşı iyi davranılmasını öğütlüyorlarsa bile (zira “siz de Mısır adlı ülkede yabancı oldunuz”) onun kısıtlanmış haklara sahip biri gibi görülmesine izin vermektedirler. “Günahların bağışlandığı yıl yakınına ödünç bir şey vermiş olan bunu geri istemeyecek. Yabancıya ödünç verdiğin parayı geri isteyeceksin ama kardeşlerinden hiçbir şey istemeyeceksin.” (<span class="calibre4">Deuteronome</span>, 15, 2, 3) Yahudi olan ve olmayana yalnızca faizle para verme durumunda farklı şekilde davranacaksın. Bu durumda Yahudi olmayanların Yahudilere oranla yüzyıllar boyunca giderek daha az haktan yararlanmış oldukları son Kod’da oluşan çarpıcı uzunluktaki listeye bakılarak kolaylıkla anlaşılmaktadır. <span class="calibre4">Hoşen a-Mispat'</span>ta yabancının hukuki durumunu açıkça tanımlayanlar arasında şu numaralı paragraflar vardır: 188, 194, 227, 231, 259, 266, 272, 283, 348, 389, vs.</p>

  <p class="calibre7">Ekonomik yaşamda yabancıların hukuki konumu iki açıdan büyük öneme sahiptir.</p>

  <p class="calibre7">Birincisi, Yahudilerin sınai ve ticari hukuklarının sahip olduğu yabancı sevmeme özelliği, yabancılara karşı kendi ulusundan olanlara karşı duyduğundan daha az saygı duyması ve onlara karşı daha az dürüst olması, zaman içinde özellikle doğu Avrupalı Yahudiler arasında ve genelde ticari ahlâkta sınırsız bir gevşemeye yol açarak belirgin bir hale gelmesine yol açacaktır.</p>

  <p class="calibre7">Yabancıların konumunu düzenleyen hukuk örneğin (sık sık alıntılanan) özel koşullar içermekte ve bunlara göre, Yahudi, bir <span class="calibre4">paganın</span> (bir yabancının) yapmış olduğu her türlü hesaplama hatasını kişiye söylemeye mecbur tutulmadan kendi yararına kullanabilmektedir. (Yasaya pek çok başka özel koşul ve özellik koyulmasına yol açan) böyle bir hukuk anlayışının dindar Yahudi’nin zihninde, yabancılara karşı çekinmeden davranabileceği gibi bir kanı oluşmasına yol açmış olduğu açıkça söylenemez mi? Bu inancın etkisi altında olan Yahudi kendi dindaşlarıyla olan ilişkilerinde yasanın tartı ve ölçüyle ilgili olan çok katı buyruklarına uyan kusursuz bir insan olabilir. Böylelikle yabancıyı sömürmek onun gözünde normal, yasal ve ahlâki bir eylem olacaktır. Belli bir durumda kendisine “Yabancılara bile dürüst davranmalısın” <span class="calibre4">(Hoşen a-Mişpat,</span> 231) dendiği de olmuştur. Ancak böyle bir yükümlülüğün kendisine hatırlatılmış olması bile buna pek uyulmadığını kanıtlamıyor mu? Bir başka bölümde <span class="calibre4">(Hoşen a-Mişpat,</span> 227-26): “Bir Yahudi, Yahudi olmayan birini sömürebilir, zira kutsal kitaplarda <span class="calibre4">kardeşini</span> sömürmeyeceksin diyor” yazılıdır (burada söz konusu olan şey hile ya da kandırmaca değil abartılı fiyattır).</p>

  <p class="calibre7">Bu bir belirsizlik üzerine kurulu anlayışa göre yabancının karşısına sıkılmadan, günaha girmeden, dürüst davranmaya gerek kalmadan çıkabilme uygulaması, <span class="calibre4">Talmud'</span>un can sıkıcı vicdan ilahiyatına dayalı yorumları peşinde koşan Doğu Avrupalı Yahudi cemaatleri arasında sağlam bir temele oturtulmuştu. Yahudilerin iş yaşantısında bu can sıkıcı vicdan aşkının yol açtığı moral ve ahlâk bozukluğunun etkisini gösterebilmek amacıyla Eskenazi mezhebine mensup Yahudilerin pek çok karakter özelliğini (özellikle de ekonomik yaşamdaki davranışlarıyla ilgili olanları) aydınlatan Graetz gibi, olabilecek en tarafsız tanığa ait metnin sözcüklerini birebir aktaracağım:</p>

  <blockquote class="calibre10">
    <p class="calibre7"><i>Polonyalı Yahudi, şeyleri birbirine karıştırıp, anlaşılmaz hale getirme, can sıkıcı vicdani yorumlar yapma, aklının almadığı şeyler konusunda karşısındakinin düşüncelerine karşı çıkmadan, eleştirmeden nötralize etme, kötü esprilerle işin içinden sıyrılma sanatını olabilecek en üst düzeye çıkartmıştı...Dürüstlük ve hak duygusu ona en az yalın bir hakikat duygusu kadar yabancıdır. Okullarda öğretilmiş olan kurnazlıkları kendisinden daha az akıllı olanlara karşı kullanmaktadır. Yalan söylemek ve açıkgözlük yapmaktan bir tür keyif alıp, bu onun zafer duygusu hissetmesine yol açmaktadır. Hiç kuşkusuz oyunun kuralını bilen kendi dindaşlarını soyabilmeleri pek kolay değildi ancak Yahudi olmayanlarla ilişki halinde olan Yahudiler, zaman içinde, Polonyalı Yahudi’nin <span class="calibre4"><b>Talmud</b>'</span>dan kaynaklanan zihinsel üstünlüğünü onun zararına olacak şekilde kendisine öğreteceklerdi...Polonyalı Yahudilerdeki bu ahlâki bozukluk sık sık sonu kanlı biten intikam olaylarının yaşanmasına ve belli bir süreliğine, Avrupa’da yaşayan diğer Yahudilerin, Polonyalı Yahudi zihniyetinden etkilenmesine yol açmıştır. Kazakların mezaliminden kaçan Polonyalı Yahudilerin göç etmeleriyle birlikte gerçekten de bütün Yahudilik Polonyalılaşmıştır.</i></p>
  </blockquote>

  <p class="calibre7">Yahudi hukukunun yabancılara uyguladığı bu ayrımcı davranış biçiminin başka bir önemli sonucu da ticaret ve sanayi konusundaki görüşlerin erkenden dönüşüme uğrayarak her geçen gün daha bir özgürlük yanlısı olmalarına yol açmasıdır. Yahudilerin ticaret özgürlüğünün öncüsü (dolayısıyla kapitalizmi başlatan insanlar) olduklarını biliyoruz. Bu yüzden burada yalnızca bir konuya dikkat çekeceğiz ki, o da, Yahudileri bu göreve hazırlayan şeyin (Tanrısal bir emir gibi telâkki edildiğini söylemeye bile gerek olmayan) apaçık bir şekilde yabancılarla ilgili mevzuatın etkisi altında olan özgürlük yanlısı ticaret hukukları olduğudur. Gerçekten de metinlerin yardımıyla yabancılarla olan ilişkilerde kişisel yükümlülük ilkesinin yerini ekonomik özgürlük ilkesine bırakarak ortadan kaybolduğunu açıkça gösterebilmek çok kolaydır.</p>

  <p class="calibre7">Bu soruyla ilişkili bazı noktaları anımsatmakla yetineceğim.</p>

  <p class="calibre7">Dindaşlarla olan ilişkilerdeki fiyat mevzuatı (ya da fiyat politikası) <span class="calibre4">Talmud'</span>daki ve <span class="calibre4">Şulhan</span> <span class="calibre4">Aruh</span>’tâki (Orta Çağ’da hemen hemen her yerde geçerli olan) <span class="calibre4">“justum pretium’</span> (âdil fiyat) başka bir deyişle yaşamını sürdürme fikrinden yola çıkarak fiyatların sabitlenmesini sözleşmeli bir hale getirmeye çalışan bir düşüncenin egemenliği altındadır. Ancak yabancıya karşı <span class="calibre4">“justum pretium ”</span> yükümlülük özelliğini yitirmekte ve “modern” fiyat belirleme tek geçerli yöntem (bkz. <span class="calibre4">Şulhan Aruh,</span> 227, 26; bkz. <span class="calibre4">Bava Metsia,</span> 49b ve devamı) olarak görülmektedir.</p>

  <p class="calibre7">Bu anlayışın kökeninde ne bulunursa bulunsun, bizim açımızdan en önemli olgu Hıristiyan Orta Çağ’ın tamamen yabancısı olduğu ticari ve sanayi özgürlük düşüncesinin <span class="calibre4">Talmud</span> ve <span class="calibre4">Şulhan Aruh'</span>ta dile getirilmiş olmasıdır. Kaynakların derinlemesine ve sistematik bir incelemesinden sonra bu olguyu tespit etmeye çalışacak bir hukuk ve ekonomi politik tarihçisi bilim dünyasına çok önemli bir katkıda bulunmuş olacaktır. Ben bu kez de savımın doğruluğunu göstermeye yetecek birkaç alıntıyla yetineceğim. Bu bölümlerin birincisiyle (daha önce başka bir yerde görmüş olduğumuz gibi işleri prekapitalist dönemde ve kapitalizmin ilk evrelerinde yaşamış olan tüccarın yürüttüğü biçimin tam tersi bir şekilde yürüten) tüccarlar arasında serbest rekabetin varlığını bilinçli bir şekilde kabul eden <span class="calibre4">Talmud</span> ve Kodlarda karşılaşılmaktadır. Örneğin <span class="calibre4">Bava Metsia'</span>da (fol. 60ab) şu satırlar yer almaktadır: “R. Yahuda öğretisine göre: Dükkân sahibi çocuklara şekerleme ve ceviz vermemelidir, zira bu şekilde onlara dükkâna gelme alışkanlığı kazandırmaktadır. Oysa hekimler buna izin vermektedirler. Aynı şekilde fiyatları da değiştirmemek gerekir. Ancak Abba Saül hekimlerin buna izin vermesine karar verdi.” <span class="calibre4">Gemara</span> ve <span class="calibre4">Mişna’</span>da aynı akıl yürütmelerle karşılaşılmaktadır. <span class="calibre4">Şulhan Aruh’</span>taysa ticari özgürlüğe karşı olan hiçbir düşünceyle karşılaşılmamaktadır. Bugüne kadar süregelmiş olan tek düşünce “gelişmiş” ticaret anlayışıdır: “Dükkân sahibinin dükkana gelen çocukları devamlı müşteri haline getirebilmek amacıyla şekerleme ve ceviz dağıtmasına izin vardır. Aynı zamanda malını piyasa fiyatının altında vermesine de izin vardır, böyle bir şey yaptığı takdirde hiç kimse bunu onun yüzüne vurma hakkına sahip değildir.”</p>

  <p class="calibre7">Yine <span class="calibre4">Şulhan Aruh'</span>ta (156, 7) kente mal satmaya gelen tüccarların boyun eğmesi gereken kısıtlamalarla ilgili olarak: “Yabancılar mallarını kentli tüccarlardan daha ucuza sattıkları takdirde hiç kimse Yahudi halkına yabancılara hizmet ettikleri için kızamaz, zira o tüccarın böyle bir şey yapmasının tek nedeni para kazanmaktır.” Yine (156, 5) aynı metinde: “Hiç kimse bir Yahudi’ye, Yahudi olmayan birine yasal faizin altında bir faiz oranıyla ödünç para verdiği için kızamaz.”</p>

  <p class="calibre7">Öte yandan katı bir sanayi tekeli ilkesinin Yahudi hukuku (en azından <span class="calibre4">Şulhan Aruh'</span>ta<span class="calibre4">)</span> içinde sanayi özgürlüğüne yer verdiği görülmektedir. Örneğin bir zanaatkârın sokak sakinlerinin öfkesini çekmeden bir sokağa yerleştiğini ve o sokakta çalışan biriyle aynı mesleği icra etmeye başladığını varsayalım. O sokağa ilk önce yerleşmiş olan zanaatkâr başka bir mahalleden gelen yeni zanaatkârın iş yapmasını engelleyemeyeceği gibi ekmeğini elinden aldığını da ileri sürme hakkına sahip değildir, vs. (<span class="calibre4">Şulhan Aruh,</span> 156, 5).</p>

  <p class="calibre7">Ticari özgürlükle bir mesleğin özgür bir şekilde icra edilmesini kesinlikle Tanrı istemektedir. Böyle bir anlayışın ekonomik yaşamın yönlendirilmesi ve gelişmesi üzerindeki etkisi konusunda ısrar etmeyi sürdürmenin bir yararı yoktur.</p>

  <h4 class="3 sigil_not_in_toc"><a id="bookmark1"></a></h4>
</body>
</html>