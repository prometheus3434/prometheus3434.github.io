<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre12">V. GİRİŞİMCİLİK ANLAYIŞI / RUHU ÜZERİNE</h3>

  <p class="calibre7">Girişim dediğimde, bununla, geniş anlamda aynı ve tek bir iradeye boyun eğen birçok insan arasında süreklilik taşıyan bir işbirliğinin uzun vadede gerçekleştirilmesini anlıyorum.</p>

  <p class="calibre7">“Uzun vadeli bir plan” demek her türlü içtepisel, düşüncesizce alınan âni kararların dışlanması demektir. Girişim dediğimizde de bununla söylenmeye çalışılan şey, iki üçkâğıtçının ayak üstü aldıkları bir kararla sokaktan geçen birini kandırıp soymalarına benzeyen bir olay değildir. Girişimcilik ruhuna uygun olan daha çok hırsızlık örgütüne benzeyen bir derneğin önceden planlayarak şu tarihte bir soygun yapacağına karar vermesidir. Bu derneğin bir dizi soygun planı yapmasının girişimcilik ruhuna daha da uygun olduğu söylenebilir.</p>

  <p class="calibre7">Önemli olan önceden bir plan ya da program yapılması ve gerçekleştirme kararı alınması değildir. Önemli olan bu planın hayata geçirilmesidir.</p>

  <p class="calibre7">Bir girişimden söz edilebilmesi için yapılan plan gerçekleştirilme aşamasında birçok insan arasında uzun süreli bir işbirliğini zorunlu kılmalıdır.” Uzun vadeli olsa bile tek bir kişi tarafından hayata geçirilen bir plan için girişim sözcüğü kullanılamaz. Bu yüzden zanaat ve sanata değin hiçbir şeyin modern bir işyeriyle uzak yakın ilişkisi olamaz.</p>

  <p class="calibre7">Bir planın hayata geçirilebilmesi için aynı amacı paylaşan birçok insanın bir araya gelmesi ancak bunun tamamıyla soyut bir birliktelik olması ya da girişimde payı olan herkesin gerçekten yoldaşlarının tutkusunu paylaşması gerekmektedir. Ortaklaşa kararlaştırılmış ve gerçekleştirilmiş bir gezi bir girişim değildir. Buna karşın Afrika ya da Kuzey Kutbu’na düzenlenen bir sefer bir girişimdir.</p>

  <p class="calibre7">Girişim alanı insanın tüm etkinlik alanları kadar geniştir, bir başka deyişle girişim her zaman yalnızca ekonomik olur diye bir şey yoktur. Ekonomik girişimcilik daha çok genel girişimciliğin bir değişkenidir. Tıpkı kapitalist girişimin bir ekonomik girişim biçimi olması gibi.</p>

  <p class="calibre7">“Girişimcilik ruhu” dediğimizde bununla söylemeye çalıştığımız şey bir girişimin gerçekleştirilme aşamasında sahip olunması gereken tüm ruhsal niteliklerdir. Bu nitelikler bir yandan girişimciye düşen işlerin doğası, diğer yandan ise girişimin hacmi ve kişinin önüne çıkardığı güçlüklere göre değişmektedir. Başarıdan emin olmak isteyen bir girişimci aynı zamanda bir fatih, bir örgütleyici, bir müzakereci olmak durumundadır.</p>

  <h4 class="3 sigil_not_in_toc" style="text-align: left;"><span class="calibre4">1<a id="bookmark2"></a>. Fatih</span></h4>

  <p class="calibre7">Bir girişimin zorunlu kıldığı belli başlı nitelikler şunlardır:</p>

  <p class="calibre7">a) Planlar yapabilecek bir kapasiteyle belli bir düş gücü zenginliğinin yanısıra, girişimci, aynı zamanda belli bir <span class="calibre4">zihinsel özgürlüğe</span> de sahip olmak durumundadır.</p>

  <p class="calibre7">b) Bir planı gerçekleştirecek arzu ve iradeye sahip olmak. Bu anlamda girişimci mucit ile yalnızca “yaratma” süreciyle yetinen “mucit” kişi arasında fark vardır. Dayanması güç bir kuvvet, girişimci kişiliği kendi (ya da başkasının) icat ettiğini çeşitli yollardan yaşama geçirmeye itmektedir. Ürettiği planı yaşama geçirmek onda bir saplantıya dönüşmektedir.</p>

  <p class="calibre7">c) Girişimci kişilik planını gerçekleştirebilecek kapasiteye sahip olmalıdır, başka bir deyişle düşüncelerinden vazgeçmeyen ve hedeflediği amaçtan şaşmayan, azimli bir kişiliğe sahip olmalıdır. Gerçek girişimci (fatih!) yolu üstüne çıkacak bütün engelleri aşıp geçme konusunda yeterince güçlü ve kararlı olmak durumundadır. Ancak bu kişi aynı zamanda bir fatih yani çok cüretkâr, girişimin başarısı için her şeyi göze alabilecek biri olmalıdır. Bu risk tutkusu konusunda kumarbazla benzerlik göstermektedir. Risk tutkusuysa entelektüel esnekliği ahlâki enerjiyi, çok güçlü bir sinir sistemini, azimkar bir iradeyi zorunlu kılmaktadır.</p>

  <h4 class="3 sigil_not_in_toc" style="text-align: left;"><span class="calibre15">2.Örgütleyici</span></h4>

  <p class="calibre7">Eserini gerçekleştirebilmek için girişimcinin her zaman iradesine boyun eğecek başka insanların yardımına ihtiyacı vardır ki, başarının en önemli koşullarından biri budur. Başka iradelerin onunkine boyun eğmesi için girişimci her şeyden önce iyi bir ö<span class="calibre4">rgütleyici</span>olmalıdır.</p>

  <p class="calibre7">Örgütlemek demek: belli sayıdaki insanı bir araya getirmek ve ortaya somut bir şey çıkarmak adına onların çabalarını düzenlemek; maksimum düzeyde yarar elde edilmesini sağlayacak sayıda insan ve gerekli şeye sahip olmak demektir. Bunun için belli sayıda yetenek ve belli eylemin gerçekleştirilmesi gerekmektedir. İlk olarak örgütleyici kişinin birlikte çalışacağı insanları yeteneklerine göre seçmeyi ve benzer yeteneklere sahip bir yığın insan arasından yapılacak işe en uygun olanı bulmayı bilecek bir kapasiteye sahip olması gerekmektedir. İkinci olarak, onları kendi yerine çalıştırmayı becerebilme yeteneğine sahip olması gerekmektedir ancak bu iş öyle bir şekilde yapılmalıdır ki, herkes bulunduğu konumda en üst düzeyde hizmet verebilmeli ve herkes gücü ve yetenekleri doğrultusunda verebileceğinin en çoğunu vermeye teşvik edilmelidir. Son olarak girişimci ortaklaşa yapılacak belli bir iş için bir araya getirdiği insanların esnek ve kolay kolay dağılmayacak bir bütün oluşturmasına; bu insanlar arasında tam bir uyum sağlamaya; gerek yatay yapılanma gerekse dikey hiyerarşinin iyi bir şekilde düzenlenmiş olmasına ve yaptıkları işler arasında mantıksal bir bağlantı bulunmasına dikkat etmelidir.</p>

  <p class="calibre7">Clausewitz’in askerî lidere öğütlediği: “güçlerin mekânsal kümelenmesi”, “güçler arasındaki zamansal bağlantı” girişimci için de geçerlidir.</p>

  <h4 class="3 sigil_not_in_toc" style="text-align: left;"><span class="calibre15">3.Müzakereci</span></h4>

  <p class="calibre7">Girişimci ile çalışma arkadaşları arasındaki ilişkiler yalnızca “örgütlenme” süreciyle sınırlı değildir. Girişimcinin, kendilerinden yararlanacağı, etkin ya da edilgin bir şekilde amaçlarına hizmet edecek bu insanları kendisine yardımcı olma konusunda hiç zorlamadan ikna etmesi, başka bir deyişle bu insanları işe alması gerekmektedir. Belli bir ülkeye düzenlenen bir sefere liderlik yapan kişinin herhangi bir sorunla karşılaşmadan ve yiyecek bulma sıkıntısı çekmeden bu ülkenin topraklarını yoldaşlarıyla birlikte özgürce bir uçtan diğerine kat etmeye çalışması gibi, ürettiklerini satmak isteyen kapitalist bir girişimci; ticari bir anlaşma yapmak isteyen bir devlet adamı da aynı yolu izler, vs. Bütün bu durumlar “müzakere edilmesini” başka bir deyişle ikna etme amacıyla karşısındaki insanın itirazlarını reddedip, bazı argümanları ön plana çıkartarak konuşmayı; bir öneriyi kabul ederek belli bir eylemi gerçekleştirmeyi ya da kimi müdahalelerden sakınmayı zorunlu kılmaktadır. Müzakere etmek demek zihinsel silahlar aracılığıyla mücadele etmek demektir.</p>

  <p class="calibre7">Öyleyse girişimci (yeteneği farklı sözcüklerle ifade etmiş olmak için) iyi bir müzakereci, iyi bir tartışma ustası, iyi bir <span class="calibre4">tüccar</span><a href="../Text/Notlar.xhtml#nt30" id="n30"><sup class="calibre13">30</sup></a> olmak zorundadır. Sözcüğün dar anlamında tüccar yani ekonomi alanındaki müzakereci, karşı karşıya kaldığı pek çok müzakere fırsatlarından yalnızca birini değerlendirmektedir. Özellikle ticari müzakerenin bizi ilgilendirmesi nedeniyle konu üzerine biraz daha fazla eğiliyoruz ancak burada okuyucuyu uyarmak ve “tüccar” sözcüğünü tacir gibi mal değiş tokuşuyla ilgili özel bir meslek alanını ifade etmek amacıyla değil; girişimin temelinde yer alan etkinliğin değişik şekillerdeki dışavurumlarıyla ilgili bir işlevi belirlemek amacıyla kullanıyoruz.</p>

  <p class="calibre7">Öyleyse ticaret yapmak demek bir malın (hisse, iş yeri, borç alma) alım ya da satımının müzakere edilmesi demektir. Sözcüğün özellikle bu anlamından yola çıkarak bir ev kadınına bir tavşan derisi satmaya çalışan seyyar satıcıyla kendisine bir pantolon satmak amacıyla bir köylü arabacıya bir saat dil döken Yahudi eskici ya da oldukça karmaşık koşullarda Prusya temsilcisiyle günlerce süren müzakerelerden sonra milyonlarca liralık borç vermeyi kabul eden Nathan Rothschild arasında koşutluklar kurabiliriz. Küçük seyyar satıcı, eskici ya da Nathan Rothschild kendi alanlarında ve sahip oldukları olanaklar ölçüsünde birer tüccardır. Fiyat tarifelerinin belirlenmesi konusunda Birleşik Devletler’in genelindeki demiryolları şirketleriyle bir anlaşma sağlanması amacıyla müzakere eden Standart Oil Company’nin temsilcileri ya da Carnegie’nin temsilcileriyle J. Pierpont Morgan’ınkilerin bir araya gelerek Carnegie’nin bütün şirketlerini devralma karşılığında ödenmesi gereken milyarlar konusunda müzakere eden kişiler için de aynı şey söylenebilir. “U.S. Steel Corporation” tarihinin yazarı bu konuda: “Amerikan sanayi tarihindeki en güzel diplomatik müzakereydi” demektedir. Bütün bu müzakereler arasındaki fark yalnızca niceldir. İşin özünde değişen bir şey yoktur. Kendimizi hiç zorlamadan (modern) “ticaretin” özünü oluşturan şeyin müzakere olduğunu söyleyebiliriz. Hiç kuşkusuz müzakere için her zaman müzakerecilerin karşı karşıya gelmesi gerekmemektedir. Müzakere, satıcının malını müşteri kitlesine satabilmek amacıyla sahip olduğu özellikleri överek her türlü numaraya başvurması durumunda, üstü örtülü (zımni) bir şekilde de sürdürülebilir. Bu numaralara reklam denilmektedir. Mal değiş tokuşunun gerçekleştirildiği ilk evrelerde yaşanmış olaylarla bir karşılaştırma yaparak, söz ve imgeyle yapılan ilân biçimine “sessiz” denilebilirse, buna “sessiz değiş tokuş” diyebiliriz.</p>

  <p class="calibre7">Her zaman ve her durumda söz konusu olan şey alıcıyı (ya da satıcıyı) yapılan işin kendisi açısından kârlı olduğuna ikna etmektir. Satıcının ulaşmak istediği ideal nokta, sattığı şey konusunda ileri sürdüğü argümanların herkes tarafından kabul görmesi ve övdüğü malın üstüne insanların çullanmaları ve geç kaldım, mal bitmeden yakalayayım korkusuyla hepsini satın almalarıdır (borsadaki hisse senetleri pazarındaki coşkulu hareket dönemlerinde de aynı durumla karşılaşılmaktadır).<br class="calibre11" /></p>

  <p class="calibre7">Bir malın satış miktarı, satıcının, alıcı kitlesinin dikkatini mal üzerine çekerek, bu mala sahip olmanın kesinlikle kendi çıkarlarına olduğuna inandırmasıyla ilişkilidir. “Bir milyon kazanmak isteyen biri ya bin kişiyi kendisinden biner liralık mal satın alma kararı vermeye zorlamak ya da alıcı kitlesi üzerinde güçlü bir etki yaratarak yüz bin kişinin onar liralık mal almasını sağlamak durumundadır. Bin ya da yüz bin kişinin bu malı tamamıyla kendi özgür iradelerine dayanan bir seçim yaparak seve seve aldıkları söylenemez, zira uzun zamandan beri almak istedikleri pek çok şeyi almaktan vazgeçmek durumundadırlar aksi takdirde satıcının mahnı satması mümkün değildir” (W. Rathenau).</p>

  <p class="calibre7">Bir satıcı, bir tüccarın başarılı olmasının önkoşulu: insanların ilgisini çekmek, güvenlerini kazanmak, satın alma arzusu uyandırmaktan geçmektedir. Bu koşulların gerçekleşmesi için hangi yöntemlere başvurulduğunun bir önemi yoktur. Bununla birlikte bu yöntemlerin alıcı üzerinde dışsal bir zorlamaya yol açmadığı ve alıcının oyun kuralını kabul etmesi durumunda bu malı tamamıyla kendi özgür iradesi, kendini zorlaması yani kendi rızasıyla aldığı söylenebilir.</p>

  <p class="calibre7">Satıcının en önemli silahı imâ yöntemi olup, bu çok çeşitli şekillerde yapılabilir.</p>

  <p class="calibre7">En etkili imâ yöntemlerinden biri karşınızdaki insanı yapacağı alış verişten çok kârlı çıkacağına inandırmaktır. Finliler, “Kar yağıyor, arkadaşlar!” diyorlardı çünkü ellerinde satmaları gereken <span class="calibre4">aander</span> (bir tür kar çizmesi) vardı. İsa’dan 1006 yıl sonra Magnus-Barford-Sage bunları yazıyordu. Bunları söyleyen kişinin hiç değişmeyen bir tüccar prototipi çizdiği ve Norveçli alıcılara zaman geçirmeden kar çizmeleri almalarını öğütlemesininse bir reklam prototipi olduğu söylenebilir. Benjamin de Tudela’nın yaşadığı dönemde kaleden dışarı çıkmayan Cenovalı atalarının tersine günümüz tüccarı reklam adlı bu silahtan yararlanmaktadır. Öte yandan tüccar kendisiyle artık alışveriş yapmak istemeyen Yerlilerin köylerini (ileride göreceğimiz gibi XVII. yüzyılda Doğu Hindistan’a giren seyyahlar böyle yapmışlardır) top ateşiyle tehdit edemez.</p>

  <p class="calibre7">Bir girişimin gelişmesi önceden öngörülmesi olanaksız pek çok rastlantıya bağlıdır. Bu yüzden girişimci soğukkanlı bir insan olmak ve her an daha başarılı olmasına katkıda bulunacak olan unsurları diğerlerinden ayıracak yeteneğe sahip olmak durumundadır. Büyük Frederik sık sık askerî lider bir bakışta her şeyi görebilecek yeteneğe sahip olmalıdır derdi. Bu söz kendi çapında bir lider olan girişimci için de geçerlidir. Tıpkı bir ordu komutanını bizim anladığımız anlamda bir girişimci olarak kabul etmenin mümkün olması gibi. Bu doğru olanı doğru olmayandan hızlı bir şekilde ayırma yeteneğinin durumla ilgili ve alınması gereken zorunlu önlemleri alma gibi bir yetenekle, yani karar vermeyle örtüşmesi gerekir.</p>

  <p class="calibre7">İhtiyar Faust, klasik bir girişimci tipidir:</p>

  <blockquote class="calibre10">
    <p class="calibre7"><i>"Aklıma müthiş bir fikir geldi, tasarladığım şeyi bir an önce gerçekleştirmek istiyorum. Yalnızca efendinizin sözünü dinleyeceksiniz. Uşaklar, hepiniz ayağa kalkın! Benim cüretkâr düşüncelerime güzel bir biçim kazandırın! Âletlerinizi, kazmanızı ve küreğinizi alın. Planımı bir an önce gerçekleştirelim! En büyük ödül en disiplinli ve en çalışkanın olacak. Ortaya çok büyük bir eser koyabilmek için bin eli olan bir baş gerek!"</i></p>
  </blockquote>

  <p class="calibre7">Girişimcilik ruhu herhalde bundan daha güzel bir şekilde ifade edilemezdi.</p>

  <h4 class="3 sigil_not_in_toc"><a id="bookmark3"></a></h4>
</body>
</html>
